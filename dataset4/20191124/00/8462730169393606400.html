<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/100535/1840897/PRIESKUM-Vladu-s-podporou-Kotlebu-ci-Harabina-ludia-nechcu--Nesuhlasi-vyse-polovica-Slovakov"/>
    <meta property="og:site_name" content="Topky.sk"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="PRIESKUM Vládu s podporou Kotlebu či Harabina ľudia nechcú: Nesúhlasí vyše polovica Slovákov"/>
    <meta property="og:description" content="BRATISLAVA - Koalícia so stranou ĽSNS alebo Vlasť je neprijateľná pre viac ako dve tretiny ľudí. Agentúra zisťovala u ľudí názor na možnú budúcu vládnu koalíciu, ak by sa opierala o podporu strany Mariana Kotlebu ĽSNS. Takú istú otázku dostali aj v prípade podpory strany Vlasť, ktorej lídrom je Štefan Harabin."/>
  </head>
  <body>
    <article>
      <h1>PRIESKUM Vládu s podporou Kotlebu či Harabina ľudia nechcú: Nesúhlasí vyše polovica Slovákov</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <h3>PRIESKUM Vládu s podporou Kotlebu či Harabina ľudia nechcú: Nesúhlasí vyše polovica Slovákov</h3>
      <p>
        <i>BRATISLAVA - Koalícia so stranou ĽSNS alebo Vlasť je neprijateľná pre viac ako dve tretiny ľudí. Agentúra zisťovala u ľudí názor na možnú budúcu vládnu koalíciu, ak by sa opierala o podporu strany Mariana Kotlebu ĽSNS. Takú istú otázku dostali aj v prípade podpory strany Vlasť, ktorej lídrom je Štefan Harabin.</i>
      </p>
      <p>Prieskum, ktorý si dala vypracovať televízia <a href="https://www.tvnoviny.sk/na-telo/1982974_prieskum-focus-chceli-by-slovaci-vladnu-koaliciu-v-ktorej-by-bol-kotleba-alebo-harabin">Markíza</a>, realizoval Focus od 15.10. do 22.10. tohto roka na vzorke 1021 respondentov. Celá prvá otázka znela: <i><b>„Do akej miery je pre Vás osobne prijateľné, aby sa budúca vládna koalícia, ktorá vzíde z nasledujúcich parlamentných volieb, opierala o podporu Kotlebovej Ľudovej strany Naše Slovensko?“</b></i></p>
      <figure>
        <img src="https://img.topky.sk/big/2518049.jpg/Stefan-Harabin-Marian-Kotleba.jpg"/>
      </figure>
      <p>
        <i>
          <b>Zdroj: Topky/Maarty</b>
        </i>
      </p>
      <p><i><b>​</b></i>Takáto koalícia by bolo neprijateľná pre 67 percent všetkých oslovených. Opačne odpovedalo 27 percent ľudí. A takmer šesť percent sa nevedelo rozhodnúť. Prieskum sa týkal aj voličov jednotlivých politických strán. Napríklad, takúto koalíciu považuje za neprijateľnú viac ako 61 percent voličov strany Smer-SD. Prijateľné je to pre takmer 34 percent ľudí a neviem odpovedalo päť percent.</p>
      <p>Voliči koalície strán Progresívne Slovensko a Spolu-občianska demokracia považujú spomínanú koalíciu za neprijateľnú, a to takmer 80 percent z nich.</p>
      <figure>
        <img src="https://img.topky.sk/big/2518051.jpg/Stefan-Harabin-Marian-Kotleba.jpg"/>
      </figure>
      <p>Zdroj: Topky/Maarty</p>
      <p>Druhá otázkou bola: <i><b>„A do akej miery je pre Vás osobne prijateľné, aby sa budúca vládna koalícia, ktorá vzíde z nasledujúcich parlamentných volieb, opierala o podporu strany Štefana Harabina Vlasť?“ </b></i>Výsledky dopadli podobne. Možnú koalíciu by za neprijateľnú považovalo 70,5 percenta ľudí. Naopak, za prijateľnú, ju vidí 24,1 percenta oslovených. „Neviem“ odpovedalo v tomto prípade 5,4 percenta.</p>
    </article>
  </body>
</html>