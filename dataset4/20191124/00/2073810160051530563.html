<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/leredita-francesca-fichera-nato-secondo-figlio-449321"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="L’Eredità, Francesca Fichera mamma bis: è nato il secondo figlio"/>
    <meta property="og:description" content="È nato il secondo figlio di Francesca Fichera e Filippo Volandri Fiocco azzurro per Francesca Fichera, ex Professoressa de L’Eredità, e Filippo Volandri, ex tennista. La coppia ha avuto il secondo figlio dopo Emma, nata nel 2017. Il bambino, a cui è stato dato il nome di Edoardo, è venuto al mondo domenica 24 novembre. […]"/>
  </head>
  <body>
    <article>
      <h1>L’Eredità, Francesca Fichera mamma bis: è nato il secondo figlio</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2017/06/francesca-fichera.jpg"/>
      </figure>
      <h3>È nato il secondo figlio di Francesca Fichera e Filippo Volandri</h3>
      <p>Fiocco azzurro per Francesca Fichera, ex Professoressa de L’Eredità, e Filippo Volandri, ex tennista. La coppia ha avuto il secondo figlio dopo Emma, nata nel 2017. Il bambino, a cui è stato dato<b> il nome di Edoardo</b>, è venuto al mondo domenica 24 novembre. A dare l’annuncio la neo mamma bis su Instagram, dove ha condiviso un tenero scatto della manina del neonato. Una foto che ha subito fatto incetta di like e commenti di congratulazioni e auguri. Tra questi molti volti noti come Benedetta Mazza, Elisa D’Ospina, Carolina Rey, Eleonora Arosio, Sabrina Ghio. La stessa immagine è poi apparsa sull’account Instagram di Volandri, che ha ringraziato pubblicamente la compagna per l’ennesima gioia.</p>
      <h3>Le parole di Francesca Fichera e Volandri sul secondo figlio</h3>
      <p><i>“Benvenuto al mondo mio piccolo dolce cuore”,</i> ha scritto Francesca Fichera su Instagram. <i>“Benvenuto piccolo, ti ameremo più delle nostre vite, tu e tua sorella avete completato le nostre vite. Grazie Francesca per il coraggio e la forza che dimostri ogni volta”</i>, ha invece detto Filippo Volandri. Dopo la nascita di Emma la Fichera – conosciuta al grande pubblico per il ruolo di Professoressa a L’Eredità – <b>ha deciso di prendersi una pausa dal mondo dello spettacolo.</b></p>
      <h3>La storia d’amore tra Francesca Fichera e Filippo Volandri</h3>
      <p>Francesca Fichera e Filippo Volandri, ex tennista oggi commentatore sportivo,<b> sono felicemente fidanzati dal 2009</b>. I due si sono conosciuti in un ristorante e lo sportivo ha a lungo corteggiato la Fichera. All’inizio è stato un amore a distanza perché Francesca vive a Roma e Volandri si allenava a Firenze. Poi lui si è trasferito nella Capitale e Filippo e la Fichera sono andati a convivere. <a href="http://gossipetv.com/francesca-fichera-addio-l-eredita-frecciatina-volandri-matrimonio-321687">Ad oggi non sono ancora sposati.</a></p>
    </article>
  </body>
</html>