<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/kultura/2019/11/ime-ezek-voltak-az-ez-e-heti-toplistas-filmek"/>
    <meta property="og:site_name" content="ALON"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Íme, ezek voltak az e heti toplistás filmek"/>
    <meta property="og:description" content="Utcahosszal nyerte a Jégvarázs 2. az észak-amerikai mozis hétvégét."/>
  </head>
  <body>
    <article>
      <h1>Íme, ezek voltak az e heti toplistás filmek</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <b>Utcahosszal nyerte a Jégvarázs 2. az észak-amerikai mozis hétvégét.</b>
      </p>
      <p><b>A Jégvarázs második része 124 milliós (37,6 milliárd forintos) jegyárbevétellel nyerte az észak-amerikai mozis hétvégét</b> - írta iparági becslések alapján a Varitey.com.</p>
      <p>A Disney eredetileg 100 millió dollárt várt a családi animáció második epizódjától a debütáló hétvégén, a három nap becsült jegyárbevételei ezt messze meghaladják.<br/>A zenés fantasy a pénteki bemutató napján 41,8 milliót hozott, ehhez járult aznap a külföldi piacok 57,8 milliója, ami egy nap alatt majdnem 100 milliós bevételt jelentett.</p>
      <p>Elsa és Anna történetének folytatása a harmadik legerősebb debütáló hétvége az animációk között <b>A hihetetlen család</b> (182 millió) és a <b>Szenilla nyomában</b> (135 millió) mögött, valamint a Walt Disney Animation (Pixar nélküli) eddigi legjövedelmezőbb bemutatója.</p>
      <p>Az első Jégvarázsra a 2013-as hálaadásnapi nyitó hétvégén 93,6 millió dollár értékben váltottak jegyet Észak-Amerikában.</p>
      <p>Messze lemaradva második <b>Az aszfalt királyai</b> című életrajzi dráma Matt Damon és Christian Bale főszereplésével. A Ford és a Ferrari küzdelmét bemutató film a második hétvégéjén 16 millió dollárt hozott, miután a múlt hétvégén sikerült minden vetélytársát leköröznie 31 millió dolláros bevételével.</p>
      <p>A toplista harmadik helyére Tom Hanks új filmje, az <b>Egy kivételes barát </b>került 13,5 millió dolláros eredményével, ami erős kezdésnek számít: a Fred Rogers tévés műsorvezetőről szóló, igaz történetet elmesélő alkotás ugyanis nagyjából 25 millióból készült.</p>
      <p>Az STX stúdió <b>21 híd </b>című, New Yorkban játszódó krimije végzett az ötödik helyen, 2665 moziban 9,2 millió dollárért vettek rá jegyet.</p>
      <p>A toplista ötödik helyezettje a Lionsgate stúdió <b>Midway</b> című világháborús drámája 4,6 millióval, mely három hétvége után 43 milliós észak-amerikai jegyárbevételnél tart.</p>
    </article>
  </body>
</html>