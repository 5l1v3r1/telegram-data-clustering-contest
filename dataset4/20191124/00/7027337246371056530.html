<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699850/%DA%A9%D8%B4%D9%81-%D9%85%D8%AD%D9%85%D9%88%D9%84%D9%87-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D9%88%DA%86%D8%B1%D8%AE%D9%87%E2%80%8C%D9%87%D8%A7%DB%8C-%D9%82%D8%A7%DA%86%D8%A7%D9%82-%D8%AF%D8%B1-%D8%A8%D9%88%D8%B4%D9%87%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="کشف محموله میلیاردی دوچرخه‌های قاچاق در بوشهر"/>
    <meta property="og:description" content="جانشین فرمانده انتظامی استان بوشهر از توقیف یک محموله بزرگ دوچرخه قاچاق به ارزش ۱۲ میلیارد ریال خبر داد."/>
  </head>
  <body>
    <article>
      <h1>کشف محموله میلیاردی دوچرخه‌های قاچاق در بوشهر</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>جانشین فرمانده انتظامی استان بوشهر از توقیف یک محموله بزرگ دوچرخه قاچاق به ارزش ۱۲ میلیارد ریال خبر داد.</p>
      <p>به گزارش ایسنا، سرهنگ حیدر سوسنی در تشریح این خبر بیان کرد: ماموران انتظامی پاسگاه ایست و بازرسی شهید صلاحی، روز گذشته در محور بوشهر به شیراز حین کنترل خودروهای عبوری ۷ دستگاه کامیون کشنده تریلر را متوقف کردند.</p>
      <p>سرهنگ سوسنی اظهار کرد: پس از بازرسی، مشخص شد این کامیون ها در حال انتقال یک محموله بزرگ دوچرخه قاچاق به خارج از استان هستند.</p>
      <p>جانشین فرمانده انتظامی بوشهر افزود: این محموله شامل ۴ هزار و ۸۲۰ دستگاه دوچرخه بود که طبق نظر کارشناسان مربوطه ارزش آن ۱۲ میلیارد ریال برآورد شده است.</p>
      <p>این مقام انتظامی خاطرنشان کرد: در این رابطه ۷ دستگاه کامیون کشنده تریلر توقیف و ۷ متهم دستگیر شده و در اختیار مراجع قضائی قرار گرفت.</p>
    </article>
  </body>
</html>