<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2824218-lider-kanadskoi-opozicii-uroki-golodomoru-dosi-aktualni.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T00:48:00+00:00"/>
    <meta property="og:title" content="Лідер канадської опозиції: Уроки Голодомору досі актуальні"/>
    <meta property="og:description" content="Консервативна партія Канади сприятиме народу України у розбудові успішної та демократичної держави."/>
  </head>
  <body>
    <article>
      <h1>Лідер канадської опозиції: Уроки Голодомору досі актуальні</h1>
      <h2>Консервативна партія Канади сприятиме народу України у розбудові успішної та демократичної держави.</h2>
      <address>
        <time datetime="2019-11-24T00:48:00+00:00">24 Nov 2019, 00:48</time>
      </address>
      <p>Про це заявив лідер цієї опозиційної політсили Ендрю Шир з нагоди роковин Голодомору, передає кореспондент Укрінформу,</p>
      <p>“Консерватори завжди підтримували народ вільної, успішної, демократичної України - й робитимуть це надалі”, - сказав Шир.</p>
      <p>Він наголосив, що “уроки Голодомору нині не менш актуальні, ніж раніше, поки Україна протистоїть російській військовій агресії”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2824211-ukrainci-prirodno-hocut-abi-svit-znav-pravdu-pro-golodomor-ekspert.html">Українці природно хочуть, аби світ знав правду про Голодомор - експерт</a>
      </blockquote>
      <p>“Я віддаю шану членам українсько-канадської громади за їхню наполегливу працю й відданість поширенню знань про Голодомор серед канадців та по всьому світові”, - зазначив політик.</p>
      <p>Шир додав, що план Сталіна з упокорення українців голодом провалився, але залишив глибокі шрами над цілих поколіннях: “Тих, хто пережив створений СРСР голод, протягом десятиліть утримували за залізною завісою, їм відмовляли в основоположних правах людини”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2811075-kanadska-opozicia-spriatime-evroatlanticnij-integracii-ukraini.html">Канадська опозиція сприятиме євроатлантичній інтеграції України</a>
      </blockquote>
      <p>Як відомо, Канада першою у світі визнала Голодомор актом <a href="https://www.ukrinform.ua/tag-genocid">геноциду</a> українців. Це відбулося ще у 2008 році, й відтоді у країні на офіційному рівні відзначається День пам’яті жертв голодоморів.</p>
    </article>
  </body>
</html>