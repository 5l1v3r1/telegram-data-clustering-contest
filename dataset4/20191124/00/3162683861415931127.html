<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/V-Ukrayini-enerhetychni-roslyny-vyroshchuyut-na-3-tys-hektariv/"/>
    <meta property="og:site_name" content="Eco Town"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="В Україні енергетичні рослини вирощують на 3 тис гектарів"/>
    <meta property="og:description" content="В Україні посівні площі під енергетичними рослинами збільшились до 2-3 тисяч гектарів."/>
  </head>
  <body>
    <article>
      <h1>В Україні енергетичні рослини вирощують на 3 тис гектарів</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>В Україні посівні площі під енергетичними рослинами збільшились до 2-3 тисяч гектарів.</p>
      <p>Про це свідчать дані Держстату, передає <a href="https://agronews.ua/node/151109">AgroNews.ua</a>.</p>
      <p>Плантації енергетичних культур, які спеціально вирощують для використання в якості біопалива та / або подальшого виробництва енергії, збільшуються через значне подорожчання викопного палива і недостатню кількість природніх запасів, зауважують експерти.</p>
      <p>Енергетичні верба і тополя, павлонія, а також міскантус та сорго набувають популярності серед аграріїв, зауважує кандидат економічних наук Юрій Кернасюк. "Якщо сорго, міскантус, світчграс та інші енергетичні рослини є вже досить відомими серед українських аграріїв, то, наприклад, павловнію почали вирощувати лише останні два роки, - каже він. - Павловнія - це швидкоросле дерево, яке має високі показники тепловіддачі і придатне для використання в якості сировини для виробництва паливних брикетів та пелет».</p>
      <p>Павлонію, яка здатна поглинати велику кількість вуглецю СО2 та запобігати ерозії ґрунту, можна вирощувати на бідних поживними речовинами й забруднених ґрунтах, продовжує Юрій Кернасюк.</p>
      <blockquote>«Один саджанець павловнії коштує 150 гривень вроздріб та 60 гривень оптом, - розповідає він. - В середньому на 1 гектарі можна вирощувати до 1000 дерев і це обійдеться у близько 600-1500 гривень».</blockquote>
      <p>За даними Держстату, за останні 10 років частка енергії, яку отримують від біопалива і відходів у загальному енергоспоживанні України зросла більш ніж втричі. Передбачається, що до 2030 року цей показник становитиме 5,6-10%.</p>
    </article>
  </body>
</html>