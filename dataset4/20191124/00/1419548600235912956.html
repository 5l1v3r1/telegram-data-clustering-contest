<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/wm6hz4"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="பாரதியாரின் பாடலை மேற்கோள் காட்டி பேசிய பிரதமர் மோடி...!"/>
    <meta property="og:description" content="பாரதியாரின் பாடலை மேற்கோள் காட்டி பேசிய பிரதமர் மோடி...!"/>
  </head>
  <body>
    <article>
      <h1>பாரதியாரின் பாடலை மேற்கோள் காட்டி பேசிய பிரதமர் மோடி...!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">shanmugapriya</a></address>
      <p>
        <b>அயோத்தி தீர்ப்பின் மூலம் நீதித்துறை மீது மக்களுக்கு நம்பிக்கை அதிகரித்துள்ளதாக பிரதமர் மோடி தெரிவித்துள்ளார்.</b>
      </p>
      <p>பிரதமர் நரேந்திர மோடி அகில இந்திய வானொலியில் ‘மன் கி பாத்’ என்ற நிகழ்ச்சி வழியாக ஒவ்வொரு மாதமும் இறுதி ஞாயிற்றுக்கிழமையில் நாட்டு மக்களுக்கு உரையாற்றி வருகிறார். இந்நிகழ்ச்சியில் இன்று உரையாற்றிய பிரதமர் மோடி, அயோத்தி வழக்கில் உச்சநீதிமன்ற தீர்ப்பின் பின்னர் மக்கள் காட்டிய முதிர்ச்சியையும், பொறுமையையும் பாராட்டுவதாக குறிப்பிட்டார். இதன் மூலம் நீதித்துறை மீது மக்களுக்கு நம்பிக்கை அதிகரித்துள்ளதாகவும் அவர் கூறினார். </p>
      <p>மேலும், 'முப்பது கோடி முகமுடையாள், உயிர் மொய்ம்புற ஒன்றுடையாள்' என்ற பாரதியாரின் பாடலை மேற்கோள் காட்டி பேசிய அவர், தேசிய நலனை விட பெரியது எதுவுமில்லை என்பதை 130 கோடி இந்தியர்கள் மீண்டும் நிரூபித்துள்ளனர் என்றார். மேலும், மாணவர்களின் நலனை கருத்தில் கொண்டு ஃபிட் இந்தியா இயக்கத்தை அனைத்து பள்ளிகளிலும் பின்பற்ற வேண்டும் என வலியுறுத்திய அவர்,  ஆசிரியர்கள், மாணவர்கள், பெற்றோர் ஆர்வமுடன் பங்கேற்க வேண்டும் என்றும் வலியுறுத்தினார். இதனை மக்கள் இயக்கமாகவும் மாற்ற வேண்டும் எனவும் பிரதமர் மோடி குறிப்பிட்டார்.<br/> </p>
    </article>
  </body>
</html>