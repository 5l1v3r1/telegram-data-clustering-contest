<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200798"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ক্যালিফোর্নিয়ায় স্কুলের পাশে দুই শিশুকে গুলি করে হত্যা"/>
    <meta property="og:description" content="যুক্তরাষ্ট্রের ক্যালিফোর্নিয়া অঙ্গরাজ্যে এক স্কুলের পাশে দুই শিশুকে গুলি করে হত্যা করা হয়েছে। স্থানীয় সময় শনিবার সকালের দিকে এ ঘটনা ঘটে। নিহত দুই শিশুই ছেলে। তাদের বয়স ১১ ও ১৪ বছর। পুলিশ জানিয়েছে, সিয়ার্লস ইলিমেন্টারি স্কুলের পার্কিং লটে তাদের গুলি করা হয়। এ খবর দিয়েছে ইস্ট বে টাইমস।খবরে হয়, দুই শিশুর একজন গুলিবিদ্ধ হয়ে ঘটনাস্থলেই মারা যায়। অপরজন হাসপাতালে যাওয়ার পথে প্রাণ হারায়। স্থানীয় সময় দিবাগত রাত ১টা ২৬ মিনিটে সেখানে গুলির আওয়াজ শোনা গেছে বলে জানিয়েছে স্থানীয়রা। পুলিশ তাৎক্ষণিকভাবে ঘটনাস্থলে পৌঁছালেও শিশুদের বাঁচানো সম্ভব হয়নি। এ ঘটনায় এখনো কাউকে গ্রেপ্তার করা হয়নি।স্থানীয় পুলিশ লেফটেন্যান্ট স্টিভ মেন্ডেজ এক বিবৃতিতে বলেন, সিয়ার্লস ইলিমেন্টারি স্কুল ও গুলির ঘটনার মধ্যে কোনো যোগসাজশ পাওয়া যায়নি। স্কুলটির পার্কিং লটে প্রায়ই মানুষজন আড্ডা দিয়ে থাকে। এদিকে, গোলাগুলির ঘটনার পর সাময়িকভাবে স্কুলটি বন্ধ রাখা হয়েছে।পুলিশ জানিয়েছে, এই ঘটনার সঙ্গে ২০শে নভেম্বর হওয়া এক গোলাগুলির স¤পর্ক থাকতে পারে। ওইদিন ইউনিয়ন সিটি শহরের এক রাস্তায় দুই পুরুষকে গুলি করে আহত করে অজ্ঞাত বন্দুকধারীরা। তবে এখনো পর্যন্ত দুই ঘটনার কোনো যোগসাজশ…"/>
  </head>
  <body>
    <article>
      <h1>ক্যালিফোর্নিয়ায় স্কুলের পাশে দুই শিশুকে গুলি করে হত্যা</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">মানবজমিন ডেস্ক</a></address>
      <p>যুক্তরাষ্ট্রের ক্যালিফোর্নিয়া অঙ্গরাজ্যে এক স্কুলের পাশে দুই শিশুকে গুলি করে হত্যা করা হয়েছে। স্থানীয় সময় শনিবার সকালের দিকে এ ঘটনা ঘটে। নিহত দুই শিশুই ছেলে। তাদের বয়স ১১ ও ১৪ বছর। পুলিশ জানিয়েছে, সিয়ার্লস ইলিমেন্টারি স্কুলের পার্কিং লটে তাদের গুলি করা হয়। এ খবর দিয়েছে ইস্ট বে টাইমস।</p>
      <p>খবরে হয়, দুই শিশুর একজন গুলিবিদ্ধ হয়ে ঘটনাস্থলেই মারা যায়। অপরজন হাসপাতালে যাওয়ার পথে প্রাণ হারায়। স্থানীয় সময় দিবাগত রাত ১টা ২৬ মিনিটে সেখানে গুলির আওয়াজ শোনা গেছে বলে জানিয়েছে স্থানীয়রা।</p>
      <p>পুলিশ তাৎক্ষণিকভাবে ঘটনাস্থলে পৌঁছালেও শিশুদের বাঁচানো সম্ভব হয়নি। এ ঘটনায় এখনো কাউকে গ্রেপ্তার করা হয়নি।</p>
      <p>স্থানীয় পুলিশ লেফটেন্যান্ট স্টিভ মেন্ডেজ এক বিবৃতিতে বলেন, সিয়ার্লস ইলিমেন্টারি স্কুল ও গুলির ঘটনার মধ্যে কোনো যোগসাজশ পাওয়া যায়নি। স্কুলটির পার্কিং লটে প্রায়ই মানুষজন আড্ডা দিয়ে থাকে। এদিকে, গোলাগুলির ঘটনার পর সাময়িকভাবে স্কুলটি বন্ধ রাখা হয়েছে।</p>
      <p>পুলিশ জানিয়েছে, এই ঘটনার সঙ্গে ২০শে নভেম্বর হওয়া এক গোলাগুলির স¤পর্ক থাকতে পারে। ওইদিন ইউনিয়ন সিটি শহরের এক রাস্তায় দুই পুরুষকে গুলি করে আহত করে অজ্ঞাত বন্দুকধারীরা। তবে এখনো পর্যন্ত দুই ঘটনার কোনো যোগসাজশ পাওয়া যায়নি।</p>
      <p>এই বিভাগের সর্বাধিক পঠিত</p>
    </article>
  </body>
</html>