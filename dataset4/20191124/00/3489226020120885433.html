<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/panathhnaikos-o-mesos-oros-allagwn-proponhtwn-ths-oikogeneias-giannakopoyloy-pinakas"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Παναθηναϊκός: Ο μέσος όρος αλλαγών προπονητών της οικογένειας Γιαννακόπουλου! (Πίνακας)"/>
    <meta property="og:description" content="Ο Ρικ Πιτίνο επέστρεψε στον Παναθηναϊκό λίγους μήνες έπειτα από την αποχώρηση του για να αντικαταστήσει τον Αργύρη Πεδουλάκη και να πραγματοποιηθεί η έβδομη αλλαγή προπονητή επί εποχής Δημήτρη Γιαννακόπουλου."/>
  </head>
  <body>
    <article>
      <h1>Παναθηναϊκός: Ο μέσος όρος αλλαγών προπονητών της οικογένειας Γιαννακόπουλου! (Πίνακας)</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Ο Ρικ Πιτίνο επέστρεψε στον Παναθηναϊκό λίγους μήνες έπειτα από την αποχώρηση του για να αντικαταστήσει τον Αργύρη Πεδουλάκη και να πραγματοποιηθεί η έβδομη αλλαγή προπονητή επί εποχής Δημήτρη Γιαννακόπουλου.</h4>
      <p>
        <i>Του Στέλιου Τορομανίδη/ info@eurohoops.net</i>
      </p>
      <p>Η μέτρια εικόνα που έδειχναν στα παρκέ της Ευρωλίγκας οι “πράσινοι” σε συνάρτηση με την αποτυχημένη απόπειρα πρόκρισης στα ημιτελικά του Κυπέλλου Ελλάδος απέναντι στον Προμηθέα Πατρών ήταν οι αιτίες απομάκρυνσης του Έλληνα κόουτς από την άκρη του πάγκου στο “τριφύλλι”¨.</p>
      <p>Η διοίκηση του Παναθηναϊκού κινήθηκε πολύ γρήγορα στην αγορά και “έκλεισε” τον γνώριμο “Hall of Famer” Αμερικάνο τεχνικό, ο οποίος κοουτσάρισε τους “πράσινους” και την περυσινή σεζόν φτάνοντας στο “νταμπλ” και τα προημιτελικά της Ευρωλίγκας την ομάδα του.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda99a1825e634377187d23.jpg"/>
      </figure>
      <p>Είναι γεγονός πως η αλλαγή προπονητή δεν αποτελεί κάτι σπάνιο για τον Παναθηναϊκό από το 2012 όπου αποχώρησε ο επί 13 έτη κόουτς του, Ζέλικο Ομπράντοβιτς. Για την ακρίβεια η συγκεκριμένη είναι η έβδομη σε ισάριθμα χρόνια, ενώ η απομάκρυνση του Πεδουλάκη αποτελεί την έκτη φυγή προπονητή στα μέσα της σεζόν. Στις τέσσερις από αυτές, ο αντικαταστάτης βρέθηκε άμεσα (Τζόρτζεβιτς-Πεδουλάκης τον Απρίλιο του 2016, Πεδουλάκης-Πασκουαλ τον Οκτώβριο του 2016, Πασκουάλ-Πιτίνο το 2018 και Πεδουλάκης-Πιτίνο το 2019), την ώρα που στις υπόλοιπες δυο ανέλαβε υπηρεσιακός κόουτς μέχρι το φινάλε της αγωνιστικής περιόδου (Πεδουλάκης-Αλβέρτης το 2014 και Ιβάνοβιτς-Μανωλόπουλος το 2015).</p>
      <p>Παρόλο που και οι πέντε τεχνικοί των “πρασίνων” επί εποχής Δημήτρη Γιαννακόπουλου έχουν κατακτήσει τουλάχιστον από ένα τρόπαιο με το “τριφύλλι”, μόνο δυο έχουν παραμείνει για παραπάνω από μια συνεχόμενη σεζόν (Πεδουλάκης το 2012-2014 και Πασκουάλ το 2016-2018), ενώ τα αίτια των αποχωρήσεων ποικίλουν. Τόσο στις τρεις περιπτώσεις απομάκρυνσης Πεδουλάκη, όσο και σε αυτές των Ιβάνοβιτς, Τζόρτζεβιτς και Πασκουάλ οι λόγοι ήταν αγωνιστικοί με κυριότερο την μη πρόκριση σε κάποιο Final Four Ευρωλίγκας παρά τις επτά σερί συμμετοχές στα playoffs, την ώρα που στην περίπτωση της φυγής του Ρικ Πιτίνο πριν λίγους μήνες τα αίτια είναι προσωπικοί λόγοι του ιδίου.</p>
      <p>Ο κύριος (Ζοτς) λόγος των λιγότερων αλλαγών σε προπονητές επί προεδρίας Παύλου και Θανάση Γιαννακόπουλου</p>
      <p>Αν κάποιος συγκρίνει τον αριθμό αλλαγών στους προπονητές επί εποχής Δημήτρη Γιαννακόπουλου σε σχέση με τον αντίστοιχο επί προεδρίας Παύλου και Θανάση Γιαννακόπουλου θα παρατηρήσει μια διαφορά που αλλάζει τον μέσο όρο παραμονής των “πράσινων” κόουτς μεταξύ των δυο περιόδων.</p>
      <p>Πιο συγκεκριμένα, την 20ετία όπου μεγαλομέτοχοι του “τριφυλλιού” ήταν οι πρεσβύτεροι της οικογενείας Γιαννακόπουλων πραγματοποιήθηκαν πέντε συνολικά αλλαγές τεχνικών, ήτοι σημαίνει μια ανά τέσσερα χρόνια, ενώ την επταετία της εποχής του νεότερου Γιαννακόπουλου έχουν γίνει επτά αλλαγές, δηλαδή μια την χρονιά.</p>
      <p>Με μια πρώτη ματιά η διαφοροποίηση στην τακτική των δυο περιόδων είναι μεγάλη, όμως με μια πιο προσεκτική “μετάφραση” των δεδομένων, η πραγματική απόκλιση έχει το ονοματεπώνυμο του Ζέλικο Ομπράντοβιτς.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda99a1825e6345f6292d12.jpg"/>
      </figure>
      <p>Για την ακρίβεια, την πρώτη επταετία της προεδρίας τους, Παύλος και Θανάσης Γιαννακόπουλος είχαν κάνει και τις πέντε αλλαγές τους, αριθμός που δεν είναι πολύ μακριά από τις επτά της τωρινής περιόδου. Όμως από ότι φάνηκε η πέμπτη ήταν και η “τυχερή”, καθώς ο Σέρβος προπονητής αποδείχτηκε “λίρα εκατό” και διατηρήθηκε από το 1999 μέχρι το 2012 την άκρη του πάγκου στον Παναθηναϊκό.</p>
      <p>Αναλυτικά ο πίνακας με τις αλλαγές προπονητών επί προεδρίας Παύλου και Θανάση Γιαννακόπουλου σε σχέση με αυτές στην εποχή του Δημήτρη Γιαννακόπουλου:</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda99a7825e633bbb10c7d5.jpg"/>
      </figure>
      <p>Πηγή <a href="https://www.eurohoops.net/el/euroleague-el-2/971370/panathinaikos-o-mesos-oros-allagon-proponiton-tis-ikogenias-giannakopoulou-pinakas/">eurohoops.net</a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>