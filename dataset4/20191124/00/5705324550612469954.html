<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.illibraio.it/taller-lenateros-donne-maya-1198568/"/>
    <meta property="og:site_name" content="Il Libraio"/>
    <meta property="article:published_time" content="2019-11-24T00:15:25+00:00"/>
    <meta property="og:title" content="“Taller Leñateros”, le donne che difendono e diffondono la cultura Maya"/>
    <meta property="og:description" content="&quot;Taller Leñateros&quot; è un collettivo editoriale femminile che diffonde la cultura dei Tzotzil, una popolazione Maya del Messico in via di estinzione"/>
  </head>
  <body>
    <article>
      <h1>“Taller Leñateros”, le donne che difendono e diffondono la cultura Maya</h1>
      <address><time datetime="2019-11-24T00:15:25+00:00">24 Nov 2019, 00:15</time> by <a rel="author" href="https://www.illibraio.it/author/redazione-il-libraio/" target="_blank">Redazione Il Libraio</a></address>
      <p>
        <i>"Taller Leñateros" è un collettivo editoriale femminile che si occupa di documentare e diffondere la lingua e la cultura orale dei Tzotzil, una popolazione Maya del Messico meridionale in via di estinzione</i>
      </p>
      <p>Nel 1975, nella regione del <b>Chiapas</b>, la poetessa messicana <b>Ámbar Past</b> fondò <i><b><a href="http://email.mg2.substack.com/c/eJwlUMluhSAU_ZrHkoAgyoJF27S_YVCuSopAGGrt1xffS-7izmdYdIEtpEvFkAuqGdJkjaJ8HAiRyChu6NiPyOZpTQCHtk6VVAHFOju76GKDvw96zijalWR0Bi3kuPTrsPJVi55RwzinuuOC9ehGmXQ1FvwCCn4gXcEDcmovJT7Y26P7anGeJy7aOUgOfCOYQsZLONrE-s1BfiYGfqdW4rhHZFVHqCQjo0QQwiSmWMrhnYl-GD4F6cYP8eDk2Dqc65yLXr7vfygpHVM14P-0D23B2blhYVtueVPbOKq35ZoaidmBeSkvL6ueSsoVQXk4s4PSaL6at3-UD4KhBmZC88yrbbce9D-jWnvQ">Taller Leñateros</a></b></i>, un <b>collettivo editoriale femminile </b>che si occupa di documentare e diffondere la lingua e la cultura orale dei Tzotzil, una popolazione Maya del Messico meridionale in via di estinzione.</p>
      <p>Come di recente segnalato da <a href="https://www.illibraio.it/ghinea-newsletter-femminista-929465/"><i>Ghinea</i></a> (newsletter femminista sempre ricca di spunti), si tratta di un laboratorio in cui le <b>donne</b> si impegnano a scrivere, tradurre e rilegare <b>le storie tramandate dalla loro cultura</b>: non solo letteratura, ma anche arte e canto della <b>tradizione mesoamericana</b>. </p>
      <figure>
        <img src="https://www.illibraio.it/wp-content/uploads/2019/09/image-300x200.jpg"/>
      </figure>
      <p>Grazie a <i>Taller Leñateros, </i>una popolazione Maya è riuscita a produrre e pubblicare <a href="http://email.mg2.substack.com/c/eJwlkE2OhSAQhE8jSwOigAsW8_euYRD6-cgoGGjGOKcfHJNeVaq7uj5rEJaYTr3HjKRkSJN3mvVKUjoSp3vH1KCIz9MzAWzGrxpTAbKXefXWoI_hWhh6zshLS864kqOkTyUAulkoMfSdNcYOoxikJFfKZIrzECxo-IF0xgBk1S_EPTf8rekedY7jaK0PNu4lYMytjVtV9xRdsZgnB1gfaXPGpeEP7xr-yTpBvO4oG6nijApK-diydhzlO7-SvwTt1IdoerotXZvLnNHY7-swSdrsqTgIvybEalj9DCm2Hq-SU3VsJXg8JwhmXsHd_fEG9t8Hzx10gCOvgAjpFi-KrJeCkxrmYiUX9PLyAcwf09x86Q"><i>Incantations: Songs, Spells, and Images by Mayan Women</i></a>, il primo libro indios in oltre 400 anni, dall’occupazione spagnola del sedicesimo secolo.</p>
      <figure>
        <img src="https://www.illibraio.it/wp-content/uploads/2019/09/image-1-300x200.jpg"/>
      </figure>
      <p>Nell’articolo di <i><a href="https://www.atlasobscura.com/articles/indigenous-maya-women-bookmakers-collective-workshop">Atlasobscura</a></i>, Jessica Vincent scrive un reportage sullo stato di quest’attività, riportando le parole di una delle donne coinvolte nel collettivo: “Vogliamo mostrare al mondo che i conquistatori spagnoli tanti anni fa non hanno distrutto la nostra cultura. <b>Potremmo essere cambiati e adattati ai tempi moderni</b>, ma la nostra lingua, le nostre tradizioni e il nostro stile di vita rimangono sostanzialmente gli stessi. Registrare il linguaggio Tzotzil e rilegare i libri è l’unico modo in cui sappiamo come <b>proteggere questo patrimonio</b>“.</p>
      <figure>
        <img src="https://www.illibraio.it/wp-content/uploads/2019/09/image-2-300x200.jpg"/>
      </figure>
      <p>Anche per quanto riguarda la rilegatura dei volumi, <i>Taller Leñateros</i> si rifà alle <b>antiche tecniche Maya</b>, realizzando le pagine con materiali riciclati e ricavando le tinture da piante selvatiche. Infatti, prima che i conquistatori spagnoli arrivassero nel Nuovo Mondo, gli antichi Tzotzil Maya erano venerati come i <b>bookmaker</b> più talentuosi dell’impero: <b>utilizzando i coloranti vegetali come inchiostro e la corteccia d’albero per la carta</b>, hanno creato i codici Maya, libri sacri dipinti a mano che documentano movimenti celesti, incantesimi, divinazioni e sacrifici cerimoniali per gli dei.</p>
      <p>L’iniziativa, in questo modo, assume un <b>valore culturale e allo stesso tempo ecologico</b>, contribuendo alla conservazione delle lingue dei nativi americani e trasformando rifiuti agricoli e industriali in libri di grande importanza storica.</p>
      <related>
        <a href="https://www.illibraio.it/ghinea-newsletter-femminista-929465/"/>
      </related>
      <p>
        <i>nota: le foto sono tratte dal sito <a href="https://www.atlasobscura.com/articles/indigenous-maya-women-bookmakers-collective-workshop">Atlasobscura</a></i>
      </p>
    </article>
  </body>
</html>