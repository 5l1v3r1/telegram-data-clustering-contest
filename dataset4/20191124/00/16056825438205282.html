<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200621"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ফেরদৌস ওয়াহিদের ৪৯ প্রেম!"/>
    <meta property="og:description" content="‘হাফ সেঞ্চুুরি’ পূর্ণ করলো বাংলাভিশনের জনপ্রিয় রম্য-বিদ্রূপাত্মক অনুষ্ঠান ‘টক মিষ্টি ঝাল’। ৫০তম পর্বটি সাজানো হয়েছে জীবনের নানা আনন্দ-উৎসব উদ্‌যাপন নিয়ে। বিশেষ এ পর্বের অতিথি জনপ্রিয় সংগীতশিল্পী ও চলচ্চিত্র-পরিচালক ফেরদৌস ওয়াহিদ। গানে এবং বয়সে ৫০ পূর্ণ করা এ তারকা ৫০তম জন্মদিন কীভাবে উৎসব-আনন্দে পালন করেছিলেন? কেন তিনি ৪৯টি প্রেম করার পর থেমে গেছেন? ছেলে হাবিব ওয়াহিদের সামনেই কোনো মেয়ে এসে যদি ফেরদৌস ওয়াহিদকে বলে ‘আই লাভ ইউ’- উত্তরে কী বলবেন তিনি? এসব প্রশ্নের জবাব দেয়ার পাশাপাশি জীবনের নানা মজার ঘটনা বলেছেন। অনুষ্ঠানের ‘মিস মিষ্টি’ সেগমেন্টে পারফরম্যান্স করেছেন স্ট্যান্ডআপ কমেডিয়ান মিলা নোভা। রয়েছে আল মামনুন জামানের নিয়মিত পরিবেশনা ‘ঝালাইবাজ’ও। আবু হেনা রনির উপস্থাপনা ও খায়রুল বাবুইয়ের প্রযোজনায় ‘টক মিষ্টি ঝালে’র ৫০তম বিশেষ এ পর্বটি প্রচার হবে বাংলাভিশনে আজ রাত ১১টা ২৫ মিনিটে।"/>
  </head>
  <body>
    <article>
      <h1>ফেরদৌস ওয়াহিদের ৪৯ প্রেম!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার</a></address>
      <p>‘হাফ সেঞ্চুুরি’ পূর্ণ করলো বাংলাভিশনের জনপ্রিয় রম্য-বিদ্রূপাত্মক অনুষ্ঠান ‘টক মিষ্টি ঝাল’। ৫০তম পর্বটি সাজানো হয়েছে জীবনের নানা আনন্দ-উৎসব উদ্‌যাপন নিয়ে। বিশেষ এ পর্বের অতিথি জনপ্রিয় সংগীতশিল্পী ও চলচ্চিত্র-পরিচালক ফেরদৌস ওয়াহিদ। গানে এবং বয়সে ৫০ পূর্ণ করা এ তারকা ৫০তম জন্মদিন কীভাবে উৎসব-আনন্দে পালন করেছিলেন? কেন তিনি ৪৯টি প্রেম করার পর থেমে গেছেন? ছেলে হাবিব ওয়াহিদের সামনেই কোনো মেয়ে এসে যদি ফেরদৌস ওয়াহিদকে বলে ‘আই লাভ ইউ’- উত্তরে কী বলবেন তিনি? এসব প্রশ্নের জবাব দেয়ার পাশাপাশি জীবনের নানা মজার ঘটনা বলেছেন। অনুষ্ঠানের ‘মিস মিষ্টি’ সেগমেন্টে পারফরম্যান্স করেছেন স্ট্যান্ডআপ কমেডিয়ান মিলা নোভা। রয়েছে আল মামনুন জামানের নিয়মিত পরিবেশনা ‘ঝালাইবাজ’ও। আবু হেনা রনির উপস্থাপনা ও খায়রুল বাবুইয়ের প্রযোজনায় ‘টক মিষ্টি ঝালে’র ৫০তম বিশেষ এ পর্বটি প্রচার হবে বাংলাভিশনে আজ রাত ১১টা ২৫ মিনিটে।</p>
      <p>এই বিভাগের সর্বাধিক পঠিত</p>
    </article>
  </body>
</html>