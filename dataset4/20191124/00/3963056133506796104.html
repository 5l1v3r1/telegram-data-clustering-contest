<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/berlusconi_come_sta_dimesso_caduta_zagabria-4883666.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Berlusconi dimesso dalla clinica dopo la caduta a Zagabria"/>
    <meta property="og:description" content="Silvio Berlusconi torna a casa. Il presidente di Forza Italia è stato dimesso dalla clinica La Madonnina di Milano, dove era stato ricoverato dopo la caduta a Zagabria, al congresso del Ppe...."/>
  </head>
  <body>
    <article>
      <h1>Berlusconi dimesso dalla clinica dopo la caduta a Zagabria</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b><a href="http://www.ilmessaggero.it/t/silvio-berlusconi">Silvio Berlusconi</a></b> torna a casa. Il presidente di Forza Italia è stato dimesso dalla clinica La Madonnina di Milano, dove era stato ricoverato dopo <a href="https://www.ilmessaggero.it/politica/silvio_berlusconi_cade_zagabria_ricoverato_milano-4879720.html">la caduta a Zagabria, al congresso del Ppe</a>. Inizialmente l'ex premier sarebbe dovuto uscire in mattinata, ma poi si è trattenuto «per pranzare con il figlio Luigi», come ha spiegato la senatrice Licia Ronzulli. Berlusconi è uscito su un van, diretto ad Arcore, «per andare a seguire - ha aggiunto Ronzulli - la partita del Monza».</p>
      <p>
        <a href="https://www.ilmessaggero.it/politica/silvio_berlusconi_ricoverato_malore_come_sta_ultime_notizie_francesca_pascale-4883555.html">Berlusconi ricoverato, Francesca Pascale: «Sta bene»</a>
      </p>
      <p>Oggi sarà una giornata di riposo per Berlusconi. L'ex premier, «tornerà a lavorare in settimana» ha spiegato ancora la senatrice Licia Ronzulli, che ha passato la mattinata accanto al Cav nella clinica milanese. Ronzulli ha spiegato inoltre che i medici non hanno raccomandato riposo assoluto all'ex premier.</p>
      <footer>Ultimo aggiornamento: 16:41<br/>© RIPRODUZIONE RISERVATA</footer>
    </article>
  </body>
</html>