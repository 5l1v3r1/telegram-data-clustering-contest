<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/fiorentina/2019/11/24-63757259/fiorentina_montella_a_cagliari_ero_arrabbiato_oggi_ho_visto_l_impegno_/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Fiorentina, Montella: &quot;A Cagliari ero arrabbiato, oggi ho visto l'impegno&quot;"/>
    <meta property="og:description" content="Il tecnico gigliato: &quot;E' un momento particolare, serve una vittoria per ritrovare entusiasmo. Tecnicamente mi aspettavo di più. Chiesa non stava bene&quot;"/>
  </head>
  <body>
    <article>
      <h1>Fiorentina, Montella: "A Cagliari ero arrabbiato, oggi ho visto l'impegno"</h1>
      <h2>Il tecnico gigliato: "E' un momento particolare, serve una vittoria per ritrovare entusiasmo. Tecnicamente mi aspettavo di più. Chiesa non stava bene"</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>VERONA</b> - Vincenzo <b>Montella</b>, spiegando i 90' in panchina di <b>Chiesa</b> nella sconfitta della sua <b>Fiorentina</b> a <b>Verona</b>, esordisce così: "<i>Federico non stava bene, stamattina non si sentiva in grado di giocare. Come tutti i giocatori può scendere in campo se sta bene mentalmente e fisicamente</i>. <i>A livello tecnico siamo mancati</i> - spiega l'allenatore dopo il ko <b>1-0</b> a Verona - <i>sotto il punto di vista dell'impegno invece ci siamo stati. Il Verona è stato superiore a noi a tratti, ma ha messo in difficoltà tutti. Stanno facendo un ottimo campionato, giocando senza pressione. Tecnicamente però mi aspettavo di più</i>". Per i viola è il secondo ko consecutivo dopo la scoppola di <b>Cagliari</b>.</p>
      <figure>
        <a href="https://www.tuttosport.com/foto/calcio/serie-a/2019/11/24-63749308/torna_ribery_ma_la_fiorentina_delude_il_verona_vince_e_sogna_/">
          <img src="https://cdn.tuttosport.com/images/2019/11/24/171312466-ab38f650-312a-45be-9946-317dbf7fa536.jpg"/>
        </a>
        <figcaption>Torna Ribery, ma la Fiorentina delude: il Verona vince e sogna!<br/><a href="https://www.tuttosport.com/foto/calcio/serie-a/2019/11/24-63749308/torna_ribery_ma_la_fiorentina_delude_il_verona_vince_e_sogna_/">Guarda la gallery</a></figcaption>
      </figure>
      <p>"<i>Lì mi sono arrabbiato perchè non abbiamo giocato, oggi invece potevamo fare di più. Complimenti a <b>Cristoforo</b>, ha speso tantissimo nonostante venisse da una lunga assenza. <b>Vlahovic</b>? Si è battuto e sta crescendo, così come <b>Ribery</b>. I <b>fischi</b> nel finale? Li comprendo, ci hanno sempre incitato. Noi proveremo a riavvicinare i tifosi con i risultati, le ultime sconfitte danno fastidio, ma le aspettative erano ben altre. E' un momento particolare, dobbiamo gestirlo e usarlo per migliorare. Una vittoria ci ridarà entusiasmo" </i>è la chiosa di <b>Montella</b>.</p>
      <related>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021175"/>
        <a href="https://www.tuttosport.com/news/calcio/serie-a/verona/2019/11/24-63757039/verona_juric_noi_sorpresa_del_campionato_non_dobbiamo_mollare_niente_/"/>
        <a href="https://www.tuttosport.com/news/calcio/serie-a/2019/11/24-63749472/serie_a_la_roma_cala_il_tris_la_lazio_vince_all_ultimo_respiro_cade_la_fiorentina/"/>
        <a href="https://www.tuttosport.com/archivio/calcio/serie-a/fiorentina"/>
        <a href="https://www.tuttosport.com/news/calcio/serie-a/fiorentina/2019/11/24-63743104/fiorentina_si_ferma_pezzella_sospetta_frattura_allo_zigomo/?related_news"/>
        <a href="https://www.tuttosport.com/news/calcio/serie-a/fiorentina/2019/11/23-63684435/fiorentina_montella_verona_rivelazione_ribery-dipendenti_non_c_e_rischio_/?related_news"/>
        <a href="https://www.tuttosport.com/news/calcio/serie-a/fiorentina/2019/11/22-63656409/fiorentina_terzic_ringrazio_tutti_sto_bene_/?related_news"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
      </related>
    </article>
  </body>
</html>