<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/culture/kino/5-filmov-o-mentalnyh-rasstroystvah.html"/>
    <meta property="og:site_name" content="Vogue UA"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Про це потрібно говорити: 5 фільмів про ментальні розлади"/>
    <meta property="og:description" content="Vogue.ua пропонує добірку з 5 художніх фільмів, в яких головні герої борються з ментальними розладами."/>
  </head>
  <body>
    <article>
      <h1>Про це потрібно говорити: 5 фільмів про ментальні розлади</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <b>Психічні розлади мають прямий стосунок до тем, які замовчували ще кілька десятків років тому. Інклюзивність сучасного світу дає змогу говорити на серйозні соціальні теми голосно і усвідомлено, а кіно стало інструментом, здатним наочно показати особливості багатьох психічних захворювань. Vogue.ua пропонує добірку з 5 художніх фільмів, в яких головні герої борються з ментальними розладами.</b>
      </p>
      <hr/>
      <aside>"Меланхолія", 2011</aside>
      <hr/>
      <p>У фільмі Ларса фон Трієра зображено, як люди з депресією справляються з труднощами. В "Меланхолії" головна героїня Жюстін (Кірстен Данст) впадає у депресію напередодні власного весілля та знаходить розраду в особі сестри Клер (Шарлотта Генсбур). На тлі цих переживань набирає обертів ще одна проблема – наближається катастрофа, під час якої прогнозують зіткнення двох планет. Головною ідеєю фільму є бажання показати, як спокійно і усвідомлено люди з депресією здатні справлятися з великими проблемами. Адже для тих, що страждає від депресії, світ розвалюється щодня.</p>
      <figure>
        <img src="https://vogue.ua/media/cache/resolve/inline_990x/uploads/article-inline/269/607/0d7/5dd80d7607269.jpeg"/>
        <figcaption>"Меланхолія"</figcaption>
      </figure>
      <hr/>
      <aside>"Спліт", 2016</aside>
      <hr/>
      <p>Психологічний трилер американського режисера М. Найта Ш'ямалана про дисоціативний розлад особистості. Джеймс Макевой грає Кевіна, в якому живе не менше двадцяти трьох особистостей, але активно проявляються лише сім. Одна з них викрадає трьох дівчат, але після скоєного головний герой продовжує своє звичне життя, включно з відвідуванням психіатра. Але є ще дещо – найбільш егоїстичні його особистості працюють над створенням Чудовиська – найсильнішої і найбільш моторошної особистості Кевіна.</p>
      <figure>
        <img src="https://vogue.ua/media/cache/resolve/inline_990x/uploads/article-inline/02a/1d2/0d9/5dd80d91d202a.jpeg"/>
        <figcaption>"Спліт"</figcaption>
      </figure>
      <hr/>
      <aside>"До кісток", 2017</aside>
      <hr/>
      <p>У цій кінострічці до уваги глядачів представлена анорексія – один з найнебезпечніших розладів, до якого найчастіше схильні дівчата. Еллен (Лілі Коллінз) потрапляє до рук лікаря Бекхема (Кіану Рівз), що володіє особливими методами боротьби з ментальними недугами. Разом з Еллен лікування проходять ще шестеро осіб з різними захворюваннями.</p>
      <figure>
        <img src="https://vogue.ua/media/cache/resolve/inline_990x/uploads/article-inline/17c/e85/0da/5dd80dae8517c.jpeg"/>
        <figcaption>"До костей"</figcaption>
      </figure>
      <hr/>
      <aside>"Пролітаючи над гніздом зозулі", 1975</aside>
      <hr/>
      <p>Герой Джека Ніколсона, Мак потрапляє до психіатричного закладу за власним бажанням: він вміло імітує психічний розлад, щоб уникнути в'язниці. Втім, крім Мака є ще кілька абсолютно здорових персонажів. Цікаво, що у фільмі беруть участь реальні люди з тривожними розладами, епілепсією, глухотою, німотою та іншими ментальними проблемами.</p>
      <figure>
        <img src="https://vogue.ua/media/cache/resolve/inline_990x/uploads/article-inline/200/e7d/0dc/5dd80dce7d200.jpeg"/>
        <figcaption>"Пролітаючи над гніздом зозулі", 1975</figcaption>
      </figure>
      <hr/>
      <aside>"Машиніст", 2004</aside>
      <hr/>
      <p>Цей психологічний трилер запам'ятовується як мінімум виснаженим тілом Крістіана Бейла в ролі Тревора, що страждає від безсоння. Через нестачу сну у Тревора починаються галюцинації, які стають причиною неуважності на роботі – колега Тревора потрапляє в пастку машини і втрачає руку. Після цього випадку головного героя усувають від роботи і він живе один на один зі своїми галюцинаціями.</p>
      <figure>
        <img src="https://vogue.ua/media/cache/resolve/inline_990x/uploads/article-inline/ce1/44e/0de/5dd80de44ece1.jpeg"/>
        <figcaption>"Машиніст"</figcaption>
      </figure>
      <related>
        <h4>Читайте також:</h4>
        <a href="https://vogue.ua/ua/article/culture/kino/eto-vazhno-5-dokumentalnyh-filmov-o-problemah-sovremennogo-mira.html"/>
        <a href="https://vogue.ua/ua/article/culture/kino/5-glavnyh-filmov-festivalya-novoe-britanskoe-kino.html"/>
        <a href="https://vogue.ua/ua/article/culture/kino/5-luchshih-filmov-o-berline_2019.html"/>
      </related>
    </article>
  </body>
</html>