<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/magazin/danes-v-wisli-se-prva-posamicna-tekma-sezone-742817"/>
    <meta property="og:site_name" content="Revija Reporter"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Danes v Wisli še prva posamična tekma sezone"/>
    <meta property="og:description" content="Smučarski skakalci, ki so v soboto v Wisli novo zimo začeli z ekipno tekmo, Slovenci v postavi Anže Lanišek, Anže Semenič, Timi Zajc in Peter Prevc so na"/>
  </head>
  <body>
    <article>
      <h1>Danes v Wisli še prva posamična tekma sezone</h1>
      <h2>
        <b>Smučarski skakalci, ki so v soboto v Wisli novo zimo začeli z ekipno tekmo, Slovenci v postavi Anže Lanišek, Anže Semenič, Timi Zajc in Peter Prevc so na četrtem mestu le za malo zgrešili stopničke, se bodo danes borili še na prvi posamični preizkušnji. Prva serija je na sporedu ob 11.30, na tekmi bo nastopilo šest slovenskih skakalcev.</b>
      </h2>
      <address><time datetime="2019-11-24T00:00:00+00:00">24 Nov 2019</time> by <a rel="author">STA</a></address>
      <p>Na današnji prvi posamični tekmi 41. sezone svetovnega pokala, v kateri je na koledarju 36 tekem, skupno zmago pa brani Japonec Ryoyu Kobayashi, bodo od Slovencev nastopili Zajc, Peter Prevc, Lanišek, Rok Justin, Domen Prevc in Tilen Bartol, manjkal bo le Semenič, ki so ga v kvalifikacijah diskvalificirali zaradi neustreznega dresa.<br/><br/>V slovenskem taboru imajo tudi za to sezono visoke cilje, najpomembnejši je kolajna na svetovnem prvenstvu v poletih konec marca v Planici, bodisi posamična bodisi ekipna.<br/><br/>Kot je pojasnil selektor Gorazd Bertoncelj, je drugi, skorajda enakovreden cilj vezan na celotno sezono svetovnega pokala, v kateri si želijo osemkrat posamične in dvakrat ekipne stopničke.<br/><br/>"Skupno si želimo enega fanta do šestega mesta, enega do 12., v pokalu narodov pa bi radi osvojili vsaj 4000 točk, v kolikor bo število tekem ostalo približno enako načrtovanemu. Poseben cilj je spet tudi novoletna turneja, kjer si želimo enega fanta med najboljšo osmerico," je rezultatske cilje pred novo sezono nanizal Bertoncelj.</p>
      <p>loading...</p>
    </article>
  </body>
</html>