<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699825/%D8%B1%D9%88%D8%B3%D8%A7%DB%8C-8-%D8%AF%D8%A7%D9%86%D8%B4%DA%AF%D8%A7%D9%87%E2%80%8C-%DA%A9%D8%B4%D9%88%D8%B1-%D8%A7%D9%86%D8%AA%D8%AE%D8%A7%D8%A8-%D8%B4%D8%AF%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="روسای 8 دانشگاه‌ کشور انتخاب شدند"/>
    <meta property="og:description" content="دکتر سعید رضا عاملی دبیر شورای عالی انقلاب فرهنگی از انتخاب ۸ نفر از رؤسای دانشگاه‌های کشور خبر داد."/>
  </head>
  <body>
    <article>
      <h1>روسای 8 دانشگاه‌ کشور انتخاب شدند</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>دکتر سعید رضا عاملی دبیر شورای عالی انقلاب فرهنگی از انتخاب ۸ نفر از رؤسای دانشگاه‌های کشور خبر داد.</p>
      <p>به گزارش ایسنا، دکتر سعید رضا عاملی با بیان این خبر اظهار داشت: در جلسه ۳۴ کمیته تعیین رؤسای دانشگاه‌ها که در محل دبیرخانه شورای عالی انقلاب فرهنگی برگزار شد؛ با موافقت اعضاء این کمیته، رؤسای ۸ دانشگاه کشور انتخاب شدند.</p>
      <p>دبیر شورای عالی انقلاب فرهنگی ادامه داد: بر اساس رأی اعضای کمیته دکتر کامبیز مینایی به عنوان رئیس دانشگاه جهرم، دکتر حسن ختن‌لو به عنوان رئیس دانشگاه صنعتی همدان، دکتر فرهاد یکه یزدان به عنوان رئیس دانشگاه صنعتی خواجه نصیرالدین طوسی، دکتر رضا نصراصفهانی به عنوان رئیس دانشگاه هنر اصفهان و دکتر قاسم برید لقمانی به عنوان رئیس دانشگاه یزد انتخاب شدند.</p>
      <p>دکتر عاملی اضافه کرد: همچنین دکتر مجید شیرانی به عنوان رئیس دانشگاه علوم پزشکی شهر کرد، دکتر علیرضا زالی به عنوان رئیس دانشگاه علوم پزشکی شهید بهشتی و دکتر محمد رضا قدیر به عنوان رئیس دانشگاه علوم پزشکی قم انتخاب شدند.</p>
      <p>به گزارش مرکز خبر شورای عالی انقلاب فرهنگی، در جلسه کمیته تعیین رؤسای دانشگاه‌ها به ریاست دکتر سعید رضا عاملی دبیر شورای عالی انقلاب فرهنگی، حجت‌الاسلام والمسلمین رستمی رئیس نهاد نمایندگی مقام معظم رهبری «مدظله العالی» در دانشگاه‌ها، دکتر غلامی وزیر علوم، تحقیقات و فناوری و دکتر نمکی وزیر بهداشت، درمان و آموزش پزشکی حضور داشتند.</p>
    </article>
  </body>
</html>