<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-vodafone-fuori-uso-in-liguria-situazione-in-via-di-risoluzione-213572.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Maltempo, Vodafone fuori uso in Liguria. Situazione in via di risoluzione"/>
    <meta property="og:description" content="GENOVA - Linee telefoniche vodafone fuori uso in tutta la Liguria. Ecco il comunicato dell'azienda:"/>
  </head>
  <body>
    <article>
      <h6 class="kicker">Il comunicato dell'azienda</h6>
      <h1>Maltempo, Vodafone fuori uso in Liguria. Situazione in via di risoluzione</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://www.primocanale.it/immagininews/thumbs/213572-420x236.jpg"/>
      </figure>
      <p>
        <b>GENOVA - </b>
        <b>Linee telefoniche vodafone fuori uso in tutta la Liguria. Ecco il comunicato dell'azienda:</b>
      </p>
      <p>Vodafone è stata colpita dalla grave emergenza in Liguria. Le eccezionali condizioni di maltempo e il crollo del viadotto sull’Autostrada Torino-Savona hanno gravemente impattato le reti di comunicazione causando un temporaneo disservizio sulla rete Vodafone in Liguria.</p>
      <p>Stiamo collaborando con le Prefetture dei Comuni liguri interessati, con la Protezione Civile e gli organismi istituzionali coinvolti in questa situazione di emergenza.</p>
      <p>I tempi di ripristino sono anche stati condizionati dai vincoli di sicurezza che non hanno permesso un immediato accesso alle aree soggette a rischio.</p>
      <p>Appena ottenuto il via libera i nostri tecnici sono intervenuti tempestivamente e sono al lavoro per risolvere il problema nel più breve tempo possibile.</p>
      <p>Ci scusiamo per il disagio con tutti i clienti coinvolti e contiamo di ripristinare il servizio sulla rete mobile entro le 18.30. Seguiranno aggiornamento sul ripristino del servizio di rete fissa.</p>
    </article>
  </body>
</html>