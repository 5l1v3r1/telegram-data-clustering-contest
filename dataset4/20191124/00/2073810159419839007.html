<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/uomini-e-donne-anticipazioni-armando-incarnato-vanetina-f-relazione-accuse-449276"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Uomini e Donne anticipazioni, Armando Incarnato: scoop piccante in trasmissione"/>
    <meta property="og:description" content="Anticipazioni Trono Over Uomini e Donne, la segnalazione di Armando Incarnato su Valentina F. Le ultime anticipazioni su Uomini e Donne hanno come protagonista assoluto Armando Incarnato che in puntata ha raccontato come procede la sua frequentazione con Veronica e ha discusso animatamente con Valentina F. Il Vicolo delle News ha descritto nel dettaglio quanto […]"/>
  </head>
  <body>
    <article>
      <h1>Uomini e Donne anticipazioni, Armando Incarnato: scoop piccante in trasmissione</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Mik</a></address>
      <figure>
        <img src="https://www.gossipetv.com/wp-content/uploads/2019/01/armando-incarnato-trono-over.jpg"/>
      </figure>
      <h3>Anticipazioni Trono Over Uomini e Donne, la segnalazione di Armando Incarnato su Valentina F.</h3>
      <p>Le ultime <b>anticipazioni su Uomini e Donne</b> hanno come protagonista assoluto <b>Armando Incarnato</b> che in <b>puntata</b> ha raccontato come procede la sua <b>frequentazione con Veronica</b> e ha discusso animatamente con <b>Valentina F</b>. Il <i>Vicolo delle News</i> ha descritto nel dettaglio quanto accaduto e pare che vedremo proprio delle <b>puntate</b> movimentate. Ma veniamo al dunque. Armando stava raccontando che non si è trovato benissimo con <b>Veronica</b> perché lei non si è lasciata andare neanche con un bacio e quando è intervenuta Valentina F. sulla questione il Cavaliere del <b>Trono Over</b> non si è trattenuto: ha infatti segnalato che <b>Valentina si è baciata fuori dagli studi con Simone</b> sebbene questo trasporto non fosse mai stato dichiarato alla redazione.</p>
      <h3>Trono Over anticipazioni, è caos: scoop piccante su Armando e Valentina F.</h3>
      <p>Alla fine scoppia una lite tra lui, Simone e Valentina dalla quale emerge che tra lei e Armando c’è stata un’uscita di una sola sera, durante la quale i due hanno avuto un rapporto. Valentina ha negato e ha chiesto di far verificare in albergo la carta d’identità, per mostrare che la sera di cui stava parlando Armando lei non era in hotel; il Cavaliere ha subito replicato dicendo che in realtà lei non ha consegnato i documenti e che quindi sarebbe stato opportuno ricorrere alle telecamere. Non si capisce bene come andrà a finire tra i due ma è certo che Veronica, che già non si lasciava andare nei confronti di Armando, sarà ancor più titubante sul loro rapporto.</p>
      <h3>Uomini e Donne anticipazioni, la passione non esplode: Gianni Sperti sospetta</h3>
      <p>Dopo Armando si è passati ad <b>Anna Tedesco e a Samuel Baiocchi</b>: i due sono usciti assieme e lui credeva che alla terza uscita lei si sarebbe lasciata andare; non voleva arrivare a un rapporto ma almeno a un bacio più passionale. Lei si giustificherà dicendo che era semplicemente stanca alla terza uscita ma <b>Gianni Sperti</b>, forte del fatto che non è il primo Cavaliere che fa notare una cosa del genere su <b>Anna</b>, tornerà a punzecchiarla sulla sua vita fuori: non è che sotto sotto ha un altro? Lei ovviamente negherà, e la frequentazione con Samuel tra l’altro si chiuderà proprio perché lei sembrerà tutt’altro che motivata a conoscerlo.</p>
      <h3>News Uomini e Donne: la sfilata Party per 2 vinta da Roberta</h3>
      <p>Durante la <b>registrazione</b> si è tenuta anche la sfilata <i>Party per 2</i> che ha visto vincere <b>Roberta Di Padua</b> e sfilare anche <b>Ida Platano</b>, a cui <b>Maria De Filippi</b> ha fatto delle domande dopo il <a href="https://www.gossipetv.com/ida-e-riccardo-si-sono-lasciati-psicologo-lite-famiglia-problemi-intimi-449230">caos scoppiato in puntata</a>; <b>Ida</b> ha detto di stare bene ma ovviamente era una risposta di circostanza, visto che il rapporto con <b>Riccardo Guarnieri</b> sembra essere arrivato di nuovo al capolinea. Se ne sapremo di più vi aggiorneremo!</p>
    </article>
  </body>
</html>