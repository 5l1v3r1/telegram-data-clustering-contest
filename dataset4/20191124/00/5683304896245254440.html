<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/kerala/2019/11/23/loot-in-muthoot-finance-bihar.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-24T00:20:00+00:00"/>
    <meta property="og:title" content="മുത്തൂറ്റ് ഫിനാൻസ് ശാഖയിൽ 25 കോടിയുടെ സ്വർണം കവർന്നു"/>
    <meta property="og:description" content="പട്ന ∙ മുത്തൂറ്റ് ഫിനാൻസ് ഹാജിപുർ ശാഖയിൽ നിന്ന് 25 കോടി രൂപ വിലമതിക്കുന്ന 55 കിലോ സ്വർണം കൊള്ളയടിച്ചു. ഇന്നലെ ഉച്ചയ്ക്ക് ഒന്നരയോടെയാണ് തോക്കുധാരികളായ.muthoot. muthoot finance. muthoot finance robbery. muthoot gold loan. Malayala Manorama. Manorama online.Kerala News. Malayalam News. Manorama Online"/>
  </head>
  <body>
    <article>
      <h1>മുത്തൂറ്റ് ഫിനാൻസ് ശാഖയിൽ 25 കോടിയുടെ സ്വർണം കവർന്നു</h1>
      <address><time datetime="2019-11-24T00:20:00+00:00">24 Nov 2019, 00:20</time> by <a rel="author">മനോരമ ലേഖകൻ</a></address>
      <p>പട്ന ∙ മുത്തൂറ്റ് ഫിനാൻസ് ഹാജിപുർ ശാഖയിൽ നിന്ന് 25 കോടി രൂപ വിലമതിക്കുന്ന 55 കിലോ സ്വർണം കൊള്ളയടിച്ചു. ഇന്നലെ ഉച്ചയ്ക്ക് ഒന്നരയോടെയാണ് തോക്കുധാരികളായ ആറംഗ സംഘം ശാഖയിലെത്തി ജീവനക്കാരെ തോക്കുചൂണ്ടി ഭീഷണിപ്പെടുത്തി സ്വർണം കവർന്നത്. സിസിടിവി ദൃശ്യങ്ങളിൽ നിന്നു കൊള്ളസംഘത്തെ തിരിച്ചറിഞ്ഞിട്ടുണ്ടെന്നും ഇവരെ പിടികൂടാനായി തിരച്ചിൽ ആരംഭിച്ചതായും വൈശാലി എസ്പി: എം.കെ.ചൗധരി അറിയിച്ചു. </p>
      <p>കൊള്ളസംഘത്തിന്റെ ആക്രമണത്തിൽ സുരക്ഷാ ഉദ്യോഗസ്ഥൻ ഉൾപ്പെടെ 2 ജീവനക്കാർക്കു സാരമായി പരുക്കേറ്റതായി മുത്തൂറ്റ് ഫിനാൻസ് അധികൃതർ അറിയിച്ചു. കുറ്റവാളികൾ എത്രയും വേഗം പിടിയിലാകുമെന്നാണു പ്രതീക്ഷ. പൊലീസ് അന്വേഷണവുമായി പൂർണമായി സഹകരിക്കുന്നുണ്ട്. താൽക്കാലികമായി തടസ്സപ്പെട്ട ശാഖയുടെ പ്രവർത്തനം എത്രയും പെട്ടെന്നു പുനരാരംഭിക്കും. ഇത്തരം സംഭവങ്ങൾ ആവർത്തിക്കാതിരിക്കാൻ സാധ്യമായ മുൻകരുതലുകൾ സ്വീകരിക്കുമെന്നും മുത്തൂറ്റ് ഫിനാൻസ് അറിയിച്ചു.</p>
    </article>
  </body>
</html>