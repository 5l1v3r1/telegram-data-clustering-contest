<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/to-sokaristiko-binteo-ths-metwpikhs-sygkroyshs-sth-lamia-liga-metra-prin-ton-teliko-proorismo"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Το σοκαριστικό βίντεο της μετωπικής σύγκρουσης στη Λαμία λίγα μέτρα πριν τον τελικό προορισμό!"/>
    <meta property="og:description" content="Σοκαριστικές είναι οι εικόνες από το βίντεο συστήματος ασφαλείας που κατέγραψε τη μετωπική σύγκρουση που στοίχισε τη ζωή στον 37χρονο Λαμιώτη πατέρα τεσσάρων παιδιών και το σοβαρό τραυματισμό της γυναίκας του και των δύο παιδιών του, ηλικίας 4 και 5 ετών."/>
  </head>
  <body>
    <article>
      <h1>Το σοκαριστικό βίντεο της μετωπικής σύγκρουσης στη Λαμία λίγα μέτρα πριν τον τελικό προορισμό!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Σοκαριστικές είναι οι εικόνες από το βίντεο συστήματος ασφαλείας που κατέγραψε τη <a href="https://www.documentonews.gr/article/lamia-tragwdia-gia-oikogeneia-me-dyo-anhlika-meta-to-gamhlio-glenti-video-photos">μετωπική σύγκρουση που στοίχισε τη ζωή στον 37χρονο Λαμιώτη πατέρα τεσσάρων παιδιών </a>και το σοβαρό τραυματισμό της γυναίκας του και των δύο παιδιών του, ηλικίας 4 και 5 ετών.</h4>
      <p>Η τραγωδία έγινε το πρωί στην είσοδο της πόλης, καθώς μια οικογένεια που επέστρεφε από την Αθήνα, όπου είχε πάει σε γάμο, έπεσε θύμα φοβερού τροχαίου και μάλιστα λίγα μόλις μέτρα πριν φτάσει στο σπίτι της.</p>
      <p>Ένα ασημί BMW, που οδηγούσε 36χρονος, παραβίασε το STOP και έπεσε με μεγάλη ταχύτητα πάνω στο αυτοκίνητο της πολύτεκνης οικογένειας.</p>
      <p>Αποτέλεσμα της σφοδρής σύγκρουσης ήταν να σκοτωθεί επί τόπου ο 37χρονος πατέρας. Σύμφωνα με τις τελευταίες πληροφορίες η 32χρονη γυναίκα του, που έχει τραυματιστεί βαριά, μπήκε εσπευσμένα στο χειρουργείο και τα δύο κοριτσάκια τους, ηλικίας 4 και 5 ετών, διακομίστηκαν στο νοσοκομείο "Παίδων" στην Αθήνα χωρίς όμως να κινδυνεύει η ζωή τους.</p>
      <p>Οδηγός και συνοδηγός της μοιραίας BMW τραυματίστηκαν πολύ ελαφρά. Από την Τροχαία έγινε λήψη αίματος του οδηγού προκειμένου να διαπιστωθεί εάν ήταν υπό την επήρεια αλκοόλ.</p>
      <p>Πηγή βίντεο: lamiareport.gr</p>
      <figure>
        <iframe src="https://www.youtube.com/embed/XiO8yyFG3gg" width="480" height="270" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>