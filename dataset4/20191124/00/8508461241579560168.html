<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/koncept-karma-sc2-je-luxusny-supersportiak-ktory-ulahodi-aj-hracom/"/>
    <meta property="og:site_name" content="TECHBOX"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Koncept Karma SC2 je luxusný superšportiak, ktorý ulahodí aj hráčom"/>
    <meta property="og:description" content="Ambiciózna automobilka Karma Automotive prestavila nový koncept luxusného Karma SC2, ktorý okrem solídneho výkonu posluží aj ako simulátor."/>
  </head>
  <body>
    <article>
      <h1>Koncept Karma SC2 je luxusný superšportiak, ktorý ulahodí aj hráčom</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Juraj Recký</a></address>
      <p>
        <b>Nový koncept sľubuje 800 kW výkon, zrýchlenie na 100 km/h pod 2 sekundy, alebo možnosť premeniť elektromobil na herný simulátor.</b>
      </p>
      <p>Automobilka Karma Automotive na práve prebiehajúcom autosalóne v Los Angeles predstavila koncept Karma SC2. Ten je podľa spoločnosti odvážnym príkladom toho ako spoločnosť dokáže kombinovať luxusný dizajn a prvotriedne technológie.</p>
      <figure>
        <img src="https://techbox.dennikn.sk/wp-content/uploads/2019/11/Karma-SC2-koncept-01.jpg"/>
        <figcaption>
          <cite>ZDROJ | Karma</cite>
        </figcaption>
      </figure>
      <p>Elektrický koncept sa pýši výkonom 1 100 konských síl, teda viac ako 800 kW, a z nuly na 100 kilometrovú rýchlosť sa má dostať za približne 1,9 sekundy. O výkon sa stará dvojica elektromotorov umiestnených na pred a zadnej náprave, s krútiacim momentom 14 000 Nm. Takáto kombinácia sľubuje dojazd cez 560 kilometrov na jedno nabitie s batériami o kapacite 120 kWh.</p>
      <figure>
        <img src="https://techbox.dennikn.sk/wp-content/uploads/2019/11/Karma-SC2-koncept-02.jpg"/>
        <figcaption>
          <cite>ZDROJ | Karma</cite>
        </figcaption>
      </figure>
      <p>Karma využila pre koncept CS2 len to najlepšie, preto predstavený model ponúkal karbónovo keramické brzdy, športový podvozok so závesom s tlačnou vzperou a svoju vlastnú prevodovku s vektorovým prenosom krútiaceho momentu.</p>
      <figure>
        <img src="https://techbox.dennikn.sk/wp-content/uploads/2019/11/Karma-SC2-koncept-04.jpg"/>
        <figcaption>
          <cite>ZDROJ | Karma</cite>
        </figcaption>
      </figure>
      <p>Unikátny má byť systém Drive and Play, ktorý pomocou trojice kamier pod predným sklom sníma krajinu, ktorou auto ide. Systém zároveň zaznamenáva kompletnú jazdu, správanie sa šoféra, ale aj okolitý svet, teda zvuky, vietor či teplotu prostredia. Odparkovanú Karma SC2 potom môžete premeniť na simulátor a trasu prechádzať znova, aby ste si vylepšili jazdné schopnosti.</p>
      <figure>
        <img src="https://techbox.dennikn.sk/wp-content/uploads/2019/11/Karma-SC2-koncept-07.jpg"/>
        <figcaption>
          <cite>ZDROJ | Karma</cite>
        </figcaption>
      </figure>
      <p>Zaznamenané trasy sa dajú zdieľať a sťahovať do elektromobilu, vďaka sa budú dať jazdiť aj trasy, ktoré sú na opačnej strane planéty alebo pretekárske okruhy. KarmaSC2 bude samozrejme v tomto prípade nehybne stáť.</p>
      <figure>
        <img src="https://techbox.dennikn.sk/wp-content/uploads/2019/11/Karma-SC2-koncept-03.jpg"/>
        <figcaption>
          <cite>ZDROJ | Karma</cite>
        </figcaption>
      </figure>
      <p>Bezpečnostné systémy v tomto koncepte majú byť pripravené aj na autonómnu jazdu. Ako kľúč sa budú dať použiť odtlačky prstov alebo biometria tváre, pomocou ktorých si nastavíte tiež profil jazdca. Kabína je vybavená 3D zvukom, ktorý dokáže vytvoriť samostatné prostredie pre šoféra a spolujazdca. Elektrochromatické sklo plynule prechádza z číreho do nepriehľadného, aby sa zachovalo súkromie a reagovalo sa na svetlo. Dvojmiestny Karma SC2 má ambíciu byť uvedený na trh už v roku 2020.</p>
      <footer>
        <b>Zdroj: </b>
        <a href="https://www.karmanewsroom.com/news/karma-automotive-unveils-tech-focused-sc2-concept-at-automobility-la-and-los-angeles-auto-show-2019/">Karma Automitive</a>
      </footer>
    </article>
  </body>
</html>