<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/andrea-damante-viviana-dove-si-sono-conosciuti-449378"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Andrea Damante e Viviana: ecco come è nata la loro relazione"/>
    <meta property="og:description" content="Dove si sono conosciuti Andrea Damante e Viviana Vizzini C’è tanta curiosità attorno all’ultima relazione amorosa di Andrea Damante. Dopo Giulia De Lellis l’ex tronista di Uomini e Donne non è più riuscito a trovare pace ma le premesse sembrano diverse con Viviana Vizzini. I due sono stati beccati dal settimanale Chi in un ristorante […]"/>
  </head>
  <body>
    <article>
      <h1>Andrea Damante e Viviana: ecco come è nata la loro relazione</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/andrea-damante-viviana-vizzini.jpg"/>
      </figure>
      <h3>Dove si sono conosciuti Andrea Damante e Viviana Vizzini</h3>
      <p>C’è tanta curiosità attorno all’ultima relazione amorosa di Andrea Damante. Dopo Giulia De Lellis l’ex tronista di Uomini e Donne non è più riuscito a trovare pace ma le premesse sembrano diverse con Viviana Vizzini. I due sono stati beccati dal settimanale Chi in un ristorante giapponese di Milano ma è Spy a rivelare qualche cosa di più su questa liaison. Una liaison nata per caso qualche settimana fa: <b>Andrea e Viviana si sono conosciuti ad un evento.</b> A quanto pare il Dama è rimasto subito stregato dalla modella siciliana e ha fatto di tutto per conquistarla. Non solo: <a href="https://www.gossipetv.com/andrea-damante-viviana-nuova-fidanzata-448626">il 29enne ha già presentato la nuova fiamma a Jeremias Rodriguez e Ignazio Moser</a>, oggi amici fidati di Andrea, che ha lasciato Verona per andare a vivere nel capoluogo lombardo.</p>
      <h3>Andrea Damante e Viviana Vizzini restano in silenzio</h3>
      <p>Come sussurra Spy <b>Andrea Damante non vuole bruciare le tappe con Viviana Vizzini</b> e per questo è rimasto in silenzio dopo le foto di Chi. Nessuna conferma o smentita sui social network da parte del deejay. E lo stesso ha fatto Viviana, che lo scorso anno ha partecipato a Uomini e Donne come corteggiatrice di Luigi Mastroianni e Lorenzo Riccardi. Sia Andrea sia Viviana hanno deciso di vivere questo legame con tranquillità e di non pubblicare – almeno per il momento – nessuna foto di coppia su Instagram. Nell’attesa i due si godono le passioni in comune, come quella per il surf. Entrambi sono appassionati di questo sport e adorano Miami, città dove la Vizzini ha vissuto per un breve periodo.</p>
      <h3>Viviana Vizzini è la nuova fiamma di Andrea Damante</h3>
      <p>Prima di conoscere Andrea Damante<b> Viviana Vizzini ha avuto un flirt con il calciatore del Milan Samu Castillejo</b>. In più la ragazza è molto amica di Mara Fasone, altre nota tronista di Uomini e Donne.</p>
    </article>
  </body>
</html>