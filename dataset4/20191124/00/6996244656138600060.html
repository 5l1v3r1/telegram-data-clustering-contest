<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709609"/>
    <meta property="og:site_name" content="ישראל היום"/>
    <meta property="article:published_time" content="2019-11-24T00:02:39+00:00"/>
    <meta property="og:title" content="רשות המיסים והחשב הכללי הציגו נתונים סותרים"/>
    <meta property="og:description" content="כלכלה"/>
  </head>
  <body>
    <article>
      <h1>רשות המיסים והחשב הכללי הציגו נתונים סותרים</h1>
      <h2>רשות המיסים והחשב הכללי הציגו נתונים עם שוני מהותי לגבי גביית המיסים • "תיתכן העלאת המע"מ ב־1% כדי לעמוד ביעד"</h2>
      <address><time datetime="2019-11-24T00:02:39+00:00">24 Nov 2019, 00:02</time> by <a rel="author" href="https://www.israelhayom.co.il/writer_articles?tid=3" target="_blank">זאב קליין</a></address>
      <p>ערן יעקב, מנהל רשות המסים, אמר בשבוע שעבר בכנס לשכת סוכני הביטוח באילת: "אנחנו בפער של 2 מיליארד שקלים מיעד גביית המסים". לדברי יעקב, "זה יהיה הישג גדול אם הכנסות המדינה יסתכמו ב־315 מיליארד שקלים השנה, ולא ב־317 מיליארד שקלים".</p>
      <p>יממה קודם לכן, ביום שלישי, הופיע בפני ועדת הכספים החשב הכללי, רוני חזקיהו, שהכריז "לא שיחקנו בנתוני הגירעון", והוסיף כי מתחילת השנה גביית המסים ירדה ב־6.5 מיליארד שקלים. </p>
      <h4>כלול או לא? </h4>
      <p>מספר הקסם של 6.5 מיליארד שקלים ירידה בגביית במסים הופיע גם בהודעת האוצר על הגירעון בחודש אוקטובר. לא ברור אם 2.2 מיליארד שקלים מסים נקלטו ברשומות של החשב הכללי ב־1.11.19. אם הם אינם כלולים, אזי הירידה בגביית המסים מגיעה ל־8.7 מיליארד שקלים.</p>
      <p>אם לפי ערן יעקב הירידה במסים היא רק ב־2 מיליארד שקלים, אפשר להתמודד עם הירידה באמצעות העמקת הגבייה, אבל אם הירידה במסים היא של 6.5 מיליארד שקלים - זה כבר מחייב העלאת מע"מ של 1% לפחות והעלאת שיעורי מס הכנסה בכל מדרגות המס ב־10%. זאת אם לא רוצים לחרוג מיעד הגירעון מעבר ל־3% תוצר.</p>
    </article>
  </body>
</html>