<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/domenica-in-gaffe-di-gigi-dalessio-fa-infuriare-mara-venier/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Domenica In: gaffe di Gigi D’Alessio fa infuriare Mara Venier"/>
    <meta property="og:description" content="Mara Venier nervosa: Gigi D'Alessio rovina la sorpresa a Vanessa Incontrada Durante la puntata di oggi, 24 novembre, di Domenica In una gaffe involontaria"/>
  </head>
  <body>
    <article>
      <h1>Domenica In: gaffe di Gigi D’Alessio fa infuriare Mara Venier</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/redazionelanostratv/" target="_blank">LaNostraTv Redazione</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_mara_venier_gigi_dalessio_domenicain.jpg"/>
      </figure>
      <h3>Mara Venier nervosa: Gigi D’Alessio rovina la sorpresa a Vanessa Incontrada</h3>
      <p>Durante la puntata di oggi, 24 novembre, di <b>Domenica In</b> una gaffe involontaria di<b> Gigi D’Alessio</b> fa infuriare <b>Mara Venier</b> per averle rovinato la sorpresa a <b>Vanessa Incontrada</b>. Nel dettaglio Gigi D’Alessio e Vanessa Incontrada erano ospiti nel salotto domenicale della Venier per parlare del loro nuovo programma <b>20 anni che siamo italiani</b>. All’inizio dell’intervista però <b>Gigi D’Alessio</b> ha esclamato: <i>“Facciamo gli auguri a Vanessa che oggi compie gli anni”</i>. A questo punto è stato rimproverato in maniera bonaria da <b>Mara Venier</b> che alzandosi ha esclamato:</p>
      <blockquote>“Mi hai rovinato la sorpresa, mi hai rovinato la sorpresa; ne avremo parlato più avanti. La scorsa stagione ha festeggiato il compleanno da me, ed anche quest’anno è nella mia trasmissione. Auguri Vanessa!”</blockquote>
      <p>Insomma l’intervista ai due è iniziata con la gaffe di <b>Gigi D’Alessio</b>, che per tutta la durata dell’intervista ha continuato a far battute ed a intrattenere il pubblico.</p>
      <h3>Domenica In: Gigi D’Alessio, Vanessa Incontrada e Mara Venier si commuovono</h3>
      <p>Durante l’intervista a <b>Vanessa Incontrada e Gigi D’Alessio,</b> non sono mancati anche momenti di commozione. Il cantante ha infatti parlato della sua famiglia, e della perdita di entrambi i suoi genitori dichiarando: <i>“I genitori sono la nostra finestra sul mondo, quando ne muore uno si chiude un anta ma quando muoiono entrambi nella stanza c’è buio.”</i> <b>Vanessa Incontrada</b> già commossa dopo aver visto il video della madre è andata ad abbracciare <b>Mara Venier</b>, che a stento tratteneva le lacrime, dicendo che è normale commuoversi quando si toccano questi argomenti e che anche lei crescendo ha capito i suoi genitori e ne ha perdonato i momenti di rabbia ed incomprensione. Infine <b>Gigi D’Alessio</b> ha sdrammatizzato con una battuta: <i>“Non sapevo di essere a C’è posta per te”.</i></p>
      <h3>Vanessa Incontrada e Gigi D’Alessio svelano gli ospiti di 20 anni che siamo italiani</h3>
      <p>I due artisti sono stati ospiti di <b>Domenica in</b> per parlare del loro nuovo programma. <b>Gigi D’Alessio</b> ha rivelato che il titolo calza benissimo su entrambi perché lui, 20 anni fa con la sua partecipazione a Sanremo è diventato italiano, mentre <b>Vanessa Incontrada</b>, che ha recentemente <a href="https://www.lanostratv.it/2019/11/vanessa-incontrada-retroscena-choc-sul-padre-pensava-fosse-morto/"><b>rivelato un retroscena sul padre</b></a>, è in Italia dallo stesso periodo di tempo. Sul nuovo programma hanno spiegato che si racconterà la storia del nostro Paese attraverso la musica. Inoltre hanno anche svelato gli ospiti, Giorgio Panariello, Marco Giallini, Fiorella Mannoia, Mika, Amadeus e Laura Chiatti. Nelle altre puntate invece ci saranno anche Morgan, Sergio Cammariere, Raf, Tozzi ed altri.</p>
    </article>
  </body>
</html>