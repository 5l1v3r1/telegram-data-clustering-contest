<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315477-Dublovi-odlucili-Spanija-i-Kanada-u-finalu-DK.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T00:47:00+00:00"/>
    <meta property="og:title" content="Dublovi odlučili - Španija i Kanada u finalu DK"/>
    <meta property="og:description" content="U finalu Dejvis kupa sastaće se Španija i Kanada."/>
  </head>
  <body>
    <article>
      <h1>Dublovi odlučili - Španija i Kanada u finalu DK</h1>
      <h2>U finalu Dejvis kupa sastaće se Španija i Kanada.</h2>
      <address><time datetime="2019-11-24T00:47:00+00:00">24 Nov 2019, 00:47</time> by <a rel="author">Maja Todić</a></address>
      <figure>
        <img src="https://sportklub.rs/Picture/170300/jpeg/Rafael-Nadal"/>
        <figcaption>
          <cite>Clive Brunskill Getty Images</cite>
        </figcaption>
      </figure>
      <p>Španija je ponovo morala da se bori za preokret jer je u prvom singl meču Kajl Edmund savladao Felisijana Lopeza 6:3, 7:6.</p>
      <p>Kao i u četvrtfinalu, čovek odluke za domaćine je bio prvi reket sveta Rafael Nadal koji je prvo slavio u singlu protiv Danijela Evansa 6:4, 6:0, da bi se nakon toga pridružio Lopezu u dublu.</p>
      <p>Nadal i Lopez slavili su u odlučujućem meču proti Džejmija Marija i Nila Skupskog kroz dva tajbrejka 7:6, 7:6. Tajbrejk drugog seta dobili su Španci rezultatom 10:8. Britanci su propustili tri set lopte i spasili jednu meč loptu pre nego što je za njih Dejvis kup završen.</p>
      <p>Kanada je u polufinalu bila bolja od Rusije.</p>
      <p>Andrej Ruboljov je rezultatom 6:4, 6:4 nadigrao Vaseka Pospišila, da bi Denis Šapovalov u drugom singlu savladao Karena Hačanova i izjednačio pa je i ovde odlučivao dubl.</p>
      <p>Posipišil i Šapovalov su udružili snage i nakon tri seta savladali Rubljova i Hačanova 6:3, 3:6, 7:6.</p>
      <p>Finale se igra u nedelju, a počinje od 16 časova.</p>
    </article>
  </body>
</html>