<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-nedelja-radonjic-i-marselj-popravili-dan-cedevita-olimpija-donela-mrak-na-oci/343360"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="REZZIME DANA (nedelja): Radonjić i Marselj popravili dan, Cedevita Olimpija donela mrak na oči"/>
    <meta property="og:description" content="Pogledajte ko vam je 24. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (nedelja): Radonjić i Marselj popravili dan, Cedevita Olimpija donela mrak na oči</h1>
      <h2>Pogledajte ko vam je 24. novembra doneo novac, a ko vas je prodao...</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>NAPOMENA</b>: <i>U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</i></p>
      <p><b><a href="https://www.mozzartsport.com/fudbal/vesti/predlozzi-i-tipovanja-nedelja-lacio-anderleht-i-psv-su-ziceri-probajte-na-krasnodar-a-bezite-od-mancestera/343295">OVDE </a></b>pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p><b>VALJADOLID – SEVILJA (tip 2, kvota 1,90) – rezultat 0:1</b><br/>Sevilja je upecala važnu pobedu. Ruku na srce, nije to bilo nimalo lako, ali su gosti danas uspeli da izađu na kraj sa veoma čvrstom odbranom Valjadolida i da golom Banege sa penala proslave trijumf koji ih smešta na treće mesto na tabeli tik iza Barselone i Reala. Jedina loša stvar za goste jeste crveni karton koji je dobio <b>Okampos</b> krajem utakmice. <b><a href="https://www.mozzartsport.com/fudbal/vesti/retko-se-svira-ali-jeste-po-pravilima-sevilja-ponovljenim-penalom-preskocila-atletiko-video/343364">IZVEŠTAJ</a>.</b></p>
      <p><b>TULUZ – OLIMPIK MARSELJ (tip 2, kvota 2,25) – rezultat 0:2</b><br/>Pamte navijači Marselja i mnogo bolje partije njihovog tima u francuskom šampionatu, ali će ova večeras biti upamćena po prvencu <b>Nemanje</b> <b>Radonjića</b> u dresu tamošnjeg velikana. Srpski fudbaler ušao je u igru u drugom poluvremenu, a u 80. minutu je nakon greške odbrane, posle par odličnih driblinga smestio loptu u mrežu Tuluza i tako potvrdio pobedu Marselja. <b><a href="https://www.mozzartsport.com/fudbal/vesti/cekanju-je-kraj-33-utakmice-1-283-minuta-pa-prvenac-nemanje-radonjica-za-marselj-video/343363">IZVEŠTAJ</a>.</b></p>
      <p><b>KOPENHAGEN - HOBRO (</b><b>tip 1, kvota 1,22</b><b>) – rezultat 2:1</b><br/>Muke, iz dvojke u keca, ali i radost na kraju. Kopenhagen vas je dobro preznojio danas protiv Hobroa, pošto je dobar deo utakmice bio u rezultatskom zaostatku. Sve je krenulo golom <b>Luatija</b> u 30. minutu koji je zatresao mrežu na odbitak nakon promašaja <b>Sabija</b> sa bele tačke. A onda se čekalo… U 82. minutu je <b>Sotiriju</b> konačno rešio da prekine muke, a već u narednom je bio junak svih na stadionu, pošto je došao i drugog gola. Rezultat se u preostalih pet minuta nije menjao, pa je Kipranin postao i vaš junak dana.</p>
      <p><b>SINT TROJDEN – ŠARLROA (tip 2, kvota 2,45) – rezultat 1:3</b><br/>Jedan od retkih susreta gde se danas niste toliko nervirali oko ishoda odigran je u Belgiji. Domaći Sint Trojden nije bio ni blizu pobede protiv ekipe Šarlroe, koja je preko <b>Golizadea</b> i <b>Rezea</b>, koji je postigao dva gola došla do velikog slavlja. Pokušao je <b>Botaka</b> u 70. minutu da donekle vrati domaće u igru, ali u tome nije bio ni blizu. Dvojka je upisana.</p>
      <p><b>KADIZ – LUGO (tip 1, kvota 1,60) – rezultat 2:1</b><br/>Naciljali ste keca u španskoj Segundi i kec je došao! Doduše, i ovde je bilo poštenih muka, pošto je Lugo poveo već u petom minutu preko <b>Gonzalesa</b>. Ali, tada je na scenu stupio <b>Isak</b> <b>Karselen</b> koji je u 38, a potom i u 64. minutu doneo veliki preokret i pobedu Kadizu, koji tako suvereno nastavlja da vlada španskom drugom ligom.</p>
      <p>
        <b>PRECRTANO</b>
      </p>
      <p><b>ŠEFILD JUNAJTED - MANČESTER JUNAJTED (tip 2, kvota 2,10) – rezultat 3:3</b><br/>Novajlija u ligi ove sezone igra fenomenalan fudbal. Nezasluženo su izgubili od Liverpula i Lestera jer nisu nadigrani. Remizirali su zasluženo sa Čelsijem i Totenhemom, pobedili Arsenal, pa nije čudo što su danas ostali neporaženi i protiv Mančester Junajteda. Doduše, pitanje je da li Šefild Junajted sa ovih današnjih 3:3 može da bude zadovoljan. Vodio je 2:0 do 72. minuta, imao tri boda u džepu, ali je isto tako na kraju u nadoknadi vremena jedva osvojio bod posle velikog preokreta Crvenih đavola. <b><a href="https://www.mozzartsport.com/fudbal/vesti/sat-vremena-sefildovih-lekcija-mancester-junajtedu-eksplozija-solskjerovih-beba-i-pravda-na-kraju-video/343348">IZVEŠTAJ</a>.</b></p>
      <p><b>HOFENHAJM - MAJNC (tip 1, kvota 1,65) – rezultat 1:5</b><br/>Debi iz snova za <b>Ahima</b> <b>Beierlorzera</b>. Pre dve nedelje poraz od Hofenhajma koštao ga je funkcije u Kelnu gde je smenjen, a samo nekoliko dana otkako je preuzeo Majnc s namerom da ga sačuva u Bundesligi, uspeo je da se revanšira "seoskom" klubu. I to kako, a igračem manje Zerofajversi su slavili usred Sinshajma sa 5:1 i sprečili Hofenhajm da već upisanim bodovima dospe do četvrtog mesta na tabeli. <b><a href="https://www.mozzartsport.com/fudbal/vesti/to-je-bundesliga-oni-mu-spakovali-otkaz-on-njima-pet-komada-video/343349">IZVEŠTAJ</a>.</b></p>
      <p><b>ANDERLEHT - KORTRAJK (tip 1, kvota 1,45) – rezultat 0:0</b><br/>Svesni su bili Anderlehtovi navijači i pre početka sezone da će ova godina verovatno biti izgubljena, ali ovo baš nisu očekivali. Igrači njihovog omiljenog kluba kao da se svojski trude da im svake nedelje dodatno pokvare raspoloženje, pa večeras u 16. kolu Pro lige nisu uspeli da savladaju ni Kortrajk, tim u najgoroj seriji u celoj ligi. Gosti su naime u poslednjih pet kola osvojili samo jedan bod i u Briselu večeras još jedan, pošto Anderleht nije umeo da probije protivnički bunker – 0:0. <b><a href="https://www.mozzartsport.com/fudbal/vesti/anderleht-ocajan-srpski-kortrajk-odoleo-u-briselu/343352">IZVEŠTAJ</a>.</b></p>
      <p><b>VILJAREAL - SELTA (tip 1, kvota 1,85) – rezultat 1:3</b><br/>Iako je Viljareal u promenljivoj formi i igra po sistemu toplo-hladno ove sezone, na svom Madrigalu je bio nedodirljiv i upisao po tri pobede i remija. Do večeras… Prvi poraz (1:3) Žutoj podmornici na njenom terenu je nanela Selta koja je do danas bila u očajnoj formi i seriji od čak pet poraza. <b><a href="https://www.mozzartsport.com/fudbal/vesti/proradili-selta-i-jago-aspas-kad-im-se-niko-nije-nadao-video/343353">IZVEŠTAJ</a>.</b></p>
      <p><b>ZADAR – CEDEVITA OLIMPIJA (tip bezh2, kvota 1,25) – rezultat 101:63</b><br/>Blistala je Cedevita Olimpija u ABA ligi od početka sezone, počela je polako da se budi i u Evrokupu, ali ovo što je večeras priredila svojim navijačima u Zadru ne može se drugačije objasniti do velikom brukom. Domaća ekipa koja je do ovog kola suvereno držala fenjer i koja nije imala nijednu jedinu pobedu u regionalnom prvenstvu bukvalno je samlela Zmajeve u Dvorani „Krešimir Ćosić“ i poslala joj ozbiljnu opomenu da ovako neće moći, ukoliko se eventualno želi u plej-of na kraju sezone – 101:63. <b><a href="https://www.mozzartsport.com/kosarka/vesti/bruka-cedevita-olimpije-u-zadru-fenjeras-stotkom-zaledio-zmajeve-na-38/343358">IZVEŠTAJ</a>.</b></p>
    </article>
  </body>
</html>