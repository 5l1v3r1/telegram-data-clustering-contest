<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/kakokairia-me-broxes-xalazi-kai-xionia-sta-oreina-poy-tha-xtyphsei-o-ghryonhs"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Κακοκαιρία με βροχές, χαλάζι και χιόνια στα ορεινά - Πού θα «χτυπήσει» ο Γηρυόνης"/>
    <meta property="og:description" content="Κακοκαιρία με ισχυρές βροχές και καταιγίδες που κατά τόπους θα συνοδεύονται από χαλαζοπτώσεις προβλέπεται από το απόγευμα στα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και από τη νύχτα πιθανώς τη Θεσσαλία με ανατολική επέκταση."/>
  </head>
  <body>
    <article>
      <h1>Κακοκαιρία με βροχές, χαλάζι και χιόνια στα ορεινά - Πού θα «χτυπήσει» ο Γηρυόνης</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Κακοκαιρία με ισχυρές βροχές και καταιγίδες που κατά τόπους θα συνοδεύονται από χαλαζοπτώσεις προβλέπεται από το απόγευμα στα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και από τη νύχτα πιθανώς τη Θεσσαλία με ανατολική επέκταση.</h4>
      <p> Τοπικά περιορισμένη ορατότητα ή ομίχλες, κυρίως στα ηπειρωτικά τις πρωινές ώρες. Οι άνεμοι θα πνέουν στα δυτικά νότιοι νοτιοανατολικοί 8 με 9 και πρόσκαιρα στο Ιόνιο έως 10 μποφόρ. Στα ανατολικά νότιοι νοτιοανατολικοί 4 με 6 και σταδιακά από το απόγευμα 5 με 7 και στο Αιγαίο το βράδυ έως 8 μποφόρ. Η θερμοκρασία με <b>μικρή πτώση.</b></p>
      <h3>Δείτε την αναλυτική πρόγνωση για την Κυριακή και πώς θα εξελιχθεί ο καιρός τη Δευτέρα</h3>
      <p>
        <b>ΑΤΤΙΚΗ</b>
      </p>
      <p>Καιρός: Νεφώσεις παροδικά αυξημένες με τοπικές βροχές και βαθμιαία σποραδικές καταιγίδες. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά.Άνεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ.Θερμοκρασία: Από 13 έως 19 βαθμούς Κελσίου.<b>ΘΕΣΣΑΛΟΝΙΚΗ</b></p>
      <p>Καιρός: Νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν.Άνεμοι: Από ανατολικές διευθύνσεις 3 με 5 και βαθμιαία τοπικά 6 μποφόρ.Θερμοκρασία: Από 12 έως 16 βαθμούς Κελσίου.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη. Άνεμοι: Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση. Θερμοκρασία: Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.<b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b></p>
      <p>Καιρός: Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές. Άνεμοι: Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν. Θερμοκρασία: Από 10 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.<b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b></p>
      <p>Καιρός: Αρχικά λίγες νεφώσεις παροδικά αυξημένες, τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά. Άνεμοι: Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ. Θερμοκρασία: Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.<b>ΚΥΚΛΑΔΕΣ, ΚΡΗΤΗ</b></p>
      <p>Καιρός: Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες. Άνεμοι: Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ. Θερμοκρασία: Από 15 έως 22 βαθμούς Κελσίου.<b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b></p>
      <p>Καιρός: Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες. Άνεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα. Θερμοκρασία: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h3>Πώς θα είναι ο καιρός τη Δευτέρα</h3>
      <p>Καιρός<b>: Κακοκαιρία με ισχυρές βροχές και καταιγίδες</b>. Πιο συγκεκριμένα θα επηρεαστούν τις πρωινές ώρες τα δυτικά (νησιά του Ιονίου, δυτική Στερεά, δυτική Πελοπόννησος και πιθανώς η Ήπειρος), μέχρι το μεσημέρι η ανατολική Στερεά, ανατολική Πελοπόννησος, Εύβοια, η Κρήτη, μέχρι αργά το απόγευμα η Θεσσαλία, οι Σποράδες, οι Κυκλάδες και μέχρι τις βραδινές ώρες η Μακεδονία (κυρίως η δυτική και η κεντρική). Σταδιακά από τις πρωινές ώρες τα φαινόμενα θα επηρεάσουν τα νησιά του βόρειου και ανατολικού Αιγαίου και τα Δωδεκάνησα.</p>
      <p><b>Παροδικές χιονοπτώσεις θα σημειωθούν στα βόρεια ορεινά</b>. Από το μεσημέρι στα δυτικά και βαθμιαία στα κεντρικά και τα νότια τα φαινόμενα πρόσκαιρα θα εξασθενήσουν αλλά ο καιρός θα παραμείνει άστατος. Οι άνεμοι: θα πνέουν στα ανατολικά ανατολικοί νοτιοανατολικοί 5 με 7 και τοπικά στο Αιγαίο 8 με 9 μποφόρ με εξασθένηση από το απόγευμα, στα δυτικά νοτιοδυτικοί 4 με 6 μποφόρ που βαθμιαία θα στραφούν σε δυτικούς νοτιοδυτικούς. Θερμοκρασία: <b>θα σημειώσει πτώση ως προς τις μέγιστες τιμές κυρίως στα βόρεια</b>.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>