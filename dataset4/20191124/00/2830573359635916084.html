<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/2019/11/24-63730040/diretta_roma-brescia_ore_15_dove_vederla_in_tv_e_probabili_formazioni/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Diretta Roma-Brescia ore 15: dove vederla in tv e probabili formazioni"/>
    <meta property="og:description" content="I giallorossi, reduci dal ko per 2-0 contro il Parma prima della sosta, cercano riscatto nel match interno contro la squadra di Fabio Grosso. Il tecnico delle Rondinelle non ha convocato Balotelli"/>
  </head>
  <body>
    <article>
      <h1>Diretta Roma-Brescia ore 15: dove vederla in tv e probabili formazioni</h1>
      <h2>I giallorossi, reduci dal ko per 2-0 contro il Parma prima della sosta, cercano riscatto nel match interno contro la squadra di Fabio Grosso. Il tecnico delle Rondinelle non ha convocato Balotelli</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>ROMA - </b>Dopo il ko contro il Parma prima della sosta per le nazionali, la <a href="https://www.tuttosport.com/squadre/SerieA/Roma/t121"><b>Roma</b></a> cerca riscatto e oggi alle <b>15</b> allo stadio Olimpico ospita un <b>Brescia</b> in piena crisi, ultimo in <a href="https://www.tuttosport.com/live/classifica-serie-a.html">classifica</a> e reduce da quattro sconfitte consecutive. Dopo una partenza positiva, le Rondinelle hanno inanellato ben sei sconfitte nelle ultime sette e non vincono dalla trasferta in Friuli contro l'Udinese (1-0 firmato Romulo). <b>Grosso</b> dovrà pure fare i conti con il caso <a href="https://www.tuttosport.com/news/calcio/serie-a/brescia/2019/11/23-63667233/brescia_grosso_balotelli_escluso_per_scarsa_intensita_in_allenamento_/"><b>Balotelli</b></a>, non convocato per il match di oggi. La squadra di <a href="https://www.tuttosport.com/news/calcio/serie-a/roma/2019/11/23-63673639/roma_fonseca_il_gol_per_dzeko_arrivera_pastore_non_convocato_/"><b>Fonseca</b></a>, intanto, vincendo supererebbe in classifica l'Atalanta, sconfitta ieri in rimonta contro la Juve, e insidierebbe Cagliari e Lazio, al terzo posto con 24 punti.</p>
      <figure>
        <a href="https://www.tuttosport.com/foto/calcio/serie-a/roma/2019/11/22-63653593/roma_florenzi_scherza_e_sorride_under_e_mkhitaryan_scalpitano_per_una_maglia/">
          <img src="https://cdn.tuttosport.com/images/2019/11/22/184154505-7fcf410d-a111-41e9-b452-ac17d4387457.jpg"/>
        </a>
        <figcaption>Roma, Florenzi scherza e sorride. Under e Mkhitaryan scalpitano per una maglia<br/><a href="https://www.tuttosport.com/foto/calcio/serie-a/roma/2019/11/22-63653593/roma_florenzi_scherza_e_sorride_under_e_mkhitaryan_scalpitano_per_una_maglia/">Guarda la gallery</a></figcaption>
      </figure>
      <p>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021178">
          <b>SEGUI ROMA-BRESCIA IN DIRETTA SUL NOSTRO SITO</b>
        </a>
      </p>
      <h3>Dove vederla in tv</h3>
      <p>Roma-Brescia è in programma oggi alle ore 15 allo stadio Olimpico di Roma e sarà visibile in esclusiva in diretta su Sky Sport Serie A e Sky Calcio 2. Inoltre sarà disponibile anche in streaming sulla piattaforma Skygo.</p>
      <h3>Roma-Brescia: le probabili formazioni</h3>
      <p><b>Fonseca</b> dovrebbe recuperare <b>Diawara</b> e <b>Pellegrini</b>, pronti a scendere in campo dal primo minuto. In difesa dovrebbe riposare <b>Fazio</b>, con <b>Smalling</b> e <b>Mancini</b> che dovrebbe stazionare al centro della difesa con <b>Florenzi</b> e <b>Kolarov</b> larghi. Alle spalle dell'unica punta <b>Dzeko</b> il tridente composto da <b>Zaniolo</b>, <b>Pellegrini</b> appunto e <b>Kluivert</b>. <b>Mkhitaryan</b> non ce la fa nemmeno per la panchina. <b>Grosso</b> dovrà rinunciare a <b>Balotelli</b>, pertanto dovrebbe schierare la coppia <b>Donnarumma-Torregrossa</b> in avanti, con <b>Romulo</b> a supporto. </p>
      <p><b>ROMA</b> (<b>4-2-3-1): </b>Pau Lopez; Florenzi, Mancini, Smalling, Kolarov; Diawara, Veretout; Zaniolo, Pellegrini, Kluivert; Dzeko. <b>ALL.:</b> Fonseca. <b>A DISP.:</b> Fuzato, Cardinali, Juan Jesus, Fazio, Cetin, Santon, Antonucci, Perotti, Under.</p>
      <p><b>BRESCIA (4-3-1-2): </b>Joronen; Sabelli, Cistana, Chancellor, Martella; Bisoli, Tonali, Ndoj; Romulo; Alf. Donnarumma, Torregrossa. <b>ALL.:</b> Grosso. <b>A DISP.: </b>Alfonso, Gastaldello, Magnani, Mangraviti, Zhmral, Spalek, Morosini, Matri, Ayé.</p>
      <p><b>ARBITRO:</b> Di Bello di Brindisi. </p>
      <p>
        <code>[[smiling:106266]]</code>
      </p>
      <related>
        <a href="https://www.tuttosport.com/news/calcio/serie-a/brescia/2019/11/23-63667233/brescia_grosso_balotelli_escluso_per_scarsa_intensita_in_allenamento_/"/>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021178"/>
        <a href="https://www.tuttosport.com/archivio/calcio/serie-a"/>
        <a href="https://www.tuttosport.com/news/calcio/serie-a/2019/11/24-63730030/diretta_sassuolo_lazio_ore_15_come_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/2019/11/24-63730028/tutte_le_probabili_formazioni_della_13_giornata_di_serie_a/?related_news"/>
        <a href="https://www.tuttosport.com/news/calcio/serie-a/2019/11/23-63660118/tutte_le_probabili_formazioni_della_13_giornata_di_serie_a/?related_news"/>
        <a href="https://www.tuttosport.com/news/calcio/serie-a/2019/11/10-63274921/parma-roma_2-0_kolarov_sbatte_sul_palo_sprocati-cornelius_non_perdonano/?related_news"/>
      </related>
    </article>
  </body>
</html>