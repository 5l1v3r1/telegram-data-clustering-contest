<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/world/406282/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T00:08:00+00:00"/>
    <meta property="og:title" content="Дівчина познайомилась із родичем подруги, якого сприйняла за дідуся, а вже за місяць пара одружилася"/>
    <meta property="og:description" content="Пенсіонер подарував їй кохання, про яке можна лише мріяти."/>
  </head>
  <body>
    <article>
      <h1>Дівчина познайомилась із родичем подруги, якого сприйняла за дідуся, а вже за місяць пара одружилася</h1>
      <address>
        <time datetime="2019-11-24T00:08:00+00:00">24 Nov 2019, 00:08</time>
      </address>
      <p>Пенсіонер подарував їй кохання, про яке можна лише мріяти.</p>
      <figure>
        <img src="https://ukr.media/static/ba/aimg/4/0/6/406282_1.jpg"/>
      </figure>
      <p>Дівчина зустрілася з родичем приятельки та вирішила, що він — її дідусь. Весь сивий і у зморшках чоловік точно був втричі старший за обох подружок. Але ніхто і не підозрював, що вже за чотири тижні вона одружиться з ним, адже пенсіонер подарував їй кохання, про яке можна лише мріяти, інформує <a href="https://ukr.media/">Ukr.Media</a>.</p>
      <p>Вікторія Уїнн з Лінкольншира пішла зі своєю подругою випити кілька келихів у барі та випадково побачила, як приятелька кличе до себе якогось чоловіка. Побачивши сиве волосся та обличчя, яке було у зморшках, дівчина вирішила, що це дідусь знайомої.</p>
      <p>"Подруга покликала літнього чоловіка, і я вирішила, що це її дідусь, проте виявилося, що Лен дійсно її родич, але не такий старий, як я спочатку вирішила. Це був її якийсь далекий дядько, і вона нас познайомила. Ми з ним розмовляли, і нам було досить легко спілкуватися."</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406282_2.jpg"/>
      </figure>
      <p>За деякий час до зустрічі з Леном Вікторія пережила хворобливе розставання зі своїм колишнім хлопцем, тому їй було дуже важливо знайти людину, яка могла б просто вислухати.</p>
      <p>"Він заспокоїв мене і зміг знайти правильні слова. Якось так вийшло, що ми обмінялися номерами телефонів і вже наступного ранку зустрілися, щоб попити кави. Лен сказав, що йому 63 роки, і я зрозуміла, що він на 40 років старший від мене. Але мені було все одно, мені було приємно з ним поговорити. Він сказав мені, що був одружений і у нього троє дітей, яким на той час було по 30 років."</p>
      <p>Чим більше Вікторія і Лен спілкувалися, тим більше спільного одне в одного вони знаходили. Незабаром подруга, яка познайомила дівчину зі своїм дядьком, запитала Вікторію, чи хоче вона переїхати до вільної кімнати у будинку, де жив і Лен, і вона погодилася.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406282_3.jpg"/>
      </figure>
      <p>Після цього пара щовечора дивилася разом фільми.</p>
      <p>"З часом я зрозуміла, що у мене до нього з'являються почуття. Я знала, що між нами нічого бути не може, оскільки Лен був втричі старший від мене. Але я не могла припинити думати про нього у романтичному сенсі."</p>
      <p>За місяць Вікторія зважилася розповісти чоловікові про свої почуття.</p>
      <p>"Лен сказав, що кохає мене, і ми пристрасно поцілувалися. Я не відчувала, що я поруч із кимось пенсійного віку. Наступного дня я прокинулася у ліжку Лена, і з того часу я спала там щоночі."</p>
      <p>Лише за чотири тижні Лен зробив Вікторії пропозицію, і вона сказала "так".</p>
      <p>"Я знала, що це швидко, але я відчувала, що ми створені одне для одного. Мої друзі були шоковані і сказали мені, що я поспішаю. Вони запевняли, що він занадто старий для мене. Але лише до того часу, поки не познайомилися з Леном."</p>
      <p>Під час підготовки до свого великого дня пара зіштовхнулася з презирством і критикою з боку незнайомців.</p>
      <p>"Щоразу, коли ми з Леном виходили з домівки, незнайомці витріщалися на нас. Я відчувала збентеження і біль. Я не розуміла, як люди можуть бути такими жорстокими — ми нікому не шкодимо."</p>
      <p>Але після того, як пара відсвяткувала весілля, вже жодні погляди не могли зіпсувати настрій подружжю.</p>
      <p><a href="https://ukr.media/divina/">Дівчина</a> <a href="https://ukr.media/odrujennya/">Одруження</a> <a href="https://ukr.media/cohannya/">Кохання</a> <a href="https://ukr.media/didus/">Дідусь</a> <a href="https://ukr.media/istoriya-cohannya/">Історія кохання</a> <a href="https://ukr.media/neimovirna-istoriya/">Неймовірна історія</a> <a href="https://ukr.media/podrugi/">Подруги</a></p>
    </article>
  </body>
</html>