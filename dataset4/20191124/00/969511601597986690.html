<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/patru-persoane-transportate-la-spital-dupa-incendiul-din-mall-ul-din-sectorul-4-18611943"/>
    <meta property="og:site_name" content="BusinessMagazin"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Patru persoane transportate la spital după incendiul din Mall-ul din Sectorul 4"/>
    <meta property="og:description" content="Patru persoane au fost transportate la Spitalul Bagdasar Arseni din Capitală, în urma incendiului care a izbucnit, duminică seara, în parcarea subterană de la Mall-ul Sun Plaza, din Sectorul 4."/>
  </head>
  <body>
    <article>
      <h1>Patru persoane transportate la spital după incendiul din Mall-ul din Sectorul 4</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.businessmagazin.ro/autor/departamentul-social" target="_blank">Departamentul Social</a></address>
      <h3>Patru persoane transportate la spital după incendiul din Mall-ul din Sectorul 4</h3>
      <p>Patru persoane au fost transportate la Spitalul Bagdasar Arseni din Capitală, în urma incendiului care a izbucnit, duminică seara, în parcarea subterană de la Mall-ul Sun Plaza, din Sectorul 4.</p>
      <p>Potrivit ISU Bucureşti – Ilfov, patru persoane care au fost expuse la fum în urma incendiului din parcarea subterană a Mall-ului Sun Plaza au fost duse la Spitalul Bagdasar Arseni pentru îngrijiri medicale.</p>
      <p>Trei maşini au fost distruse în incendiu.</p>
      <p>Întreg mall-ul a fost evacuat, în jurul orei 16.00, după ce a izbucnit un incendiu în parcarea de la subsolul -2, iar clădirea s-a inundat cu fum.</p>
      <p>Oamenii care aşteaptă să intre în parcarea subterană pentru a-şi recupera autoturismele vor avea acces doar când ISU va stabili că acest lucru este sigur.</p>
      <p>Pompierii fac verificări pentru a stabili cauza izbucnirii incendiului.</p>
    </article>
  </body>
</html>