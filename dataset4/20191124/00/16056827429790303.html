<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200647"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="নোয়াখালীতে বিএনপি’র সমাবেশ পণ্ড পুলিশের লাঠিচার্জে আহত ৩০, আটক ৫"/>
    <meta property="og:description" content="নোয়াখালীতে খালেদা জিয়ার সুচিকিৎসা ও মুক্তির দাবিতে আয়োজিত বিএনপি’র বিক্ষোভ পুলিশের হামলায় পণ্ড হয়ে যায়। শনিবার বেলা ১১টার দিকে প্রেস ক্লাবের সামনে ও শহরের বিভিন্ন স্থানে পুলিশ ও বিএনপি নেতাকর্মীদের মধ্যে সংঘর্ষের ঘটনা ঘটে। এতে বিএনপি’র অন্তত ৩০ নেতাকর্মী আহত হয়েছে। ফলে নোয়াখালী প্রেস ক্লাবের সামনে আয়োজিত বিএনপির বিক্ষোভ সমাবেশ পণ্ড হয়ে যায়। পুলিশে ৫জন আটক অভিযোগ বিএনপির। প্রত্যক্ষদর্শীরা জানান, সকাল সাড়ে ১০টা থেকে নোয়াখালী প্রেসক্লাবের সামনে বিএনপির নেতাকর্মীরা খণ্ড খণ্ড মিছিল নিয়ে সমবেত হয়। বেলা ১১টার দিকে একটি মিছিল আসলে পুলিশ মিছিলে বাধা দেয়। মুহূর্তের মধ্যে পুলিশ ও বিএনপি নেতাকর্মীদের মধ্যে সংঘর্ষ বেধে যায়। পরে পুলিশ লাঠিচার্জ করে। কিছুক্ষণ পর শুধু নোয়াখালী প্রেসক্লাবে নয় শহরের বিভিন্ন স্থানে বিএনপির মিছিল থেকে সংঘর্ষ ছড়িয়ে পড়ে। এক পর্যায়ে পূর্ব নির্ধারিত বিক্ষোভ সমাবেশ পণ্ড হয়ে যায়। এর পরে নেতাকর্মীদের মুক্তির দাবি প্রতিবাদ সমাবেশ বিএনপি। দুপুরে কেন্দ্রীয় বিএনপির ভাইস চেয়ারম্যান ও তৃণমূল বিএনপির সমন্বয়ক মো. শাহজাহানের মাইজদীস্থ বাস ভবনে এক সংবাদ সম্মেলনের আয়োজন করা হয়। এ সময় নেতৃবৃন্দ জানান, পুলিশ বিনা উস্কানিতে…"/>
  </head>
  <body>
    <article>
      <h1>নোয়াখালীতে বিএনপি’র সমাবেশ পণ্ড পুলিশের লাঠিচার্জে আহত ৩০, আটক ৫</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার, নোয়াখালী থেকে</a></address>
      <p>নোয়াখালীতে খালেদা জিয়ার সুচিকিৎসা ও মুক্তির দাবিতে আয়োজিত বিএনপি’র বিক্ষোভ পুলিশের হামলায় পণ্ড হয়ে যায়। শনিবার বেলা ১১টার দিকে প্রেস ক্লাবের সামনে ও শহরের বিভিন্ন স্থানে পুলিশ ও বিএনপি নেতাকর্মীদের মধ্যে সংঘর্ষের ঘটনা ঘটে। এতে বিএনপি’র অন্তত ৩০ নেতাকর্মী আহত হয়েছে। ফলে নোয়াখালী প্রেস ক্লাবের সামনে আয়োজিত বিএনপির বিক্ষোভ সমাবেশ পণ্ড হয়ে যায়। পুলিশে ৫জন আটক অভিযোগ বিএনপির। প্রত্যক্ষদর্শীরা জানান, সকাল সাড়ে ১০টা থেকে নোয়াখালী প্রেসক্লাবের সামনে বিএনপির নেতাকর্মীরা খণ্ড খণ্ড মিছিল নিয়ে সমবেত হয়। বেলা ১১টার দিকে একটি মিছিল আসলে পুলিশ মিছিলে বাধা দেয়। মুহূর্তের মধ্যে পুলিশ ও বিএনপি নেতাকর্মীদের মধ্যে সংঘর্ষ বেধে যায়।</p>
      <p>পরে পুলিশ লাঠিচার্জ করে। কিছুক্ষণ পর শুধু নোয়াখালী প্রেসক্লাবে নয় শহরের বিভিন্ন স্থানে বিএনপির মিছিল থেকে সংঘর্ষ ছড়িয়ে পড়ে। এক পর্যায়ে পূর্ব নির্ধারিত বিক্ষোভ সমাবেশ পণ্ড হয়ে যায়। এর পরে নেতাকর্মীদের মুক্তির দাবি প্রতিবাদ সমাবেশ বিএনপি। দুপুরে কেন্দ্রীয় বিএনপির ভাইস চেয়ারম্যান ও তৃণমূল বিএনপির সমন্বয়ক মো. শাহজাহানের মাইজদীস্থ বাস ভবনে এক সংবাদ সম্মেলনের আয়োজন করা হয়। এ সময় নেতৃবৃন্দ জানান, পুলিশ বিনা উস্কানিতে তাদের মিছিলে বাধা দেয় এবং নেতাকর্মীদের লাঠি চার্জ করে। এতে তাদের ৩০ থেকে ৩৫ জন নেতাকর্মী আহত হয়। সংবাদ সম্মেলনে উপস্থিত ছিলেন, কেন্দ্রীয় বিএনপির ভাইস চেয়ারম্যান আবদুল্যাহ্‌ আল নোমান, জেলা বিএনপির সভাপতি গোলাম হায়দার, সাধারণ সম্পাদক এডভোকেট আবদুর রহমান, এড আবদুর রহিম, আনোয়ার হোসেন, শহীদুল ইসলাম কিরন, আবু নাছের, জেলা যুবদলের সভাপতি মঞ্জুরুল আজিম সুমন ও সাধারণ সম্পদাক নুরুল আমিন খানসহ অনেকে। এ বিষয়ে সুধারাম থানার উপ-পরিদর্শক আব্দুল বাতেন জানান, সমাবেশ করার কোনো অনুমতি ছিল না বিএনপির। তারপরও তারা সমাবেশ করছিল। কিন্তু হঠাৎ মিছিল থেকে বিএনপির নেতাকর্মীরা পুলিশকে লক্ষ্য করে ইটপাটকেল ছুড়ে, পরে পুলিশ তাদের ছত্রভঙ্গ করার চেষ্টা করেছে মাত্র।</p>
      <p>এই বিভাগের সর্বাধিক পঠিত</p>
    </article>
  </body>
</html>