<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/sharad-pawar-answer-to-ajit-pawar-119112400057_1.html"/>
    <meta property="og:site_name" content="Webdunia"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="भतीजे अजित पवार ने खेला नया दांव, चाचा शरद पवार का करारा जवाब"/>
    <meta property="og:description" content="मुंबई। महाराष्ट्र में भाजपा नेता देवेंद्र फडणवीस को मुख्यमंत्री पद शपथ लिए 34 घंटे से ज्यादा का समय हो गया लेकिन राज्य में राजनीति संग्राम पल-पल रोमांचक होता जा रहा है। रविवार को ट्विटर पर चाचा शरद पवार और भतीजे अजित पवार में ट्वीटर पर रोमांचक जंग देखने को मिली।"/>
  </head>
  <body>
    <article>
      <h1>भतीजे अजित पवार ने खेला नया दांव, चाचा शरद पवार का करारा जवाब</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Webdunia</a></address>
      <p>मुंबई। महाराष्ट्र में भाजपा नेता देवेंद्र फडनवीस को मुख्यमंत्री पद शपथ लिए 34 घंटे से ज्यादा का समय हो गया लेकिन राज्य में राजनीति संग्राम पल-पल रोमांचक होता जा रहा है। रविवार को ट्विटर पर चाचा <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B6%E0%A4%B0%E0%A4%A6+%E0%A4%AA%E0%A4%B5%E0%A4%BE%E0%A4%B0">शरद पवार </a>और भतीजे <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%85%E0%A4%9C%E0%A4%BF%E0%A4%A4+%E0%A4%AA%E0%A4%B5%E0%A4%BE%E0%A4%B0">अजित पवार </a>में ट्विटर पर रोमांचक जंग देखने को मिली।<br/>पहले अजित पवार ने ट्वीट कर कहा कि वे NCP में हैं और आगे भी एनसीपी में ही रहेंगे। इसके साथ ही उन्होंने यह भी कहा कि शरद पवार ही उनके नेता है। अजित ने यह भी कहा कि एनसीपी और बीजेपी महाराष्ट्र को स्थिर सरकार देगी।<br/><br/>अजित पवार के इस ट्वीट के बाद NCP प्रमुख शरद पवार ने भी ट्विटर के माध्यम से उन्हें करारा जवाब दिया। शरद पवार ट्विटर पर ही अजित को करारा जवाब देते हुए कहा कि बीजेपी के साथ गठबंधन करने का कोई सवाल ही पैदा नहीं होता है। उन्होंने कहा कि अजित पवार का बयान झूठा और भ्रम फैलाने के लिए है। <br/>इस बीच NCP विधायकों को एक बार फिर शिफ्ट किया जा रहा है। उन्हें मुंबई की हयात होटल ले जाया जा रहा है।</p>
    </article>
  </body>
</html>