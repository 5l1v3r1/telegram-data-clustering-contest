<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699937/%D8%AA%D8%B9%D8%B2%DB%8C%D8%B1%D8%A7%D8%AA-%D8%A8%D8%A7%D8%B2%D8%AF%D8%A7%D8%B4%D8%AA-%DB%8C%DA%A9%DB%8C-%D8%A7%D8%B2-%D9%85%D8%B3%D8%A6%D9%88%D9%84%D8%A7%D9%86-%D8%AD%D9%85%D9%84-%D9%88-%D9%86%D9%82%D9%84-%D8%B4%D9%87%D8%B1%DB%8C-%D8%A7%D9%84%D8%A8%D8%B1%D8%B2"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="تعزیرات: بازداشت یکی از مسئولان حمل و نقل شهری البرز"/>
    <meta property="og:description" content="در این زمینه چند پرونده تعزیراتی تشکیل شده ‌و با هرگونه کم کاری و تخلف در این زمینه برخورد میشود."/>
  </head>
  <body>
    <article>
      <h1>تعزیرات: بازداشت یکی از مسئولان حمل و نقل شهری البرز</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>در این زمینه چند پرونده تعزیراتی تشکیل شده ‌و با هرگونه کم کاری و تخلف در این زمینه برخورد میشود.</b>
      </p>
      <p>مدیرکل تعزیرات حکومتی استان البرز از بازداشت یکی از مسئولان حمل و نقل شهری در این استان خبر داد.</p>
      <p>به گزارش خبرگزاری تسنیم از کرج، علی اکبر مختاری در جلسه تنظیم بازار استان البرز که پیش از ظهر امروز در سالن شهدای دولت استانداری البرز برگزار شد، اظهار داشت: ساماندهی سیستم حمل و نقل و جابه‌جایی مسافر در شهر کرج و دیگر شهرهای اقماری ضروری است.</p>
      <p>وی افزود: برای برخی از مسئولانی که در این موضوع کوتاهی کرده اند در تعزیرات حکومتی پرونده تشکیل شده است.</p>
      <p>مدیر کل تعزیرات حکومتی استان البرز با بیان اینکه یکی از مسئولان حمل و نقل عمومی در استان البرز روز گذشته به دلیل عدم‌ ساماندهی سیستم حمل و نقل شهری بازداشت شد،گفت: در این زمینه چند پرونده تعزیراتی تشکیل شده ‌و با هرگونه کم کاری و تخلف در این زمینه برخورد میشود.</p>
      <p>مختاری با بیان اینکه این مسئول فعلا با تعهد کتبی آزاد شده است،تصریح کرد: حوزه حمل و نقل بار و مسافر شهرداری بر نرخ های‌های تاکسی از کرج تا شهرهای اقماری از جمله محمدشهر، ماهدشت ملک آباد نظارت کند، در صورت قصور هر یکی از مسئولان در این زمینه بر اساس قانون با آنها برخورد می‌شود.</p>
    </article>
  </body>
</html>