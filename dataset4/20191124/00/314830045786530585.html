<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939484/%D8%B4%D9%87%D8%B1%D8%AF%D8%A7%D8%B1-%D8%B3%D8%A7%D8%A8%D9%82-%D9%86%DB%8C%D9%88%DB%8C%D9%88%D8%B1%DA%A9-%D9%87%D9%85-%D9%86%D8%A7%D9%85%D8%B2%D8%AF-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B4%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="شهردار سابق نیویورک هم نامزد انتخابات شد"/>
    <meta property="og:description" content="شهردار پیشین نیویورک، مایکل بلومبرگ از حزب دموکرات تبلیغات خود را برای شرکت در انتخابات ریاست جمهوری آمریکا آغاز کرد."/>
  </head>
  <body>
    <article>
      <h1>شهردار سابق نیویورک هم نامزد انتخابات شد</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>شهردار پیشین نیویورک، مایکل بلومبرگ از حزب دموکرات تبلیغات خود را برای شرکت در انتخابات ریاست جمهوری آمریکا آغاز کرد.</i>
      </p>
      <p>به گزارش تابناک به نقل از تسنیم، یک منبع نزدیک به شهردار سابق نیویورک به سی ان ان گفت: مایکل بلومبرگ قصد دارد به طور رسمی وارد رقابت انتخاباتی ریاست جمهوری آمریکا در سال ۲۰۲۰ شود.<br/><br/>انتظار می‌رود بلومبرگ میلیاردر در اواخر سال ۲۰۲۰ کمتر از سه ماه قبل از آغاز اولین دوره رای گیری وارد این رقابت غیر قابل پیش‌بینی شود.<br/><br/>بلومبرگ در اوایل سال جاری گفته بود که نامزد نخواهد شد، اما بطور ناگهانی تصمیم خود را عوض کرد، زیرا فکر نمی‌کند که درحال حاظر کاندیدا‌های دموکرات بتواند با دونالد ترامپ رقابت کنند. این شامل معاون رئیس جمهور سابق جو بایدن هم می‌شود، که در رای گیری آیووا تقریبا از صحنه محو شده بود و علاوه بر این با مشکلات تامین مالی هم رو برو است.<br/><br/>براساس آمار کانتار مدیا/سی‌ام‌ای‌جی، بلومبرگ برای شروع فعالیت خود، حداقل ۳۷ میلیون دلار در تبلیغات تلویزیونی در طی دو هفته آینده هزینه کرده است.<br/><br/>بلومبرگ، یک کارآفرین ۷۷ ساله است که ثروت خود را از طریق سرمایه گذاری در بخش فناوری که بانکداران و بازرگانان برای دستیابی به داده‌های بازار از آن استفاده می‌کنند، بدست آورده است. وی پس از ساختن یک تجارت موفق در زمینه اطلاعات مالی، به سیاست روی آورد. وی رسماً در سال ۲۰۰۱ میلادی وارد رقابت انتخاباتی شهردار نیویورک شد. بلومبرگ با وجود کاندیدای جمهوری خواه در یک شهر کاملاً دموکراتیک، در انتخابات پیروز شد و دو بار هم انتخاب شد. وی در دوره دوم، حزبش را تغییر داد و مستقل شد – و در سال ۲۰۱۸ دوباره به حزب دموکرات پیوست.<br/><br/>هوارد ولفسون یکی از مشاوران قدیمی بلومبرگ چند هفته پیش در بیانیه‌ای گفته بود به عقیده شهردار نیویورک عرصه کنونی کاندیدا‌های دموکرات به خوبی جوابگوی شرایط لازم برای شکست دادن دونالد ترامپ نیست و لذا او لازم دیده که وارد صحنه شود.</p>
    </article>
  </body>
</html>