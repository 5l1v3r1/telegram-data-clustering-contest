<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152842-povidomyly-koly-zapustiat-derzhavu-u-smartfoni"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T00:14:00+00:00"/>
    <meta property="og:title" content="Повідомили, коли запустять «Державу у смартфоні»"/>
    <meta property="og:description" content="Міністр цифрової трансформації Михайло Федоров заявив, що вже у грудні 2019 року, міністерство представить додаток Дія."/>
  </head>
  <body>
    <article>
      <h1>Повідомили, коли запустять «Державу у смартфоні»</h1>
      <address>
        <time datetime="2019-11-24T00:14:00+00:00">24 Nov 2019, 00:14</time>
      </address>
      <p>Міністр цифрової трансформації Михайло Федоров заявив, що вже у грудні 2019 року, міністерство представить додаток Дія. <br/><br/>Там відразу будуть водійські права і техпаспорт на автомобіль, - пишуть <a href="https://fakty.com.ua/ua/ukraine/20191123-koly-zapustyat-derzhavu-u-smartfoni-fedorov/">ФАКТИ</a>.<br/><br/>– Уже зовсім скоро, вже у грудні (у листопаді ми вже закінчимо розробку), ми презентуємо мобільний додаток, який називатиметься Дія, в народі – Держава в смартфоні, – сказав міністр.<br/><br/>Також в наступному релізі будуть електронні студентські, електронні посвідчення пенсіонера.<br/><br/>– І потім почнеться ера трансформації електронних послуг у смартфон. Почнемо ми, напевно, з прописки електронної, зміни місця реєстрації, отримання пенсії тощо, – додав Федоров.<br/><br/>У грудні буде презентовано кабінет забудовника, за допомогою якого можна буде подавати документи, сповіщати державу про те, що почалося будівництво.<br/><br/>– Перша мета – це оцифровувати на 100% усі послуги електронні. Це всі наші цілі на 5 років. Країнам цивілізованим потрібно було 15-20 років. Ми на 5 років ставимо цей. Я скажу по секрету, наша внутрішня мета – на 3 роки. Але публічно на 5 років. Але ми нікому про це не скажемо. Друге – це покрити інтернетом всю Україну і мобільним, і швидкісним, – відповів Федеоров.</p>
    </article>
  </body>
</html>