<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699959/%D8%AA%DA%A9%D9%87-%D8%A7%DB%8C-%D8%AF%DB%8C%DA%AF%D8%B1-%D8%A7%D8%B2-%D8%A8%D9%87%D8%B4%D8%AA-%D8%AF%D8%B1-%D8%B4%D9%85%D8%A7%D9%84-%D8%A7%DB%8C%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="تکه ای دیگر از بهشت در شمال ایران"/>
    <meta property="og:description" content="شمال ایران همیشه میزبان گردشگران و طبیعت‌گردان بسیاری بوده است که از همه نقاط ایران برای دیدن طبیعت زیبای آن جذب آنجا شده‌اند. سفر امروز لست سکند در اخبار گردشگری به شهر رود و مرداب شمال است، شهری که در دل مازندران جای خوش کرده و بسیار دیدنی و شگفت انگیز است. در این بخش از ایرانگردی قصد داریم به تالاب حمید آباد ساری سری بزنیم و شما را با این جاذبه‌ی طبیعی شگفت‌انگیز، بیشتر آشنا کنیم، پس همراهمان باشید."/>
  </head>
  <body>
    <article>
      <h1>تکه ای دیگر از بهشت در شمال ایران</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>شمال ایران همیشه میزبان گردشگران و طبیعت‌گردان بسیاری بوده است که از همه نقاط ایران برای دیدن طبیعت زیبای آن جذب آنجا شده‌اند. سفر امروز لست سکند در <a href="https://lastsecond.ir/news">اخبار گردشگری</a> به شهر رود و مرداب شمال است، شهری که در دل مازندران جای خوش کرده و بسیار دیدنی و شگفت انگیز است. در این بخش از ایرانگردی قصد داریم به تالاب حمید آباد ساری سری بزنیم و شما را با این جاذبه‌ی طبیعی شگفت‌انگیز، بیشتر آشنا کنیم، پس همراهمان باشید.</p>
      <figure>
        <img src="https://cdn.asriran.com/files/fa/news/1398/9/3/1040178_983.jpg"/>
      </figure>
      <figure>
        <img src="https://cdn.asriran.com/files/fa/news/1398/9/3/1040179_959.jpg"/>
      </figure>
      <p>ساری شهر رود و مرداب است! تالاب حمیدآباد از جاذبه‌های زیبای گردشگری در مازندرانمحسوب می‌شود که در جاده دریای ساری به سمت خزرآباد در روستای سرسبز و زیبای حمید آباد قرار گرفته است. این تالاب پوشیده از گلهای نیلوفر آبی است که در زمان باز شدنشان جلوه خاصی به این تالاب و این منطقه می بخشند. گونه‌های مختلف پرندگان در این تالاب زندگی می کنند که زیبایی این منطقه را چندین برابر کرده‌اند. در ادامه این مسیر هم به مجموعه تاریخی فرح آباد و ساحل دریای خزر می‌رسید. بد نیست بدانید که تالاب وسعتی در حدود 1.5 کیلومتر مربع دارد.</p>
      <figure>
        <img src="https://cdn.asriran.com/files/fa/news/1398/9/3/1040180_973.jpg"/>
      </figure>
      <p>تالاب حمید آباد عمدتا توسط نیلوفرهای آبی پوشیده شده است، گیاهانی آبزی و پایا با برگهایی که دارای گلهایی از تیپ مارپیچی یا حلقوی و سه پر هستند و برگچه‌های آزاد یا چسبیده بهم دارند. در ایران سه جنس با 4 گونه از این تیره در آبهای راکد و شیرین شمال و غرب کشور می‌رویند، همچنین در حاشیه تالاب گیاه نی به وفور یافت می‌شود. آیا تا به حال زیبایی این تالاب را از نزدیک دیده‌اید؟ تجربه ی خود را در بخش <a href="https://lastsecond.ir/itineraries">سفرنامه ها</a> با ما در اشتراک بگذارید.</p>
      <figure>
        <img src="https://cdn.asriran.com/files/fa/news/1398/9/3/1040181_992.jpg"/>
      </figure>
      <p>منبع: <a href="https://lastsecond.ir/">lastsecond.ir</a></p>
    </article>
  </body>
</html>