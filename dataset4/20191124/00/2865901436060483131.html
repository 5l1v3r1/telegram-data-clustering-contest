<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/amerikanci-vode-rec-na-zatvaranju-u-zemunu/343199"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Amerikanci vode reč na zatvaranju u Zemunu"/>
    <meta property="og:description" content="Mladost želi do polovičnog učinka nakon osam kola"/>
  </head>
  <body>
    <article>
      <h1>Amerikanci vode reč na zatvaranju u Zemunu</h1>
      <h2>Mladost želi do polovičnog učinka nakon osam kola</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Retko ko je očekivao da će Mladost iz Zemuna u prethodnom kolu napraviti iznenađenje i doći do trijumfa u Aleksincu protiv odlične ekipe Napretka. Međutim, današnji domaćini su tada odigrali odlično, napravili veliki brejk i u odličnom raspoloženju dočekuju Vršac u veoma interesantnom terminu (13.00).</p>
      <p>Današnji gosti meč dočekuju u prilično lošem raspoloženju. Prethodne subote pred televizijskim kamerama doživeli su pravi debakl od užičke Slobode na svom terenu (75:92), uprkos činjenici da su Ere tada igrale u skraćenoj rotaciji zbog brojnih sitnih povreda.</p>
      <p>Trener Vršca, <b>Darko</b> <b>Kostić</b> je na konferenciji za medije nakon tog meča istakao da će predstojeći meč sa ekipom Mladosti odrediti za šta je spreman njegov sastav ove sezone i naglasio da će nešto morati da se promeni. Sa tom konstatacijom složio se i prvotimac, <b>Mladen</b> <b>Grušanović</b>, koji je tada istakao da Vršac protiv Slobode nije izgledao „kao tim“.</p>
      <p>Ono što je izuzetno zanimljivo jeste da će danas u Zemunu glavni akteri sigurno biti američki košarkaši. Sa strane Mladosti dolaze trenutno četvrti najbolji strelac Košarkaške lige Srbije, <b>Džastin</b> <b>Bibins</b>, kao i treći najbolji skakač, <b>Džordž</b> <b>Taker</b>. U ekipi Vršca za sada odlične partije pruža <b>Gabrijel</b> <b>Biler</b>, koji je među deset najboljih košarkaša lige kada je reč o efikasnosti.</p>
      <p>Prethodne sezone dva rivala su podelila po pobedu i to tako što su u oba navrata trijumfovali timovi koji su bili domaćini. Mladost je tako u januaru došla do pobede u Zemunu protiv Vršca rezultatom 99:92, a zanimljivo je da je ovaj tim tada predvodio <b>Tadija</b> <b>Tadić</b>, jedan od najboljih košarkaša užičke Slobode u ovoj sezoni.</p>
      <p>
        <b>KOŠARKAŠKA LIGA SRBIJE – 8. KOLO</b>
      </p>
      <p><b>Petak</b><br/>Tamiš - Vojvodina 98:62<br/>/Pavićević 20 - Simović 12/</p>
      <p><b>Subota</b><br/>Sloboda - Kolubara 108:80<br/>/Kutlešić 27 (6as, 6sk), Nikolić 20, Simić 18 (9sk, 9as) - Čvorović 16/</p>
      <p>Dinamik - OKK Beograd 96:84<br/>/Pašajlić, Smiljanić 23 - Musić N. 19 (11as)/</p>
      <p>Borac Čačak - Napredak JKP Aleksinac 85:73<br/>/Đoković 16, Gavrilović 10 (10sk) - Bogavac 15, Stanković 10 (10sk)/</p>
      <p>Metalac - Novi Pazar 79:93<br/>/Đuković 13 - Todorović 30 (11sk)/</p>
      <p>Dunav - Zlatibor 83:88<br/>/Mitrović 20, Kovačević, Drašković 16, Ivić 10 (13 sk) - Papić 18, Popović 17 (9sk, 9as)/</p>
      <p>
        <b>Nedelja</b>
        <br/>
        <b>
          <a href="https://www.mozzartbet.com/sr#/date/all?cid=1684&amp;s=2">13.00: (2,30) Mladost Zemun (14,50) Vršac (1,70)</a>
        </b>
      </p>
      <p><b>NAPOMENA</b>:<i> Kvote su podložne promenama</i></p>
      <figure>
        <img src="https://mozzartsport.com/upload/CKEditor/23.11.2019/kls%20kraj%20subota.PNG"/>
      </figure>
      <p>
        <b>Piše: </b>
        <i>Srđan TODOROVIĆ</i>
      </p>
      <p>
        <b>Foto: </b>
        <i>Reuters</i>
      </p>
      <hr/>
      <figure>
        <img src="https://mozzartsport.com/upload/CKEditor/24.11.2019/29.%20fon.png"/>
      </figure>
      <p> </p>
    </article>
  </body>
</html>