<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ose-diakoph-kykloforias-meta-tis-serres"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ΟΣΕ: Διακοπή κυκλοφορίας τρένων μετά τις Σέρρες"/>
    <meta property="og:description" content="Για διακοπή κυκλοφορίας τρένων στο τμήμα της σιδηροδρομικής σύνδεσης μετά τις Σέρρες προς την Δράμα, μέχρι να υπάρξει νεότερη ανακοίνωση, ενημερώνει ο ΟΣΕ."/>
  </head>
  <body>
    <article>
      <h1>ΟΣΕ: Διακοπή κυκλοφορίας τρένων μετά τις Σέρρες</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Για διακοπή κυκλοφορίας τρένων στο τμήμα της σιδηροδρομικής σύνδεσης μετά τις Σέρρες προς την Δράμα, μέχρι να υπάρξει νεότερη ανακοίνωση, ενημερώνει ο ΟΣΕ.</h4>
      <p>Σύμφωνα με την ανακοίνωση ο διαχειριστής της υποδομής ΟΣΕ διέκοψε την κυκλοφορία των τρένων στο συγκεκριμένο τμήμα <i>«λόγω μετατόπισης γέφυρας από τις βροχές. Τα δρομολόγια Σέρρες – Αλεξανδρούπολη θα εκτελούνται με λεωφορεία, μέχρι νεοτέρας»</i> όπως επισημαίνεται.</p>
      <p>Όπως ανέφερε στο ΑΠΕ-ΜΠΕ ο προϊστάμενος της Υπηρεσίας Υποστήριξης Κυκλοφορίας του ΟΣΕ Μακεδονίας- Θράκης, Χρήστος Τούρτας, πρόκειται «<i>για γέφυρα αποκλειστικά σιδηροδρομική, 1,5 χλμ έξω από τις Σέρρες. Χθες το βράδυ διαπίστωσε πρόβλημα ο υπέυθυνος υπάλληλος γραμμής και ενημερωθήκαμε άμεσα»</i>. Ο κ. Τούρτας επισήμανε ότι ήδη βρίσκονται στο σημείο «συνεργεία τεχνικών του ΟΣΕ <b>προκειμένου να έχουν ακριβή εικόνα της κατάσταση και να αποκαταστήσουν το πρόβλημα </b>στη σιδηροδρομική γέφυρα».</p>
      <p><b>Πηγή:</b> ΑΠΕ - ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>