<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/24/842806"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T00:23:00+00:00"/>
    <meta property="og:title" content="ফের পরিবহন নেতাদের সঙ্গে বৈঠকে বসেছেন স্বরাষ্ট্রমন্ত্রী"/>
    <meta property="og:description" content="নতুন সড়ক পরিবহন আইন বাস্তবায়নে সৃষ্ট অসন্তোষকে ঘিরে আবারও পরিবহন নেতাদের সঙ্গে বৈঠকে বসেছেন স্বরাষ্ট্রমন্ত্রী আসাদুজ্জামান খাঁন কামাল। এর আগে একই ইস্যুতে বেশ কয়েক দফায় বৈঠক হয়েছে। শনিবার রাত ৯টার পর স্বরাষ্ট্রমন্ত্রীর ধানমন্ডির বাসভবনে এ বৈঠক শুরু হয়। বাংলাদেশ সড়ক পরিবহন শ্রমিক ফেডারেশনের সভাপতি ও সংসদ সদস্য শাজাহান খানের নেতৃত্বে সারাদেশের অন্তত ৩০ জন শ্রমিক নেতা বৈঠকে উপস্থিত রয়েছেন। স্বরাষ্ট্র মন্ত্রণালয়ের জনসংযোগ কর্মকর্তা (পিআরও) শরীফ মাহমুদ অপু জানান, ধানমন্ডির নিজ বাসভবনে পরিবহন শ্রমিক নেতাদের সঙ্গে বৈঠকে বসেছেন স্বরাষ্ট্রমন্ত্রী। বৈঠক শেষে বিস্তারিত জানানো হবে। বৈঠকে পুলিশের বিশেষ শাখার (এসবি) অতিরিক্ত মহাপরিদর্শক মীর শহীদুল ইসলাম, ঢাকা মহানগর পুলিশের (ডিএমপি) কমিশনার মোহা. শফিকুল ইসলাম, ডিএমপির ট্রাফিক বিভাগের কর্মকর্তা, সড়ক ও সেতু মন্ত্রণালয়ের কর্মকর্তা এবং বাংলাদেশ রোড ট্রান্সপোর্ট অথরিটির (বিআরটিএ) কর্মকর্তারা বৈঠকে উপস্থিত রয়েছেন।"/>
  </head>
  <body>
    <article>
      <h1>ফের পরিবহন নেতাদের সঙ্গে বৈঠকে বসেছেন স্বরাষ্ট্রমন্ত্রী</h1>
      <address><time datetime="2019-11-24T00:23:00+00:00">24 Nov 2019, 00:23</time> by <a rel="author">কালের কণ্ঠ অনলাইন</a></address>
      <p>নতুন সড়ক পরিবহন আইন বাস্তবায়নে সৃষ্ট অসন্তোষকে ঘিরে আবারও পরিবহন নেতাদের সঙ্গে বৈঠকে বসেছেন স্বরাষ্ট্রমন্ত্রী আসাদুজ্জামান খাঁন কামাল। এর আগে একই ইস্যুতে বেশ কয়েক দফায় বৈঠক হয়েছে।</p>
      <p>শনিবার রাত ৯টার পর স্বরাষ্ট্রমন্ত্রীর ধানমন্ডির বাসভবনে এ বৈঠক শুরু হয়। বাংলাদেশ সড়ক পরিবহন শ্রমিক ফেডারেশনের সভাপতি ও সংসদ সদস্য শাজাহান খানের নেতৃত্বে সারাদেশের অন্তত ৩০ জন শ্রমিক নেতা বৈঠকে উপস্থিত রয়েছেন।</p>
      <p>স্বরাষ্ট্র মন্ত্রণালয়ের জনসংযোগ কর্মকর্তা (পিআরও) শরীফ মাহমুদ অপু জানান, ধানমন্ডির নিজ বাসভবনে পরিবহন শ্রমিক নেতাদের সঙ্গে বৈঠকে বসেছেন স্বরাষ্ট্রমন্ত্রী। বৈঠক শেষে বিস্তারিত জানানো হবে।</p>
      <p>বৈঠকে পুলিশের বিশেষ শাখার (এসবি) অতিরিক্ত মহাপরিদর্শক মীর শহীদুল ইসলাম, ঢাকা মহানগর পুলিশের (ডিএমপি) কমিশনার মোহা. শফিকুল ইসলাম, ডিএমপির ট্রাফিক বিভাগের কর্মকর্তা, সড়ক ও সেতু মন্ত্রণালয়ের কর্মকর্তা এবং বাংলাদেশ রোড ট্রান্সপোর্ট অথরিটির (বিআরটিএ) কর্মকর্তারা বৈঠকে উপস্থিত রয়েছেন।</p>
    </article>
  </body>
</html>