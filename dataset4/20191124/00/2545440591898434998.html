<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/abdli-milyarder-bloomberg-2020-baskanlik-secimleri-icin-aday-adayi-/1654286"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ABD'li milyarder Bloomberg, 2020 başkanlık seçimleri için aday adayı"/>
    <meta property="og:description" content="ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı."/>
  </head>
  <body>
    <article>
      <h1>ABD'li milyarder Bloomberg, 2020 başkanlık seçimleri için aday adayı</h1>
      <h2>ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Dildar Baykan  </a></address>
      <h4>Washington DC</h4>
      <p><b>ABD'li milyarder ve eski New York Belediye Başkanı Michael Bloomberg</b>, yaptığı yazılı açıklamada, "Donald Trump'ı yenmek ve ABD'yi yeniden inşa etmek için ABD başkanlığı için yarışacağım." ifadesini kullandı. </p>
      <p><b>Trump</b>'ın 4 yıl daha "pervasız ve ahlaksız davranışlarını" kaldıramayacaklarını savunan Bloomberg, "Trump, ülkemize ve değerlerimize karşı bir varoluş tehdidi. Eğer bir dönem daha seçimleri kazanırsa, yol açtığı zararı atlatamayabiliriz." değerlendirmesinde bulundu.</p>
      <p>Yaklaşık 36 milyar dolarlık servetiyle dünyanın en zengin kişilerinden birisi olan 77 yaşındaki Bloomberg, 2003-2013'te New York belediye başkanlığını yürütmüştü.</p>
      <h3>Demokrat Parti'nin öne çıkan ismi Biden</h3>
      <p><b>ABD</b>'de 3 Kasım 2020'de yapılacak başkanlık seçimleri için Demokrat Parti'den Bloomberg dışında 17 aday adayı daha yarışıyor.</p>
      <p>Yapılan anketlere göre, şu anda Barack Obama dönemi ABD Başkan Yardımcısı Joe Biden yarışı önde götürüyor.</p>
      <p>Biden'ı, Massachusetts Senatörü Elizabeth Warren ve Vermont Senatörü Bernie Sanders takip ediyor.</p>
      <related>
        <a href="https://www.aa.com.tr/tr/dunya/abdli-milyarder-bloomberg-2020-baskanlik-secimleri-icin-aday-adayi-/1654286"/>
        <a href="https://www.aa.com.tr/tr/dunya/abd-kongresinden-gecen-hong-kong-tasarisi-trumpin-masasinda/1652424"/>
        <a href="https://www.aa.com.tr/tr/dunya/trumptan-azil-sorusturmasi-yorumu-bu-cadi-avi-hemen-bitmeli/1651298"/>
        <a href="https://www.aa.com.tr/tr/dunya/trumpa-gore-azil-sorusturmasi-oturumlari-duzmece/1650274"/>
        <a href="https://www.aa.com.tr/tr/dunya/trump-yonetimi-israil-ne-istediyse-yapti-/1649500"/>
        <a href="https://www.aa.com.tr/tr/dunya/abd-baskani-trump-azil-sorusturmasinda-ifade-vermeyi-dusunecegim/1648928"/>
      </related>
    </article>
  </body>
</html>