<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837464-prikordonniki-vidvorili-nelegalnikh-migrantiv-yakikh-zatrimali-minulogo-tizhnya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T00:48:00+00:00"/>
    <meta property="og:title" content="Прикордонники на Одещині видворили нелегальних мігрантів, яких затримали минулого тижня"/>
    <meta property="og:description" content="КИЇВ. 24 листопада. УНН. У суботу оперативні співробітники Південного регіонального управління у взаємодії із військовослужбовцями Одеського прикордонного …"/>
  </head>
  <body>
    <article>
      <h1>Прикордонники на Одещині видворили нелегальних мігрантів, яких затримали минулого тижня</h1>
      <address><time datetime="2019-11-24T00:48:00+00:00">24 Nov 2019, 00:48</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> У суботу оперативні співробітники Південного регіонального управління у взаємодії із військовослужбовцями Одеського прикордонного загону видворили з території України нелегальних мігрантів, яких вони затримали разом з організатором каналу тиждень тому. Про це повідомляє <b>УНН</b> з посиланням на Південне регіональне управління Державної прикордонної служби України.</p>
      <p>12 листопада на в’їзді в Одесу оперативні співробітники Південного регіонального управління Державної прикордонної служби України затримали 3 нелегальних мігрантів – громадян Туреччини разом з їхнім співвітчизником – організатором каналу.</p>
      <p>Затримані незаконно потрапили в Україну з Молдови та планували продовжити подорож до країн Європейського Союзу.</p>
      <p>15 листопада організатору каналу було оголошено підозру про вчинення злочину передбаченого ст.332-2 та ч.2 ст. 332 КК України та обрано запобіжний захід у вигляді тримання під вартою терміном 2 місяці і як альтернативу визначено заставу у 5 мільйонів гривень.</p>
      <p>Трьох іноземних громадян, які були затримані разом з організатором, також визнано винними у вчиненні адміністративного правопорушення, передбаченого ч.2 ст. 204-1 КУпАП й на кожного з них накладено штраф розміром 8500 гривень та заборонено в’їзд на територію України терміном на 5 років.</p>
      <p>Нагадаємо, українці яхтою намагались <a href="https://www.unn.com.ua/uk/news/1836703-ukrayintsi-yakhtoyu-namagalis-perepraviti-do-italiyi-ponad-70-nelegaliv">переправити до Італії понад 70 нелегалів.</a></p>
    </article>
  </body>
</html>