<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939530/%D8%B9%D8%A7%D9%85%D9%84%D8%A7%D9%86-%D8%B4%D9%87%D8%A7%D8%AF%D8%AA-%D8%B4%D9%87%D8%AF%D8%A7%DB%8C-%D8%A7%D9%85%D9%86%DB%8C%D8%AA-%D8%AA%D8%AD%D8%AA-%D8%AA%D8%B9%D9%82%DB%8C%D8%A8-%D9%87%D8%B3%D8%AA%D9%86%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="عاملان شهادت شهدای امنیت تحت تعقیب هستند"/>
    <meta property="og:description" content="فرمانده کل سپاه پاسداران اسلامی گفت: عاملان شهادت شهدای امنیت تحت تعقیب ودر تیررس جامعه اطلاعات سپاه هستند."/>
  </head>
  <body>
    <article>
      <h1>عاملان شهادت شهدای امنیت تحت تعقیب هستند</h1>
      <h2>فرمانده کل سپاه:</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>فرمانده کل سپاه پاسداران اسلامی گفت: عاملان شهادت شهدای امنیت تحت تعقیب ودر تیررس جامعه اطلاعات سپاه هستند.</i>
      </p>
      <figure>
        <img src="https://cdn.tabnak.ir/files/fa/news/1398/9/4/1095261_263.jpg"/>
      </figure>
      <p>به گزارش تابناک به نقل از مهر، سردار سرلشکر حسین سلامی عصر یکشنبه باحضور در شهرستان شهریار و در دیدار با خانواده شهید مرتضی ابراهیمی طی سخنانی با تاکید بر اینکه بنای انقلاب اسلامی تزلزل ناپذیر است اظهار داشت: تمام قدرت‌های جهان هم که با یکدیگر متحد شوند نمی‌توانند ذره‌ای تزلزل در بنای محکم انقلاب اسلامی به وجود بیاورند چرا که این انقلاب و این نظام شهیدان و فداکاران و جوانانی همچون شهید ابراهیمی را در خود پرورانده است.<br/><br/>سلامی با اشاره به اینکه تمام کسانی که در جنایت وحشیانه و به شهادت رساندن شهدای امنیت نقش داشته اند مجازات می‌شوند گفت: قاتلان شهدای امنیت تحت تعقیب و در تیررس جامعه اطلاعات سپاه هستند.<br/><br/>وی در ادامه بیان داشت: شهید ابراهیمی و شهیدان دفاع از امنیت یک سند زنده و حجتی بزرگ برای ملت ایران محسوب می‌شوند و همین است که طی این مدت و پس از آن اقدامات وحشیانه ملت ایران به طور یکپارچه به جوش و خروش افتاده اند و برای آنان اشک می‌ریزند و وی را فرزند خودشان می‌دانند و حال که برای دیدار خانواده این شهید بزرگوار مشرف شده ایم مشاهده می‌کنیم که خانواده این شهید گرانقدر مومن و انقلابی هستند و پروراندن و به ثمر رساندن چنین فرزندی در چنین خانواده فداکاری محقق می‌شود و فرزند آن شهید نیز پرچم دار پدر خواهد بود.<br/><br/>فرمانده کل سپاه پاسداران گفت: ملت ایران منتظر باشند چرا که عوامل این جنایت‌ها و ضاربان شهید ابراهیمی بدون شک گرفتار خواهند شد و طبق قانون مجازات می‌شوند.</p>
    </article>
  </body>
</html>