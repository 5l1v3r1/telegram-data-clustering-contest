<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/hadde-nesten-to-i-promille-og-spydde-pa-rattet/71854462"/>
    <meta property="og:site_name" content="Dagbladet.no"/>
    <meta property="article:published_time" content="2019-11-24T00:00:57+00:00"/>
    <meta property="og:title" content="- Hadde nesten to i promille og spydde på rattet"/>
    <meta property="og:description" content="En utenlandsk vogntogsjåfør ble stoppet av politiet ved Bø i Telemark."/>
  </head>
  <body>
    <article>
      <h1>- Hadde nesten to i promille og spydde på rattet</h1>
      <h2>En utenlandsk vogntogsjåfør ble stoppet av politiet ved Bø i Telemark.</h2>
      <address><time datetime="2019-11-24T00:00:57+00:00">24 Nov 2019</time> by <a rel="author">Marthe Ihle</a></address>
      <p>Politiet i Sør-Øst stoppet seint lørdag kveld en utenlandsk lastebilsjåfør på riksveg 36 ved Bø i Telemark.</p>
      <p>Semitraileren vinglet fælt i vegbanen. Da politiet fikk stoppet ham, viste det seg at han hadde kastet opp på rattet, og blåste til nesten to i promille, ifølge politiet.</p>
      <figure>
        <iframe data-src="https://twitter.com/politietsorost/status/1198386255878340610?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Operasjonsleder Trond Egil Groth opplyser at politiet ble varslet om hendelsen fra publikum.</p>
      <p>- Vi fikk melding om bilen, og patruljen kjørte ut for å se om vi kunne fange ham opp. Det klarte de, sier Groth til Dagbladet.</p>
      <p>Han sier at de nå jobber på stedet for å kartlegge omstendighetene rundt hendelsen.</p>
      <p>- Dette er utrolig skjerpende. En overstadig beruset sjåfør på en riksvei med en del trafikk, sier operasjonslederen til NTB. Han sier saken blir etterforsket videre.</p>
      <p>Ifølge <a href="https://promille.no/fakta_om_promille/">promille.no</a> vil en promille mellom 1,1 og 2,0 gi for eksempel overmot eller humørsvingninger. Reaksjonstid, motorikk, balanse og taleevne blir svekket.</p>
    </article>
  </body>
</html>