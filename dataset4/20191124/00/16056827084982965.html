<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200762"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="গোলাপী বলের টেস্টে ফুটবলের ছোঁয়া"/>
    <meta property="og:description" content="গোলাপী বলের ইডেন টেস্টে ক্রিকেটের সঙ্গে জুড়ে গেল ফুটবলও। এমনিতেই গোলাপী বলে দিন-রাতের খেলা নিয়ে তৈরি হয়েছে প্রবল আগ্রহ। সেই আগ্রহ থেকে দূরে থাকতে পারেন নি ২০১১-১২ মওসুমের ম্যানচেস্টার সিটির হয়ে ইংলিশ প্রিমিয়ার লীগ জেতা সাবেক ফুটবল তারকা মিকা লিঙ্কন রিচার্ডস । কলকাতায় এসে ক্রিকেট নিয়ে উন্মাদনা দেখে  অভিভূত এই ম্যানচেস্টার তারকা । আর বিসিসিআই প্রেসিডেন্ট সৌরভ গাঙ্গুলি নিজেও একজন ফুটবল অনুরাগী। ক্রিকেটে আসার আগে তিনি ফুটবল নিয়েই মেতে ছিলেন। তাই সুযোগ পেয়েই ম্যানচেস্টার তারকাকে সৌরভ আমন্ত্রণ জানিয়েছেন ইডেন বেল বাজানোর। এই আমন্ত্রণে অভিভূত রিচার্ডস রবিবার ইডেনে ভারত-বাংলাদেশ ম্যাচের তৃতীয় দিনের খেলার সূচনা করেছেন ক্লাব হাউসের ঐতিহাসিক ঘন্টা বাজিয়ে। ইউরোপের বিখ্যাত ফুটবল ক্লাব ম্যানচেস্টার সিটির ট্রফি নিয়ে ভারত সফরে এসেছেন সাবেক এই ফুটবল তারকা। চেন্নাই ও মুম্বাই ঘুরে শনিবারই কলকাতায় এসেছেন। শনিবার যুবভারতী ক্রীড়াঙ্গনে ম্যানচেস্টার সিটির জেতা ট্রফির প্রদর্শনী হয়েছে। উপস্থিত ছিলেন রিচার্ডসও। ম্যাসচেস্টার সিটির যুব দলে প্রথম খেলেছিলেন রিচার্ডস। এরপর সিনিয়র দলে। তবে ২০০৬ সালে মাত্র ১৭ বছর বয়সে  রিচার্ডস তার ফুটবল নৈপুণ্যে…"/>
  </head>
  <body>
    <article>
      <h1>গোলাপী বলের টেস্টে ফুটবলের ছোঁয়া</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">কলকাতা প্রতিনিধি</a></address>
      <p>গোলাপী বলের ইডেন টেস্টে ক্রিকেটের সঙ্গে জুড়ে গেল ফুটবলও। এমনিতেই গোলাপী বলে দিন-রাতের খেলা নিয়ে তৈরি হয়েছে প্রবল আগ্রহ। সেই আগ্রহ থেকে দূরে থাকতে পারেন নি ২০১১-১২ মওসুমের ম্যানচেস্টার সিটির হয়ে ইংলিশ প্রিমিয়ার লীগ জেতা সাবেক ফুটবল তারকা মিকা লিঙ্কন রিচার্ডস । কলকাতায় এসে ক্রিকেট নিয়ে উন্মাদনা দেখে  অভিভূত এই ম্যানচেস্টার তারকা । আর বিসিসিআই প্রেসিডেন্ট সৌরভ গাঙ্গুলি নিজেও একজন ফুটবল অনুরাগী। ক্রিকেটে আসার আগে তিনি ফুটবল নিয়েই মেতে ছিলেন। তাই সুযোগ পেয়েই ম্যানচেস্টার তারকাকে সৌরভ আমন্ত্রণ জানিয়েছেন ইডেন বেল বাজানোর। এই আমন্ত্রণে অভিভূত রিচার্ডস রবিবার ইডেনে ভারত-বাংলাদেশ ম্যাচের তৃতীয় দিনের খেলার সূচনা করেছেন ক্লাব হাউসের ঐতিহাসিক ঘন্টা বাজিয়ে।</p>
      <p>ইউরোপের বিখ্যাত ফুটবল ক্লাব ম্যানচেস্টার সিটির ট্রফি নিয়ে ভারত সফরে এসেছেন সাবেক এই ফুটবল তারকা। চেন্নাই ও মুম্বাই ঘুরে শনিবারই কলকাতায় এসেছেন। শনিবার যুবভারতী ক্রীড়াঙ্গনে ম্যানচেস্টার সিটির জেতা ট্রফির প্রদর্শনী হয়েছে। উপস্থিত ছিলেন রিচার্ডসও। ম্যাসচেস্টার সিটির যুব দলে প্রথম খেলেছিলেন রিচার্ডস। এরপর সিনিয়র দলে। তবে ২০০৬ সালে মাত্র ১৭ বছর বয়সে  রিচার্ডস তার ফুটবল নৈপুণ্যে রাতারাতি জনপ্রিয় হয়ে উঠেছিলেন। খেলেছেন টানা ১৪ বছর। চোটের কারণে অবশ্য ৩১ বছর বয়সে খেলা থেকে অবসর নিয়েছেন। এখন তার লক্ষ্য ম্যানচেস্টার সিটির দুঁধে কোচ পেপ গুয়ার্ধিওয়ালার সহকারী হয়ে কোচ হিসেবে নিজেকে প্রতিষ্ঠিত করা।</p>
      <p>এই বিভাগের সর্বাধিক পঠিত</p>
    </article>
  </body>
</html>