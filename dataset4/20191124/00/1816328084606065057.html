<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/24171310/Ministers-visit-snakebite-victims-house-in-Wayanad.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="கேரளாவில் பாம்பு கடித்து மாணவி பலியான விவகாரம்: பள்ளி முதல்வர் பணியிடை நீக்கம் - கேரள கல்வி மந்திரி தகவல்"/>
    <meta property="og:description" content="கேரளாவில் பாம்பு கடித்து மாணவி பலியான விவகாரத்தில் பள்ளியின் முதல்வர் மற்றும் துணை முதல்வர் பணியிடை நீக்கம் செய்யப்பட்டுள்ளதாக அம்மாநில கல்வித்துறை மந்திரி ரவீந்தரநாத் தெரிவித்துள்ளார்."/>
  </head>
  <body>
    <article>
      <h1>கேரளாவில் பாம்பு கடித்து மாணவி பலியான விவகாரம்: பள்ளி முதல்வர் பணியிடை நீக்கம் - கேரள கல்வி மந்திரி தகவல்</h1>
      <h2>கேரளாவில் பாம்பு கடித்து மாணவி பலியான விவகாரத்தில் பள்ளியின் முதல்வர் மற்றும் துணை முதல்வர் பணியிடை நீக்கம் செய்யப்பட்டுள்ளதாக அம்மாநில கல்வித்துறை மந்திரி ரவீந்தரநாத் தெரிவித்துள்ளார்.</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>திருவனந்தபுரம்,கேரள மாநிலம்  வயநாடு மாவட்டத்தில் சுல்தான் பாத்தேரியில் பள்ளிக்கூடம் ஒன்றில்  5 ம் வகுப்பில்  ஆசிரியை பாடம் எடுத்து கொண்டு இருந்தார். அப்போது  மாணவி ஷெஹலாவை பாம்பு கடித்து உள்ளது. உடன் இருந்த மாணவிகள் ஆசிரியரிடம் கூறி உள்ளனர். ஆனால் ஆசிரியர் அதை  கேட்காமல் மாணவியை அவரது தந்தை வந்து  மருத்துவமனை அழைத்துச் செல்வார் என கூறி விட்டு தொடர்ந்து பாடம் நடத்தி கொண்டு இருந்தார்.</p>
      <p>பாம்பு கடித்த  மாணவியின் கால்  நீல நிறத்திற்கு மாறி உள்ளது. ஆனால், மருத்துவரிடம் அழைத்துச் செல்லாமல் மாணவியின் பெற்றோருக்கு ஆசிரியர் தகவல் கொடுத்துள்ளார்.இதையடுத்து கோழிக்கோடு அரசு மருத்துவமனையில் மேல் சிகிச்சையை தொடங்குவதற்கு முன்பே மாணவி இறந்தார். மாணவியை உடனே சிகிச்சைக்கு அழைத்துச் செல்லாத வகுப்பு ஆசிரியா் பணியிடை நீக்கம் செய்யப்பட்டார்.இந்த சம்பவம் கேரளாவில் பரபரப்பை ஏற்படுத்தியது. இந்த நிலையில், உயிரிழந்த  மாணவியின் இல்லத்துக்கு சென்ற கல்வி துறை மந்திரி ரவீந்திரநாத் மற்றும் விவசாயத்துறை மந்திரி சுனில்குமார் ஆகியோர் அவரது குடும்பத்தினருக்கு ஆறுதல் கூறினர். இதனைத்தொடர்ந்து செய்தியாளர்களிடம் பேசிய ரவீந்திரநாத், பள்ளி கட்டிடத்தை சீரமைக்க ஏற்கனவே ஒரு கோடி ரூபாய் ஒதுக்கீடு செய்யப்பட்டுள்ள நிலையில், மேலும் 2 கோடி ரூபாய் ஒதுக்கீடு செய்யப்படுவதாக தெரிவித்தார்.  பாம்பு கடித்து மாணவி பலியான விவகாரத்தில் பள்ளியின் முதல்வர் மற்றும் துணை முதல்வர் பணியிடை நீக்கம் செய்யப்பட்டுள்ளனர்.இவ்வாறு அவர் கூறினார்.</p>
    </article>
  </body>
</html>