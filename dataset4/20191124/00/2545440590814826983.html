<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/romanyada-cumhurbaskani-seciminin-galibi-klaus-iohannis-oldu/1654378"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Romanya'da cumhurbaşkanı seçiminin galibi Klaus Iohannis oldu"/>
    <meta property="og:description" content="Romanya'da düzenlenen cumhurbaşkanı seçimini, mevcut Cumhurbaşkanı Klaus Iohannis kazandı."/>
  </head>
  <body>
    <article>
      <h1>Romanya'da cumhurbaşkanı seçiminin galibi Klaus Iohannis oldu</h1>
      <h2>Romanya'da düzenlenen cumhurbaşkanı seçimini, mevcut Cumhurbaşkanı Klaus Iohannis kazandı.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Ayşe Doğru  </a></address>
      <h4>Bükreş</h4>
      <p>Seçimin 10 Kasım'da düzenlenen ilk turunda hiçbir adayın yüzde 50+1 oranında oy alamaması nedeniyle bugün yapılan ikinci turda, Ulusal Liberal Parti (PNL) adayı Iohannis ile Sosyal Demokrat Parti (PSD) adayı Viorica Dancila yarıştı.</p>
      <ul>
        <li>
          <a href="http://v.aa.com.tr/1653866">
            <b>Romanya cumhurbaşkanını seçmek için sandık başında</b>
          </a>
        </li>
      </ul>
      <p>Merkez Seçim Bürosunca (BEC) açıklanan ve kesin olmayan sonuçlara göre<b>, Iohannis oyların yüzde 66,5'ini, </b>rakibi Dancila ise yüzde 33,5'ini aldı.</p>
      <p>Yaklaşık 18 milyon seçmenin bulunduğu Romanya'da, 9 milyondan fazla Rumen vatandaşı oy kullandı.</p>
      <p>Cumhurbaşkanı Iohannis, yaptığı açıklamada, seçim zaferini Romanya'nın kazanımı olarak değerlendirerek, "Bugün Avrupalı, modern Romanya kazandı. Bu zaferden sonra yapacağımız, tamir edeceğimiz çok işimiz var." ifadelerini kullandı.</p>
      <p>İlk turda, Iohannis yüzde 37,82, Dancila ise yüzde 22,26 oranında oy almıştı.</p>
      <related>
        <a href="https://www.aa.com.tr/tr/dunya/romanyada-cumhurbaskani-seciminin-galibi-klaus-iohannis-oldu/1654378"/>
        <a href="https://www.aa.com.tr/tr/dunya/romanya-cumhurbaskanini-secmek-icin-sandik-basinda/1653866"/>
        <a href="https://www.aa.com.tr/tr/dunya/romanyada-cumhurbaskani-secimi-ikinci-tura-kaldi/1641140"/>
      </related>
    </article>
  </body>
</html>