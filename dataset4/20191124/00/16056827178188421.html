<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200619"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ঢাকায় কোরিয়ান চলচ্চিত্র উৎসব"/>
    <meta property="og:description" content="কোরিয়ান চলচ্চিত্রের বিশ্বজুড়ে বেশ সুনাম রয়েছে। বৈচিত্র্যময় ও ব্যতিক্রম গল্পের কারণে চলচ্চিত্রপ্রেমীদের কাছে কোরিয়ান সিনেমার রয়েছে কদর। তাদের সিনেমা অনুকরণ করছে বিশ্বের বিভিন্ন দেশের পরিচালক-প্রযোজকরা। বলিউডেও কোরিয়ান সিনেমার রিমেক নির্মাণ হচ্ছে। এবার  বাংলাদেশে কোরিয়ার দূতাবাস আয়োজন করেছে চলচ্চিত্র উৎসব। নভেম্বর মাসের ২৯ তারিখ  থেকে ১লা ডিসেম্বর পর্যন্ত জাতীয় জাদুঘরে এ উৎসব চলবে। বাংলাদেশে কোরিয়ার দূতাবাস এ তথ্য জানিয়েছে। কোরিয়ার রাষ্ট্রদূত হু কং-ইল ২৯শে নভেম্বর বিকাল সাড়ে চারটায় উৎসবের উদ্বোধন করবেন। এরপর উদ্বোধনী চলচ্চিত্র ‘এক্সট্রিম জব’ প্রদর্শন করা হবে। ২৯শে নভেম্বর এবং ১লা ডিসেম্বর ‘এক্সট্রিম জব’ ও ‘দ্য গ্রেট ব্যাটেল’ প্রদর্শিত হবে। ৩০শে নভেম্বর ‘অ্যালং উইথ গড: দ্য টু ওয়ার্ল্ডস’, ‘স্টিল রেইন’, ‘দ্য উইচ: পার্ট ১’ ও ‘দ্য সাবভারশন’ প্রদর্শিত হবে। চলচ্চিত্র প্রদর্শনী সবার জন্য উন্মুক্ত। আর চলচ্চিত্র প্রদর্শনীর সময় জানা যাবে উৎসবের দিন।"/>
  </head>
  <body>
    <article>
      <h1>ঢাকায় কোরিয়ান চলচ্চিত্র উৎসব</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার</a></address>
      <p>কোরিয়ান চলচ্চিত্রের বিশ্বজুড়ে বেশ সুনাম রয়েছে। বৈচিত্র্যময় ও ব্যতিক্রম গল্পের কারণে চলচ্চিত্রপ্রেমীদের কাছে কোরিয়ান সিনেমার রয়েছে কদর। তাদের সিনেমা অনুকরণ করছে বিশ্বের বিভিন্ন দেশের পরিচালক-প্রযোজকরা। বলিউডেও কোরিয়ান সিনেমার রিমেক নির্মাণ হচ্ছে। এবার  বাংলাদেশে কোরিয়ার দূতাবাস আয়োজন করেছে চলচ্চিত্র উৎসব। নভেম্বর মাসের ২৯ তারিখ  থেকে ১লা ডিসেম্বর পর্যন্ত জাতীয় জাদুঘরে এ উৎসব চলবে। বাংলাদেশে কোরিয়ার দূতাবাস এ তথ্য জানিয়েছে। কোরিয়ার রাষ্ট্রদূত হু কং-ইল ২৯শে নভেম্বর বিকাল সাড়ে চারটায় উৎসবের উদ্বোধন করবেন।</p>
      <p>এরপর উদ্বোধনী চলচ্চিত্র ‘এক্সট্রিম জব’ প্রদর্শন করা হবে। ২৯শে নভেম্বর এবং ১লা ডিসেম্বর ‘এক্সট্রিম জব’ ও ‘দ্য গ্রেট ব্যাটেল’ প্রদর্শিত হবে। ৩০শে নভেম্বর ‘অ্যালং উইথ গড: দ্য টু ওয়ার্ল্ডস’, ‘স্টিল রেইন’, ‘দ্য উইচ: পার্ট ১’ ও ‘দ্য সাবভারশন’ প্রদর্শিত হবে। চলচ্চিত্র প্রদর্শনী সবার জন্য উন্মুক্ত। আর চলচ্চিত্র প্রদর্শনীর সময় জানা যাবে উৎসবের দিন।</p>
      <p>এই বিভাগের সর্বাধিক পঠিত</p>
    </article>
  </body>
</html>