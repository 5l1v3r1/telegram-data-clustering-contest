<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ymnoi-mhtsotakh-yper-ths-kathhmerinhs-sthn-ekdhlwsh-twn-100-xronwn-ths"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="«Ύμνοι» Μητσοτάκη υπέρ της «Καθημερινής» στην εκδήλωση των 100 χρόνων της"/>
    <meta property="og:description" content="«Καθώς η Ελλάδα ανοίγει τα φτερά της σε ένα νέο κόσμο με αισιοδοξία και ελπίδα, ο ρόλος της «Καθημερινής», καθώς εισέρχεται στη 2η εκατονταετία της ζωής της, θα είναι ακόμα πιο σημαντικός», τόνισε ο Κυριάκος Μητσοτάκης μιλώντας σε εκδήλωση για τον εορτασμό της συμπλήρωσης 100 χρόνων της εφημερίδας «Η Καθημερινή»."/>
  </head>
  <body>
    <article>
      <h1>«Ύμνοι» Μητσοτάκη υπέρ της «Καθημερινής» στην εκδήλωση των 100 χρόνων της</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>«Καθώς η Ελλάδα ανοίγει τα φτερά της σε ένα νέο κόσμο με αισιοδοξία και ελπίδα, ο ρόλος της «Καθημερινής», καθώς εισέρχεται στη 2η εκατονταετία της ζωής της, θα είναι ακόμα πιο σημαντικός», τόνισε ο Κυριάκος Μητσοτάκης μιλώντας σε εκδήλωση για τον εορτασμό της συμπλήρωσης 100 χρόνων της εφημερίδας «Η Καθημερινή».</h4>
      <p>Αναφερόμενος στον Γιώργο Βλάχο, ιδρυτή της εφημερίδας, μίλησε για δύο διαβεβαιώσεις του -«ο έλεγχος δηλαδή, της εξουσίας και ο σεβασμός στον αναγνώστη»- και τα δύο χαρακτηριστικά, όπως είπε, «αποτέλεσαν το μυστικό για το κύρος που κατέκτησε στη μακρά διαδρομή της».</p>
      <p>Ο πρωθυπουργός ανέφερε πως δεν είναι τυχαίο ότι σήμερα η Καθημερινή «παραμένει μία από τις ελάχιστες εφημερίδες αναφοράς, σε μία Ελλάδα όμως που έχει ήδη γνωρίσει τεράστιες μεταβολές». Για να προσθέσει με νόημα πως η εφημερίδα προσφέρει «αντικειμενικότητα αλλά και τροφή στοχασμού»!</p>
      <p>Είπε και άλλα πολλά και καλά για την εφημερίδα του συγκροτήματος Αλαφούζου: «θεωρείται στις μέρες μας γέφυρα ιδεών και ρευμάτων», αλλά και «σύμβολο ψύχραιμης ανάλυσης των ειδήσεων», και ότι «δεν υποχώρησε στα συμφέροντα, ούτε γοητεύτηκε από τις ευκολίες του λαϊκισμού»...</p>
      <p>Η εν λόγω εφημερίδα έχει στηρίξει πολύ τον σημερινό πρωθυπουργό. Είναι άλλωστε μια εφημερίδα που στηρίζει επί χρόνια κάποια «συμφέροντα», των οικονομικά ισχυρών αυτού του τόπου, και εξ αντανακλάσεως και όλους εκείνους τους πολιτικούς που τα εκπροσωπούν... επάξια. </p>
      <p>Δεν είναι λοιπόν τυχαίο ότι ο Κ. Μητσοτάκης ως πρωθυπουργός επιστρέφει και με το παραπάνω τα «καλά λόγια» που έχουμε ακούσει για αυτόν από τους Πορτοσάλτε, Παπαδημητρίου, Μπογδάνους και άλλους νυν και πρώην δημοσιογράφους του συγκροτήματος. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>