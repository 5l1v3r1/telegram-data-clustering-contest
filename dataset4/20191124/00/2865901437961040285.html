<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/golovi-zagarantovani-kad-igraju-spartak-i-radnik/343337"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Golovi zagarantovani kad igraju Spartak i Radnik"/>
    <meta property="og:description" content="Subotičani na kraju slavili sa 3:1"/>
  </head>
  <body>
    <article>
      <h1>Golovi zagarantovani kad igraju Spartak i Radnik</h1>
      <h2>Subotičani na kraju slavili sa 3:1</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Navikli su nas na efikasne okršaje, a ni večeras nije bilo drugačije. Pa ni kad je ishod u pitanju, jer otkako je Radnik došao do elitnog ranga takmičenja u njegovim sudarima sa Spartakom izvesno je samo da gost nikad ne pobeđuje. Pa tako i za kraj 17. kola Superlige, a kako se igralo u Subotici bodovi su pripali Spartaku – 3:1.</p>
      <p>Ovo je takođe i četvrta uzastopna utakmica ova dva tima na kojima smo videli makar četiri gola, odnosno sedma u poslednjih osam sa bar tri. Podsetilo smo vas na taj podatak i u listi MOZZART kladionica, pa, eto, čisto da se pohvalimo.</p>
      <p>Istina, danas je izgledalo da ćemo videti neuobičajeno miran meč kad su Spartak i Radnik u pitanju. Sve do 82. minutu na semaforu je pisalo 1:0, iako je već u 18. 22-godišnji <b>Lazar Tufegdžić</b>, u svojoj prvoj punoj sezoni u Superligi pošto je u Suboticu stigao u januaru iz Sinđelića, pogodio za inicijalno vođstvo domaćih. Drugi njegov gol u sezoni, upisao je nekadašnji polaznik omladinske škole Crvene zvezde i tri asistencije, tako da je izjednačio učinak iz prošle polusezone i sada mu samo preostaje da nastavi da diže granicu. U Prvoj ligi Srbije je dominirao, pogodio osam puta u na proleće 2018, a zatim na jesen iste godine još sedam golova i čatiri asistencije za <b>Tufegdžića</b>.</p>
      <p>Usledio je potom miran period meča, da bi se situacija zakuvala u samom finišu. Prvo je<b> Nemanja Obradović</b> u 82. minutu petim ligaškim pogotkom u sezoni duplirao prednost Spartaka, zatim je <b>Stefan Denković</b> u 89. postigao i treći gol za Golubove, da bi odmah na početku sudijske nadoknade <b>Milan Makarić</b> bio precizan i ublažio poraz gostiju iz Surdulice.</p>
      <p>Radnik je ostao na 13. mestu na tabeli, Spartak je preskočio Mladost i sada je na poziciji koja znači i plej-of na proleće.</p>
      <p>
        <b>SRBIJA 1 - 17. KOLO</b>
      </p>
      <p>
        <i>Petak</i>
      </p>
      <p>Partizan – Javor 6:2 (4:2)<br/>/Sadik 9, 37, 59, Ostojić 15, Miletić 40, Stevanović 78 – Petković 2, Krnić 45+2/</p>
      <p>
        <i>Subota</i>
      </p>
      <p>Čukarički - Rad 2:0 (1:0)<br/>/Stojanović 11, Tedić 90/</p>
      <p>Mladost - TSC 0:3 (0:2)<br/>/Lukić 13, 73, Milićević 41/</p>
      <p>Voždovac - Proleter 2:0 (0:0)<br/>/Zličić 56, Đorđevski 74/</p>
      <p>Radnički - Crvena zvezda 0:2 (0:1)<br/>/Ben 40, Vukanovič 77/</p>
      <p>Vojvodina - Napredak 2:1 (1:1)<br/>/Matić 10pen, Gemović 86 – Zec 28/</p>
      <p>
        <i>Nedelja</i>
      </p>
      <p>Inđija - Mačva 0:0</p>
      <p>Spartak - Radnik 3:1 (1:0)<br/>/Tufegdžić 18, Obradović 82, Denković 90 – Makarić 90/</p>
      <figure>
        <img src="https://mozzartsport.com/upload/CKEditor/24.11.2019/SuperligaSPARTAK.jpg"/>
      </figure>
      <figure>
        <img src="https://mozzartsport.com/upload/CKEditor/24.11.2019/3.jpg"/>
      </figure>
      <p>(FOTO: Star Sport)</p>
    </article>
  </body>
</html>