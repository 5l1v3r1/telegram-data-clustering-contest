<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/o-lagos-eide-to-apexthes-sfyrodrepano-ths-kne-stis-bryxelles-kai-zhthse-metra-kata-toy-kke"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ο Λαγός είδε το «απεχθές σφυροδρέπανο» της ΚΝΕ στις Βρυξέλλες και ζήτησε μέτρα κατά του ΚΚΕ!"/>
    <meta property="og:description" content="Μια πολιτική εκδήλωση που πραγματοποίησε η ΚΝΕ προ ημερών στις Βρυξέλλες με θέμα: «Η αλήθεια για τον σοσιαλισμό και ο αντικομμουνισμός της Ευρωπαϊκής Ένωσης» ήταν αρκετή για να ενεργοποιηθούν τα αντικομμουνιστικά ένστικτα του υπόδικου (πρώην) Χρυσαυγίτη ευρωβουλευτή Γ. Λαγού. "/>
  </head>
  <body>
    <article>
      <h1>Ο Λαγός είδε το «απεχθές σφυροδρέπανο» της ΚΝΕ στις Βρυξέλλες και ζήτησε μέτρα κατά του ΚΚΕ!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Μια πολιτική εκδήλωση που πραγματοποίησε η ΚΝΕ προ ημερών στις Βρυξέλλες με θέμα: «Η αλήθεια για τον σοσιαλισμό και ο αντικομμουνισμός της Ευρωπαϊκής Ένωσης» ήταν αρκετή για να ενεργοποιηθούν τα αντικομμουνιστικά ένστικτα του υπόδικου (πρώην) Χρυσαυγίτη ευρωβουλευτή Γ. Λαγού. </h4>
      <p>Έτσι λοιπόν ο Γ. Λαγός, αποφάσισε να θέσει ερώτησή του προς την Ευρωπαϊκή Επιτροπή, αξιοποιώντας το κατάπτυστο ψήφισμα του Ευρωκοινοβουλίου που εξίσωνε τον κομμουνισμό με τον ναζισμό, και αναφέροντας πως από την εκδήλωση του ΚΚΕ «το πιο σημαντικό και σκανδαλώδες είναι το ότι επ’ αφορμή της εκδήλωσης, η αίθουσα WIM1P100 γέμισε με το απεχθές σφυροδρέπανο, γεγονός που έρχεται σε πλήρη αντίθεση με το ψήφισμα της 18ης Σεπτεμβρίου 2019 με το οποίο το Ευρωκοινοβούλιο καταδίκασε τον κομμουνισμό και τη χρήση κομμουνιστικών συμβόλων».</p>
      <p>Ο Λαγός στην ερώτησή του αναρωτήθηκε «σε τι ενέργειες προτίθεται να προβεί εναντίον των διοργανωτών της εν λόγω κατάπτυστης εκδήλωσης οι οποίοι παραβίασαν καταφανώς την δεοντολογία; Θα καταδικάσει το Ευρωκοινοβούλιο αυτή την προκλητική και καταδικαστέα εκδήλωση εντός των εγκαταστάσεών του;»</p>
      <p>Ενώ το κερασάκι το άφησε για το τέλος ρωτώντας: «Μήπως το ψήφισμα της 18ης Σεπτεμβρίου ήταν καθαρά προσχηματικό και για άλλη μια φορά καλύπτετε τα αγαπημένα παιδιά του συστήματος, τους κομμουνιστές;»</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>