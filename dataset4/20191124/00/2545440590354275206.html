<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/kultur-sanat/5-turk-filmleri-haftasi-yarin-bakude-baslayacak/1653886"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="'5. Türk Filmleri Haftası' yarın Bakü'de başlayacak"/>
    <meta property="og:description" content="Azerbaycan'ın başkenti Bakü'de düzenlenen &quot;5. Türk Filmleri Haftası&quot;, 25-29 Kasım tarihleri arasında sinemaseverlerle buluşacak."/>
  </head>
  <body>
    <article>
      <h1>'5. Türk Filmleri Haftası' yarın Bakü'de başlayacak</h1>
      <h2>Azerbaycan'ın başkenti Bakü'de düzenlenen "5. Türk Filmleri Haftası", 25-29 Kasım tarihleri arasında sinemaseverlerle buluşacak.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Aişe Hümeyra Bulovalı  </a></address>
      <h4>Istanbul</h4>
      <p>Azerbaycan'ın başkenti Bakü'de Yerli Düşünce Derneği tarafından, Kültür ve Turizm Bakanlığı ve Bakü Büyükelçiliği'nin destekleriyle gerçekleştirilecek  "<b>5. Türk Filmleri Haftası</b>"nın açılış galası, Nizami Kino Merkezi'nde yönetmen Şükrü Alaçam'ın "Locman" filminin gösterimiyle yapılacak.</p>
      <p>Etkinliğe Türkiye'den aralarında <b>Murat Şeker</b>, <b>Seyid Çolak</b>, <b>Mustafa Kotan</b> ve <b>Güven Adıgüzel</b>'in bulunduğu birçok oyuncu, yönetmen ve yapımcı konuk olacak. Aynı zamanda konuklar öğrencilerle birlikte Azerbaycan sinema dünyasının sanatçıları ile bir araya gelecek.</p>
      <h3>Usta yönetmenlerin ödüllü eserleri izleyicinin beğenisine sunulacak</h3>
      <p>Azerbaycan ile Türkiye arasında sinemanın gücüne dayanarak bir köprü daha eklemeyi hedefleyen "Türk Filmleri Haftası" kapsamında usta yönetmenlerin ödüllü eserlerinin yanı sıra, sinemaseverlerin yoğun ilgisi ile karşılaşmış popüler sinema filmleri de geniş bir çerçevede Azerbaycanlıların beğenisine sunulacak.</p>
      <p>"Çakallarla Dans 5", "Kapan", "Annem" ve "Rafadan Tayfa" filmlerinin ücretsiz olarak izlenebileceği etkinlikte ayrıca Azerbaycan Devlet Medeniyet ve İnce Sanat Üniversitesi ile Azerbaycan Devlet Pedagoji Üniversitesinde, Türk sineması söyleşileri düzenlenecek. </p>
      <related>
        <a href="https://www.aa.com.tr/tr/kultur-sanat/5-turk-filmleri-haftasi-yarin-bakude-baslayacak/1653886"/>
      </related>
    </article>
  </body>
</html>