<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939362/%D8%AA%D8%B1%D8%A7%D9%85%D9%BE-%D8%AD%D9%85%D8%A7%DB%8C%D8%AA%DB%8C-%D8%A7%D8%B2-%D8%B7%D8%B1%D8%AD-%D8%A7%D8%B3%D8%AA%DB%8C%D8%B6%D8%A7%D8%AD-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ترامپ: حمایتی از طرح استیضاح وجود ندارد"/>
    <meta property="og:description" content="رئیس‌جمهوری آمریکا امروز (شنبه) در پیامی توییتری نوشت: «حمایتی از طرح استیضاح در اینجا وجود ندارد. گمان می‌کنم دموکرات‌ها باید با طرح بازی جدیدی وارد شوند.»"/>
  </head>
  <body>
    <article>
      <h1>ترامپ: حمایتی از طرح استیضاح وجود ندارد</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>رئیس‌جمهوری آمریکا امروز (شنبه) در پیامی توییتری نوشت: «حمایتی از طرح استیضاح در اینجا وجود ندارد. گمان می‌کنم دموکرات‌ها باید با طرح بازی جدیدی وارد شوند.»</i>
      </p>
      <p>رئیس‌جمهوری آمریکا امروز (شنبه) در پیامی توییتری نوشت: «حمایتی از طرح استیضاح در اینجا وجود ندارد. گمان می‌کنم دموکرات‌ها باید با طرح بازی جدیدی وارد شوند.»</p>
      <p>به گزارش ایسنا، دونالد ترامپ، رئیس‌جمهوری آمریکا در یک سری پیام‌های توییتری نوشت: «آدام شف (رئیس کمیته اطلاعات مجلس نمایندگان آمریکا) می‌گوید وقتی جمهوری‌خواهان از عبارت "شوخی روسیه" استفاده می‌کنند، در واقع تلاش می‌کنند تا مداخله روسیه را تکذیب کنند. این درست نیست. حقیقت این است که زمانی که جمهوری‌خواهان از عبارت مربوطه استفاده می‌کنند، در واقع آن‌ها به اتهاماتی اشاره دارند که شف و دیگران به زبان می‌آورند؛ اینکه کمپین ترامپ با روسیه در سال ۲۰۱۶ تبانی کرد یا همکاری داشت.»</p>
      <p>او افزود: «حمایتی از طرح استیضاح در اینجا وجود ندارد. گمان می‌کنم دموکرات‌ها باید با طرح بازی جدیدی وارد شوند.» ترامپ ادامه داد: «اگر دموکرات‌ها تصمیم بگیرند، به‌رغم این حقیقت که گفت‌وگوهای ریاست جمهوری من کاملا مناسب (عالی) بوده است، به فریب استیضاح ادامه دهند، آدام شف مجبور خواهد شد تا شهادت بدهد. نظرسنجی‌ها اکنون به شدت علیه استیضاح است!»</p>
      <p>او در پیام دیگری نوشت: «طبق نظرسنجی امرسون کالج برای پایگاه هیل،‌ استیضاح در میان مستقل‌ها 49 درصد مخالف و 34 درصد حمایت دارد. خب دیدید که چرا نانسی پلوسی (رئیس مجلس نمایندگان آمریکا) نمی‌خواهد وارد آن شود. دموکرات‌ها باید به خانه‌شان بروند و توضیح دهند که چرا کاری برای بحران مواد مخدر، قیمت‌های دارو، توافقنامه ایالات متحده-مکزیک-کانادا (USMCA)، مرز و غیره انجام نداده‌اند.»</p>
    </article>
  </body>
</html>