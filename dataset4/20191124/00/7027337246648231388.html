<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699854/%D8%B1%D9%88%D8%B2%D9%86%D8%A7%D9%85%D9%87-%D8%A7%DB%8C%D8%AA%D8%A7%D9%84%DB%8C%D8%A7%DB%8C%DB%8C-%D9%82%D8%A7%D8%A6%D8%AF%DB%8C-%D8%AF%D8%B1-%DA%A9%D8%A7%D9%86%D9%88%D9%86-%D8%AA%D9%88%D8%AC%D9%87-%D8%AA%DB%8C%D9%85%E2%80%8C%D9%87%D8%A7%DB%8C-%D8%A7%D9%86%DA%AF%D9%84%DB%8C%D8%B3%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="روزنامه ایتالیایی: قائدی در کانون توجه تیم‌های انگلیسی"/>
    <meta property="og:description" content="روزنامه گازتادلواسپورت در بخشی از گزارش خود درباره استقلال استراماچونی،‌یادی از قائدی کرد و به یک نکته اشاره داشت. این که وی ممکن است در آینده به تیمی از لیگ انگلیس ملحق شود."/>
  </head>
  <body>
    <article>
      <h1>روزنامه ایتالیایی: قائدی در کانون توجه تیم‌های انگلیسی</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>روزنامه گازتادلواسپورت در بخشی از گزارش خود درباره استقلال استراماچونی،‌یادی از قائدی کرد و به یک نکته اشاره داشت. این که وی ممکن است در آینده به تیمی از لیگ انگلیس ملحق شود.</b>
      </p>
      <figure>
        <img src="https://cdn.asriran.com/files/fa/news/1398/9/3/1040009_955.jpg"/>
      </figure>
      <p>یک رسانه ایتالیایی اعلام کرد مهدی قائدی مورد توجه تیم‌های انگلیسی قرارگرفته است.<br/><br/>به گزارش  فارس، عملکرد خوب مهاجم ریزنقش اما تکنیکی تیم استقلال در فصل جاری توجه تیم‌های اروپایی را به وی جلب کرده است.</p>
      <p>بعد از آنکه فصل جاری رقابت‌های لیگ برتر ایران آغاز شد و استقلال در 5 مسابقه نخست 3 تساوی و 2 باخت کسب کرد، آبی‌پوشان با سیستم و فلسفه بازی آندرا استراماچونی، سرمربی ایتالیایی خود «خو»گرفتند.</p>
      <p>در این حال قائدی توانست کیفیت بازی خود را ارتقا دهد و چهره‌‌ای درخشان در خط حمله تیم پرطرفدار پایتخت شود.</p>
      <p>روزنامه گازتادلواسپورت در بخشی از گزارش خود درباره استقلال استراماچونی،‌یادی از قائدی کرد و به یک نکته اشاره داشت. این که وی ممکن است در آینده به تیمی از لیگ انگلیس ملحق شود.</p>
      <p>این نشریه عنوان کرد تیم استقلال با استفاده از سیستم 3-4-3 خاص استراماچونی خوش درخشید و در این قالب بازی مهدی قائدی به چشم آمد.</p>
      <p>گازتا افزود:به این خاطر قائدی در کانون توجه تیم‌های انگلیسی قرار گرفته است.</p>
    </article>
  </body>
</html>