<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/o-mporis-tzonson-apokalyptei-ta-sxedia-toy-gia-th-bretania"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ο Μπόρις Τζόνσον αποκαλύπτει τα σχέδιά του για τη Βρετανία"/>
    <meta property="og:description" content="Ο πρόεδρος των Συντηρητικών παρουσιάζει απόψε το πρόγραμμα του κόμματός του, ενόψει των εκλογών της 12ης Δεεμβρίου, με κορωνίδα το Brexit."/>
  </head>
  <body>
    <article>
      <h1>Ο Μπόρις Τζόνσον αποκαλύπτει τα σχέδιά του για τη Βρετανία</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Ο πρόεδρος των Συντηρητικών παρουσιάζει απόψε το πρόγραμμα του κόμματός του, ενόψει των εκλογών της 12ης Δεεμβρίου, με κορωνίδα το Brexit.</h4>
      <p>Ο επικεφαλής του <b>Συντηρητικού κόμματος </b>ελπίζει να λάβει την εντολή των πολιτών για μία νέα θητεία, ούτως ώστε να εφαρμόσει το πρόγραμμά του για το Brexit, κρατώντας τα «κλειδιά» στην εποχή μετά το «διαζύγιο» με την Ευρωπαϊκή Ένωση. </p>
      <p>Ο Τζόνσον <b>θα παρουσιάσει απόψε το πρόγραμμα που θα εφαρμόσει για τη Βρετανία</b>, σε περίπτωση που βγει νικητής από την εκλογική «μάχη] της 12ης Δεκεμβρίου. Ο πρόεδρος των Συντηρητικών θεωρεί ότι οι επικείμενες εκλογές αποτελούν τον μόνο τρόπο ώστε να βγει η Βρετανία από το αδιέξοδο στο οποίο έχει περιέλθει.</p>
      <p>Κύριος στόχος του Τζόνσον είναι η επικύρωση της συμφωνίας για την αποχώρηση της Βρετανίας από την Ε.Ε. Το Brexit και κυρίως η πολιτική που θα ακολουθηθεί μετά το οριστικό κλείσιμο της υπόθεσης θα αποτελέσουν τα κύρια σημεία των προγραμματικών δηλώσεων του Βρετανού πολιτικού. </p>
      <p><i>«Έχουμε καταρτίσει ένα ξεκάθαρο σχέδιο το οποίο σέβεται το αποτέλεσμα του δημοψηφίσματος, το εφαρμόζει και μας επιτρέπει να προχωρήσουμε μπροστά και να επικεντρωθούμε στην εφαρμογή των πραγμάτων που πραγματικά θα σας ωφελήσουν, εσάς και τις οικογένειές σας», </i>ανέφερε το Σάββατο μέσω <b>Twitter </b>ο <b>Τζόνσον</b>.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>