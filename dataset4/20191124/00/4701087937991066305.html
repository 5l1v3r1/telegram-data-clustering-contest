<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107921/%D8%A8%D8%B1%DA%AF%D8%B2%D8%A7%D8%B1%DB%8C-%D8%AF%D9%88%D8%B1%D9%87%E2%80%8C%D9%87%D8%A7%DB%8C-%D8%A7%D8%B9%D8%AA%D9%82%D8%A7%D8%AF%DB%8C-%D9%82%D8%A8%D9%84-%D8%A7%D8%B2-%D8%A7%D8%B2%D8%AF%D9%88%D8%A7/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-24T00:20:00+00:00"/>
    <meta property="og:title" content="برگزاری دوره‌های اعتقادی قبل از ازدواج در لرستان"/>
    <meta property="og:description" content="حجت‌الاسلام احمدرضا غلامی در گفت‌وگو با ایسنا، بیان کرد: سازمان تبلیغات اسلامی براساس اولویت‌هایی که دارد آموزش‌هایی را برای گروه‌های مختلف در نظر گرفته است. وی با اشاره به برگزاری کارگاه‌های آموزشی برای روحانیون و همسران آن‌ها، اظهار کرد: روحانیون و همسران آن‌ها براساس طبقه‌بندی انجام شده در کارگاه‌ها شرکت می‌کنند. غلامی ادامه داد: همسران […]"/>
  </head>
  <body>
    <article>
      <h1>برگزاری دوره‌های اعتقادی قبل از ازدواج در لرستان</h1>
      <address>
        <time datetime="2019-11-24T00:20:00+00:00">24 Nov 2019, 00:20</time>
      </address>
      <p>
        <i>حجت‌الاسلام احمدرضا غلامی در گفت‌وگو با ایسنا، بیان کرد: سازمان تبلیغات اسلامی براساس اولویت‌هایی که دارد آموزش‌هایی را برای گروه‌های مختلف در نظر گرفته است. وی با اشاره به برگزاری کارگاه‌های آموزشی برای روحانیون و همسران آن‌ها، اظهار کرد: روحانیون و همسران آن‌ها براساس طبقه‌بندی انجام شده در کارگاه‌ها شرکت می‌کنند. غلامی ادامه داد: همسران […]</i>
      </p>
      <p>حجت‌الاسلام احمدرضا غلامی در گفت‌وگو با ایسنا، بیان کرد: سازمان تبلیغات اسلامی براساس اولویت‌هایی که دارد آموزش‌هایی را برای گروه‌های مختلف در نظر گرفته است.</p>
      <p>وی با اشاره به برگزاری کارگاه‌های آموزشی برای روحانیون و همسران آن‌ها، اظهار کرد: روحانیون و همسران آن‌ها براساس طبقه‌بندی انجام شده در کارگاه‌ها شرکت می‌کنند.</p>
      <p>غلامی ادامه داد: همسران روحانیون امام محله براساس سطح تحصیلات طبقه‌بندی شده و تحت عنوان «همیاران تبلیغ» آموزش می‌بینند که بتوانند دوشادوش همسران روحانی خود در امر تبلیغ به آن‌ها کمک کنند.</p>
      <p>معاون فرهنگی با اشاره به برگزاری دوره‌های آموزشی کسب‌وکار حلال، عنوان کرد: در این راستا با همکاری اداره‌کل صنایع و معادن برای گروه‌های مختلف به‌ویژه کاسب‌ها، کارگاه‌های آموزشی در نظر گرفته شده که از اقشار مختلف که با مردم سروکار دارند، برای شرکت در این کارگاه‌ها دعوت می‌شود.</p>
      <p>وی تصریح کرد: با همکاری سازمان صمت در استان حضور در این کارگاه‌ها اهرمی است برای تمدید پروانه فعالیت کاسب‌ها که در آن با قرآن کریم، امور دینی و کسب‌وکار حلال و اسلامی آشنا می‌شوند و با مردم براساس احکام اسلامی برخورد می‌کنند.</p>
      <p>غلامی با اشاره به این‌که جهت برگزاری این کارگاه‌ها سه تن از اساتید آموزش‌های ویژه‌ای را دیده‌اند، بیان کرد: کارگاه‌های کسب‌وکار حلال در طول سال و در تمام شهرستان‌های استان برگزار می‌شوند.</p>
      <p>این مسئول با اشاره به برگزاری کلاس‌های آموزشی قبل از ازدواج در سازمان تبلیغات اسلامی لرستان برای زوج‌های جوان، افزود: در این حوزه مسائل اعتقادی، دینی و اقتصادی برای زوج‌های جوان بیان می‌شود.</p>
      <p>وی تصریح کرد: در این حوزه دانشگاه علوم پزشکی، کمیته امداد، بهزیستی و تبلیغات اسلامی فعالیت دارند که در این راستا در هر شهرستان دو روحانی به مراکز مشاوره معرفی شده‌اند.</p>
      <p>غلامی با اشاره به این‌که در حوزه آموزش برای هیئات مذهبی، انجمن‌های اسلامی و بانوان فرهیخته کارگاه‌های مختلفی برگزار می‌شود، عنوان کرد: آموزش خانواده، فرزندان و تحکیم بنیان خانواده و معرفی مادران و زنان فرهیخته و همسران فعال از کارهای این سازمان است.</p>
      <p>این مسئول با بیان این‌که رویکرد سازمان تبلیغات اسلامی در کشور و استان آموزش محور است، اضافه کرد: رویکرد سازمان در مرکز این است که توجه ویژه به بخش آموزش تقویت همه قسمت‌های مختلف سازمان تبلیغات اسلامی است.</p>
      <p>انتهای پیام</p>
      <p>درج شده توسط :</p>
    </article>
  </body>
</html>