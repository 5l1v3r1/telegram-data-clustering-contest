<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/recruitment-of-je-and-assistant-managers-in-tourism-development-corporation-canceled-263176"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T00:06:12+00:00"/>
    <meta property="og:title" content="पर्यटन विकास निगम में जेई व सहायक प्रबंधकों की भर्ती रद्द"/>
    <meta property="og:description" content="शिमला: सूबे में तृतीय व चतुर्थ श्रेणी के पदों पर भर्ती की पात्रता बदलने के सरकार के फैसले के बाद तमाम विभागों, बोर्डो व निगमों में भर्ती प्रक्रिया फिलहाल रोक दी गई है। भर्ती की पात्रता बदलने के बाद शासनादेशों के मुताबिक न सिर्फ राज्य लोक सेवा आयोग, बल्कि राज्य कर्मचारी चयन आयोग के माध्यम से उक्त श्रेणी के पदों पर होने वाली भर्तियों को रोक दिया गया है। वन व शिक्षा विभाग के बाद शनिवार को पर्यटन विकास निगम में भी तृतीय व चतुर्थ श्रेणी के पदों पर होने वाली भर्ती को रोक दिया गया है। निगम की प्रबंध निदेशक कुमुद सिंह ने भर्तियों पर आगामी आदेशों तक रोक की जानकारी दी।"/>
  </head>
  <body>
    <article>
      <h1>पर्यटन विकास निगम में जेई व सहायक प्रबंधकों की भर्ती रद्द</h1>
      <address><time datetime="2019-11-24T00:06:12+00:00">24 Nov 2019, 00:06</time> by <a rel="author">ashu</a></address>
      <p>शिमला: सूबे में तृतीय व चतुर्थ श्रेणी के पदों पर भर्ती की पात्रता बदलने के सरकार के फैसले के बाद तमाम विभागों, बोर्डो व निगमों में भर्ती प्रक्रिया फिलहाल रोक दी गई है। भर्ती की पात्रता बदलने के बाद शासनादेशों के मुताबिक न सिर्फ राज्य लोक सेवा आयोग, बल्कि राज्य कर्मचारी चयन आयोग के माध्यम से उक्त श्रेणी के पदों पर होने वाली भर्तियों को रोक दिया गया है। वन व शिक्षा विभाग के बाद शनिवार को पर्यटन विकास निगम में भी तृतीय व चतुर्थ श्रेणी के पदों पर होने वाली भर्ती को रोक दिया गया है। निगम की प्रबंध निदेशक कुमुद सिंह ने भर्तियों पर आगामी आदेशों तक रोक की जानकारी दी।</p>
      <p>प्रदेश के सरकारी अदारों में तृतीय व चतुर्थ श्रेणी के पदों पर हिमाचल के युवाओं को रोजगार सुनिश्चित करने के उद्देश्य से जयराम सरकार ने बीते 19 नवंबर को अहम फैसला लिया। इस फैसले के बाद सरकार ने सभी विभागों व बोर्डो तथा निगमों को नई पात्रता के तहत तृतीय व चतुर्थ श्रेणी के पदों पर भर्ती करने के निर्देश दिए। सरकार का पत्र मिलने के बाद अब सिलसिलेवार तरीके से सरकारी अदारे भर्ती प्रक्रिया को रोक रहे हैं। बीते रोज वन विभाग ने वन रक्षकों की भर्ती पर रोक लगाई, साथ ही शिक्षा विभाग में स्कूल प्रवक्ताओं की भर्ती भी फिलहाल रोक दी गई है। शनिवार को पर्यटन विकास निगम ने भी भर्ती प्रक्रिया रोकने के आदेश जी किए। </p>
      <p>पात्रता की शर्तो में बदलाव के बाद पर्यटन विकास निगम ने आगामी 30 नवंबर व एक दिसंबर को होने वाली कनिष्ठ अभियंता सिविल व सहायक प्रबंधकों के स्कीनिंग टेस्ट को फिलहाल रद्द कर दिया है। इसके अलावा हिमाचली कुक की भर्ती प्रक्रिया भी निगम ने रद्द कर दी है। निगम की प्रबंध निदेशक कुमुद सिंह ने बताया कि भर्ती प्रक्रिया की नई तारीखों को तय करने के बाद अभ्यर्थियों को सूचित किया जाएगा।   </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Recruitment of JE and assistant managers in Tourism Development Corporation canceled</p>
    </article>
  </body>
</html>