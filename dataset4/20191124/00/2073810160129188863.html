<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/nadia-toffa-madre-domenica-in-mara-venier-449348"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Nadia Toffa, la madre a Domenica In: Mara Venier lascia lo studio in lacrime"/>
    <meta property="og:description" content="La madre di Nadia Toffa a Domenica In: Mara Venier ferma il programma Dopo Domenica Live, la madre di Nadia Toffa è stata ospite di Domenica In il 24 novembre. La donna ha presentato il libro postumo dell’inviata de Le Iene – Non fate i bravi – e ha raccontato il lungo calvario della figlia, […]"/>
  </head>
  <body>
    <article>
      <h1>Nadia Toffa, la madre a Domenica In: Mara Venier lascia lo studio in lacrime</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2017/12/nadia-toffa-sorriso.jpg"/>
      </figure>
      <h3>La madre di Nadia Toffa a Domenica In: Mara Venier ferma il programma</h3>
      <p>Dopo Domenica Live, la madre di Nadia Toffa è stata ospite di Domenica In il 24 novembre. La donna ha presentato il libro postumo dell’inviata de Le Iene – Non fate i bravi – e ha raccontato il lungo calvario della figlia, scomparsa lo scorso agosto ad appena 40 anni. Un’intervista, quella su Rai Uno, toccante e intensa, che non ha lasciato indifferente né la padrona di casa Mara Venier né il pubblico a casa. Zia Mara – che ha conosciuto personalmente Nadia e qualche anno fa è stata ospite del suo programma Open Space – si è commossa più di una volta nel corso della chiacchierata con Margherita. E <b>quando l’incontro è giunto al termine la Venier non è riuscita ad andare avanti</b> e ha abbandonato lo studio. Mara era infatti pronta ad accogliere il prossimo ospite ma è stata sopraffatta dalle lacrime, che l’hanno spinta a fermarsi per qualche minuto. In aiuto della presentatrice la band di Domenica In, che ha improvvisato un’esibizione de Il mio canto libero di Lucio Battisti.</p>
      <h3>Cosa ha detto la mamma di Nadia Toffa a Domenica In</h3>
      <p><i>“Quella crisi, quello svenimento era dovuto a un tumore cerebrale. L’intervento andò benissimo, era stato tolto tutto perché era in una zona dove non c’era nulla. Ha dovuto affrontare un intervento molto lungo e non fu l’unico. <b>Cinque in totali. Purtroppo era uno di quei tumori recidivi.</b> Fino a quando rimaneva lì quel tumore, si poteva operare perché non intaccava nulla, non c’era niente di grave. Poi però dopo, il tumore cominciò a crescere”</i>, ha raccontato Margherita Toffa a Domenica In.</p>
      <h3>È nata una fondazione benefica con il nome di Nadia Toffa</h3>
      <p>L’intero ricavato dell’ultimo libro di Nadia Toffa sarà devoluto alla <b>Fondazione Nadia Toffa, che supporta diversi temi</b> tra cui la ricerca oncologica e il sostegno alle persone della Terra dei Fuochi.</p>
    </article>
  </body>
</html>