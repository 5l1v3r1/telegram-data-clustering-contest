<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/ajit-pawar-tweeted-and-thanked-prime-minister-modi-119112400047_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="अजित पवार ने 26 मिनट में किए 21 ट्वीट, PM मोदी को कहा धन्यवाद"/>
    <meta property="og:description" content="मुंबई। महाराष्ट्र की सियासत में एक और बड़ा मोड़ उस समय आ गया, जब उपमुख्यमंत्री अजित पवार ने ट्वीट करते हुए प्रधानमंत्री नरेंद्र मोदी को धन्यवाद दिया। इस दौरान पवार ने 26 मिनट में किए 21 ट्वीट।"/>
  </head>
  <body>
    <article>
      <h1>अजित पवार ने 26 मिनट में किए 21 ट्वीट, PM मोदी को कहा धन्यवाद</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Webdunia</a></address>
      <p>मुंबई। महाराष्ट्र की सियासत में एक और बड़ा मोड़ उस समय आ गया, जब उपमुख्यमंत्री <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%85%E0%A4%9C%E0%A4%BF%E0%A4%A4+%E0%A4%AA%E0%A4%B5%E0%A4%BE%E0%A4%B0">अजित पवार </a>ने <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%9F%E0%A5%8D%E0%A4%B5%E0%A5%80%E0%A4%9F">ट्वीट </a>करते हुए प्रधानमंत्री नरेंद्र मोदी को <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%A7%E0%A4%A8%E0%A5%8D%E0%A4%AF%E0%A4%B5%E0%A4%BE%E0%A4%A6">धन्यवाद </a>दिया। इस दौरान पवार ने 26 मिनट में किए 21 ट्वीट। <br/>पवार ने ट्‍वीट में लिखा कि महाराष्ट्र में स्थाई सरकार देंगे, जो राज्य के विकास के लिए मजबूती से काम करे। महाराष्ट्र के लिए कड़ी मेहनत करेंगे। महाराष्ट्र के हित में काम करेंगे।</p>
      <figure>
        <img src="https://media.webdunia.com/_media/hi/img/article/2019-11/24/full/1574595126-6111.jpg"/>
      </figure>
      <p>अजित ने पीएम के साथ <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%85%E0%A4%AE%E0%A4%BF%E0%A4%A4+%E0%A4%B6%E0%A4%BE%E0%A4%B9">अमित शाह </a>और भाजपा के अन्य नेताओं को भी रिट्‍वीट करते हुए धन्यवाद कहा। इस ट्‍वीट के बाद एनसीपी और चाचा शरद पवार को झटका लग सकता है, क्योंकि ये खबरें आ रही थीं कि एनसीपी के नेता अजित पवार को मनाने में लगे हुए हैं। <br/>साथ ही अजित पवार ने राज्यपाल भगत सिंह कोश्यारी को भी धन्यवाद कहा।<br/><br/>अजित पवार ने ट्वीट कर कहा- शरद पवार साहब ही हमेशा हमारे नेता रहेंगे। मैं एनसीपी (NCP) में हूं और हमेशा एनसीपी में ही रहूंगा। एनसीपी और बीजेपी का गठबंधन अगले पांच साल जनता के हित का काम करेंगे, एक स्थिर सरकार बनेगी। बिलकुल भी घबराने की ज़रुरत नहीं है, सबकुछ ठीक है बस आप लोगों को थोड़ा संयम बरतना होगा।<br/><br/>NCP के सूत्रों ने बताया कि यह ट्वीट इस बात का संकेत है कि पार्टी सुप्रीमो शरद पवार के भतीजे अजित पवार भाजपा को समर्थन को लेकर अपने कदम पीछे खींचने को तैयार नहीं हैं।<br/><br/>उधर चाचा शरद पवार ने भी भतिजे अजित के ट्वीट का जवाब देते हुए कहा कि भाजपा के साथ गठबंधन का प्रश्न ही नहीं उठता। NCP ने कांग्रेस और शिवसेना के साथ गठबंधन किया है। अजित का ट्वीट झूठा और लोगों में भ्रम फैलाने वाला है।</p>
    </article>
  </body>
</html>