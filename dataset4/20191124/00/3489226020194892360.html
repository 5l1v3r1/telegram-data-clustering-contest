<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/agrio-xekinhma-ths-neas-kakokairias-apo-ta-dytika-15000-keraynoi-mesa-se-liges-wres-isxyres-broxoptwseis-xartes"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="«Άγριο» ξεκίνημα της νέας κακοκαιρίας από τα Δυτικά - 15.000 κεραυνοί μέσα σε λίγες ώρες, ισχυρές βροχοπτώσεις (Χάρτες)"/>
    <meta property="og:description" content="Τοπικές βροχές εκδηλώνονται την Κυριακή 24/11 κυρίως στα ηπειρωτικά με φαινόμενα που τις απογευματινές ώρες έχουν ενταθεί ελαφρώς."/>
  </head>
  <body>
    <article>
      <h1>«Άγριο» ξεκίνημα της νέας κακοκαιρίας από τα Δυτικά - 15.000 κεραυνοί μέσα σε λίγες ώρες, ισχυρές βροχοπτώσεις (Χάρτες)</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Τοπικές βροχές εκδηλώνονται την Κυριακή 24/11 κυρίως στα ηπειρωτικά με φαινόμενα που τις απογευματινές ώρες έχουν ενταθεί ελαφρώς.</h4>
      <p>Το μέτωπο των πολύ ισχυρών καταιγίδων που περιμένουμε να μας επηρεάσει από τις νυκτερινές ώρες, στις 19:30 το βράδυ της Κυριακής βρίσκεται στα ανοικτά του Ιονίου όπως φαίνεται στη δορυφορική εικόνα που ακολουθεί.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5ddae15e825e6313d73a9e32.png"/>
      </figure>
      <p>Στη δορυφορική εικόνα αποτυπώνονται επίσης οι περιοχές εκδήλωσης καταιγίδων (με κίτρινους αστερίσκους). Το μέτωπο αυτό παρουσιάζει έντονη ηλεκτρική δραστηριότητα έχοντας δώσει μέχρι τις 19:30 σχεδόν 15.000 κεραυνούς σύμφωνα με το σύστημα ανίχνευσης κεραυνών «ΖΕΥΣ», όπως φαίνεται στον ακόλουθο χάρτη.</p>
      <p>Δείτε σχετικά:</p>
      <p>
        <b>
          <a href="https://www.documentonews.gr/article/nekros-psaras-sto-antirrio-apo-th-sfodrh-thalassotaraxh-enas-allos-agnoeitai">Νεκρός ψαράς στο Αντίρριο από τη σφοδρή θαλασσοταραχή - Ένας άλλος αγνοείται</a>
        </b>
      </p>
      <p>
        <a href="https://www.documentonews.gr/article/o-ghryonhs-sfyrokopa-me-thyellwdeis-anemoys-to-ionio-diakophkan-ola-ta-dromologia-twn-ploiwn">
          <b>Ο «Γηρυόνης» σφυροκοπά με θυελλώδεις ανέμους το Ιόνιο - Διακόπηκαν όλα τα δρομολόγια των πλοίων</b>
        </a>
      </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5ddae15e825e630eb80b0f12.jpg"/>
      </figure>
      <p>
        <b>Πώς θα κινηθεί ο "Γηρυόνης"</b>
      </p>
      <p>Σύμφωνα και με τα νεότερα προγνωστικά στοιχεία η έντονη κακοκαιρία, "Γηρυόνης", αναμένεται να επηρεάσει τη χώρα μας με ισχυρές βροχές και καταιγίδες και πολύ θυελλώδεις νοτιάδες το τριήμερο Κυριακή 24/11 - Τρίτη 26/11. </p>
      <p>Επισημαίνεται και πάλι ότι η μεγάλη ένταση των φαινομένων και οι σημαντικές ποσότητες βροχής που θα πέσουν στο σύνολο της κακοκαιρίας, καθιστούν την κακοκαιρία δυνητικά επικίνδυνη και ικανή να δημιουργήσει προβλήματα. </p>
      <p>Η κακοκαιρία θα εξελιχθεί σε δύο φάσεις: </p>
      <p>1η φάση: Την Κυριακή 24/11 βροχές και σποραδικές καταιγίδες θα εκδηλώνονται στα ηπειρωτικά (εξαιρούνται η Ανατολική Μακεδονία και η Θράκη), φαινόμενα που από τις απογευματινές ώρες τοπικά θα ενταθούν και ενδεχομένως θα επηρεάσουν τις Σποράδες και τη Δυτική Κρήτη.</p>
      <p>2η φάση: Από τις νυκτερινές ώρες της Κυριακής 24/11 και κατά τη διάρκεια της Δευτέρας 25/11 μέτωπο πολύ ισχυρών βροχών και καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Τα φαινόμενα σε ορισμένες περιπτώσεις ενδέχεται να συνοδευτούν από χαλαζοπτώσεις, κυρίως στα νότια τμήματα της χώρας.</p>
      <p>Ισχυρές βροχές και καταιγίδες θα εκδηλωθούν στο νομό Αττικής και στην πόλη της Αθήνας από τις πρώτες πρωινές ώρες έως και το μεσημέρι της Δευτέρας 25/11, όπως φαίνεται και στο χάρτη που ακολουθεί.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>