<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/proeidopoihsh-metewrologwn-gia-eperxomeno-ghryonh-kakokairia-dynhtika-epikindynh-pws-tha-kinhthei-tis-3-hmeres-xartes"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Προειδοποίηση μετεωρολόγων για επερχόμενο «Γηρυόνη»: Κακοκαιρία δυνητικά επικίνδυνη - Πώς θα κινηθεί τις 3 ημέρες (Χάρτες)"/>
    <meta property="og:description" content="Σύμφωνα και με τα νεότερα προγνωστικά στοιχεία η έντονη κακοκαιρία, &quot;Γηρυόνης&quot;, αναμένεται να επηρεάσει τη χώρα μας με ισχυρές βροχές και καταιγίδες και πολύ θυελλώδεις νοτιάδες το τριήμερο Κυριακή 24/11 - Τρίτη 26/11. "/>
  </head>
  <body>
    <article>
      <h1>Προειδοποίηση μετεωρολόγων για επερχόμενο «Γηρυόνη»: Κακοκαιρία δυνητικά επικίνδυνη - Πώς θα κινηθεί τις 3 ημέρες (Χάρτες)</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Σύμφωνα και με τα νεότερα προγνωστικά στοιχεία η έντονη κακοκαιρία, "Γηρυόνης", αναμένεται να επηρεάσει τη χώρα μας με ισχυρές βροχές και καταιγίδες και πολύ θυελλώδεις νοτιάδες το τριήμερο Κυριακή 24/11 - Τρίτη 26/11. </h4>
      <p>Στη δορυφορική εικόνα που έδωσε στη δημοσιότητα το Εθνικό Αστεροσκοπείο Αθηνών/meteo.gr, φαίνεται το εκτεταμένο βαρομετρικό χαμηλό που σχετίζεται με την κακοκαιρία τις πρωινές ώρες της Κυριακής 24/11 με κέντρο 998hPa στην Κορσική.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda9666825e633bba03db63.jpg"/>
      </figure>
      <p>Επισημαίνεται και πάλι ότι η μεγάλη ένταση των φαινομένων και οι σημαντικές ποσότητες βροχής που θα πέσουν στο σύνολο της κακοκαιρίας, καθιστούν την κακοκαιρία δυνητικά επικίνδυνη και ικανή να δημιουργήσει προβλήματα. Στον προγνωστικό χάρτη που ακολουθεί παρουσιάζονται οι αθροιστικές ποσότητες υετού (βροχές/καταιγίδες) του "Γηρυόνη", έως τις βραδινές ώρες της Δευτέρας 25/11.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda9666825e633bba03db62.jpg"/>
      </figure>
      <p>1η φάση: Την Κυριακή 24/11 βροχές και σποραδικές καταιγίδες θα εκδηλώνονται στα ηπειρωτικά (εξαιρούνται η Ανατολική Μακεδονία και η Θράκη), φαινόμενα που από τις απογευματινές ώρες τοπικά θα ενταθούν και ενδεχομένως θα επηρεάσουν τις Σποράδες και τη Δυτική Κρήτη.</p>
      <p>2η φάση: Από τις νυκτερινές ώρες της Κυριακής 24/11 και κατά τη διάρκεια της Δευτέρας 25/11 μέτωπο πολύ ισχυρών βροχών και καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Τα φαινόμενα σε ορισμένες περιπτώσεις ενδέχεται να συνοδευτούν από χαλαζοπτώσεις, κυρίως στα νότια τμήματα της χώρας.</p>
      <p>Ισχυρές βροχές και καταιγίδες θα εκδηλωθούν στο νομό Αττικής και στην πόλη της Αθήνας από τις πρώτες πρωινές ώρες έως και το μεσημέρι της Δευτέρας 25/11, όπως φαίνεται και στο χάρτη που ακολουθεί.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda9666825e634377187d22.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>