<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/sport/1037387/"/>
    <meta property="og:site_name" content="Sanook"/>
    <meta property="article:published_time" content="2019-11-24T00:58:00+00:00"/>
    <meta property="og:title" content="เรอัล มาดริด เปิดบ้านรัวแซงดับ โซเซียดาด 3-1 แต้มทาบจ่าฝูง บาร์ซ่า"/>
    <meta property="og:description" content="การแข่งขัน ฟุตบอล ลา ลีกา สเปน คู่ระหว่าง เรอัล มาดริด เปิดบ้านพบกับ เรอัล โซเซียดาด ที่สนาม  เอสตาดิโอ ซานติอาโก้ เบร์นาเบว เมื่อคืนวันเสาร์ที่ 23 พฤศจิกายน ที่ผ่านมาเริ่มเกมมาเพียงแค่ 2 นาที กลายเป็นทีมเยือนที่มาได้ประตูออกนำ 1-0 จากจังหวะที่ เซร์คิโอ รามอส ส่งบอลคืนหลังพลาดโดน วิลเลี่ยน โชเซ่ ตัดบอลแล้วแตะหลบ ติโบ กูร์กตัวส์ ก่อนซัดด้วยซ้ายตุงตาข่ายนาทีที่ 8 เจ้าถิ่นได้โอกาสตีเสมอ คาริม เบนเซม่า แทงบอลให้ เอแด็น อาซาร์ หลุดเดี่ยวเข้าไปซัดที่เสาแรกแต่บอลพุ่งเข้าข้างตาข่ายอย่างน่าเสียดายนาทีที่ 22 &quot;ราชันชุดขาว&quot; ลุยหนัก ลูก้า โมดริช เปิดบอลโด่งเข้าเขตโทษ คาริม เบนเซม่า เทกตัวโขกแต่บอลก็ยังติดเซฟ อเล็กซ์ เรมีโร่ นายด่านเรอัล โซเซียดาด นาทีที่ 37 เจ้าบ้านมาได้ฟรีคิกระยะ 25 หลา ลูก้า โมดริช เปิดโค้งมาหน้าประตู ให้ คาริม เบนเซม่า พักอกส่งบอลซุกก้นตาข่ายอย่างเหนือชั้น เรอัล มาดริด ตีเสมอ 1-1 พร้อมจบครึ่งแรกด้วยสกอร์นี้กลับมาเล่นต่อครึ่งหลัง นาทีที่ 48 เรอัล มาดริด ได้ประตูแซงนำ 2-1 ลูกา โมดริช ดีดบอลคืนให้ เฟเด บัลเบร์เด้ หวดเต็มข้อบอลไปชน มิเกล โอยาซาบัล เปลี่ยนทางเข้าไประตูตัวเองไปนาทีที่ 74 เจ้าบ้านยังเหนือกว่า…"/>
  </head>
  <body>
    <article>
      <h1>เรอัล มาดริด เปิดบ้านรัวแซงดับ โซเซียดาด 3-1 แต้มทาบจ่าฝูง บาร์ซ่า</h1>
      <address>
        <time datetime="2019-11-24T00:58:00+00:00">24 Nov 2019, 00:58</time>
      </address>
      <p><b>การแข่งขัน <a href="https://www.sanook.com/sport/">ฟุตบอล</a> ลา ลีกา สเปน คู่ระหว่าง <a href="https://www.sanook.com/sport/tag/%E0%B9%80%E0%B8%A3%E0%B8%AD%E0%B8%B1%E0%B8%A5+%E0%B8%A1%E0%B8%B2%E0%B8%94%E0%B8%A3%E0%B8%B4%E0%B8%94/">เรอัล มาดริด</a> เปิดบ้านพบกับ เรอัล โซเซียดาด ที่สนาม  เอสตาดิโอ ซานติอาโก้ เบร์นาเบว เมื่อคืนวันเสาร์ที่ 23 พฤศจิกายน ที่ผ่านมา</b><br/><br/>เริ่มเกมมาเพียงแค่ 2 นาที กลายเป็นทีมเยือนที่มาได้ประตูออกนำ 1-0 จากจังหวะที่ เซร์คิโอ รามอส ส่งบอลคืนหลังพลาดโดน วิลเลี่ยน โชเซ่ ตัดบอลแล้วแตะหลบ ติโบ กูร์กตัวส์ ก่อนซัดด้วยซ้ายตุงตาข่าย<br/><br/>นาทีที่ 8 เจ้าถิ่นได้โอกาสตีเสมอ คาริม เบนเซม่า แทงบอลให้ เอแด็น อาซาร์ หลุดเดี่ยวเข้าไปซัดที่เสาแรกแต่บอลพุ่งเข้าข้างตาข่ายอย่างน่าเสียดาย<br/><br/>นาทีที่ 22 "ราชันชุดขาว" ลุยหนัก ลูก้า โมดริช เปิดบอลโด่งเข้าเขตโทษ คาริม เบนเซม่า เทกตัวโขกแต่บอลก็ยังติดเซฟ อเล็กซ์ เรมีโร่ นายด่านเรอัล โซเซียดาด <br/><br/>นาทีที่ 37 เจ้าบ้านมาได้ฟรีคิกระยะ 25 หลา ลูก้า โมดริช เปิดโค้งมาหน้าประตู ให้ คาริม เบนเซม่า พักอกส่งบอลซุกก้นตาข่ายอย่างเหนือชั้น <a href="http://www.sanook.com/sport/1036046/">เรอัล มาดริด</a> ตีเสมอ 1-1 พร้อมจบครึ่งแรกด้วยสกอร์นี้<br/><br/>กลับมาเล่นต่อครึ่งหลัง นาทีที่ 48 <a href="https://www.sanook.com/sport/tag/%E0%B9%80%E0%B8%A3%E0%B8%AD%E0%B8%B1%E0%B8%A5+%E0%B8%A1%E0%B8%B2%E0%B8%94%E0%B8%A3%E0%B8%B4%E0%B8%94/">เรอัล มาดริด</a> ได้ประตูแซงนำ 2-1 ลูกา โมดริช ดีดบอลคืนให้ เฟเด บัลเบร์เด้ หวดเต็มข้อบอลไปชน มิเกล โอยาซาบัล เปลี่ยนทางเข้าไประตูตัวเองไป<br/><br/>นาทีที่ 74 เจ้าบ้านยังเหนือกว่า แกเร็ธ เบล กระชากบอลทางริมเส้นฝั่งขวาก่อนเปิดให้ คาริม เบนเซม่า โหม่งชงเข้ากลางให้ ลูก้า โมดริช วิ่งมากดตุงตาข่าย เรอัล มาดริด หนีเป็น 3-1<br/><br/>จบเกม เรอัล มาดริด เปิดบ้านรัวแซงเอาชนะ เรอัล โซเซียดาด 3-1 คว้าสามแต้ม เก็บเพิ่มเป็น 28 คะแนน รั้งอันดับสอง โดยมีแต้มเท่ากับ <a href="https://www.sanook.com/sport/tag/%E0%B8%9A%E0%B8%B2%E0%B8%A3%E0%B9%8C%E0%B9%80%E0%B8%8B%E0%B9%82%E0%B8%A5%E0%B8%99%E0%B9%88%E0%B8%B2">บาร์เซโลน่า</a> จ่าฝูง แต่ลูกได้เสียเป็นรองอยู่ 1 ประตู<br/><br/><b>รายชื่อผู้เล่นของทั้งสองทีม</b><br/><b>เรอัล มาดริด (4-3-3)</b> ติโบลต์ กูร์กตัวส์ - ดานี่ การ์บาฆาล, ราฟาแอล วาราน, เซร์คิโอ รามอส, แฟร์กล็องด์ เมนดี้  - ลูก้า โมดริช (อีสโก้ น.83), เอ็นรีเก้ กาเซมีโร่, เฟเด บัลเบร์เด้ (โทนี่ โครส น.76) - โรดรีโก้ (แกเร็ธ เบล น.67), คาริม เบนเซม่า, เอแด็น อาซาร์ <br/><br/><b>เรอัล โซเซียดาด (4-3-3)</b> อเล็กซ์ เรมีโร่ - โจเซบา ซัลดูบา, อาริตซ์ เอลูสตอนโด้, ดีเอโก้ ยอร์เรนเต้, นาโช่ มอนเรอัล - มาร์ติน โอเดการ์ด, มิเกล เมรีโน่, อิกอร์ ซูเบลเดีย - กริสเตียน ปอร์ตู (อั๊ดนาน ยานาไซ น.73), วิลเลี่ยน โชเซ่, มิเกล โอยาซาบัล (อเล็กซานเดอร์ อิซัก น.80)</p>
    </article>
  </body>
</html>