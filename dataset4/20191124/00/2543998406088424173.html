<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170858/sve-pod-izgovorom-demokratije-ljudskih-prava-sad-trenutno-vode-ratova"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T00:51:00+00:00"/>
    <meta property="og:title" content="SVE POD IZGOVOROM DEMOKRATIJE I LJUDSKIH PRAVA: SAD trenutno vode 30 ratova"/>
    <meta property="og:description" content="Beogradske &quot;Večernje novosti&quot; pišu danas da su SAD trenutno angažovane u 30-ak ratova, a vode tajne ratove u čak 124 zemalja."/>
  </head>
  <body>
    <article>
      <h1>SVE POD IZGOVOROM DEMOKRATIJE I LJUDSKIH PRAVA: SAD trenutno vode 30 ratova</h1>
      <h2>Beogradske "Večernje novosti" pišu danas da su SAD trenutno angažovane u 30-ak ratova, a vode tajne ratove u čak 124 zemalja.</h2>
      <address><time datetime="2019-11-24T00:51:00+00:00">24 Nov 2019, 00:51</time> by <a rel="author">Tanjug</a></address>
      <p>- Vašington u oružane sukobe ulazi bez oklevanja. Najviše ratova sam je kreirao i vodio, a obražloženje je uvek isto: očuvanje demokratije i ljudskih sloboda - navodi list, dodajući da je, u stvari, ključni razlog promena režima i dolazak na vlast onih koji će "službovati pod Vašingtonom".<br/><br/>"Novosti" ističu da je pored nastojanja da se stekne prevlast u svetu, glavni motiv neprestanih vođenja ratova SAD profit.<br/><br/>"Ključi leži u vojnom industrijskom kompleksu. Činjenica je da bi bez beskonačnih ratova, odnosno proizvodnje naoružanja svake vrste, od pušaka i metaka do ratnih brodova i podmornica, posao u ovoj oblasti stao, a sa njim i američka privreda u celini", piše list.</p>
      <p>Podseća se da je američka vlada od Drugog svetskog rata bila uključena u mnogobrojne ratove i da je, prema američkom istoričaru Vilijamu Blumu, orkestrirala udare u više od 50 zemalja, da se grubo mešala u izbore u 30 zemalja, bombardovala civilno stanovništvo, i to i uz korišćenje biološkog oružja, kao i da je pokušavala da ubije lidere drugih zemalja, najčešće uz podršku Velike Britanije.<br/><br/>"Novosti" podsećaju i da vojni budžet SAD za sledeću fiskalnu godinu iznosi 886 millijardi dolara (2016. bio je 767 milijardi), što je više nego budžeti devet zemalja koje je slede, uzeti zajedno.<br/><br/>Primera radi, vojni budžet Kine je 216 millijardi, a Rusije 84,5 millijardi dolara.</p>
      <related>
        <h4>Pročitajte još:</h4>
        <a href="https://www.republika.rs/svet/svet/170815/putin-islam-pravoslavno-hriscanstvo-imaju-iste-vrednosti"/>
      </related>
    </article>
  </body>
</html>