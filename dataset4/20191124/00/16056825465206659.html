<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200772"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="মীরসরাইয়ে যুবকের গুলিবিদ্ধ লাশ উদ্ধার"/>
    <meta property="og:description" content="চট্টগ্রামের মীরসরাইয়ে এক যুবকের গুলিবিদ্ধ লাশ উদ্ধার করেছে পুলিশ। নিহত ব্যক্তির নাম ফজলুল হক (৩৫)। আজ সকালে উপজেলার ঢাকা-চট্টগ্রাম মহাসড়কের পূর্বপাশের খৈয়াছড়া ইউনিয়নের নিজতালুক গ্রামের কলঘর এলাকার একটি ধানক্ষেত থেকে লাশ উদ্ধার করা হয়।জানা গেছে, গত ২২শে নভেম্বর রাতে ফজললু নিখোঁজ হন। তিনি উপজেলার ১২নং খইয়াছড়া ইউনিয়নের ৬নং ওয়ার্ডের নিজতালুক গ্রামের মীর মোহম্মদ কেরানী বাড়ির মৃত মকবুল হোসেন বাদশার ছেলে।ফজলুল হকের বড় ভাই রেজাউল করিমের জানান, তার ভাই মুহুরী প্রজেক্ট এলাকায় মাছ চাষের কাজ করতেন। প্রতিদিন রাতে যেতেন এবং সকালে কাজ শেষে বাড়ি ফিরতেন। গত শুক্রবার রাতে প্রতিদিনের মতো কাজের উদ্দেশ্য বের হওয়ার পর ফজলুলের আর কোনো খোঁজ পাওয়া যায়নি। মুঠোফোনে যোগাযোগ করলেও ফোন বন্ধ ছিলো।মীরসরাই থানার ওসি (তদন্ত) বিপুল চন্দ্র দেবনাথ বলেন, সকালে নিজতালুক এলাকার একটি ধানক্ষেত থেকে ফজলুল নামে একজনের লাশ উদ্ধার করেছি। ফজলুলের বিরুদ্ধে মীরসরাই থানায় ৩টি ডাকাতি মামলা রয়েছে। একটি মামলায় সাজাও হয়েছে। লাশের ময়নাতদন্তের জন্য চট্টগ্রাম মেডিকেল কলেজ হাসপাতালে (চমেক) মর্গে পাঠানো হয়।"/>
  </head>
  <body>
    <article>
      <h1>মীরসরাইয়ে যুবকের গুলিবিদ্ধ লাশ উদ্ধার</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">মীরসরাই (চট্টগ্রাম) প্রতিনিধি</a></address>
      <p>চট্টগ্রামের মীরসরাইয়ে এক যুবকের গুলিবিদ্ধ লাশ উদ্ধার করেছে পুলিশ। নিহত ব্যক্তির নাম ফজলুল হক (৩৫)। আজ সকালে উপজেলার ঢাকা-চট্টগ্রাম মহাসড়কের পূর্বপাশের খৈয়াছড়া ইউনিয়নের নিজতালুক গ্রামের কলঘর এলাকার একটি ধানক্ষেত থেকে লাশ উদ্ধার করা হয়।</p>
      <p>জানা গেছে, গত ২২শে নভেম্বর রাতে ফজললু নিখোঁজ হন। তিনি উপজেলার ১২নং খইয়াছড়া ইউনিয়নের ৬নং ওয়ার্ডের নিজতালুক গ্রামের মীর মোহম্মদ কেরানী বাড়ির মৃত মকবুল হোসেন বাদশার ছেলে।</p>
      <p>ফজলুল হকের বড় ভাই রেজাউল করিমের জানান, তার ভাই মুহুরী প্রজেক্ট এলাকায় মাছ চাষের কাজ করতেন। প্রতিদিন রাতে যেতেন এবং সকালে কাজ শেষে বাড়ি ফিরতেন।</p>
      <p>গত শুক্রবার রাতে প্রতিদিনের মতো কাজের উদ্দেশ্য বের হওয়ার পর ফজলুলের আর কোনো খোঁজ পাওয়া যায়নি। মুঠোফোনে যোগাযোগ করলেও ফোন বন্ধ ছিলো।</p>
      <p>মীরসরাই থানার ওসি (তদন্ত) বিপুল চন্দ্র দেবনাথ বলেন, সকালে নিজতালুক এলাকার একটি ধানক্ষেত থেকে ফজলুল নামে একজনের লাশ উদ্ধার করেছি। ফজলুলের বিরুদ্ধে মীরসরাই থানায় ৩টি ডাকাতি মামলা রয়েছে।</p>
      <p>একটি মামলায় সাজাও হয়েছে। লাশের ময়নাতদন্তের জন্য চট্টগ্রাম মেডিকেল কলেজ হাসপাতালে (চমেক) মর্গে পাঠানো হয়।</p>
      <p>এই বিভাগের সর্বাধিক পঠিত</p>
    </article>
  </body>
</html>