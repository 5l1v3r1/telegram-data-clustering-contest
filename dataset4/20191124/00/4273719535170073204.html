<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/uddhav-thackray-and-sharad-pawar-meets-in-resorts-119112400045_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="शिवसेना ने विधायकों को सुरक्षित रखने के लिए बनाया प्लान, उद्धव ठाकरे और शरद पवार की मुलाकात"/>
    <meta property="og:description" content="मुंबई। राकांपा प्रमुख शरद पवार और शिवसेना अध्यक्ष उद्धव ठाकरे ने रविवार को उपनगर के उस रिजॉर्ट में मुलाकात की जहां राकांपा विधायक ठहरे हुए हैं।"/>
  </head>
  <body>
    <article>
      <h1>शिवसेना ने विधायकों को सुरक्षित रखने के लिए बनाया प्लान, उद्धव ठाकरे और शरद पवार की मुलाकात</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Webdunia</a></address>
      <p>मुंबई। NCP<br/>प्रमुख <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B6%E0%A4%B0%E0%A4%A6+%E0%A4%AA%E0%A4%B5%E0%A4%BE%E0%A4%B0">शरद पवार </a>और शिवसेना अध्यक्ष उद्धव ठाकरे ने रविवार को उपनगर के उस रिजॉर्ट में मुलाकात की जहां राकांपा विधायक ठहरे हुए हैं। <br/>बताया जा रहा है कि शिवसेना ने कांग्रेस और <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=Ncp">NCP </a>के विधायकों को सुरक्षित रखने के लिए प्लान बनाया है।<br/><br/>सूत्रों ने बताया कि पवार से मुलाकात के दौरान शिवसेना अध्यक्ष के साथ वरिष्ठ पार्टी नेता और पुत्र आदित्य ठाकरे भी थे। आदित्य ठाकरे ने पिछले महीने महाराष्ट्र विधानसभा चुनाव में मुंबई की वरली सीट से जीत हासिल की। <br/><b>ALSO READ:<a href="https://hindi.webdunia.com/national-hindi-news/maharashtra-big-question-sharad-pawar-vs-ajit-pawar-dispute-or-game-plan-119112400037_1.html">महाराष्ट्र में शरद पवार बनाम अजीत पवार, विवाद या गेम प्लान?<br/></a></b>उन्होंने बताया कि शिवसेना, राकांपा और कांग्रेस की उनके विधायकों को एकजुट रखने में मदद कर रही है। शिवसेना के मजदूर संघों की शहर के कई शीर्ष होटलों में मजबूत मौजूदगी है।<br/><br/>राकांपा विधायकों को दक्षिण मुंबई में वाई बी चव्हाण केंद्र में पार्टी की बैठक में शामिल होने के बाद शनिवार देर रात पवई इलाके के 'द रिनेसा' होटल में ले जाया गया।<br/>गौरतलब है कि तीनों पार्टियां सरकार बनाने के लिए बातचीत के अंतिम दौर में ही थी कि तभी नाटकीय घटनाक्रम के तहत शनिवार तड़के राकांपा नेता अजित पवार ने अपनी पार्टी से अलग जाकर भाजपा से हाथ मिला लिए।<br/><br/><b>ALSO READ:<br/><a href="https://hindi.webdunia.com/national-hindi-news/supreme-court-issued-notice-to-all-parties-in-maharashtra-case-119112400024_1.html">महाराष्ट्र : सुप्रीम कोर्ट ने सभी पक्षों को जारी किए नोटिस, जानिए 10 खास बातें<br/></a></b>इसके बाद महाराष्ट्र के राज्यपाल भगत सिंह कोश्यारी ने शनिवार तड़के भाजपा के देवेंद्र फडणवीस को मुख्यमंत्री पद की और अजित पवार को उपमुख्यमंत्री पद की शपथ दिलाई।<br/>इस बीच, राज भवन में फडणवीस और पवार के शपथ ग्रहण समारोह में मौजूद रहे राकांपा विधायक माणिकराव कोकाटे उसी समय उपनगर के होटल में लौट आए जब शरद पवार रविवार को वहां पहुंचे थे।</p>
    </article>
  </body>
</html>