<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/24-63731201/pagelle_juve_szczesny_miracoloso_cuadrado_soffre_poi_si_riscatta/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Pagelle Juve: Szczesny miracoloso. Cuadrado soffre, poi si riscatta"/>
    <meta property="og:description" content="Higuain con due guizzi da centravanti fa svoltare il match. Dybala è in un momento di fiducia straordinario"/>
  </head>
  <body>
    <article>
      <h1>Pagelle Juve: Szczesny miracoloso. Cuadrado soffre, poi si riscatta</h1>
      <h2>Higuain con due guizzi da centravanti fa svoltare il match. Dybala è in un momento di fiducia straordinario</h2>
      <address><time datetime="2019-11-24T00:00:00+00:00">24 Nov 2019</time> by <a rel="author"> Antonino Milone</a></address>
      <h3>Le pagelle della Juve</h3>
      <p><b>SZCZESNY 8 </b><br/>Salvato dalla traversa in occasione del rigore, eroico sulla capocciata di Pasalic e nelle uscite a qualsiasi altezza esse siano. Il migliore, come contro il Milan prima della pausa: a Bergamo, prima dell'HD, la vince lui.</p>
      <p><b>CUADRADO 6.5 </b><br/>Fresco di rinnovo e di un solo vero allenamento prima del match, patisce troppo l'attivismo di Gomez largo a sinistra. Suo, comunque, l'assist per il raddoppio di Higuain. Come dire: gioco, partita, incontro.</p>
      <p><b>BONUCCI 6.5 </b><br/>Idem come sopra sul tema del contratto, un paio di svirgolate non da lui, ma son dettagli di una partita ben governata, con inevitabile sofferenza.</p>
      <p><b>DE LIGT 7.5 </b><br/>Chiude tutte le falle, anche quando in scivolata rischia l'infortunio alla spalla destra. E nonostante il colpo, è ancora lui a evitare il 2-0 di Muriel. Sedici recuperi: mai così determinante.</p>
      <p><b>DE SCIGLIO 7 </b><br/>Limita le scorribande “alla Alex Sandro”, insostituibile però nell'immolarsi su Hateboer, bene nelle altre chiusure difensive.</p>
      <figure>
        <video src="http://media.tuttosport.com/videos/2019/11/23/cms_20191123_sarri-corr-3mp41574530147.mp4"/>
        <figcaption>Sarri: "Quando le squadre calano diventiamo killer"</figcaption>
      </figure>
      <related>
        <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/?a=2"/>
        <a href="https://www.tuttosport.com/foto/calcio/serie-a/2019/11/23-63694213/juve_doppietta_higuain_che_esultanza_contro_l_atalanta/"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/serie-a/juventus/2019/11/24-63725465/dybala_ero_tranquillo_sarri_mi_sta_aiutando_tanto/?related_news"/>
        <a href="https://www.tuttosport.com/news/calcio/serie-a/juventus/2019/11/23-63728913/al_gol_di_dybala_si_scatena_nedved_la_furia_ceca_della_juve/?related_news"/>
        <a href="https://www.tuttosport.com/news/calcio/serie-a/juventus/2019/11/23-63713000/cristiano_ronaldo_complimenti_alla_juve_gran_carattere_bravi_ragazzi_/?related_news"/>
        <a href="https://www.tuttosport.com/news/calcio/serie-a/juventus/2019/11/23-63698212/juve_sarri_non_sembrava_serie_a_ronaldo_spero_di_recuperarlo_per_l_atletico_/?related_news"/>
      </related>
    </article>
  </body>
</html>