<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200774"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="আশুলিয়ায় আগুনে পোড়া হিজড়ার লাশ উদ্ধার"/>
    <meta property="og:description" content="আশুলিয়ার গাজীরচট নয়াপাড়া এলাকার নিজ বাড়ি থেকে কাজলী (৪৫) নামে তৃতীয় লিঙ্গের (হিজড়া) একজনের আগুনে পোড়া লাশ উদ্ধার করেছে পুলিশ। আজ সকালে লাশটি উদ্ধার করা হয়। পুলিশ জানায়, নয়াপাড়া এলাকার নিজের তিনতলা বাড়িতে একাই বসবাস করতেন তৃতীয় লিঙ্গের ব্যক্তি কাজলী। সকালে তিনতলা বাড়ির নিচ তলায় আগুনে পোড়া তার মরদেহ দেখতে পান তার বাড়িতে আসা অন্য তৃতীয় লিঙ্গের ব্যক্তিরা। পরে আশুলিয়া থানা পুলিশকে খবর দিলে পুলিশ লাশ উদ্ধার করে থানায় নিয়ে যায়। এদিকে, এলাকাবাসীর ধারণা তৃতীয় লিঙ্গের ওই ব্যক্তিকে দুর্বৃত্তরা হত্যা করে লাশ পুড়িয়ে দিয়ে থাকতে পারে। তার মৃত্যুর খবর জানার পর তার বাড়িতে ভীড় করেন তৃতীয় লিঙ্গের অন্য ব্যক্তিরা। এ বিষয়ে আশুলিয়া থানার ভারপ্রাপ্ত কর্মকর্তা শেখ রিজাউল হক দিপু বলেন, তৃতীয় লিঙ্গের ওই ব্যক্তির মৃত্যুর বিষয়টি তদন্ত করে দেখা হচ্ছে। এ ঘটনায় আশুলিয়া থানায় একটি মামলা দায়েরের প্রস্তুতি চলছে। অন্যদিকে বাইপাইল-আব্দুল্লাহপুর মহাসড়কের আশুলিয়ার মরাঙ্গাং এলাকা থেকে এক ব্যক্তির লাশ উদ্ধার করেছে পুলিশ। পুলিশের ধারণা, তিনি পিকআপ দুর্ঘটনায় মারা গেছেন।"/>
  </head>
  <body>
    <article>
      <h1>আশুলিয়ায় আগুনে পোড়া হিজড়ার লাশ উদ্ধার</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার, সাভার থেকে</a></address>
      <p>আশুলিয়ার গাজীরচট নয়াপাড়া এলাকার নিজ বাড়ি থেকে কাজলী (৪৫) নামে তৃতীয় লিঙ্গের (হিজড়া) একজনের আগুনে পোড়া লাশ উদ্ধার করেছে পুলিশ। আজ সকালে লাশটি উদ্ধার করা হয়।</p>
      <p>পুলিশ জানায়, নয়াপাড়া এলাকার নিজের তিনতলা বাড়িতে একাই বসবাস করতেন তৃতীয় লিঙ্গের ব্যক্তি কাজলী। সকালে তিনতলা বাড়ির নিচ তলায় আগুনে পোড়া তার মরদেহ দেখতে পান তার বাড়িতে আসা অন্য তৃতীয় লিঙ্গের ব্যক্তিরা। পরে আশুলিয়া থানা পুলিশকে খবর দিলে পুলিশ লাশ উদ্ধার করে থানায় নিয়ে যায়।</p>
      <p>এদিকে, এলাকাবাসীর ধারণা তৃতীয় লিঙ্গের ওই ব্যক্তিকে দুর্বৃত্তরা হত্যা করে লাশ পুড়িয়ে দিয়ে থাকতে পারে। তার মৃত্যুর খবর জানার পর তার বাড়িতে ভীড় করেন তৃতীয় লিঙ্গের অন্য ব্যক্তিরা।</p>
      <p>এ বিষয়ে আশুলিয়া থানার ভারপ্রাপ্ত কর্মকর্তা শেখ রিজাউল হক দিপু বলেন, তৃতীয় লিঙ্গের ওই ব্যক্তির মৃত্যুর বিষয়টি তদন্ত করে দেখা হচ্ছে।</p>
      <p>এ ঘটনায় আশুলিয়া থানায় একটি মামলা দায়েরের প্রস্তুতি চলছে।</p>
      <p>অন্যদিকে বাইপাইল-আব্দুল্লাহপুর মহাসড়কের আশুলিয়ার মরাঙ্গাং এলাকা থেকে এক ব্যক্তির লাশ উদ্ধার করেছে পুলিশ। পুলিশের ধারণা, তিনি পিকআপ দুর্ঘটনায় মারা গেছেন।</p>
      <p>এই বিভাগের সর্বাধিক পঠিত</p>
    </article>
  </body>
</html>