<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/slovenija/matej-makarovic-jansa-ne-bi-privolil-v-koalicijo-ki-je-ne-bi-sam-vodil-742924"/>
    <meta property="og:site_name" content="Revija Reporter"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Matej Makarovič: Janša ne bi privolil v koalicijo, ki je ne bi sam vodil"/>
    <meta property="og:description" content="Politični sociolog Matej Makarovič je prepričan, da bo sedanja vlada izpeljala mandat do konca, saj ni nobene žele po predčasnih volitvah ali drugačni koa"/>
  </head>
  <body>
    <article>
      <h1>Matej Makarovič: Janša ne bi privolil v koalicijo, ki je ne bi sam vodil</h1>
      <h2>
        <b>Politični sociolog Matej Makarovič je prepričan, da bo sedanja vlada izpeljala mandat do konca, saj ni nobene žele po predčasnih volitvah ali drugačni koaliciji.</b>
      </h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Igor Kršinar</a></address>
      <p>Prav tako ne verjame, da lahko ob nespremenjenih razmerjih med levico in desnico vlado sestavi prvak SDS Janez Janša, saj ga druge stranke zavračajo. <br/><br/>Radikalna politika stranki ne prinaša novih volivcev, tudi ne vidi možnosti, da bi se desnica lahko uspešno okrepila s kakšno novo stranko ali z vrnitvijo SLS v državni zbor. <br/><br/>Sredinski populizem Marjana Šarca bo po njegovem uspešen do prve večje krize, nato se mu lahko zgodi podobna usoda kot vseh novih obrazov pred njim.<br/><br/><b>Makarovič v intervjuju še pove:</b> <br/><br/>Za zdaj se nikomur od vključenih v vlado niti ne mudi v opozicijo niti ne mudi na volitve niti ni vidna nobena želja, da bi se oblikovalo drugačno koalicijsko partnerstvo.<br/><br/>Vprašanje je tudi, ali si v SD sploh želijo socialdemokratske usmeritve ali bi raje izbrali komunistično.<br/><br/>Janša ne bi privolil v vladno koalicijo, ki je ne bi sam vodil, medtem ko določeni akterji na levi sredini ne bi nikoli pristali na koalicijo v kombinaciji z Janšo.</p>
      <p>V primeru SLS ne vidim naboja, ki bi to stranko lahko vrnil v državni zbor. Marjan Podobnik ne more biti njen rešitelj, ker je na neki način njegova zgodba že izčrpana. <br/><br/>Desni volivci so močno lojalni strankam, medtem ko so levi volivci znatno manj strankarsko lojalni, so pa zato močno blokovsko lojalni.<br/><br/>Ni mogoče pričakovati, da bi se SDS lahko dodatno širila v smeri pridobivanja radikalno desnih protestnih glasov.<br/><br/>Dokler ne bo Janša pripravljen na menjavo generacij, ne verjamem, da bo do nje tudi prišlo.<br/><br/>Slog politike Marjana Šarca, ki ga lahko označimo kot neko vrsto sredinskega populizma, se je za zdaj izkazal kot relativno uspešen, vsaj dokler se ni treba soočiti z resnimi izzivi.<br/><br/>Milan Kučan je izjemno vpliven, prav gotovo ima zelo veliko besede o marsičem v Sloveniji, vendar pa prava moč globoke države ne izhaja iz enega človeka, ampak iz zelo trdnega, prilagodljivega omrežja.<br/><br/><b>VSE TO IN ŠE VEČ V INTERVJUJU Z MATEJEM MAKAROVIČEM V TISKANEM REPORTERJU IN <a href="https://trafika24.si/revija/reporter">TRAFIKI24</a></b></p>
      <figure>
        <img src="https://cdn.kme.si/public/images-cache/750xX/2019/11/24/36198863f6f9d46c745a38529669192a/5ddacc7af2d76/36198863f6f9d46c745a38529669192a.jpeg"/>
      </figure>
      <p>loading...</p>
    </article>
  </body>
</html>