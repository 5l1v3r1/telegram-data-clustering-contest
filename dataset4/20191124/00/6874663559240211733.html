<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774305,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="עליות קלות בנעילה בבורסת ת&quot;א; קמהדע קפצה ב-18%"/>
    <meta property="og:description" content="מדד ת&quot;א 35 טיפס ב-0.1%, ת&quot;א 125 עלה ב-0.2%; קרן פימי הפכה לבעלת השליטה בקמהדע; לאחר הדוחות: רבל זינקה ב-16.2%, עדיקה קפצה ב-10.9%, אלקו טיפסה ב-5.4%, קופיקס התחזקה ב-2.6%, נייר חדרה נחלשה ב-2.6%, מנועי בית שמש נסוגה ב-3.2%"/>
  </head>
  <body>
    <article>
      <h1>עליות קלות בנעילה בבורסת ת"א; קמהדע קפצה ב-18%</h1>
      <h2>מדד ת"א 35 טיפס ב-0.1%, ת"א 125 עלה ב-0.2%; קרן פימי הפכה לבעלת השליטה בקמהדע; לאחר הדוחות: רבל זינקה ב-16.2%, עדיקה קפצה ב-10.9%, אלקו טיפסה ב-5.4%, קופיקס התחזקה ב-2.6%, נייר חדרה נחלשה ב-2.6%, מנועי בית שמש נסוגה ב-3.2%</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">מיקי גרינפלד</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>16:25 - </b>הבורסה בתל אביב נעלה את יום המסחר הראשון של השבוע בעליות קלות - מדד ת"א 35 טיפס ב-0.1%, ת"א 125 עלה ב-0.3%. קמהדע קפצה ב-18.2% אחרי ההשקעה של קרן פימי. לאחר הדוחות: רבל זינקה ב-16.2%, עדיקה קפצה ב-10.9%, דנאל עלתה ב-7.1%, ארד הוסיפה לערכה 7%, אלקו טיפסה ב-5.4%, קופיקס התחזקה ב-2.6%, נייר חדרה נחלשה ב-2.6%, מנועי בית שמש נסוגה ב-3.2%.</p>
      <p><b>14:45 - </b>רצפים בולטים בת"א 125: <a href="https://www.calcalist.co.il/stocks/home/0,7340,L-3959-576017,00.html?quote=%D7%97%D7%91%D7%A8%D7%94%20%D7%9C%D7%99%D7%A9%D7%A8%D7%90%D7%9C">החברה לישראל</a>נחלשת ב-0.2% ומתקרבת לסגירת יום שמיני של ירידות, <a href="https://www.calcalist.co.il/stocks/home/0,7340,L-3959-1091651,00.html?quote=%D7%90%D7%A8%D7%93">ארד</a>בכיווון השני - המניה שמטפסת ב-5% לאחר הדוחות (ראו עדכון מוקדם) צפויה לסגור בעוד פחות משעתיים יום שמיני של עליות, וכך גם <a href="https://www.calcalist.co.il/stocks/home/0,7340,L-3959-1131523,00.html?quote=%D7%9E%D7%92%D7%93%D7%9C%D7%99%20%D7%AA%D7%99%D7%9B%D7%95%D7%9F">מגדלי הים התיכון</a>, שעולה ב-1.5%.</p>
      <p><b>13:00 -</b> כמדי יום א', מחזורים נמוכים היום בבורסה, 205 מיליון שקל בחצי היום, מניית פועלים מובילה עם 12.2 מיליון שקל. קמהדע עם מחזור של 5.1 מיליון שקל, מול ממוצע יומי של 1.2 מיליון שקל בשלושת החודשים האחרונים. מחוץ למדדים בולטת רבל, עם מחזור עצום מבחינתה של 6.2 מיליון שקל, מול ממוצע יומי של 393.5 אלף שקל בשלושת החודשים האחרונים (פי 16).</p>
      <p><b>12:00 - </b>ת"א ביומד הןא המדד הענפי שמוביל היום את הבורסה המקומית, עם עלייה של 1%. את המדד מובילות קמהדע (14%) , ביו ויו (12.9%) ופרוטליקס 10%</p>
      <p><b>11:00 - </b><a href="https://www.calcalist.co.il/stocks/home/0,7340,L-3959-1103878,00.html?quote=%D7%A8%D7%91%D7%9C">רבל</a>מככבת עם קפיצה של 14% במניה לאחר הדוחות, במחזור גבוה מאד של 4.5 מיליון שקל, מול ממוצע יומי של 393 אלף שקל בשלושת החודשים האחרונים: החברה רשמה ברבעון הכנסות של 70.5 מיליון יורו, לעומת 51.2 מיליון יורו ברבעון המקביל, הרווח התפעולי טיפס ל-10.9 מיליון יורו, לעומת  3.5 מיליון יורו ברבעון המקביל, הרווח הנקי עמד על 7.4 מיליון יורו, בהשוואה ל-879 אלף יורו ברבעון המקביל. רבל שבבעלות קיבוץ רביבים (44.79%) מפתחת מייצרת מערכות אוורור ומכלולים מפלסטיק לתעשיית הרכב. שותפות מובילות בחברה הן מגדל (9.8%), מנורה מבטחים (7.6%), ווינסלו (7.3%) וילין לפידות (5.8%).</p>
      <figure>
        <img src="https://images1.calcalist.co.il/PicServer3/2016/06/19/615112/3_l.jpg"/>
        <figcaption>שמואל וולודינגר, יו"ר רבל <br/>צילום: עמית שעל</figcaption>
      </figure>
      <p><b>10:50 -</b> שעה של מסחר מאחורינו, תמונת המדדים משתנה מעט: ת"א 35 נע מעט מעל רמת הבסיס, ת"א 125 עולה ב-0.2%.</p>
      <p><b>9:50 - </b>המסחר נפתח: המדדים ת"א 35 ות"א 125 עולים ב-0.3%; איי.אפ.אפ מטפסת ב-3% בפסגת ת"א 35, טבע יורדת ב-1.4% בתחתית המדד; פער ארביטראז' מקפיץ את קמהדע ב-15% בפסגת ת"א 90, בהמשך לדיווח על הרחבת ההשקעה של קרן פימי (ראו עדכון מוקדם); לאחר הדוחות: ארד מטפסת ב-4.5%, עדיקה קופצת ב-6.8%, ארקו יורדת ב-2.8%, מנועי בית שמש מאבדת 5%.</p>
      <p><b>9:40 -</b> עוד פרסמו דוחות: <a href="https://www.calcalist.co.il/stocks/home/0,7340,L-3959-310011,00.html?quote=%D7%90%D7%A8%D7%A7%D7%95%20%D7%94%D7%97%D7%96%D7%A7%D7%95%D7%AA">ארקו החזקות</a>, <a href="https://www.calcalist.co.il/stocks/home/0,7340,L-3959-265017,00.html?quote=%D7%90%D7%95%D7%A8%D7%91%D7%99%D7%98">אורביט</a>, <a href="https://www.calcalist.co.il/stocks/home/0,7340,L-3959-389015,00.html?quote=%D7%A7%D7%95%D7%A4%D7%99%D7%A7%D7%A1%20%D7%92%D7%A8%D7%95%D7%A4">קופיקס</a>, <a href="https://www.calcalist.co.il/stocks/home/0,7340,L-3959-1140151,00.html?quote=%D7%A0%D7%95%D7%91%D7%95%D7%9C%D7%95%D7%92">נובולוג</a>, <a href="https://www.calcalist.co.il/stocks/home/0,7340,L-3959-1103878,00.html?quote=%D7%A8%D7%91%D7%9C">רבל</a>, <a href="https://www.calcalist.co.il/stocks/home/0,7340,L-3959-1143643,00.html?quote=%D7%A2%D7%93%D7%99%D7%A7%D7%94%20%D7%A1%D7%98%D7%99%D7%99%D7%9C">עדיקה סטייל</a>, <a href="https://www.calcalist.co.il/stocks/home/0,7340,L-3959-1096049,00.html?quote=%D7%91%D7%99%D7%95%20%D7%95%D7%99%D7%95">ביו ויו</a> ו<a href="https://www.calcalist.co.il/stocks/home/0,7340,L-3959-1156280,00.html?quote=%D7%92'%D7%99%20%D7%95%D7%95%D7%90%D7%9F">ג'יי.וואן</a>.</p>
      <p><b>9:30 -</b> דוחות חלשים לחברת <a href="https://www.calcalist.co.il/stocks/home/0,7340,L-3959-1129501,00.html?quote=%D7%90%D7%99%D7%99%D7%93%D7%99%D7%90%D7%99%D7%99%20%D7%91%D7%99%D7%98%D7%95%D7%97">איי.די.איי ביטוח</a> (החברה הפועלת תחת מותג ביטוח ישיר) <a href="https://www.calcalist.co.il/markets/articles/0,7340,L-3774316,00.html">הרווח הכולל ברבעון השלישי הסתכם ב-51 מיליון שקל</a>, ירידה של 24% לעומת הרבעון המקביל בשנה קודמת. ב-9 החודשים הראשונים של השנה הסתכם הרווח ב-165.7 מיליון שקל, ירידה של 4% לעומת התקופה המקבילה. סכום הפרמיות ברבעון ירדה ב-3% בהשוואה לרבעון המקביל, ועמד על -644.5 מיליון שקל. בסיכום שלושת הרבעונים הראשונים עמדו הפרמיות על 2 מיליארד שקל, ירידה של 1% בהשוואה לתקופה המקבילה.</p>
      <p><b>9:10 - </b><a href="https://www.calcalist.co.il/stocks/home/0,7340,L-3959-1081561,00.html?quote=%D7%91%D7%99%D7%AA%20%D7%A9%D7%9E%D7%A9">מנועי בית שמש</a>מדווחת: יצרנית חלקי מנועים למטוסים (שבשליטת קרן פימי, המחזיקה ב-43%) רשמה ברבעון השלישי הכנסות של 41.58 מיליון דולר, בהשוואה ל-24.38 מיליון דולר ברבעון המקביל, צמיחה של 70%. עיקר העלייה נובע מהכללת חברת חישולי כרמל, לצד שיפור אורגני של 11% (4 מיליון דולר). מכירות חישולי כרמל הסתכמו ברבעון ב-16.8 מיליון דולר, לעומת 12.9 מיליון דולר ברבעון המקביל, עלייה של 30%. הרווח התפעולי הרבעוני עמד על 4.20 מיליון דולר, לעומת 2.55 מיליון דולר ברבעון המקביל, ה-EBITDA עמד על 6.01 מיליון דולר, בהשוואה ל-3.47 מיליון דולר ברבעון המקביל. בשורה התחתונה רשמה מנועי בית שמש רווח נקי של 2.61 מיליון דולר, לעומת 2.02 מיליון דולר ברבעון המקביל. בתמונה - המנכ"ל רם דרורי.</p>
      <figure>
        <img src="https://images1.calcalist.co.il/PicServer3/2018/07/03/829736/it-020718-calcalist-121442_l.jpg"/>
        <figcaption>רם דרורי מנכ"ל מנועי בית שמש <br/>צילום: עמית שאבי</figcaption>
      </figure>
      <p><b>8:40 - </b>דוחות <a href="https://www.calcalist.co.il/stocks/home/0,7340,L-3959-1091651,00.html?quote=%D7%90%D7%A8%D7%93">ארד</a>: ההכנסות ברבעון השלישי עמדו על 70.1 מיליון דולר, לעומת 47.2 מיליון דולר ברבעון המקביל. הרווח התפעולי עמד על 7.8 מיליון דולר, לעומת 4.9  מיליון דולר ברבעון המקביל. הרווח הנקי עמד על 5.6 מיליון דולר, מול 4.5 מיליון דולר ברבעון המקביל.</p>
      <p><b>8:30 - </b>לאחר פרסום דוחות החברות הבנות אלקטרה, אלקטרה נדל"ן ואלקטרה מוצרי צריכה, בעלת השליטה <a href="https://www.calcalist.co.il/stocks/home/0,7340,L-3959-694034,00.html?quote=%D7%90%D7%9C%D7%A7%D7%95">אלקו</a>מפרסמת תוצאות: הכנסות החברה ברבעון השלישי עמדו על 2.60 מיליארד שקל, לעומת 2.21 מיליארד שקל ברבעון המקביל. הרווח לפני מס עמד על 321.7 מיליון שקל, לעומת 102.4 מיליון שקל ברבעון המקביל, הרווח הנקי עמד על 130.3 מיליון שקל, בהשוואה ל-31.2 מליון שקל ברבעון המקביל.</p>
      <p><b>7:45 - </b>הנפקת יוחננוף הושלמה: במכרז לציבור שנערך ביום <a href="https://www.calcalist.co.il/markets/articles/0,7340,L-3774256,00.html">חמישי גייסה רשת המרכולים 38 מיליון שקל נוספים</a>, שהשלימו את הגיוס של החברה ל-500 מיליון שקל, לפי שווי של 1.85 מיליארד שקל לפני הכסף ו-2.35 מיליארד שקל אחרי הכסף.</p>
      <p><b>7:40  - </b>שורה מעודדת לבעלי המניות ב<a href="https://www.calcalist.co.il/stocks/home/0,7340,L-3959-1094119,00.html?quote=%D7%A7%D7%9E%D7%94%D7%93%D7%A2">קמהדע</a>. קרן פימי <a href="https://www.calcalist.co.il/markets/articles/0,7340,L-3774258,00.html">הפכה לבעלת עניין ומחזיקת המניות הגדולה ביותר בחברה</a>. קמהדע דיווחה בחמישי בערב שהקרן רכשה 12% ממניותיה תמורת 30 מיליון דולר, במחיר של 6 דולר למניה שמספק לקמהדע שווי שוק של 240 מיליון דולר. מניית קמהדע חוזרת הבוקר לבורסה עם ארביטראז' חיובי של 15%.</p>
      <figure>
        <img src="https://images1.calcalist.co.il/PicServer2/20122005/572179/39_l.jpg"/>
        <figcaption>עמיר לונדון מנכ"ל קמהדע <br/>צילום: נטי לוי</figcaption>
      </figure>
      <p><b>7:35 -</b> פותחים שבוע מסחר חדש, האחרון בעונת הדוחות הכספיים של הרבעון השלישי, שתסתיים במוצ"ש, ה-30 בנובמבר, בשעות חצות. לפיכך, צפוי לנו בימים הקרובים השיטפון הידוע והמוכר של סיומת עונה. בין הדוחות שפורסמו בסוף השבוע עד הבוקר - <a href="https://www.calcalist.co.il/stocks/home/0,7340,L-3959-1091651,00.html?quote=%D7%90%D7%A8%D7%93">ארד</a>, ו<a href="https://www.calcalist.co.il/stocks/home/0,7340,L-3959-155036,00.html?quote=%D7%9E%D7%A0%D7%A8%D7%91">מנרב</a>.</p>
      <p>מה דעתך על מניית קמהדע:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-1094119,00.html?quote=%D7%A7%D7%9E%D7%94%D7%93%D7%A2">לדף מניית קמהדע</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>בין הדוחות המרכזיים שיפורסמו השבוע, אלה של בנק לאומי, בינלאומי ודיסקונט, חברות הביטוח הראל, הפניקס ומגדל, פתאל, שיכון ובינוי, נכסים ובניין, אל על ועוד עשרות רבות של דוחות. את השבוע שעבר סיים מדד ת"א 35 בירידה של 0.4%, ת"א 125 עלה ב-0.6%. טבע רשמה עלייה שבועית של 7.5%, סלקום זינקה ב-15.6%, נייס איבדה 7.3%.</p>
      <p>ברקע למסחר, <a href="https://www.calcalist.co.il/markets/articles/0,7340,L-3774267,00.html">המגמה החיובית שנרשמה בשישי בניו יורק</a>: מדד דאו ג'ונס עלה ב-0.4%, נאסד"ק ו-S&amp;P 500 עלו ב-0.2%. אלה פערי הארביטראז' עמם שבות הבוקר לבורסה בת"א הדואליות הבכירות: פער חיובי - פריגו 0.8%, נייס 0.7%, טאואר 0.2%, נייס 0.5%, איי.אפ.אפ 2.6%, אופקו 2.4%; פער שלילי - טבע 1.7%-, כיל 1%-, אלביט מערכות 0.4%-, לייבפרסון 1%-.</p>
      <p>עוד על הפרק, בשווקים הבינ"ל: עונת הקניות מגיעה לעונת השיא שלה בסוף השבוע, חג ההודיה ביום חמישי, בשישי בלאק פריידי ובשישי סייבר מאנדיי. ביום חמישי חופשה בוול סטריט בשל חג ההודיה, בשישי המסחר יינעל בשעה 13:00. רשתות הקניונים והקמעונאיות המקומיות שלנו יצאו גם הן בשורה של מבצעים והשאלה המרכזית כמובן היא עד כמה הם יצליחו להתחרות באפשרויות של האתרים האמריקאים.</p>
      <p><b>7:30 -</b> <b>החלטת ריבית</b></p>
      <p>מחר יפרסם בנק ישראל את החלטת הריבית שלו, האחרונה לשנת 2019. האופציה של הורדת ריבית בהחלט על השולחן, לנוכח ההתרחקות מיעד האינפלציה והמגמה המתחזקת של התחזקות השקל - הדולר ירד עד ל-3.46 שקלים ובשלב מסויים ההשלכות הממתנות של השקל החזק על רמות האינפלציה ועל התעשייה המקומית יהיו גם לדעת בנק ישראל כבדות מדי.</p>
      <p>מדד המחירים לצרכן עלה בחודש אוקטובר ב-0.4%, בעיקר בזכות עיתוי חגי תשרי. <a href="https://www.calcalist.co.il/local/articles/0,7340,L-3773792,00.html">שיעור האינפלציה ב-12 החודשים האחרונים עומד על 0.4%</a>, כאשר יעד יציבות המחירים שקבעה הממשלה עומד על בין 1% ל-3%. בישיבת הריבית האחרונה <a href="https://www.calcalist.co.il/local/articles/0,7340,L-3771636,00.html">בחודש שעבר כמה מחברי הוועדה המוניטארית בבנק ישראל תמכו בהורדת ריבית</a>. חטיבת המחקר של בנק ישראל ציינה כי בעוד שנה תעמוד הריבית על 0.25% או תרד במהלכה לרמה של 0.1%.</p>
      <p>הנגיד אמיר ירון אמר במסיבת העיתונאים: "מרבית הירידה באינפלציה מוסברת באמצעות גורמים תנודתיים, אבל הייסוף של השקל השפיע עליו ועליה. בחודשים הקרובים צפויה ירידה נוספת באינפלציה. ישנם מספר כוחות שעשויים לעכב את העלייה באינפלציה, אבל התיסוף ישפיע עליה". השינוי האחרון בשער הריבית נעשה בנובמבר 2018, אז העלה הבנק את הריבית מרמה של 0.1% ל-0.25%, רמתה הנוכחית. ההעלאה נעשתה רגע לפני כניסתו של הנגיד אמיר ירון לתפקיד ובשלב שבו המגמה היתה של התחזקות כלכלית.</p>
      <figure>
        <img src="http://www.calcalist.co.il/PicServer3/2019/07/09/919194/CAL150367_l.jpg"/>
      </figure>
      <p>הנגיד אמיר ירון צילום: אלכס קולומויסקי</p>
    </article>
  </body>
</html>