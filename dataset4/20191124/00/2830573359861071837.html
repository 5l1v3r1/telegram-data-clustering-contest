<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/nba/2019/11/24-63730772/nba_belinelli_ritrova_la_vittoria_perdono_ancora_i_pelicans_di_melli/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Nba, Belinelli ritrova la vittoria. Perdono ancora i Pelicans di Melli"/>
    <meta property="og:description" content="San Antonio, dopo otto sconfitte consecutive, batte New York. New Orleans ko in casa di Utah. Settimo successo di fila per i Los Angeles Lakers di Lebron James"/>
  </head>
  <body>
    <article>
      <h1>Nba, Belinelli ritrova la vittoria. Perdono ancora i Pelicans di Melli</h1>
      <h2>San Antonio, dopo otto sconfitte consecutive, batte New York. New Orleans ko in casa di Utah. Settimo successo di fila per i Los Angeles Lakers di Lebron James</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>TORINO - </b>Nella notte di <a href="https://www.tuttosport.com/live/basket/nba/calendario_regular_season.shtml"><b>Nba</b></a> tornano al successo i San Antonio Spurs di Marco <b>Belinelli</b> dopo otto sconfitte di fila. Al Madison Square Garden il quintetto di Popovich ha superato 111-104 i New York Knicks. L'azzurro è rimasto in campo 17 minuti mettendo a referto 8 punti. Contro Utah si interrompe la striscia di tre vittorie consecutive dei New Orleans Pelicans di <b>Nicolò Melli</b>. Alla Vivint Smart Home Arena il risultato non è mai stato messo in discussione nonostante le prestazioni super di Ingram e Holiday. Per Melli sedici minuti in campo conditi da sei punti realizzati con due triple. Vincono ancora i Los Angeles Lakers di <b>Lebron James</b>. Gara sofferta quella con i Memphis Grizzlies con i gialloviola sotto di 15 nel secondo quarto. Il quintetto di Vogel è stato trascinato dal Prescelto autore di 30 punti. I Chicago Bulls superano Charlotte grazie ad un sontuoso Lavine che mette a referto 49 punti. Milwaukee vince senza alcun problema con Detroit priva di Blake Griffin. I Bucks, dunque, mantengono il primato nella <a href="https://www.tuttosport.com/live/basket/nba/classifiche.shtml"><b>Eastern Conference</b></a>. Doppia doppia per<b> Antetokounmpo</b> autore di 28 punti e 10 rimbalzi. Philadelphia batte Miami 113-86. I Suns, invece, superano Minnesota 98-110 grazie ad una buonissima prova di Booker. Terzo successo di fila per Toronto che batte 116-119 Atlanta. Sesta gara stagionale per <b>Pascal Siakam</b> oltre i 30. Vittorie interne anche per Cleveland ed Indiana ai danni di Portland e Orlando. </p>
      <related>
        <a href="https://www.tuttosport.com/news/basket/serie-a/2019/11/23-63726939/serie_a_la_reggiana_supera_varese_per_81-74/"/>
        <a href="https://www.tuttosport.com/news/basket/nba/2019/11/23-63663576/nba_sconfitte_per_gallinari_e_belinelli_evacuata_arena_jazz_per_allarme_bomba/"/>
        <a href="https://www.tuttosport.com/archivio/basket/nba"/>
        <a href="https://www.tuttosport.com/news/basket/nba/2019/11/23-63663576/nba_sconfitte_per_gallinari_e_belinelli_evacuata_arena_jazz_per_allarme_bomba/?related_news"/>
        <a href="https://www.tuttosport.com/news/basket/nba/2019/11/22-63630436/nba_giannis_e_un_gigante_melli_vince_ancora/?related_news"/>
        <a href="https://www.tuttosport.com/news/basket/nba/2019/11/21-63599292/nba_belinelli_ne_fa_10_ma_san_antonio_ancora_ko_storico_doncic/?related_news"/>
        <a href="https://www.tuttosport.com/news/basket/nba/2019/11/20-63566234/nba_lebron_james_fa_la_storia_tripla_doppia_contro_tutte_le_squadre/?related_news"/>
      </related>
    </article>
  </body>
</html>