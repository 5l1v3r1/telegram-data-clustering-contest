<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/domenica-live-paola-caruso-choc-moreno-ha-delle-mie-registrazioni/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Domenica Live, Paola Caruso choc: “Moreno ha delle mie registrazioni”"/>
    <meta property="og:description" content="Paola Caruso choc su Moreno Merlo a Domenica Live: &quot;Ha delle mie registrazioni private&quot; Ospite a Domenica Live di Barbara D'Urso, Paola Caruso ha"/>
  </head>
  <body>
    <article>
      <h1>Domenica Live, Paola Caruso choc: “Moreno ha delle mie registrazioni”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_paola_caruso_choc_moreno_merlo_domenica_live.jpg"/>
      </figure>
      <h3>Paola Caruso choc su Moreno Merlo a Domenica Live: “Ha delle mie registrazioni private”</h3>
      <p>Ospite a <b>Domenica Live di Barbara D’Urso, Paola Caruso</b> ha rilasciato delle dichiarazioni scioccanti sull’ex fidanzato <b>Moreno Merlo</b>, spiegando cosa è successo tra lei e l’ex tentatore di Temptation Island. La showgirl ed ex volto di Avanti un Altro di Paolo Bonolis ha confessato di essere stata lei a lasciarlo per motivi gravi. Il ragazzo avrebbe richiesto dei soldi extra dopo l’ultima ospitata a <b>Domenica Live e Paola Caruso</b>, sapendo che ha dei problemi economici, ha cercato di aiutarlo rinunciando al suo rimborso spese. Durante una forte lite, poi, <b>Moreno Merlo</b> avrebbe minacciato <b>Paola Caruso</b>:</p>
      <blockquote>“Mi ha detto stai attenta a quello che dici, io ti ho sempre registrato e faccio vedere tutte le tue registrazioni private”.</blockquote>
      <p>Dopo aver messo in atto la battaglia contro Francesco Caserta, <b>Paola Caruso</b> ne ha intrapresa un’altra contro <b>Moreno Merlo</b>.</p>
      <h3>Domenica Live, Paola Caruso su Moreno Merlo: “Ha usato mio figlio Michele”</h3>
      <p>La showgirl <b>Paola Caruso, <a href="https://www.lanostratv.it/2019/11/paola-caruso-senza-pace-moreno-merlo-lha-lasciata-per-veronica-graf/">tradita da Moreno Merlo</a></b>, ha raccontato che dopo la fine della relazione, l’ex compagno si è buttato tra le braccia di Veronica Graf, ex concorrente del Grande Fratello e influencer. In merito ad una litigata recente, invece, ha richiesto addirittura l’intervento delle forze dell’ordine:</p>
      <blockquote>“Mi ha dato una gomitata. Stava guidando la mia auto, ho chiamato la polizia, cercavo intanto di cacciarlo dall’auto e lui mi registrava”.</blockquote>
      <p>L’ex naufraga dell’Isola dei Famosi ha dichiarato che per lei erano una famiglia:</p>
      <blockquote>“Sembrava un bravo ragazzo, era premuroso e attento con mio figlio Michele, gli ho aperto il mio cuore, la mia casa”.</blockquote>
      <p><b>Paola Caruso</b> ha raccontato che <b>Moreno Merlo</b> le ha fatto fare la figura della cornuta, non nascondendo il fatto che probabilmente voleva sfruttare lei e suo figlio Michele, avuto dalla relazione amorosa con Francesco Caserta, per visibilità.</p>
      <h3>Paola Caruso delusa da Moreno Merlo: la confessione a Domenica Live di Barbara D’Urso</h3>
      <p>Durante l’intervista si è parlato anche di un <b><a href="https://www.lanostratv.it/2019/11/barbara-durso-mostra-un-video-paola-caruso-tradita-da-moreno-merlo/">video mostrato da Barbara D’Urso </a>di Moreno con un’altra ragazza</b>. Per <b>Paola Caruso</b>, una persona corretta avrebbe detto che si erano lasciati per poi intraprendere un’altra frequentazione:</p>
      <blockquote>“Lui aveva già l’altra pronta per mandare foto in giro. Pensavo di aver coronato il sogno della mia vita”.</blockquote>
      <p>Quello che più fa male a <b>Paola Caruso</b>, come confessato a <b>Domenica Live di Barbara D’Urso</b>, di tutta questa situazione è che quando il figlio sarà grande e le chiederà chi è quell’uomo che l’ha tenuto in braccio durante il battesimo, non saprà cosa rispondergli e rimarrà per sempre una ferita aperta nella sua vita.</p>
    </article>
  </body>
</html>