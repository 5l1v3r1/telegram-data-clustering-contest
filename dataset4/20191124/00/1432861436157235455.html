<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/flamengo-specheli-kopa-libertadores-sled-lud-obrat-sreshtu-rivyr-plejt-1409141.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T00:04:00+00:00"/>
    <meta property="og:title" content="Фламенго спечели Копа Либертадорес след луд обрат срещу Ривър Плейт"/>
    <meta property="og:description" content="Отборът на Фламенго обърна драматично Ривър Плейт във финала на Копа Либертадорес и е новият носител на най-престижния клубен футболен трофей в Южна Америка В герой за победителите се превърна Габриел Барбоса, който реализира и двата гола за обрата на бразилците"/>
  </head>
  <body>
    <article>
      <h1>Фламенго спечели Копа Либертадорес след луд обрат срещу Ривър Плейт</h1>
      <address><time datetime="2019-11-24T00:04:00+00:00">24 Nov 2019, 00:04</time> by <a rel="author">Sportlive.bg</a></address>
      <p>Отборът на Фламенго обърна драматично Ривър Плейт във финала на Копа Либертадорес и е новият носител на най-престижния клубен футболен трофей в Южна Америка. В герой за победителите се превърна Габриел Барбоса, който реализира и двата гола за обрата на бразилците. </p>
      <p>Двата тима излезнаха на стадион „Ел Монументал“ без особени изненади в стартовите състави. В 14-тата минута Ривър Плейт откри резултата чрез Рафаел Боре. Игнасио Фернандес проби отдясно по атаката на „милионерите“, след което подаде по земя в наказателното поле и след разбъркването Боре успя да промуши топката във вратата на Диего Алвеш. В средата на първото полувреме Енцо Перес имаше шанс да покачи резултата на 0:2, но ударът му мина встрани от вратата на Алвеш. До края на първата част Ривър Плейт бе тимът, който повече доминираше. Настоящият носител на трофея в Копа Либертадорес имаше шансове да отбележи ново попадение чрез Игнасио Фернандес и Езекиел Паласиос, но въпросните играчи нямаха късмета да реалзират.</p>
      <p>В началото на втората част символичните домакини от Фламенго имаха възможност да изравнят резултата. Първоначално топката достигна до Габриел Барбоса, но изстрелът му бе блокиран от бранител на Ривър Плейт, а при добавката от Евертон Рибейро топката бе уловена от вратаря Франко Армани. Междувременно Ривър отвърнаха с изстрел отдалеч на Игнасио Фернандес, но шутът му мина встрани от вратата на Фламенго. В крайна сметка бразилският тим все пак стигна до изравняването минута преди края. Габигол се разписа след подаване отблизо. Драмата бе пълна минута по-късно, след като отново Габриел Барбоса вкара второ попадение за Фламенго и напълно обърна развоя на срещата. Развитието доста напомни на случилото се във финала на Шампионската лига през 1999г., когато Манчестър Юнайтед обърна Байерн Мюнхен в рамките на само 2 минути. За да бъде този финал още по-драматичен, Езекиел Паласиос от Ривър Плейт си изкара червен картон в 95-тата минута на срещата.</p>
      <p>Така Фламенго детронира настоящия шампион в турнира и спечели своята втора Копа Либертадорес в историята. Първият триумф на клуба в турнира е през 1981-ва година.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/worldfootballother/Razgrom-nad-Gremio-klasira-Flamengo-na-finala-na-Kopa-Libertadores-1387924.html"/>
        <a href="https://www.sportlive.bg/timeout/timeoutother/Svetoven-rekord-Zvezda-na-Flamengo-e-noviqt-naj-byrz-futbolist-na-planetata-(VIDEO)-804311.html"/>
        <a href="https://www.sportlive.bg/timeout/timeoutother/Piqnskite-istorii-okolo-Ronaldinxo-prodylzhavat-eto-kakva-dogovorka-imal-s-Flamengo-763922.html"/>
        <a href="https://www.sportlive.bg/timeout/timeoutother/Tyzhno-Shestima-ot-zaginalite-sa-yunoshi-na-Flamengo-720871.html"/>
        <a href="https://www.sportlive.bg/worldfootball/spain/Shampion-s-Arzhentina-prez-86-ta-obqvi-Barsa-shte-ima-nov-trenxor-prez-dekemvri-1403869.html"/>
      </related>
    </article>
  </body>
</html>