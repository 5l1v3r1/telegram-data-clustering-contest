<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/problemen-bij-anderlecht-marc-coucke-heeft-het-er-erg-lastig-mee"/>
    <meta property="og:site_name" content="Voetbal24"/>
    <meta property="article:published_time" content="2019-11-24T00:30:00+00:00"/>
    <meta property="og:title" content="Problemen bij Anderlecht: “Marc Coucke heeft het er erg lastig mee”"/>
    <meta property="og:description" content="RSC Anderlecht wist zich na de aanstelling van hoofdtrainer Frank Vercauteren te herpakken, maar de slechte start van het seizoen onder Vincent Kompany is nog niet volledig uitgewist. Bovendien zindert die slechte start bij voorzitter Marc Coucke ongetwijfeld nog na."/>
  </head>
  <body>
    <article>
      <h1>Problemen bij Anderlecht: “Marc Coucke heeft het er erg lastig mee”</h1>
      <address><time datetime="2019-11-24T00:30:00+00:00">24 Nov 2019, 00:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>RSC Anderlecht wist zich na de aanstelling van hoofdtrainer Frank Vercauteren te herpakken, maar de slechte start van het seizoen onder Vincent Kompany is nog niet volledig uitgewist. Bovendien zindert die slechte start bij voorzitter Marc Coucke ongetwijfeld nog na.</b>
      </p>
      <p>“Ik weet hoe lastig Marc het heeft gehad. En hoe lastig hij moet hebben rondgelopen”, vertelt Kortrijk-trainer Yves Vanderhaeghe in <i>De Zondag</i>. Vanderhaeghe werkte bij <a href="https://www.voetbal24.be/tag/KV+Oostende">KV Oostende</a> nog samen met Coucke en kent de paars-witte voorzitter dus maar al te goed. “Hij wil successen. En uitstraling.”</p>
      <p>“Toen ik bij KVO kwam, was er sprake van een vijfjarenplan, maar na twee opeenvolgende jaren play-off 1 ging het voor hem al niet meer snel genoeg. Hij wilde een derde plaats”, verduidelijkt Vanderhaeghe. Na tegenvallende resultaten besliste Coucke toen om Vanderhaeghe aan de deur te zetten.</p>
    </article>
  </body>
</html>