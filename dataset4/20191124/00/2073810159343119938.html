<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/pietro-genuardi-droga-figlio-centovetrine-moglie-linda-449398"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Pietro Genuardi si svela: la droga, il figlio, la fine di Centovetrine e Linda"/>
    <meta property="og:description" content="Pietro Genuardi parla della sua vita privata e della sua carriera dopo Centovetrine e Il Paradiso delle Signore Pietro Genuardi si è raccontato in una lunga intervista rilasciata al settimanale Diva e Donna. Un’intervista senza peli sulla lingua, durante la quale il 57enne ha parlato a lungo della sua vita privata e della sua carriera. […]"/>
  </head>
  <body>
    <article>
      <h1>Pietro Genuardi si svela: la droga, il figlio, la fine di Centovetrine e Linda</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/pietro-genuardi.jpg"/>
      </figure>
      <h3>Pietro Genuardi parla della sua vita privata e della sua carriera dopo Centovetrine e Il Paradiso delle Signore</h3>
      <p>Pietro Genuardi si è raccontato in una lunga intervista rilasciata al settimanale Diva e Donna. Un’intervista senza peli sulla lingua, durante la quale il 57enne ha parlato a lungo della sua vita privata e della sua carriera. Pietro – tornato di recente in tv grazie al ruolo di Armando ne Il Paradiso delle Signore – non ha nascosto i periodi più bui e difficili della sua esistenza. Come quello legato alla droga: un capitolo doloroso, che ha spinto Genuardi a renderlo una persona e soprattutto un padre migliore. <i>“La mia storia con le droghe si è limitata alla cocaina, senza mai abusarne. <b>Ho avuto la fortuna di scansare il periodo dell’eroina.</b> Ne ho persi di amici da ragazzino”</i>, ha ammesso l’interprete.</p>
      <h3>Pietro Genuardi ha fatto uso di cocaina da giovane</h3>
      <p><i>“Mio figlio frequentava una compagnia di ragazzi che si facevano le prime canne. Gli ho spiegato che non era necessario fare lo stesso per essere accettato dal gruppo. “Quelli che vogliono starti vicino, lo faranno comunque”, gli dissi. È quello che avvenne. Sono veramente un uomo fortunatissimo con <b>mio figlio Jacopo. Oggi ha 28 anni</b> e zero problemi con lui. Merito suo, mio e della madre Gabriella. Ci siamo separati quando Jacopo aveva otto anni”</i>, ha raccontato Pietro Genuardi. Che da qualche tempo ha ritrovato l’amore accanto a Linda, un assistente di volo che vive a Milano.</p>
      <h3>Pietro Genuardi e Linda: una storia d’amore a distanza</h3>
      <p>L’attore è invece residente a Roma: una storia a distanza che non pesa a nessuno. <i>“Avere la mia donna nel letto mi piace ma quando non c’è non soffro. Mi basta sapere che Linda c’è per me e io ci sono per lei”</i>, ha confidato la new entry de Il Paradiso delle Signore. <b>Pietro e Linda si sono conosciuti su un volo per il Kenya</b> e da allora non si sono più lasciati. <i>“Lei è una persona meravigliosa”</i>, ha ribadito l’attore diventato noto al grande pubblico grazie al ruolo di Ivan Bettini in Centovetrine.</p>
      <h3>La chiusura di Centovetrine: le parole di Pietro Genuardi</h3>
      <p><i>“<b>Il periodo più buio della mia vita? La fine di Centovetrine.</b><a href="https://www.gossipetv.com/centovetrine-ivan-bettini-fuori-dalla-soap-pietro-genuardi-e-furioso-85769"> Sono stato mandato via dopo tredici anni.</a> S’interrompeva bruscamente per me una continuità pazzesca di guadagno”,</i> ha ammesso Pietro Genuardi, che ha molto sofferto per l’addio alla soap di Canale 5. Oggi l’attore è felice di indossare i panni di Armando nella soap Rai <a href="https://www.gossipetv.com/tag/il-paradiso-delle-signore">Il Paradiso delle Signore</a>: <i>“Amo questo ruolo”.</i></p>
    </article>
  </body>
</html>