<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/irakta-hukumet-karsiti-gosterilerde-2-kisi-oldu-35-kisi-yaralandi-/1653952"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Irak'ta hükümet karşıtı gösterilerde 2 kişi öldü, 35 kişi yaralandı"/>
    <meta property="og:description" content="Irak'ta hükümet karşıtı gösterilere güvenlik güçlerinin müdahale etmesi sonucu iki protestocu hayatını kaybetti, 35 kişi yaralandı."/>
  </head>
  <body>
    <article>
      <h1>Irak'ta hükümet karşıtı gösterilerde 2 kişi öldü, 35 kişi yaralandı</h1>
      <h2>Irak'ta hükümet karşıtı gösterilere güvenlik güçlerinin müdahale etmesi sonucu iki protestocu hayatını kaybetti, 35 kişi yaralandı.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">İdris Okuducu  </a></address>
      <h4>Zikar</h4>
      <p>Irak'ta hükümet karşıtı gösterilere güvenlik güçlerinin müdahale etmesi sonucu iki protestocu hayatını kaybetti, 35 kişi yaralandı.</p>
      <p>AA muhabirinin edindiği bilgilere göre, Zikar vilayetinin merkezinde bulunan Nasıriye kentindeki "Zeytun Köprüsü"nde göstericiler güvenlik güçlerinin müdahalesiyle karşı karşıya kaldı.</p>
      <p>Güvenlik güçleri, eylemcileri dağıtmak için gerçek mermi ve gaz bombasıyla müdahale etti. Olayda göstericilerden ikisi öldü, 35'i yaralandı.</p>
      <h3>Irak'taki kanlı gösteriler</h3>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine şiddet kullanılması talimatı verdiğini belirttikleri Başbakan Adil Abdulmehdi ile yolsuzlukla suçladıkları hükümetin istifasını istiyor.</p>
      <related>
        <a href="https://www.aa.com.tr/tr/dunya/irakta-hukumet-karsiti-gosterilerde-2-kisi-oldu-35-kisi-yaralandi-/1653952"/>
        <a href="https://www.aa.com.tr/tr/dunya/pence-aynul-esed-ussundeki-abdli-askerleri-ziyaret-etti-/1653746"/>
        <a href="https://www.aa.com.tr/tr/dunya/pence-surpriz-irak-ziyaretinde-bagdat-yetkilileriyle-gorusmedi-/1653698"/>
        <a href="https://www.aa.com.tr/tr/dunya/bagdattaki-hukumet-karsiti-gosterilerde-4-kisi-oldu/1652963"/>
        <a href="https://www.aa.com.tr/tr/analiz/sizdirilan-iran-istihbarat-belgeleri-ne-anlama-geliyor/1651819"/>
        <a href="https://www.aa.com.tr/tr/dunya/ikby-basbakani-barzani-turkiyenin-sincardaki-hedefi-pkk/1650991"/>
      </related>
    </article>
  </body>
</html>