<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699822/%D8%AC%D8%A7%DB%8C%D8%B2%D9%87-700-%D9%87%D8%B2%D8%A7%D8%B1-%D8%AF%D9%84%D8%A7%D8%B1%DB%8C-%D8%AA%D8%B1%DA%A9%DB%8C%D9%87-%D8%A8%D8%B1%D8%A7%DB%8C-%D8%A7%D8%B7%D9%84%D8%A7%D8%B9%D8%A7%D8%AA-%D8%AF%D8%B1%D8%A8%D8%A7%D8%B1%D9%87-%D9%85%D8%B4%D8%A7%D9%88%D8%B1-%D9%88%D9%84%DB%8C%D8%B9%D9%87%D8%AF-%D8%A7%D8%A8%D9%88%D8%B8%D8%A8%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="جایزه 700 هزار دلاری ترکیه برای اطلاعات درباره مشاور ولیعهد ابوظبی"/>
    <meta property="og:description" content="ترکیه برای دریافت اطلاعاتی که منجر به دستگیری محمد دحلان مشاور فلسطینی ولیعهد ابوظبی شود، جایزه ۷۰۰ هزار دلاری تعیین کرد."/>
  </head>
  <body>
    <article>
      <h1>جایزه 700 هزار دلاری ترکیه برای اطلاعات درباره مشاور ولیعهد ابوظبی</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/3/1039944_191.jpg"/>
      </figure>
      <p>ترکیه برای دریافت اطلاعاتی که منجر به دستگیری محمد دحلان مشاور فلسطینی ولیعهد ابوظبی شود، جایزه ۷۰۰ هزار دلاری تعیین کرد.</p>
      <p>به گزارش ایرنا به نقل از شبکه الجزیره قطر، سلیمان سویلو وزیر کشور ترکیه در گفت و گو با روزنامه حریت گفت: قرار است محمد دحلان مانند دیگر تروریست های مورد پیگرد از طرف آنکارا در لیست قرمز تروریسم قرار گیرد.</p>
      <p>وی افزود: مبلغ ۷۰۰ هزار دلار جایزه به کسی داده می شود که اطلاعاتی درباره محمد دحلان ارائه کند که به دستگیری وی منجر شود.</p>
      <p>ترکیه دحلان را مزدور امارات به شمار می آورد که در کودتای سال ۲۰۱۶ برضد رجب طیب اردوغان رئیس جمهوری این کشور مشارکت داشته است.</p>
      <p>مولود چاووش اوغلو وزیر خارجه ترکیه نیز در گفت و گو با الجزیره، دحلان را تروریست و مزدور اسرائیل خوانده بود.</p>
      <p>وی امارات را متهم کرد که به پناه دادن به یک تروریست متهم کرد و افزود: دحلان به امارات فرار کرده زیرا مزدور اسرائیل است.</p>
      <p>چاووش اوغلو گفت: امارات تلاش می کند دحلان را جایگزین محمود عباس رئیس تشکیلات خودگران فلسطین کند.</p>
      <p>دادگاه فلسطین، در سال ۲۰۱۶ دحلان را به اتهام فساد مالی به سه سال حبس و پرداخت ۱۶ میلیون دلار محکوم کرد.</p>
      <p>دحلان مشاور امنیتی محمد بن زاید ولیعهد ابوظبی از اعضای برجسته و عضو کمیته مرکزی جنبش فتح بود.</p>
    </article>
  </body>
</html>