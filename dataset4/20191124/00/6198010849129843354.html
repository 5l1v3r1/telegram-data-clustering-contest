<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/uomini-e-donne-ex-tronista-pronta-alle-nozze-e-quello-giusto/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Uomini e Donne, ex tronista pronta alle nozze: “E’ quello giusto”"/>
    <meta property="og:description" content="Ludovica Valli dopo Uomini e Donne innamorata: &quot;Spero mi porti all'altare&quot; Ludovica Valli, qualche anno fa, è stata tronista di Uomini e Donne. E in"/>
  </head>
  <body>
    <article>
      <h1>Uomini e Donne, ex tronista pronta alle nozze: “E’ quello giusto”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/06/foto_uomini_e_donne_logo.jpg"/>
      </figure>
      <h3>Ludovica Valli dopo Uomini e Donne innamorata: “Spero mi porti all’altare”</h3>
      <p><b>Ludovica Valli</b>, qualche anno fa, è stata tronista di <b>Uomini e Donne</b>. E in quella occasione ha scelto Fabio Ferrara, ora tra gli autori del dating. Successivamente hanno anche partecipato a Temptation Island, dove hanno capito di non essere fatti l’una per l’altro. Comunque sia ormai questa storia è acqua passata perchè <b>Ludovica Valli</b>, nell’intervista rilasciata al settimanale <i>Di Più</i>, ha rivelato di aver trovato finalmente l’uomo della sua vita, con il quale è anche prontissima a fare il grande passo nonostante la sua giovane età:</p>
      <blockquote>“L’ho conosciuto la scorsa Estate a Ibiza e stiamo già cercando casa a Milano…Ho capito fin da subito che lui è l’uomo della mia vita…Spero proprio mi possa portare all’altare…”</blockquote>
      <p>Insomma Ludovica pare non avere il minimo dubbio su questo uomo, sbilanciandosi molto sul suo futuro con lui. Anche quest’ultimo penserà la stessa cosa? Oppure l’ex tronista di <b>UeD</b> potrebbe rischiare di andare incontro ad un’altra cocente delusione?</p>
      <h3>Uomini e Donne, Ludovica Valli raggiante: “Di uomini come lui ne esiste uno su un milione”</h3>
      <p>Il giornalista del settimanale <i>Di Più</i> ha poi chiesto a <b>Ludovica Valli</b> degli uomini del suo passato. E a quel punto l’ex tronista non ha certo fatto mistero di aver sofferto un bel po’ perchè pare sia stata ferita nei sentimenti proprio da questi ultimi. Tuttavia sembra che il suo attuale fidanzato sia totalmente diverso da loro: <i>“Di uomini come Gianmaria ne esistono uno su un milione…”</i> Successivamente l’ex protagonista del <b>Trono Classico di Uomini e Donne</b> ha anche voluto svelare a <i>Di Più</i> un piccolo retroscena sul loro primo incontro a Ibiza:</p>
      <blockquote>“Quando ci siamo visti quella sera è stato un vero e proprio colpo di fulmine…In pochi giorni eravamo già l’una nelle braccia dell’altro a fare progetti e sognare in grande…”</blockquote>
      <p>Un amore davvero travolgente quello che sta vivendo adesso Ludovica. E quando il giornalista le ha fatto presente che forse potrebbe star correndo un po’ troppo, la ragazza ha dichiarato di non essere d’accordo, aggiungendo però di non aver ancora ricevuto la proposta perchè pare che lui prima voglia trovare il loro nido d’amore.</p>
      <h3>Ludovica Valli confessa: “Mia sorella Beatrice è felice per me”</h3>
      <p><b>Ludovica Valli</b>, che recentemente a Vieni da me dalla Balivo ha parlato del dramma inerente all’<b><a href="https://www.lanostratv.it/2019/10/ludovica-valli-il-suo-dramma-a-vieni-da-me-mio-padre-e/">assenza del padre nella sua vita</a></b>, ha dichiarato al settimanale <i>Di Più</i> che sua sorella <b>Beatrice Valli</b> è assolutamente felice per questa sua storia d’amore:</p>
      <blockquote>“Mia sorella Beatrice è felicissima ma mi commuove anche la gioia negli occhi di mia madre nel sapermi legata a Gianmaria…”</blockquote>
      <p>Insomma per <b>Ludovica di Uomini e Donne</b> sono tutti felici in famiglia nel vederla innamorata in questo modo. Che abbia davvero trovato il suo principe azzurro?</p>
    </article>
  </body>
</html>