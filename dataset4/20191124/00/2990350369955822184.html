<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/25-lystopada-podiyi-fakty-dni-narodzhennia-2019/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="25 листопада: події, факти, дні народження"/>
    <meta property="og:description" content="День народження 25 листопада святкують Павло Савчук та Павло Варварик"/>
  </head>
  <body>
    <article>
      <h1>25 листопада: події, факти, дні народження</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>День народження 25 листопада відзначає працівник відділу еколого-освітньої та рекреаційної роботи парку «Цуманська пуща» <b>Павло Савчук</b>.<br/><br/>Колеги, знайомі та друзі вітають його зі святом та зичать здоров’я і натхнення, любові і уваги, тепла і сонячного настрою, успіхів у всьому, яскравих вражень і веселки емоцій. А ще - щоденних перемог, прихильності фортуни та здійснення всіх задумів.<br/><br/>Свято сьогодні і в художника <b>Павла Варварика</b>.<br/><br/><b>Інформаційне агентство Волинські Новини</b> бажає йому міцного здоров’я, здійснення всіх мрій, гарного настрою та Божого благословіння! Нехай кожен новий день дарує багато позитиву і добра!</p>
      <figure>
        <a href="https://www.volynnews.com/files/news/2019/11-24/281150/74934672_2463991617046877_4059457128010612736_n.jpg">
          <img src="https://www.volynnews.com/files/news/2019/11-24/281150/74934672_2463991617046877_4059457128010612736_n.jpg"/>
        </a>
        <figcaption>Павло Варварик</figcaption>
      </figure>
      <p><b>Якщо ви хочете привітати своїх близьких, рідних чи друзів з днем народження, скористайтесь функцією «<a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../share/">Повідом новину»</a>. Надсилайте свої вітання та фото іменинників.</b><br/><br/>Сьогодні - <b>Міжнародний день боротьби за ліквідацію насильства над жінками</b>. Цього дня в 1961 році в Домініканській Республіці за наказом домініканського правителя Рафаеля Трухильо були по-звірячому вбиті три сестри Мірабал, які були політичними активістками. Це й стало причиною запровадження цього дня ООН в 2000 році.<br/><br/><b>Наша хроніка:</b><br/><br/>Торік понад сотня власників автівок на єврономерах <a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/auto/v-ustyluzi-stoyit-mytnytsia-foto/"><b>заблокувала митний пост «Устилуг»</b></a>.<br/><br/>У 2017 ми повідомляли про те, що 15-річного <b>Дмитра Гулюка</b>, сина лучанина <b>Сергія Гулюка</b>, який <a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/society/na-kordoni-z-rf-zahynuv-luchanyn/"><b>загинув на кордоні з РФ у 2014 році</b></a>, водій «у грубій формі» <b><a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/society/na-volyni-vodiy-vykynuv-z-marshrutky-15-richnoho-syna-zahybloho-v-ato/">висадив з маршрутки</a></b>.<br/><br/>У 2016 році цього дня лучани просили міськраду посприяти у зверненні до центральної влади щодо <a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/all/u-lutsku-initsiiuiut-lehalizatsiiu-vohnepalnoyi-zbroyi/"><b>легалізації зброї в Україні</b></a>.<br/><br/>2015 року <b><a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/culture/luchanam-pokazaly-unikalnu-fotovystavku-chuyesh-brate/">лучанам показали унікальну фотовиставку «Чуєш, брате?»</a>. </b>Один із найвідоміших українських фотографів-документалістів <b>Олександр Глядєлов</b> привіз до Луцька свою виставку про Майдан та війну на сході.<br/><br/>Окрім того, в цей день <b><a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/society/u-lutskomu-zooparku-novi-meshkanky/">луцький зоопарк поповнили нові мешканці</a></b>. Двогорбову верблюдиху Наpу та гімалайську ведмедицю Аміну отримали від львівського «Лімпопо».<br/><br/>У 2014 році редакція розповідала про <b><a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/economics/komu-nalezhat-bilbordy-u-lutsku/">власників білбордів у Луцьку</a></b>. Серед власників знайшлися і офшорні компанії з Кіпру.<br/><br/>Також цього дня два роки тому <b><a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/city/u-lutsku-vidlovyly-bilshe-tysiachi-bezprytulnykh-psiv/">у Луцьку відловили більше тисячі безпритульних псів</a></b>. «Ми відловили більше 1050 собак», - розповів директор КП «Ласка» .<br/><br/>3 роки тому <b><a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/society/u_misto_na_volyni_sohodni_prybuly_palomnyky_z_usiyeyi_ukrayiny/">у місто на Волині прибули паломники з усєї України</a>. </b>Прибули вони у Володимир-Волинський, щоб відзначити день пам’яті святого Йосафата - волинського святого.<br/><br/>У 2012 році <b><a href="https://www.volynnews.com/ua/news/all/25-lystopada-podiyi-fakty-dni-narodzhennia-2019/../../../../news/extreme/u_volynyanyna_vyluchyly_600_litriv_spyrtu/">у волинянина вилучили 600 літрів спирту</a></b>. З’ясували, що спирт зберігався у бочках в житловому будинку, а в самого спиртовика проблем із законом ніколи не було.<br/><br/><b>Народилися:</b><br/><br/>25 листопада народилися іспанський драматург, поет і прозаїк <b>Фелікс Лопе де Вега</b> («Собака на сіні», «Дівчина з глечиком»), французький абат, який розробив дактильну абетку для глухонімих і присвятив життя навчанню глухонімих дітей <b>Шарль Делепі</b>, лікар, хірург, анатом і педагог <b>Микола Пирогов</b>, український письменник <b>Іван Нечуй-Левицький</b> («Микола Джеря», «Кайдашева сім'я», «Граматика української мови» у двох частинах,«Маруся Богуславка»), німецький інженер, винахідник <b>Карл Бенц</b>, український підприємець, економіст, громадський та кооперативний діяч <b>Микола Заячківський</b>, український поет <b>Михайло Орест</b>, український письменник і публіцист <b>Клим Поліщук</b> («Гуляйпільський батько», «Отаман Зелений»), чилійський військовий, політичний і державний діяч <b>Аугусто Піночет</b>, український письменник <b>Юрій Бедзик</b>, американський письменник-фантаст <b>Пол Андерсон</b> («Король Іса»), український мовознавець <b>Орися Демська</b>, українська поп-співачка <b>Марина Одольська</b>, українська гімнастка <b>Олена Вітриченко</b> та іспанський футболіст <b>Хаві Алонсо</b>.<br/><br/><b>Сталося:</b><br/><br/><b>1783 -</b> <i>останні британські війська залишили територію новостворених США.</i><br/><br/><b>1795 —</b> <i>в день іменин Катерини II останній польський король Станіслав Август Понятовський відрікся від престолу.</i><br/><br/><b>1867 —</b> <i>шведський винахідник Альфред Нобель запатентував динаміт.</i><br/><br/><b>1905 —</b> <i>у Лубнах вийшов друком перший номер газети «Хлібороб», першого легального українського видання в підросійській Україні.</i><br/><br/><b>1936 —</b> <i>Німеччина і Японія уклали Антикомінтернівський пакт.</i><br/><br/><b>1941 —</b> <i>британський лінкор «Barham» торпедований підводним човном U-331 поблизу Соллума (Середземне море). Лінкор вибухнув від детонації боєзапасу при перекиданні.</i><br/><br/><i><b>1950</b> — Корейська війна: китайська армія почала свій перший великий наступ, важка поразка військ ООН.</i><br/><br/><i><b>2000</b> — голландський парламент легалізував евтаназію.</i> Реклама</p>
    </article>
  </body>
</html>