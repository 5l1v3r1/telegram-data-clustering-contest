<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/drustvo/vecina-gradjana-veruje-da-sinisa-mali-nece-biti-smenjen/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T07:45:00+00:00"/>
    <meta property="og:title" content="Većina građana veruje da Siniša Mali neće biti smenjen"/>
    <meta property="og:description" content="Većina građana, odnosno 69 odsto njih smatra da Siniša Mali neće biti smenjen sa pozicije ministra finansija, pokazuju rezultati ankete sprovedene na sajtu Danasa."/>
  </head>
  <body>
    <article>
      <h1>Većina građana veruje da Siniša Mali neće biti smenjen</h1>
      <h2>Rezultati ankete</h2>
      <address><time datetime="2019-11-24T07:45:00+00:00">24 Nov 2019, 07:45</time> by <a rel="author">V. Stojsavljević</a></address>
      <p>
        <b>Većina građana, odnosno 69 odsto njih smatra da Siniša Mali neće biti smenjen sa pozicije ministra finansija, pokazuju rezultati ankete sprovedene na sajtu Danasa.</b>
      </p>
      <p>Nakon što je <a href="https://www.danas.rs/drustvo/odbor-za-profesionalnu-etiku-bilo-neakademskog-ponasanja-u-doktoratu-malog/">Odbor za profesionalnu etiku UB</a> proglasio doktorsku disertaciju Siniše Malog za plagijat, pitali smo građane <a href="https://www.danas.rs/drustvo/1-od-5-miliona-mali-smanjivanjem-sredstava-univerzitetu-pokazao-svoje-pravo-lice/?fbclid=IwAR0KO7RHqPj6wJkoovZ9mh6EDiJxJRQC8SoN_-aG079t-GcxS4QoTMTSgLs">da li misle da će on ostati na mestu ministra finansija.</a></p>
      <p>Ukupno 69 odsto građana smatra da će Mali ostati na toj poziciji, dok 31 odsto smatra da, ipak, neće ostati, rezultat je ankete na našem sajtu, gde je glasalo 985 građana.</p>
      <p>Veći broj građana, odnosno 85 odsto njih smatra da će Mali ostati na poziciji ministra, dok 15 odsto smatra da neće, na anketi sprovedenoj na Fejsbuku, na kojoj je glasalo 2.800 građana.</p>
      <figure>
        <img src="https://www.danas.rs/wp-content/uploads/2019/11/Fejsbuk-1.jpg?x51692"/>
      </figure>
      <p>Gotovo identičan rezultat bio je i na Tviteru, ali na uzorku od 870 glasalih. Naime, na ovoj anketi 83 odsto građana izrazilo je mišljenje da Mali neće napustiti poziciju ministra finansija, dok je 17 odsto reklo kako smatra da hoće.</p>
      <p>Na našoj anketi na Instagramu, 80 odsto glasalih naveo je da smatra da će Mali zadržati poziciju u Vladi, dok je preostalih 20 odsto izrazilo mišljenje da on neće ostati na čelu ministarstva finansija.</p>
      <p>Podsetimo, <a href="https://www.danas.rs/politika/vucic-odluka-o-doktoratu-malog-duboko-politicka-nece-uticati-na-njegovo-mesto-u-vladi/">predsednik Srbije Aleksanda Vučić izjavio je</a> da je odluka o plagiranju doktorata Malog politički motivisana, kao i da je, kako je naveo, njemu bitno to što Mali odlično radi svoj posao.</p>
      <p>„Mene zanima šta je u interesu građana, a ne šta je u interesu pojedinaca“, kazao je Vučić.</p>
      <p>Vučić je takođe istakao da ova odluka neće uticati na mesto Siniše Malog u Vladi Srbije, jer se, kako je naveo, za izbor ministra analiziraju uspesi.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fcinserbia%2Fvideos%2F513195519530110%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <h3>Povezani tekstovi:</h3>
    </article>
  </body>
</html>