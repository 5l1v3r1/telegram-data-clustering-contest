<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_rosiyi_elitniy_pozashlyahovik_gasili_laynom_epichne_video_n1238479"/>
    <meta property="og:site_name" content="24 Канал"/>
    <meta property="article:published_time" content="2019-11-24T07:01:00+00:00"/>
    <meta property="og:title" content="У Росії елітний позашляховик гасили лайном: епічне відео"/>
    <meta property="og:description" content="У російській Самарі під час руху зайнявся престижний BMW X6. На допомогу господарю машини прийшов асенізатор."/>
  </head>
  <body>
    <article>
      <h1>У Росії елітний позашляховик гасили лайном: епічне відео</h1>
      <address><time datetime="2019-11-24T07:01:00+00:00">24 Nov 2019, 07:01</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>У російській Самарі під час руху зайнявся престижний BMW X6. На допомогу господарю машини прийшов асенізатор.</b>
      </p>
      <p>Як <a href="http://m.progorodsamara.ru/news/view/214219">пишуть</a> самарські ЗМІ, інцидент трапився на одній із трас міста. Водій іномарки негайно викликав на місце інциденту всі відповідні служби та кликав на допомогу інших водіїв. Однак вогонь поширювався з такою швидкістю, що часу чекати не було.</p>
      <blockquote>Зверніть увагу! <a href="https://24tv.ua/u_moskva_spalahnula_velika_pozhezha_yaku_niyak_ne_mozhut_zagasiti_foto_i_video_n1237572">У Москві спалахнула велика пожежа, яку все ж вдалося загасити: відео</a></blockquote>
      <p>На щастя чоловіка, повз проїжджала машина служби асенізації. Вона зупинилася, а її водій погодився допомогти потерпілому. Діставши шланг, він почав поливати престижну іномарку коричневою рідиною. Відповідне відео з’явилося у мережі.</p>
      <p>Очевидці кажуть, що сморід стояв жахливий. Щоправда, оскільки машину повністю залили нечистотами, подальшому розгоранню вдалося завадити.</p>
      <p>"Я проїжджав повз цієї "вистави", власник іномарки сам допомагав мужичку на асенізаторі гасити вогонь. І робив він це дуже спритно. Побажаю хлопцеві удачі, сподіваюся, його машину можна буде відновити", – прокоментував інцидент свідок.</p>
      <p>
        <b>У російській Самарі пожежу в машині гасив асенізатор: дивіться відео</b>
      </p>
      <figure>
        <iframe src="https://www.youtube.com/embed/P-fjHKeRGWs" width="560" height="315" data-service="Youtube" scrolling="no"/>
      </figure>
      <p><b>Що таке асенізація?</b> Це система вивізного очищення населених місць без каналізації від різних нечистот і бруду. Нечистоти забирають з убиралень і помийниць. Їх вивіз здійснюють асенізаційні машини – спеціальними автомобілями, обладнані цистернами, помпами тощо. В сучасних містах асенізацію витісняє каналізація.</p>
      <p>Ще один курйозний випадок, пов'язаний із пожежами, трапився в Росії на початку листопада. У республіці Хакасія керівник пожежної частини тамтешнього села Баликса підпалював житлові будинки. Таким чином так званий <a href="https://24tv.ua/u_rosiyi_nachalnik_pozhezhnoyi_chastini_pidpalyuvav_budinki_vin_pereviryav_robotu_pidleglih_n1230633">"рятувальник" мав намір перевірити готовність свого підрозділу </a>до реагування на пожежі.</p>
    </article>
  </body>
</html>