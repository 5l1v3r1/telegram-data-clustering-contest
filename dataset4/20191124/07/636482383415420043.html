<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/alegeri-prezidentiale-2019-bec-prezenta-la-vot-la-ora-0900-20098252"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T07:15:33+00:00"/>
    <meta property="og:title" content="Alegeri prezidențiale 2019. BEC, prezența la vot la ora 09:00"/>
    <meta property="og:description" content="610.918 români au votat, duminică, în țară, în primele două ore de la deschiderea urnelor, înregistrându-se o prezență la vot - la ora 09.00 - de 3,35 %,"/>
  </head>
  <body>
    <article>
      <h1>Alegeri prezidențiale 2019. BEC, prezența la vot la ora 09:00</h1>
      <address><time datetime="2019-11-24T07:15:33+00:00">24 Nov 2019, 07:15</time> by <a rel="author">Cristian Lisandru</a></address>
      <p>
        <b>610.918 români au votat, duminică, în țară, în primele două ore de la deschiderea urnelor, înregistrându-se o prezență la vot – la ora 09.00 – de 3,35 %, potrivit Biroului Electoral Central. În primul tur, la aceeași oră, votaseră 640.431 de alegători, prezența la vot fiind de 3,51%.</b>
      </p>
      <p>Până duminică, la ora 09.00, au votat, în țară, 610.918 români. Dintre aceștia, 508.382 sunt votanți pe liste permanente, 102.292 sunt votanți pe liste suplimentare, iar 244 și-au exercitat votul folosindu-se de urna mobilă. Prezența este – la ora 09.00 – potrivit datelor Biroului Electoral Central, de 3,35 % .</p>
      <p>Județele în care se înregistrează cea mai mare prezență sunt Ilfov (4,57%), Teleorman (4,50%), Olt (4,40%) și Tulcea (4,29%). La polul opus, se află Harghita (1,26%), Covasna (1,39%), Satu Mare (2,51%), Vaslui (2,55%) și Mureș (2,56%), unde prezența la vot este cea mai scăzută.</p>
      <p>Comparativ, în primul tur, 640.431 de alegători votaseră în primele două ore de la deschiderea urnelor, înregistrându-se atunci o prezență de 3,51%, potrivit datelor Biroului Electoral Central (BEC).</p>
    </article>
  </body>
</html>