<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/24-yasinda-instagram-sayesinde-zengin-oldu-haber-fotograf-2221469"/>
    <meta property="og:site_name" content="Posta"/>
    <meta property="article:published_time" content="2019-11-24T07:29:53+00:00"/>
    <meta property="og:title" content="24 yaşında Instagram sayesinde zengin oldu"/>
    <meta property="og:description" content="Adam Mark Jordan isimli 24 yaşındaki girişimci, kurduğu iş sayesinde paraya para demiyor. Şimdiden hatırı sayılır bir servete sahip olan Adam, lüks yaşantısını sosyal medyadan paylaşmayı da ihmal etmiyor. Instagramda moda alanında iş kuran Adam, şirketlere de sosyal medya hesaplarını nasıl kullanmalı gerektiğine dair danışmanlık yapıyor."/>
  </head>
  <body>
    <article>
      <h1>24 yaşında Instagram sayesinde zengin oldu</h1>
      <address>
        <time datetime="2019-11-24T07:29:53+00:00">24 Nov 2019, 07:29</time>
      </address>
      <h3><a href="https://www.posta.com.tr/haberler/adam-mark-jordan">Adam Mark Jordan</a> isimli 24 yaşındaki <a href="https://www.posta.com.tr/haberler/girisimci">girişimci</a>, kurduğu iş sayesinde paraya para demiyor. Şimdiden hatırı sayılır bir servete sahip olan Adam, lüks yaşantısını sosyal medyadan paylaşmayı da ihmal etmiyor. Instagram'da moda alanında iş kuran Adam, şirketlere de sosyal medya hesaplarını nasıl kullanmalı gerektiğine dair danışmanlık yapıyor.</h3>
      <figure>
        <img src="https://i.pstimaj.com/img/78/700x0/5dda302bae298b3849879614"/>
      </figure>
      <p>24 yaşındaki genç girişimci, üç yıl önce kurduğu iş sayesinde şimdiden servet sahibi olmayı başardı. Lüks yaşantısını sosyal medyada paylaşmayı ihmal etmeyen girişimcinin ünü dünyaya ulaştı.</p>
      <p><b>Adam Jordan</b>, daha 25'ine gelmeden pek çok kişinin hayalini bile kuramadığı bir servetin sahibi olmayı başardı.</p>
      <p>İngiltere'nin <b>Liverpool</b> kentinde dünyaya gelen <b>Adam Jordan</b>, henüz 24 yaşında olmasına rağmen 300 bin sterlinden (2 milyon 200 bin sterlin) fazla servete sahip.</p>
      <figure>
        <img src="https://i.pstimaj.com/img/78/700x0/5dda302b66a97cc46a0584d9"/>
      </figure>
      <p>Villalar, milyonlar değerindeki lüks otomobiller, Hollywood'un gözde mekanlarında bitmek bilmeyen partiler... Adam'ın hayat tarzı bunların hepsini kapsıyor.</p>
      <p><b>Instagram</b>'da moda alanında iş kuran girişimci, ünlü şirketlere sosyal medya hesaplarını nasıl kullanmaları gerektiğini söylüyor ve onlara danışmanlık hizmeti veriyor.<b> Social Kick</b> adlı bu şirket sayesinde, sosyal medya alanında milyonlara ulaşan şirketler, markalarını daha da büyütmeyi başarıyor.</p>
      <figure>
        <img src="https://i.pstimaj.com/img/78/700x0/5dda302b66a97cc46b3b7c4b"/>
      </figure>
      <p>Hal böyle olunca genç girişimdi Adam Jordan da milyonların sahibi oluyor. Ünü sadece İngiltere sınırları ile sınırlı kalmayıp dünyaya ulaşan Adam, bu işe başladığında sadece 17 yaşındaymış.</p>
      <p>Şu anda dünyanın dünyanın en çok kullanılan uygulamaları arasında başı çeken Instagram'ın kurulduğu 2010 yılında moda alanında bir hesap açan Adam, <b>influencer</b> olmayı başarmış ve on binleri peşinden sürüklemiş.</p>
      <p>Henüz 17 yaşındayken böyle bir başarıya imza atan Adam, takipçi ordusunu peşinden sürüklemeyi başararak bugünkü başarısının ilk adımlarını atmış.</p>
      <p>Liverpool'da bir üniversitede pazarlama yönetimi eğitimi alan Adam Jordan üç yıl önce kurduğu şirketi sayesinde bu güne de 300 bin sterlinin de üzerinde bir kazanç elde etmeyi başarmış.</p>
      <figure>
        <img src="https://i.pstimaj.com/img/78/700x0/5dda302bae298b3849879616"/>
      </figure>
      <p>Bunların yanında sosyal medya sayesinde ünlü olmuş olması da Adam'a bu lüks yaşam tarzını elde etmesinde yardımcı olmuş.</p>
      <p>Adam, uçaklarda <b>business class</b> uçuyor, iş insanlarının ve ünlülerin bindiği süper arabalara biniyor, dünyayı geziyor, şov ve sosyete dünyasının partilerine davet ediliyor.</p>
      <p>Ancak Adam, tüm bunlar arasında en hoşuna giden şeyin <b>"özgürlük"</b> olduğunu söylüyor. Liverpool Echo gazetesine konuşan Adam, <b><i>"Paranın özgürlüğü satın alabildiğine inanıyorum ve hayatta en değer verdiğim şey özgürlük" </i></b>diyor.</p>
      <figure>
        <img src="https://i.pstimaj.com/img/78/700x0/5dda302bae298b384a1c053e"/>
      </figure>
      <p>Adam, <b><i>"Sabahları istediğim saatte uyanabilmek, insanların bana söylediği şeyi yapmak zorunda olmamak, istediğim zaman dilediğim yere gidebilmek ve dünyayı gezebilmek... Benim için sahip olunacak en büyük şey bu. Hiçbir obje ya da materyal değil. Önemli olan özgürlük" </i></b>diyor.</p>
      <p><b><i>"Henüz 25 yaşıma gelmeden inanılmaz deneyimlerim oldu. Çöllerde lüks otomiller sürdüm, Hollywood tepelerinde ünlülerle partilere katıldım. Bunlar harika duygular" </i></b>diyen Adam, sahip olduğu şeyler arasında en değer verdiklerini ise şöyle açıklıyor.</p>
      <figure>
        <img src="https://i.pstimaj.com/img/78/700x0/5dda314e66a97cc46a0584db"/>
      </figure>
      <p><b><i>"Materyalistik bakmamı isterseniz, itiraf etmeliyim ki hayalimdeki Rolex'e sahip olmak ve afili bir Mercedes'in içinde olmak da hiç fena değildi"</i></b> diye konuşuyor Adam. Instagram'ında lüks yaşam tarzını gözler önüne seren Adam'ın 125 bin takipçisi var. Her biri genç girişimcinin paylaşımlarını beğeni yağmuruna tutuyor.</p>
      <figure>
        <img src="https://i.pstimaj.com/img/78/90x50/5dda1ec9ae298b38a5252487"/>
      </figure>
      <p>SIRADAKİ HABER Marilyn Monroe'nun ölümüyle ilgili çarpıcı iddia</p>
    </article>
  </body>
</html>