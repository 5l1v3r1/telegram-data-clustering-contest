<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/niki_tou_tzonson_stis_ekloges_me_pleiopsifia_50_edron_blepoun_oi_dimoskopiseis_sti_bretania-589216/"/>
    <meta property="og:site_name" content="Real.gr"/>
    <meta property="article:published_time" content="2019-11-24T07:45:00+00:00"/>
    <meta property="og:title" content="Χονγκ Κονγκ: Δεν παραδίδονται δεκάδες φοιτητές που παραμένουν οχυρωμένοι στο Πολυτεχνείο"/>
    <meta property="og:description" content="Ο Βρετανός πρωθυπουργός Μπόρις Τζόνσον είναι πιθανό να εξασφαλίσει μία πλειοψηφία 50 βουλευτών στις εθνικές εκλογές της 12ης Δεκεμβρίου, σύμφωνα με την ανάλυση των αποτελεσμάτων διαφόρων δημοσκοπήσεων."/>
  </head>
  <body>
    <article>
      <h1>
        <a href="https://www.real.gr/kosmos/arthro/xongk_kongk_den_paradidontai_dekades_foitites_pou_paramenoun_oxyromenoi_sto_polytexneio-589215/">Χονγκ Κονγκ: Δεν παραδίδονται δεκάδες φοιτητές που παραμένουν οχυρωμένοι στο Πολυτεχνείο</a>
      </h1>
      <address><time datetime="2019-11-24T07:45:00+00:00">24 Nov 2019, 07:45</time> by <a rel="author">Real.gr</a></address>
      <p>
        <b>Ο Βρετανός πρωθυπουργός Μπόρις Τζόνσον είναι πιθανό να εξασφαλίσει μία πλειοψηφία 50 βουλευτών στις εθνικές εκλογές της 12ης Δεκεμβρίου, σύμφωνα με την ανάλυση των αποτελεσμάτων διαφόρων δημοσκοπήσεων.</b>
      </p>
      <p>Το Συντηρητικό Κόμμα του Τζόνσον πιθανολογείται πως θα εξασφαλίσει περί τις 349 έδρες στη Βουλή των Κοινοτήτων, κερδίζοντας 57, σύμφωνα με την έρευνα της εταιρείας Datapraxis, που δημοσιεύεται σήμερα στην εφημερίδα Sunday Times.</p>
      <p>Από την πλευρά του, το κόμμα της αξιωματικής αντιπολίτευσης, οι Εργατικοί αναμένεται να χάσουν 30 έδρες και να καταλάβουν 213 έδρες, εάν το μοντέλο της έρευνας επιβεβαιωθεί.</p>
      <p>Μαζί με τους Συντηρητικούς, κερδισμένο από τις εκλογές θα βγεί το Σκωτικό Εθνικό Κόμμα, που θα κερδίσει 14 έδρες και σύμφωνα με τη δημοσκόπηση θα αναδειχθεί το τρίτο μεγαλύτερο κόμμα στο βρετανικό Κοινοβούλιο.</p>
      <p>Το μοντέλο πρόβλεψης βασίσθηκε στην ενσωμάτωση στοιχείων που προέκυψαν από περίπου 270.000 συνεντεύξεις της εταιρείας You Gov.</p>
      <p>Την ίδια στιγμή, άλλη δημοσκόπηση της Deltapoll για την εφημερίδα Mail on Sunday δείχνει πως η διαφορά των Συντηρητικών με τους Εργατικούς μειώθηκε ελαφρά από την προηγούμενη εβδομάδα.</p>
      <p>Το κόμμα του Τζόνσον συγκεντρώνει το 43% (δύο ποσοστιαίες μονάδες λιγότερες), ενώ οι Εργατικοί παραμένουν στο 30%, ενώ οι Φιλελεύθεροι Δημοκράτες κερδίζουν πέντε μονάδες και φθάνουν το 16%.</p>
      <p>Όμως, μειωμένη εμφανίζεται η διαφορά του Συντηρητικού Κόμματος του πρωθυπουργού Μπόρις Τζόνσον έναντι των Εργατικών από την προηγούμενη μέτρηση της Τετάρτης, όπως προκύπτει από τη δημοσκόπηση της Savanta ComRes για λογαριασμό της εφημερίδας Sunday Express.</p>
      <p>Στη σφυγμομέτρηση ο Τζόνσον διατηρεί ανέπαφο το ποσοστό του στο 42%, όμως οι Εργατικοί κερδίζουν μία ποσοστιαία μονάδα και φθάνουν το 32%, ενώ σταθερά παραμένουν τα ποσοστά των Φιλελεύθερων Δημοκρατών στο 15% και του κόμματος του Brexit στο 5%. Στη δημοσκόπηση συμμετείχαν 2.038 ψηφοφόροι στο διάστημα 20-21 Νοεμβρίου.</p>
    </article>
  </body>
</html>