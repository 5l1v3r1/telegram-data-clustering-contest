<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/the-air-force-employee-who-takes-permission-to-play-cricket-for-bangladesh-143524"/>
    <meta property="og:site_name" content="Wah Cricket"/>
    <meta property="article:published_time" content="2019-11-24T07:02:56+00:00"/>
    <meta property="og:title" content="विराट कोहली को आउट करने के बाद इबादत हुसैन ने क्यों मारा सैल्यूट? क्या है उनका एयरफोर्स कनेक्शन, यहां जानें"/>
    <meta property="og:description" content="भारत और बांग्लादेश के बीच चल रहे दूसरे टेस्ट का दूसरा दिन भी कल भारत के नाम रहा लेकिन एक पल ऐसा आया जब सभी बांग्लादेशी खिलाड़ी इस तरह जश्न मनाने लगे जैसे उन्होंने मैच पर काबू पा लिया. ये पल था विराट कोहली का विकेट जो तेज गेंदबाज इबादत हुसैन ने लिया लेकिन उससे भी जबरदस्त कैच पकड़ा था तैजुल ने. तैजुल ने जिस तरह से कैच लिया वो पूरे मैच का अभी तक का बेस्ट कैच था. इस बीच इबादत ने विराट का विकेट लेने के बाद सैल्यूट ठोककर उन्हें विदा किया."/>
  </head>
  <body>
    <article>
      <h1>विराट कोहली को आउट करने के बाद इबादत हुसैन ने क्यों मारा सैल्यूट? क्या है उनका एयरफोर्स कनेक्शन, यहां जानें</h1>
      <h2>इबादत हुसैन साल 2014 से बांग्लादेश एयरफोर्स का हिस्सा हैं और कल उन्होंने विराट को आउट करने के बाद सैल्यूट मारा.</h2>
      <address>
        <time datetime="2019-11-24T07:02:56+00:00">24 Nov 2019, 07:02</time>
      </address>
      <p>भारत और बांग्लादेश के बीच चल रहे दूसरे टेस्ट का दूसरा दिन भी कल भारत के नाम रहा लेकिन एक पल ऐसा आया जब सभी बांग्लादेशी खिलाड़ी इस तरह जश्न मनाने लगे जैसे उन्होंने मैच पर काबू पा लिया हो. ये पल था विराट कोहली का विकेट जो तेज गेंदबाज इबादत हुसैन ने लिया लेकिन उससे भी जबरदस्त कैच पकड़ा था तैजुल ने. तैजुल ने जिस तरह से कैच लिया वो पूरे मैच का अभी तक का बेस्ट कैच था. इस बीच इबादत ने विराट का विकेट लेने के बाद सैल्यूट ठोककर उन्हें विदा किया.</p>
      <p>लेकिन इस सैल्यूट के बाद स्टेडियम में बैठे सभी दर्शक इस चिंता में पड़ गए कि उन्होंने ऐसा क्यों किया. बता दें कि सैल्यूट मारने वाले इबादत ही इकलौते ऐसे गेंदबाज नहीं हैं जिन्होंने सैल्यूट मारा है. इससे पहले वेस्टइंडीज के तेज गेंदबाज शेल्डन कॉट्रेल अपने सैल्यूट के लिए जाने जाते हैं. कॉट्रेल फौज में थे और वो अपने साथियों को श्रद्धांजलि देने के लिए ऐसा करते हैं.</p>
      <p>ऐसा ही कुछ बांग्लादेश के तेज गेंदबाज इबादत के साथ भी है. दरअसल इबादत ने कहा कि वो बांग्लादेश एयरफोर्स के लिए काम कर चुके हैं. और इससे पहले सैल्यूट उनके गेम का हिस्सा नहीं था लेकिन बांग्लादेश के ऑल राउंडर महमुदुल्लाह रियाद ने फर्स्ट क्लास गेम के दौरान ये कहा था कि वो जब भी कोई विकेट लें सैल्यूट जरूर करें. इससे उनका खुद का ब्रैंड बनेगा.</p>
      <p>बता दें कि बांग्लादेश का ये तेज गेंदबाज साल 2014 से ही बांग्लादेश की एयरफोर्स सेना का हिस्सा है. इबादत को स्पोर्ट्स कोटा के तहत एयरफोर्स में लिया. उनका पहला प्यार क्रिकेट नहीं था बल्कि वो वॉलीबॉल खेलना पसंद करते थे. लेकिन समय के साथ उन्हें क्रिकेट खेलने के लिए स्पेशल परमिशन लेना पड़ा. वो आज भी एयरफोर्स के लिए वॉलीबॉल खेलते हैं.</p>
    </article>
  </body>
</html>