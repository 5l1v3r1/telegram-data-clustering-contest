<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1563028/super-league-1-xechwrizoyn-oi-entos-edras-dokimasies-gia-paok-kai-aek"/>
    <meta property="og:site_name" content="NOOZ."/>
    <meta property="article:published_time" content="2019-11-24T07:19:00+00:00"/>
    <meta property="og:title" content="Super League 1:Ξεχωρίζουν οι εντός έδρας δοκιμασίες για ΠΑΟΚ και ΑΕΚ"/>
    <meta property="og:description" content="Η ΑΕΚ υποδέχεται τον Άρη στο ΟΑΚΑ και ο ΠΑΟΚ την ΑΕΛ στην Τούμπα για την δεύτερη μέρα της 11ης αγωνιστικής."/>
  </head>
  <body>
    <article>
      <h1>Super League 1:Ξεχωρίζουν οι εντός έδρας δοκιμασίες για ΠΑΟΚ και ΑΕΚ</h1>
      <address>
        <time datetime="2019-11-24T07:19:00+00:00">24 Nov 2019, 07:19</time>
      </address>
      <p>
        <b>Η ΑΕΚ υποδέχεται τον Άρη στο ΟΑΚΑ και ο ΠΑΟΚ την ΑΕΛ στην Τούμπα για την δεύτερη μέρα της 11ης αγωνιστικής.</b>
      </p>
      <p>Η 11η αγωνιστική της Super League συνεχίζεται και ολοκληρώνεται με πέντε αναμετρήσεις. Ο ΠΑΟΚ στην Τούμπα φιλοξενεί την ΑΕΛ και αναζητά τη νίκη για να «πιάσει» τον Ολυμπιακό στην πρώτη θέση του βαθμολογικού πίνακα, ενώ η ΑΕΚ υποδέχεται στο ΟΑΚΑ τον Άρη, σε μία άκρως ενδιαφέρουσα αναμέτρηση.<br/>Ο Παναθηναϊκός δοκιμάζεται στο Αγρίνιο από τον Παναιτωλικό, ενώ ο Ατρόμητος κοντράρεται στο Περιστέρι με τον φιλόδοξο ΟΦΗ. Το πρόγραμμα συμπληρώνει η αναμέτρηση ανάμεσα στον Αστέρα και στον Βόλο, που διεξάγεται στην Τρίπολη.<br/>Το Σάββατο ο Πανιώνιο πέτυχε την έκπληξη και κράτησε τον Ολυμπιακό στο 1-1, ενώ η Λαμία νίκησε με 1-0 την Ξάνθη.</p>
      <p>Αξίζει να σημειωθεί ότι η Super League, ως διοργανώτρια αρχή, αλλά και όλες οι ομάδες του Πρωταθλήματος, παίρνουν την πρωτοβουλία και προβάλλουν ενεργά την εκστρατεία ενημέρωσης και ευαισθητοποίησης της κοινωνίας, αφιερώνοντας την 11η αγωνιστική, στην Παγκόσμια Ημέρα Μνήμης Θυμάτων Τροχαίων Δυστυχημάτων.</p>
      <p><b>Το πρόγραμμα της 11ης αγωνιστικής της Super League:</b><br/> </p>
      <p><b>Σάββατο 23 Νοεμβρίου</b><br/>19:30 Γήπεδο Πανιωνίου ΓΣΣ Πανιώνιος – Ολυμπιακός 1-1<br/>20:00 ΔΑΚ Λαμίας Λαμία – Ξάνθη 1-0</p>
      <p><b>Κυριακή 24 Νοεμβρίου</b><br/>17:00 Δημοτικό Στάδιο Περιστερίου Ατρόμητος – ΟΦΗ (ΕΡΤ)<br/>17:15 «Θεόδωρος Κολοκοτρώνης» Αστέρας Τρίπολης – ΝΠΣ Βόλος (NS2)<br/>18:00 Γήπεδο Τούμπας ΠΑΟΚ – ΑΕΛ (PAOK TV)<br/>19:30 Ολυμπιακό Στάδιο ΑΕΚ – Άρης (NS1)<br/>19:30 Γήπεδο Παναιτωλικού Παναιτωλικός – Παναθηναϊκός (ΕΡΤ)<br/> </p>
    </article>
  </body>
</html>