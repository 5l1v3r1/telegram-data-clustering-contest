<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/24/sfida-al-ballottaggio-per-le-presidenziali-tra-iohannis-e-dancila-137-956330.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T07:26:11+00:00"/>
    <meta property="og:title" content="Sfida al ballottaggio per le presidenziali tra Iohannis e Dancila"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">romania</h6>
      <h1>Sfida al ballottaggio per le presidenziali tra Iohannis e Dancila</h1>
      <h2>Alle urne 19 milioni di elettori</h2>
      <address>
        <time datetime="2019-11-24T07:26:11+00:00">24 Nov 2019, 07:26</time>
      </address>
      <p>Seggi aperti in Romania per il ballottaggio delle elezioni presidenziali.</p>
      <p>Circa 19 milioni i cittadini chiamati al voto per scegliere tra il presidente uscente, il conservatore Klaus Iohannis, e l'ex premier socialdemocratica Viorica Dancila.</p>
      <p>Mentre le operazioni in patria sono cominciate questa mattina alle 7, i tanti romeni che sono residenti all'estero hanno potuto esprimere la loro preferenza già da venerdì.</p>
      <p>I sondaggi danno per favorito Iohannis: al primo turno del 10 novembre scorso si era affermato con il 37,82% dei voti, davanti a Dancila che aveva raggiunto il 22,26%.</p>
      <p>Difficilmente quest'ultima potrà recuperare lo svantaggio, dato che il presidente uscente può contare sull'appoggio degli altri partiti di centrodestra.</p>
      <p>Dancila corre anche da sola dopo che i suoi alleati di centrosinistra - Pro Romania e Alde - l'hanno abbandonata, provocando così la caduta del suo governo.</p>
      <p>(Unioneonline/s.s.)</p>
    </article>
  </body>
</html>