<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/U-BiH-oblacno-u-Hercegovini-moguca-kisa/570189?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T07:33:28+00:00"/>
    <meta property="og:title" content="U BiH oblačno, u Hercegovini moguća kiša"/>
    <meta property="og:description" content="BANJALUKA - U Republici Srpskoj i Federaciji BiH danas se očekuje umjereno do pretežno oblačno vrijeme sa više sunčanih perioda na sjeveroistoku i istoku, dok na jugu Hercegovine postoji mogućnost za malo kiše."/>
  </head>
  <body>
    <article>
      <h1>U BiH oblačno, u Hercegovini moguća kiša</h1>
      <address><time datetime="2019-11-24T07:33:28+00:00">24 Nov 2019, 07:33</time> by <a rel="author">Srna</a></address>
      <p>BANJALUKA - U Republici Srpskoj i Federaciji BiH danas se očekuje umjereno do pretežno oblačno vrijeme sa više sunčanih perioda na sjeveroistoku i istoku, dok na jugu Hercegovine postoji mogućnost za malo kiše.</p>
      <p>Najviša dnevna temperatura vazduha od 12 do 18, u mjestima sa fenskim efektom za neki stepen i viša, a na planinama oko osam stepeni Celzijusovih, saopšteno je iz Republičkog hidrometeorološkog zavoda.</p>
      <p>Duvaće slab vjetar, uglavnom južnih i istočnih smjerova, a na jugu Hercegovine slab do umjeren jugo.</p>
      <p>Prema prognozi Federalnog hidrometeorološkog zavoda, jutros preovladava umjereno do pretežno oblačno vrijeme, samo je ponegdje na jugozapadu zabilježena kiša.</p>
      <p>Sokolac je jutros sa minus jednim stepenom, izmjerenim u 7.00 časova, bio najhladniji.</p>
      <p>Na Bjelašnici je izmjeren jedan stepen, u Zvorniku, Rudom i Kalinoviku dva, u Bijeljini, na Han Pijesku, u Gradišci i Višegradu tri, u Banjaluci, Foči, Novom Gradu i Sanskom Mostu četiri, u Prijedoru, Srpcu i Bugojnu pet, u Doboju, Gacku, Jajcu i Tuzli šest, u Bileći, Mrkonjić Gradu, na Ivan Sedlu, u Sarajevu i Bihaću osam, u Srebrenici devet, u Trebinju i Mostaru deset, u Livnu 11, u Širokom Brijegu 12, u Šipovu i Grudama 14, u Ribniku 15 i u Neumu 17 stepeni Celzijusovih.</p>
      <p>Padavina je u protekla 24 časa bilo u Hercegovini. U Gacku je palo dva litra po metru kvadratno, u Bileći jedan litar, a manja količina zabilježena je i u Trebinju. </p>
    </article>
  </body>
</html>