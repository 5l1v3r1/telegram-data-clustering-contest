<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/jules-deelder-75-jaar/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-24T07:08:34+00:00"/>
    <meta property="og:title" content="Jules Deelder 75 jaar"/>
    <meta property="og:description" content="Dichter en performer Jules Deelder wordt zondag 75 en dat wordt gevierd, natuurlijk in zijn geliefde geboorteplaats Rotterdam, in de Doelen. De immer in het zwart en meestal met een vervaarlijke vlinderbril getooide Sparta- en jazzfan kwam in de havenstad ter wereld als kind van een handelaar in vleeswaren, om precies te zijn in de wijk Overschie."/>
  </head>
  <body>
    <article>
      <h1>Jules Deelder 75 jaar</h1>
      <address><time datetime="2019-11-24T07:08:34+00:00">24 Nov 2019, 07:08</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Dichter en performer Jules Deelder wordt zondag 75 en dat wordt gevierd, natuurlijk in zijn geliefde geboorteplaats Rotterdam, in de Doelen. De immer in het zwart en meestal met een vervaarlijke vlinderbril getooide Sparta- en jazzfan kwam in de havenstad ter wereld als kind van een handelaar in vleeswaren, om precies te zijn in de wijk Overschie.</p>
      <p>De auteur en voordrachtskunstenaar met het markante mini-sikje wordt ook wel ‘De nachtburgemeester van Rotterdam’ genoemd. Hij was elf toen hij zijn eerste gedicht schreef: ‘Hoort, men werpt een atoombom’. Later vertelde hij dat ze op dat moment thuis nog wel dachten dat het wel over zou gaan met die poëtische aspiraties. Maar die kans was definitief verkeken toen Simon Vinkenoog hem in 1966 uitnodigde voor een poëziemanifestatie in Carré in Amsterdam.</p>
      <p>Deelder schrijft en declameert niet alleen poëzie, maar bracht ook proza uit. Vooral zijn biografie over de legendarische Rotterdamse bokser Bep van Klaveren ‘The Dutch Windmill’ viel op.</p>
      <p>Bekende gasten</p>
      <p>Het wordt echt flink feest in de Doelen, met een film waaraan hij heeft meegewerkt, met jazz en blues, met poëzie en enkele hoeveelheden van één van zijn favoriete versnaperingen, gin. Een distilleerderij maakte eerder dit jaar een speciale gin ter gelegenheid van Deelders 75e verjaardag: Deelder Hard Gin.</p>
      <p>Aan het festijn werken onder anderen mee: Hans Dulfer, Candy Dulfer, John Engels, Loes Luca en Frédérique Spigt.</p>
      <p>BuzzE</p>
    </article>
  </body>
</html>