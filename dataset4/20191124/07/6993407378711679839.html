<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-8-obstriliv-ukrainskykh-pozytsij-na-donbasi/30288997.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-24T07:44:49+00:00"/>
    <meta property="og:title" content="Позиції українських військових на Донбасі обстріляли 8 разів за добу – штаб ООС"/>
    <meta property="og:description" content="Штаб Операції об’єднаних сил повідомив про 8 обстрілів українських позицій на Донбасі за добу 23 листопада: поблизу Водяного, Пісків та Верхньоторецького та Південного. Водночас, за цими даними, ста"/>
  </head>
  <body>
    <article>
      <h1>Позиції українських військових на Донбасі обстріляли 8 разів за добу – штаб ООС</h1>
      <address>
        <time datetime="2019-11-24T07:44:49+00:00">24 Nov 2019, 07:44</time>
      </address>
      <p>Штаб Операції об’єднаних сил повідомив про 8 обстрілів українських позицій на Донбасі за добу 23 листопада: поблизу Водяного, Пісків та Верхньоторецького та Південного.</p>
      <p>Водночас, за цими даними, станом на сьому ранку 24 листопада зафіксовано один обстріл українських позицій поблизу Тарамчука. Про втрати не повідомляється.</p>
      <p>Тим часом, угруповання «ДНР» заявило про 12 обстрілів їхніх позицій за минулу добу, а представники угуповання «ЛНР» повідомили про відсутність обстрілів на підконтрольній їм території.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За <a href="https://www.radiosvoboda.org/a/oon-zvit-ghertvy-donbas/30272212.html?fbclid=IwAR0-f1z54GjA7TMevrl3TO7hbAheEqEIaAH-wZ84DJurOIqUNTefmAa-vUM">даними</a> ООН, від березня 2014-го до 31 жовтня 2019 року унаслідок збройного конфлікту на Донбасі загинули 13 000 – 13 200 людей.</p>
    </article>
  </body>
</html>