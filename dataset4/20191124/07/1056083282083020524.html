<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301314/%D9%85%D8%B9%D8%B1%D9%81%DB%8C-%DA%A9%D9%88%DA%86%DA%A9-%D8%AA%D8%B1%DB%8C%D9%86-%D9%85%D9%88%D8%B2%D9%87-%D9%87%D8%A7%DB%8C-%D8%AC%D9%87%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-24T07:22:32+00:00"/>
    <meta property="og:title" content="معرفی کوچک‌ترین موزه‌های جهان"/>
    <meta property="og:description" content="ایسنا/خراسان رضوی شاید اولین تصوری که از بازدید موزه به ذهنتان خطور می‌کند، تجربه گذراندن ساعت‌ها وقت در موزه‌هایی مانند لوور در فرانسه، موزه واتیکان در شهر واتیکان و گالری اوفیتزی از موزه‌های هنر در ایتالیاست. در این موزه‌ها در ابتدا باعلاقه بسیار وارد می‌شوید، اما در انتها، خسته خارج می‌شوید. اما برخی موزه‌ها هستند که تنها در چند دقیقه می‌توان از آنها بازدید کرد. البته در برخی مواقع، در چنین موزه‌های کوچکی حتی فضای کافی برای گردش بیننده نیست، با این وجود از جذابیت آنها کاسته نمی‌شود."/>
  </head>
  <body>
    <article>
      <h1>معرفی کوچک‌ترین موزه‌های جهان</h1>
      <address><time datetime="2019-11-24T07:22:32+00:00">24 Nov 2019, 07:22</time> by <a rel="author">محبوبه محمدآبادی</a></address>
      <p>ایسنا/خراسان رضوی شاید اولین تصوری که از بازدید موزه به ذهنتان خطور می‌کند، تجربه گذراندن ساعت‌ها وقت در موزه‌هایی مانند لوور در فرانسه، موزه واتیکان در شهر واتیکان و گالری اوفیتزی از موزه‌های هنر در ایتالیاست. در این موزه‌ها در ابتدا باعلاقه بسیار وارد می‌شوید، اما در انتها، خسته خارج می‌شوید. اما برخی موزه‌ها هستند که تنها در چند دقیقه می‌توان از آنها بازدید کرد. البته در برخی مواقع، در چنین موزه‌های کوچکی حتی فضای کافی برای گردش بیننده نیست، با این وجود از جذابیت آنها کاسته نمی‌شود.</p>
      <p>در اینجا نگاهی به برخی از کوچک‌ترین موزه‌های جهان داریم:</p>
      <p>موزه قوم‌نگاری Dzepciste</p>
      <p>موزه‌های قوم‌نگاری، منابع ارزشمندی برای کشف تاریخ، فرهنگ و رسوم اجدادی یک مکان خاص است. این موزه در روستای Dzepciste در مقدونیه قرار دارد که کوچک‌ترین موزه قوم‌نگاری جهان محسوب می‌شود. سیمئون زاتلو(Simeon Zatlev)  تمام عمر خود را به جمع‌آوری اشیاء، ابزار، قطعات جواهرات، ساعت و یادگاری‌های مختلف از صنعتگران محلی سپری کرد. وی حتی لباس عروسی مادرش که یک قرن قدمت داشت، نیز در این موزه قرار داده است. این موزه به‌تنهایی، یک قطعه از تاریخ است.</p>
      <p>این فرد نه‌تنها گردآورنده، متصدی و صاحب این موزه در خانه‌اش است، بلکه شما را برای دیدن موزه و ذکر داستان هر شی‌ء در این موزه همراهی می‌کند.</p>
      <p>موزه M در نیویورک</p>
      <p>موزهM، موزه تاریخ طبیعی مدرن واقع در منهتن شهر نیویورک است که در یک شفت آسانسور قرار دارد. این موزه به‌صورت شبانه‌روزی از طریق پیاده‌روها قابل‌دسترسی است. در این موزه آثار باستانی مدرن، اشیاء خاص و موارد دیگر نگهداری می‌شود.</p>
      <p>کمد ادگار در آلاباما</p>
      <p>این موزه مناسب عاشقان ادبیات و افراد ماجراجوست. این موزه در داخل یک کمد دبیرستانی قرار دارد که تنها دو مترمربع فضا دارد، اما اشیاء زیادی (بیش از 200 مورد) در آن جای دارد.</p>
      <p>این موزه اهدایی نویسنده بزرگ ادگار آلن پو(نویسنده، شاعر، ویراستار و منتقد ادبی اهل امریکا و از پایه‌گذاران جنبش رمانتیک امریکا) است و در شهر تاسکالوسا (شهرکی در آلاباما) قرار دارد. علاوه بر این، آثار هنری، طرح‌ها و یادگاری‌های بسیاری در این موزه یافت می‌شود.</p>
      <p>موزه کوچکی در آریزونا</p>
      <p>این موزه با 12.5 متر مساحت، شامل وسایل خانگی باستانی، کتاب و بزرگ‌ترین اشک آپاچی(نوعی شیشه آتشفشانی که خاصیت دارد) در جهان است.</p>
      <p>گالری هنری در باجه تلفن در انگلستان</p>
      <p>باجه‌های تلفن در انگلستان به لطف رنگ قرمزی که دارند می‌توانند سوژه مناسب برای عکس، کارت‌پستال و اینستاگرام باشند. بااین‌وجود در شهر یورک شر انگلستان، غرفه تلفنی است که رنگ سبز دارد(یکی از پنج مورد در انگلستان) و مربوط به سال 1920 است که ارزش تاریخی، فرهنگی دارد. مواردی از جنگ جهانی اول مانند کلاه، نقشه، روزنامه و مجموعه‌های دیگر در آن به چشم می‌خورد.</p>
      <p>موزه Perron Oost در آمستردام هلند</p>
      <p>اگر سفری به شهر آمستردام(پایتخت هلند) داشته باشید می‌توانید از این موزه بازدید کنید و درباره تاریخ ایسترن داکلندز بیشتر بدانید.</p>
      <p>منطقه بندری احیاشده «ایسترن داکلندز» به خاطر انبارهای آجری‌ که به فضاهای هنری تبدیل‌شده‌اند، غذاخوری‌های شیک، ساختمان‌های درخشان و امروزی از جنس شیشه و فولاد و خانه‌های نوآورانه در کنار آب، شهرت دارد.</p>
      <p>موزه پاییز</p>
      <p>این موزه میزبان نمایشگاه موضوعی در مورد مهاجرت و هویت است. این موزه در منطقه داکلندز آمستردام قرار دارد که در حدود 150 سال قدمت دارد. اگرچه این موزه از سال 2013 آغاز به کارکرده است، اما هنوز بسیاری از افراد با شنیدن اینکه این ساختمان 6 متری موزه باشد، تعجب می‌کنند.</p>
      <p>موزه Tiny E در کارولینای شمالی و موزه Mimumo در مونتزا ایتالیا از دیگر موزه‌های کوچک در جهان هستند که 2.29 مترمربع مساحت دارند و در 365 روز سال به‌صورت شبانه‌روزی پذیرای علاقه‌مندان هستند.</p>
      <p>منابع:</p>
      <p>musement.com</p>
      <p>wikipedia.org</p>
      <figure>
        <img src="https://cdn.isna.ir/d/off/khorasan/2019/11/24/3/61492950.jpg"/>
      </figure>
      <p>انتهای پیام</p>
    </article>
  </body>
</html>