<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392497-%d7%a0%d7%99%d7%a8-%d7%91%d7%a8%d7%a7%d7%aa-%d7%9e%d7%a6%d7%99%d7%a2-%d7%9e%d7%aa%d7%95%d7%95%d7%94-%d7%9e%d7%a9%d7%9c%d7%95-%d7%9c%d7%a4%d7%a8%d7%99%d7%99%d7%9e%d7%a8%d7%99%d7%96-%d7%91%d7%9c%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-24T07:01:01+00:00"/>
    <meta property="og:title" content="ניר ברקת מציע מתווה משלו לפריימריז בליכוד"/>
    <meta property="og:description" content="לאר שגדעון סער הגיש בקשה לקיום פריימריז מהיר בליכוד, ניר ברקת מגיש מתווה משלו שיכלול בחירות לתפקיד ממלא מקום יו&quot;ר תנועת הליכוד, הוא מתכוון להביא זאת לאישור חברי התנועה"/>
  </head>
  <body>
    <article>
      <h1>ניר ברקת מציע מתווה משלו לפריימריז בליכוד</h1>
      <h2>לאר שגדעון סער הגיש בקשה לקיום פריימריז מהיר בליכוד, ניר ברקת מגיש מתווה משלו שיכלול בחירות לתפקיד ממלא מקום יו"ר תנועת הליכוד, הוא מתכוון להביא זאת לאישור חברי התנועה</h2>
      <address><time datetime="2019-11-24T07:01:01+00:00">24 Nov 2019, 07:01</time> by <a rel="author">, חדשות סרוגים</a></address>
      <p>לאחר שחה"כ גדעון סער פנה לכנס את מרכז הליכוד כדי לקיים פריימריז בזק לראשות הליכוד, חבר הכנסת <u><a href="https://www.srugim.co.il/383097-%d7%a0%d7%99%d7%a8-%d7%91%d7%a8%d7%a7%d7%aa-%d7%9c%d7%92%d7%a0%d7%a5">ניר ברקת</a></u> הגיש הבוקר (ראשון) לראש הממשלה בנימין נתניהו ויו״ר מרכז הליכוד, ח״כ חיים כץ מתווה שלדבריו יביא לחיזוק הליכוד הכולל יצירת תפקיד חדש של מ"מ ליו"ר התנועה שייבחר בפריימריז בהקדם ויחליף את היו"ר בתקופת נבצרות. ברקת מבקש שהמתווה יובא לאישור חברי מרכז הליכוד בישיבת המרכז הקרובה</p>
      <p>בפנייתו למרכז הליכוד להצגת המתווה פותח ח"כ ברקת במילות חיזוק לנתניהו: "בראשית דבריי ברצוני לחזק את ידיו של ראש הממשלה ויו"ר תנועת הליכוד בנימין נתניהו, ולאחל לכולנו שיזכה למשפט הוגן, שיוכיח את חפותו, וימשיך להוביל את מדינת ישראל בהצלחה רבה כפי שעשה עד כה, עוד שנים ארוכות".</p>
      <figure>
        <img src="https://www.srugim.co.il/i/wp-content/uploads/2019/10/-%D7%A1%D7%A2%D7%A8-e1574577166872__w204h120q80.png"/>
      </figure>
      <h4>עוד באותו נושא</h4>
      <h3>סער בפנייה רשמית למרכז הליכוד: "פריימריז עכשיו"</h3>
      <p>לכתבה המלאה בסרוגים &gt;<br/>4</p>
      <p>ח"כ ברקת כותב שנודע לו כי "חברים מבית חברו לחברי כנסת מהשמאל ומנסים לשדל חברי כנסת נוספים מטעם הליכוד ומהמחנה הלאומי, להגיע ל- 61 חברי כנסת שתומכים בהם לראשות הממשלה מטעם עצמם, ובכך בעצם להדיח את מנהיג התנועה הנבחר תוך עקיפת מוסדות המפלגה וההליכים החוקתיים הקבועים בחוקת המפלגה ותוך התעלמות מוחלטת מרצון רוב חברי המפלגה". ח"כ ברקת מציין בדבריו על המתווה גם את העתירה שתוגש בימים הקרובים ואת הפנייה ליועץ המשפטי לממשלה בדרישה שיקבע כי ראש הממשלה ויו"ר הליכוד בנימין נתניהו מנוע מלכהן כראש ממשלה או מנוע מלנסות להקים ממשלה בעת הזו מחמת כתב האישום.</p>
      <p>על פי ח"כ ברקת תנועת הליכוד חייבת לפעול "לסיכול ניסיונות הפלגנות מבית ומחוץ, לפעול ליצירת המשכיות שלטונית ואופק מנהיגותי למפלגה תוך תמיכה מלאה בראש הממשלה בנימין נתניהו ככל שהחוק והפסיקה מאפשרים, וכן מימוש רצון התנועה והעומד בראשה להקמת ממשלת אחדות לאומית".</p>
      <p>לאור זאת, מציג ח"כ ברקת את המתווה שלו לחיזוק הליכוד וביסוס מחנה הימין שכולל:</p>
      <p>1. יצירת תפקיד חדש של ממלא מקום ליו"ר התנועה: בהשראה מהמודל האמריקני, של נשיא וסגן נשיא הפועלים יחדיו, כאשר מ"מ היו"ר ייבחר בפרימריז מקרב מתפקדי הליכוד, באופן זהה לבחירת יו"ר התנועה, יוצב במקום השני של הליכוד בכנסת ויכהן בתפקיד הבכיר בממשלה או בכנסת אחרי יו"ר התנועה.</p>
      <p>2. ממלא המקום יחליף את היו"ר בתקופה של נבצרות: במקרה שיו"ר התנועה ייאלץ לצאת לנבצרות, ויימנע ממנו לכהן כראש ממשלה או להרכיב ממשלב מטעם הליכוד, יהיה מ"מ יו"ר התנועה בעל מלוא הסמכויות והתפקידים המוקנים ליו"ר התנועה והוא יהיה מועמדה לראשות הממשלה או לחילופין להחלפת ראש הממשלה מטעם התנועה בתפקידו כראש הממשלה.</p>
      <p>3. ממלא המקום יכהן עד חזרתו של היו"ר או עד הפריימריז הבאים: מ"מ היו"ר ימשיך לכהן כיו"ר בפועל עד שתסתיים הנבצרות או המניעות של היו"ר, או עד למועד הפריימריז הבאים כקבוע בחוקה – לפי המוקדם.</p>
      <p>4. קיום בחירות למ"מ בהקדם: מוסדות התנועה יפעלו לתיקון החוקה ולקיום פריימריז לבחירת ממלא מקום היו"ר בהקדם האפשרי.</p>
      <p>5. אם ידרשו בחירות ליו"ר התנועה, יש לקיים בחירות במקביל גם למ"מ: במידה ויוחלט במרכז הליכוד גם על בחירות ליו"ר התנועה, יתקיימו באותו מועד הבחירות לממלא מקום היו"ר.</p>
      <p>6. לחברי הכנסת המבקשים להתמודד ליו"ר או למ"מ היו"ר, תינתן האפשרות להתמודד רק לאחד מהתפקידים.</p>
      <p>7. במקביל לפעילות הפנים ליכודית ובכדי לקדם ממשלת אחדות לאומית ולמנוע בחירות בפעם השלישית יש לפנות בדחיפות ליו"ר הכנסת ולמפלגות השונות על מנת לאפשר תיקון חקיקה ולבקש ארכה מעבר ל- 21 יום, על מנת לאפשר ביצוע כלל התהליכים לקידום המתווה.</p>
      <p>את המתווה אותו מתכוון ח"כ ברקת להביא לאישור במרכז הליכוד הוא מסכם: "בחירת ומינוי ממלא מקום ליו"ר בעת הזו, תבטיח גיבוי ליו"ר התנועה בנימין נתניהו, תאפשר רציפות שלטונית ואחדות בתנועה במקרה ויידרש מראש הממשלה נתניהו ניבצרות, ותאפשר הקמת ממשלת אחדות לאומית במקביל".</p>
    </article>
  </body>
</html>