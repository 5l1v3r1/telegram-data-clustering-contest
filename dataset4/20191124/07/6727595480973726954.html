<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/azhiyoor-panchayath-ljd-resigns-from-vice-presidents-post87634.html"/>
    <meta property="og:site_name" content="DoolNews"/>
    <meta property="article:published_time" content="2019-11-24T07:53:00+00:00"/>
    <meta property="og:title" content="എല്‍.ഡി.എഫ് ധാരണ: അഴിയൂര്‍ പഞ്ചായത്ത് വൈസ്പ്രസിഡണ്ട് സ്ഥാനം വിട്ട് എല്‍.ജെ.ഡി"/>
    <meta property="og:description" content="KERALA NEWS Ldf Kerala അഴിയൂര്‍: എല്‍.ഡി.എഫ് ധാരണ പ്രകാരം അഴിയൂര്‍ പഞ്ചായത്ത് വൈസ്പ്രസിഡണ്ട് സ്ഥാനം ലോക് താന്ത്രിക് ജനതാദളിലെ റീന രയരോത്ത് രാജിവെച്ചു. എല്‍.ഡി.എഫ് ധാരണ പ്"/>
  </head>
  <body>
    <article>
      <h1>എല്‍.ഡി.എഫ് ധാരണ: അഴിയൂര്‍ പഞ്ചായത്ത് വൈസ്പ്രസിഡണ്ട് സ്ഥാനം വിട്ട് എല്‍.ജെ.ഡി</h1>
      <address><time datetime="2019-11-24T07:53:00+00:00">24 Nov 2019, 07:53</time> by <a rel="author">ന്യൂസ് ഡെസ്‌ക്</a></address>
      <p>അഴിയൂര്‍: എല്‍.ഡി.എഫ് ധാരണ പ്രകാരം അഴിയൂര്‍ പഞ്ചായത്ത് വൈസ്പ്രസിഡണ്ട് സ്ഥാനം ലോക് താന്ത്രിക് ജനതാദളിലെ റീന രയരോത്ത് രാജിവെച്ചു. എല്‍.ഡി.എഫ് ധാരണ പ്രകാരം വൈസ്പ്രസിണ്ട് സ്ഥാനം സി.പി.ഐ.എമ്മിനാണ് ലഭിക്കേണ്ടത്. ഈ സാഹചര്യത്തിലാണ് നിലവിലുള്ള വൈസ്പ്രസിഡണ്ടിന്റെ രാജി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എല്‍.ജെ.ഡിയുടെ മുന്നണിമാറ്റത്തെ തുടര്‍ന്ന് പ്രസിഡണ്ട് സ്ഥാനം യു.ഡി.എഫില്‍ നിന്ന് എല്‍.ജെ.ഡി യിലെ വി.പി ജയന്‍ നേടിയിരുന്നു.<br/>റിട്ടേര്‍ണിങ് ഓഫീസര്‍ക്ക് ലഭിക്കുന്ന നിര്‍ദേശ പ്രകാരം ഒരു മാസത്തിനകം വൈസ് പ്രസിഡണ്ടിനെ തെരഞ്ഞെടുക്കും. ഉടന്‍ പ്രാബല്യത്തില്‍ വരുന്ന രാജി വിവരം തെരഞ്ഞെടുപ്പ് കമ്മീഷനെ അറിയിച്ചു.</p>
      <related>
        <a href="https://www.doolnews.com/kc-venugopal-against-bjp-on-maharashtra-politics111.html?utm_source=doolnews&amp;utm_medium=related"/>
      </related>
      <p>യു.ഡി.എഫ് നേതൃത്വത്തിലുണ്ടായിരുന്ന അഴിയൂര്‍ പഞ്ചായത്ത് ഭരണസമിതിക്കെതിരെ എല്‍.ഡി.എഫ് കൊണ്ടുവന്ന അവിശ്വാസ പ്രമേയംപാസായതോടെയാണ് ഭരണം എല്‍.ഡി.എഫിന് ലഭിച്ചത്.</p>
      <p>എസ്.ഡി.പി.ഐ അംഗം സാഹില്‍ പുനത്തില്‍ എല്‍.ഡി.എഫിനനുകൂലമായി വോട്ട് ചെയ്തതോടെയാണ് അവിശ്വാസ പ്രമേയം പാസായത്.</p>
      <p>യു.ഡി.എഫിന്റെ ഭാഗമായിരുന്ന എല്‍.ജെ.ഡി എല്‍.ഡി.എഫില്‍ എത്തിയതോടെയാണ് അവിശ്വാസ പ്രമേയത്തിന് നോട്ടീസ് നല്‍കിയത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/-fZjnRGiBIA" width="500" height="281" data-service="Youtube" scrolling="no"/>
      </figure>
    </article>
  </body>
</html>