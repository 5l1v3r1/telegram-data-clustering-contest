<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962594/"/>
    <meta property="og:site_name" content="Sanook"/>
    <meta property="article:published_time" content="2019-11-24T07:41:22+00:00"/>
    <meta property="og:title" content="มะเร็งคร่าชีวิต &quot;แรดสุมาตรา&quot; ตัวสุดท้ายในมาเลเซียตายแล้ว"/>
    <meta property="og:description" content="&quot;อิมาน&quot; แรดสุมาตราตัวสุดท้ายที่อาศัยอยู่ในมาเลเซียตายแล้ว เจ้าหน้าที่ระบุตายเพราะมะเร็งและเร็วกว่าที่คาดการณ์ไว้"/>
  </head>
  <body>
    <article>
      <h1>มะเร็งคร่าชีวิต "แรดสุมาตรา" ตัวสุดท้ายในมาเลเซียตายแล้ว</h1>
      <address>
        <time datetime="2019-11-24T07:41:22+00:00">24 Nov 2019, 07:41</time>
      </address>
      <p>
        <b>"อิมาน" แรดสุมาตราตัวสุดท้ายที่อาศัยอยู่ในมาเลเซียตายแล้ว เจ้าหน้าที่ระบุตายเพราะ<a href="https://www.sanook.com/health/tag/%E0%B9%82%E0%B8%A3%E0%B8%84%E0%B8%A1%E0%B8%B0%E0%B9%80%E0%B8%A3%E0%B9%87%E0%B8%87/">มะเร็ง</a>และเร็วกว่าที่คาดการณ์ไว้</b>
      </p>
      <p>แรดสุมาตราเพศเมียชื่อ <b>อิมาน อายุ 25 ปี</b> อาศัยอยู่ในสวนสัตว์ในเกาบอร์เนียวของมาเลเซียตายแล้ว หลังจากพบป่วยเป็นมะเร็งเนื้องอกในมดลูกตั้งแต่ปี 2014</p>
      <p><b>ออกัสตีน ตูกา หัวหน้าหน่วยงานสัตว์ป่ารัฐซาบาห์</b> กล่าวว่า การตายของอิมานนั้นเร็วเกินกว่าที่ทางสวนสัตว์คาดการ์ไว้ แต่รู้สึกว่าอิมานจะต้องทุกข์ทรมานอย่างมากจากการป่วยของมัน</p>
      <p>อิมานถือเป็นแรดสุมาตราตัวสุดท้ายที่ยังมีชีวิตอยู่ในมาเลเซีย หลังเมื่อเดือนพฤษภาคมที่ผ่านมา 'แรดสุมาตราเพศผู้' ตัวสุดท้ายได้ตายลง ขณะที่ก่อนหน้านี้เมื่อปี 2017 โลกก็เสียแรดสุมาตราเพศเมียอีกตัวไป</p>
      <p>การตายของอิมาน หมายว่าความ แรดสุมาตรา ได้กลายเป็นสัตว์อีกชนิดที่สูญพันธุ์จากระบบนิเวศวิทยาของมาเลเซีย</p>
      <p>ทาง WWF ประเมินว่าทั่วโลกเหลือแรดสุมาตราประมาณ 30-80 ตัวเท่านั้น และส่วนใหญ่อาศัยอยู่บนเกาะสุมาตราของอินโดนีเซีย ทั้งนี้ การอาศัยที่กระจัดกระจายของแรดเหล่านี้ทำให้พวกมันมีแนวโน้มในการผสมพันธุ์น้อยลง และเสี่ยงต่อการสูญพันธ์จากโลกภายในไม่กี่สิบปีข้างหน้า</p>
      <footer><b>ขอขอบคุณ<br/></b>ข้อมูล :<a href="https://www.dw.com/en/sumatran-rhino-goes-extinct-in-malaysia-as-lone-survivor-dies/a-51386277">DW </a>,<a href="https://www.theguardian.com/environment/2019/nov/23/sumatran-rhinoceros-now-extinct-in-malaysia-say-zoologists">The guardian</a></footer>
    </article>
  </body>
</html>