<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-madhya-pradesh-former-chief-minister-and-senior-bjp-leader-kailash-joshi-passes-away-at-the-age-of-90-in-bhopal-2865557.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T07:46:46+00:00"/>
    <meta property="og:title" content="मध्यप्रदेश के पूर्व मुख्यमंत्री और वरिष्ठ भाजपा नेता कैलाश जोशी का निधन"/>
    <meta property="og:description" content="मध्यप्रदेश के पूर्व मुख्यमंत्री एवं भाजपा के वरिष्ठ नेता कैलाश जोशी का लंबी बीमारी के बाद भोपाल के एक निजी अस्पताल में रविवार को निधन हो गया। वह 90 वर्ष के थे। यह जानकारी मध्यप्रदेश के पूर्व मंत्री..."/>
  </head>
  <body>
    <article>
      <h1>मध्यप्रदेश के पूर्व मुख्यमंत्री और वरिष्ठ भाजपा नेता कैलाश जोशी का निधन</h1>
      <address><time datetime="2019-11-24T07:46:46+00:00">24 Nov 2019, 07:46</time> by <a rel="author">भाषा।,भोपाल।</a></address>
      <p>मध्यप्रदेश के पूर्व मुख्यमंत्री एवं भाजपा के वरिष्ठ नेता कैलाश जोशी का लंबी बीमारी के बाद भोपाल के एक निजी अस्पताल में रविवार को निधन हो गया। वह 90 वर्ष के थे। यह जानकारी मध्यप्रदेश के पूर्व मंत्री एवं उनके बेटे दीपक जोशी ने दी। उन्होंने कहा, 'मेरे पिताजी का बंसल अस्पताल में आज सुबह निधन हो गया।' कैलाश जोशी का जन्म 14 जुलाई 1929 को हुआ था। वह 1977-1978 में मध्यप्रदेश के मुख्यमंत्री रहे।</p>
      <h3>Read Also: <a href="https://www.livehindustan.com/national/story-maharashtra-political-crisis-ajit-pawar-sacked-as-leader-of-ncp-legislature-party-all-rights-have-been-seized-and-given-to-jayant-patil-2865045.html">अजित पवार एनसीपी विधायक दल के नेता पद से बर्खास्त, छीने गए सभी अधिकार</a></h3>
      <p>उन्होंने मध्यप्रदेश में जनसंघ एवं भाजपा को मजबूत करने में अहम भूमिका निभाई। उनके परिवार में तीन बेटे एवं तीन बेटियां हैं। उनकी पत्नी का निधन कुछ महीने पहले ही हुआ है। कैलाश जोशी मध्यप्रदेश विधानसभा में आठ बार विधायक रहे। वह राज्यसभा एवं लोकसभा के सदस्य भी रहे। उनका अंतिम संस्कार मध्यप्रदेश के देवास जिले में उनके गृह नगर हाटपिपल्या में सोमवार को किया जाएगा।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b><br/>     </p>
    </article>
  </body>
</html>