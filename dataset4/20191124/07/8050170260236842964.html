<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/dominika-i-ludwika-paleta-gwiazdy-meksykanskiej-telewizji-pochodza-z-krakowa-kim-sa/c9pm3vq"/>
    <meta property="og:site_name" content="Plejada.pl"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="Gwiazdy meksykańskiej telewizji pochodzą z... Krakowa. Kim są Ludwika i Dominika Paleta?"/>
    <meta property="og:description" content="Choć Dominika i Ludwika Paleta wystąpiły w najpopularniejszych meksykańskich telenowelach, jednak nad Wisłą mało kto o nich słyszał. Urodziły się w Krakowie, ale większość swojego życia spędziły po drugiej stronie Atlantyku. W dalszym ciągu jednak ciepło wypowiadają się o Polsce i... odwiedzają ojczyznę. Co wiemy o siostrach, które podbiły telewizyjny rynek w Meksyku?"/>
  </head>
  <body>
    <article>
      <h1>Gwiazdy meksykańskiej telewizji pochodzą z... Krakowa. Kim są Ludwika i Dominika Paleta?</h1>
      <address><time datetime="2019-11-24T07:00:00+00:00">24 Nov 2019, 07:00</time> by <a rel="author">Karolina Chibowska</a></address>
      <p>
        <b>Choć Dominika i Ludwika Paleta wystąpiły w najpopularniejszych meksykańskich telenowelach, jednak nad Wisłą mało kto o nich słyszał. Urodziły się w Krakowie, ale większość swojego życia spędziły po drugiej stronie Atlantyku. W dalszym ciągu jednak ciepło wypowiadają się o Polsce i... odwiedzają ojczyznę. Co wiemy o siostrach, które podbiły telewizyjny rynek w Meksyku?</b>
      </p>
      <p>Polki to jedne z najpiękniejszych kobiet na świecie. Między innymi dlatego tak wiele naszych rodaczek odnosi sukcesy na arenie międzynarodowej. Choć <a href="https://plejada.pl/newsy/tomasz-kot-zimna-wojna-zagra-nikola-tesle-w-brytyjskim-filmie-kiedy-premiera/4vkwgex"><u>większość z nich podbija Hollywood</u></a>, próbując osiągnąć swój "American dream", okazuje się, że niektóre z nich karierę zrobiły w mało popularnym dla nas pod względem pracy Meksyku. <b>Dominika i Ludwika Paleta mają tam status gwiazd najpopularniejszych telenowel. Siostry, które urodziły się w Krakowie, od wielu lat robią oszałamiającą karierę w świecie latynoskich produkcji telewizyjnych</b>. Kim są, dlaczego wyemigrowały z kraju i dlaczego nie widzieliśmy ich w polskich produkcjach?</p>
      <related>
        <h4>Przeczytaj też:</h4>
        <a href="https://plejada.pl/newsy/oscary-2019-polacy-na-oscarach-kto-sie-pojawil-kto-wygral/6mjgzr0"/>
      </related>
      <figure>
        <embed-post data-src="https://www.instagram.com/p/BnBtrLXhwe7" data-service="Instagram"/>
      </figure>
      <h3>Z Krakowa do Meksyku: Dominika i Ludwika Paleta to gwiazdy latynoskich telenowel</h3>
      <p>Dominika (47l.) i Ludwika (40 l.) Paleta to rodzone siostry, które urodziły się w Krakowie, gdzie dorastały w artystycznym domu. <b>Ich ojciec, Zbigniew Paleta, to znany kompozytor i skrzypek, mający na swoim koncie współpracę z Markiem Grechutą i Ewą Demarczyk</b>. Brał także udział w komponowaniu muzyki do filmu "Trzy kolory: Biały" Zbigniewa Kieślowskiego.</p>
      <figure>
        <embed-post data-src="https://www.instagram.com/p/BtzCISpBlBg" data-service="Instagram"/>
      </figure>
      <p><i>Polecamy</i>: <a href="https://plejada.pl/zdjecia-gwiazd/polacy-w-zagranicznych-filmach-adamczyk-kulig-kalicka-koman-zawierucha-w-filmie/7nn69m9"><u>Kulig, Kalicka, Adamczyk. Zagrali w zagranicznych filmach i nie zostali "wycięci"</u></a></p>
      <p><b>Matka sióstr, Barbara Paciorek-Paleta, była cenioną malarką</b>. Zmarła w 2011 roku w Meksyku, gdzie wraz z najbliższymi<b> przeprowadziła się na początku lat 80., kiedy jej mąż dostał bardzo korzystną ofertę pracy</b>.</p>
      <figure>
        <embed-post data-src="https://www.instagram.com/p/BT6nY3nhBeh" data-service="Instagram"/>
      </figure>
      <p>Siostry Paleta od zawsze pasjonowały się sztuką. <b>Ludwika swoją pierwszą rolę dostała już w wieku 11 lat, w telenoweli "Carrusel"</b>, po tym, jak starsza siostra namówiła ją na uczestnictwo w castingu. Kilka lat później publiczność rozkochała w sobie dzięki głównej roli w serialu "El Abuelo y Yo". Niedługo potem zniknęła jednak z telewizji. Wszystko na rzecz studiów, które kontynuowała w Europie. Po ich ukończeniu <b>zagrała w najpopularniejszych, latynoskich telenowelach, m.in. "Maria z przedmieścia"</b>, gdzie zagrała u boku słynnej aktorki i piosenkarki o pseudonimie Thalia, <b>"Przyjaciółki i rywalki" </b>oraz<b> "Córka przeznaczenia"</b>, które w latach 90. były niezwykle popularne w Polsce.</p>
      <p>Dominika z kolei studiowała historię sztuki na Uniwersytecie Iberoamerykańskim w Meksyku i dość późno rozpoczęła przygodę z aktorstwem. <b>W wieku 25 lat otrzymała rolę w produkcji ”Amada Enemiga"</b>. Rok później mogła pochwalić się już wielkim sukcesem. Zdobyła bowiem nagrodę "Eres Award" dla Najlepszej Nowej Artystki za w rolę w popularnym serialu<b> "La Usurpadora", który w Polsce funkcjonował jako kultowa "Paulina".</b></p>
      <p>Prywatnie Ludwika Paleta miała dwóch mężów. Przez ponad dekadę związana była z aktorem Plutarco Hazą, z którym <b>ma syna Nicolasa</b>, jednak para rozstała się w 2008 roku.</p>
      <figure>
        <embed-post data-src="https://www.instagram.com/p/BkEGY24BXe-" data-service="Instagram"/>
      </figure>
      <p>Pięć lat później aktorka <b>wyszła za syna byłego prezydenta Meksyku</b>, Carlosa Salinasa de Gortariego. W 2007 roku latynoski <b>magazyn "People" wyróżnił ją miejscem wśród 50. najpiękniejszych kobiet</b>.</p>
      <p>Dominika Paleta z kolei włada biegle trzema językami: polskim, hiszpańskim i angielskim. Już<b> kilka lat temu, zapewniała rodaków, że marzy o zagraniu w polskiej produkcji</b>, jednak jak na razie plany te pozostają też w sferze marzeń. Prywatnie <b>jest matką dwóch córek Marii i Aitany</b>, których doczekała się z Argentyńczykiem, Fabianem Ibarrą. Para jest po rozwodzie.</p>
      <figure>
        <embed-post data-src="https://www.instagram.com/p/B46Eyhdpal9" data-service="Instagram"/>
      </figure>
      <p>Obie siostry, mimo napiętego grafiku i wielu projektów,<b> często odwiedzają rodzinny kraj. Wakacje spędzają w Krakowie, pojawiły się też w Warszawie i Oświęcimiu.</b></p>
      <figure>
        <embed-post data-src="https://www.instagram.com/p/B0omnM3gqQG" data-service="Instagram"/>
      </figure>
      <figure>
        <embed-post data-src="https://www.instagram.com/p/B0qj-pcIZjT" data-service="Instagram"/>
      </figure>
      <figure>
        <embed-post data-src="https://www.instagram.com/p/B0i-0OSgc-3" data-service="Instagram"/>
      </figure>
      <figure>
        <embed-post data-src="https://www.instagram.com/p/BlSO2EPhSkg" data-service="Instagram"/>
      </figure>
      <p>Mamy szczerą nadzieję, że zarówno Ludwika, jak i Dominika Paleta będą miały szansę zagrać w polskiej produkcji. Pamiętacie je z najbardziej kultowych, latynoskich telenowel? My owszem!</p>
      <p>
        <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
      </p>
      <footer>Źródło: <a href="http://www.onet.pl/"><u/>Media</a></footer>
    </article>
  </body>
</html>