<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/accident-radauti-suceava-video-327158.html"/>
    <meta property="og:site_name" content="Observator"/>
    <meta property="article:published_time" content="2019-11-24T07:30:00+00:00"/>
    <meta property="og:title" content="Accident cumplit, trei maşini s-au făcut praf în Suceava. Sunt şase victime, între care doi copii (Video)"/>
    <meta property="og:description" content="Șase persoane, între care doi copii, au fost răniți, sâmbătă seara, într-un accident rutier produs la ieșirea din Rădăuți spre Milișăuți, în Suceava. "/>
  </head>
  <body>
    <article>
      <h1>Accident cumplit, trei maşini s-au făcut praf în Suceava. Sunt şase victime, între care doi copii (Video)</h1>
      <address><time datetime="2019-11-24T07:30:00+00:00">24 Nov 2019, 07:30</time> by <a rel="author">Veronica Micu</a></address>
      <p>
        <b>
          <b>Șase persoane, între care doi copii, au fost răniți, sâmbătă seara, într-un accident rutier produs la ieșirea din Rădăuți spre Milișăuți, în Suceava. </b>
        </b>
      </p>
      <p>Potrivit ISU Suceava, în accident au fost implicate patru autovehicule.</p>
      <p>La faţa locului au intervenit pompierii militari cu două autospeciale cu accesorii pentru descarcerare și două ambulanțe SMURD, cu sprijinul a două echipaje ale Serviciului de Ambulanță Județean Suceava.</p>
      <p>Dintre persoanele implicate în evenimentul rutier, în urma evaluării medicale, doar doi bărbați care au rămas încarcerați au fost transportați la spital, precizează ISU Suceava.</p>
      <p>În urma impactului, trei maşini s-au făcut praf, a patra suferind avarii minore.</p>
      <figure>
        <iframe src="https://www.youtube.com/embed/A6bUea2u8H0" width="640" height="360" data-service="Youtube" scrolling="no"/>
      </figure>
      <p>Poliţiştii au deschis o anchetă pentru a afla circumstanţele în care s-a produs accidentul.</p>
    </article>
  </body>
</html>