<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806976/%D8%AE%D8%B4%DA%A9%D8%B4%D9%88%DB%8C%DB%8C-%D9%84%D8%A8%D8%A7%D8%B3-%D8%A8%D8%A7%D9%81%D8%AA-%D9%88-%D9%BE%D8%B4%D9%85%DB%8C-%DA%86%DA%AF%D9%88%D9%86%D9%87-%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T07:19:00+00:00"/>
    <meta property="og:title" content="خشکشویی لباس بافت و پشمی چگونه است؟"/>
    <meta property="og:description" content="خشکشویی لباس پشمی و بافتنی کار ساده‌ای نیست و نیاز به صبر و حوصلۀ زیادی دارد. بسیاری از مردم ترجیح می‌دهند در پاییز و زمستان لباس پشمی خود را نشویند تا گوله یا جمع نشود."/>
  </head>
  <body>
    <article>
      <h1>خشکشویی لباس بافت و پشمی چگونه است؟</h1>
      <h2>خشکشویی لباس پشمی و بافتنی کار ساده‌ای نیست و نیاز به صبر و حوصلۀ زیادی دارد. بسیاری از مردم ترجیح می‌دهند در پاییز و زمستان لباس پشمی خود را نشویند تا گوله یا جمع نشود.</h2>
      <address>
        <time datetime="2019-11-24T07:19:00+00:00">24 Nov 2019, 07:19</time>
      </address>
      <p> به گزارش گروه بازرگانی <a href="https://snn.ir/">خبرگزاری دانشجو</a>، خشکشویی لباس پشمی و بافتنی کار ساده‌ای نیست و نیاز به صبر و حوصلۀ زیادی دارد. بسیاری از مردم ترجیح می‌دهند در پاییز و زمستان لباس پشمی خود را نشویند تا گوله یا جمع نشود. با این حال شستن لباس پشمی و بافتنی اهمیت بسیاری دارد، چرا که ممکن است باکتری  و میکروب‌ها در داخل بافت لباس‌های پشمی رشد کنند و تکثیر شوند. بنابراین شستن این مدل لباس‌ها را در برنامه شستشوی خود قرار دهید. اگر می‌خواهید هنگام شستشو لباس پشمی شما آسیب نبیند به یک <a href="https://digiwash.ir/">خشکشویی آنلاین</a> اعتماد کنید و لباس‌تان را تمیز و سالم باقی بماند.</p>
      <h3>1. از ماشین لباسشویی استفاده نکنید:</h3>
      <p>بر خلاف تصور بسیاری از مردم، توصیه می‌کنیم لباس، شال گردن و دستکش بافتنی یا پشمی را در ماشین لباسشویی قرار ندهید. چرا که چرخش ماشین لباسشویی و میزان دمای آب گرم به بافت لباس پشمی آسیب می‌رساند و ممکن است روی لباس شما را گوله کند.</p>
      <p>اگر روی تَگ لباس پشمی نوشته شده است: شستن با ماشین لباسشویی مانعی ندارد، ترجیحا لباس را به یک خشکشویی بسپارید. خشکشویی‌ آنلاین لباس شما را از درب خانه تحویل می‌گیرد و در یک ماشین لباسشویی صنعتی و مناسب لباس بافت و پشمی قرار می‌دهد که در این صورت کمترین آسیب به لباستان وارد نمی‌شود.  شما می توانید <a href="https://digiwash.ir/%D9%84%DB%8C%D8%B3%D8%AA-%D9%82%DB%8C%D9%85%D8%AA-%D8%AE%D8%B4%DA%A9%D8%B4%D9%88%DB%8C%DB%8C/">لیست قیمت خشکشویی</a> را مشاهده و به راحتی سفارش خود را ثبت نماییدو</p>
      <h3>2. لباس پشمی را در آب سرد قرار دهید:</h3>
      <p>آب داغ به بافت لباس پشمی آسیب می‌رساند. بنابراین بهتر است از آب سرد به منظور شستشوی لباس پشمی یا بافتنی خود استفاده کنید. آب سرد کمترین میزان آسیب را به لباس‌تان وارد می‌کند.</p>
      <p>اگر لباس پشمی‌تان بزرگ است، یک قاشق چای خوری ماده شوینده به ظرف آب سرد اضافه کنید. اگر می‌خواهید یک لباس کوچک، شال گردن یا دستکش بشویید، از نصف یک قاشق چای خوری ماده شوینده استفاده کنید.</p>
      <p>پیش از شستشوی لباس، 10 تا 15 دقیقه فرصت دهید تا آب به بافت لباس پشمی یا بافتنی نفوذ کند و کاملا خیس شود.</p>
      <h3>3. به آرامی لباس پشمی را بشویید:</h3>
      <p>مواد شوینده حل شده در آب را روی لباس پشمی بریزید تا مواد شوینده جذب لباس شوند. سپس به آرامی لباس پشمی را بشویید. اگر ناخن‌تان بلند است از دستکش پلاستیکی آشپزخانه استفاده کنید تا لباس‌تان نخ‌کش نشود و آسیب نبیند. پس از شستشوی کامل لباس پشمی، آن را از آب کثیف بیرون آورید و با ملایمت فشار دهید تا آب چرک از آن خارج شود.</p>
      <h3>4. دوباره لباس پشمی یا بافتنی را با آب سرد بشویید:</h3>
      <figure>
        <img src="https://snn.ir/files/fa/news/1398/9/3/847268_213.jpg"/>
      </figure>
      <p>لباس، شال گردن یا دستکش بافتنی یا پشمی را زیر آب سرد قرار دهید تا هیچ‌گونه ماده شونده در بافت لباس باقی نماند. در آب کشی لباس پشمی دقت کنید، چرا که ممکن است مواد شوینده، لکه یا کثیفی لابه‌لای بافت لباس باقی بماند.</p>
      <p>مرحله آب کشی را چندین بار تکرار کنید تا لباس بافتنی یا پشمی کاملا پاک شود. در این مرحله نیز به لباس چنگ نزنید و آن را محکم فشار ندهید تا گوله نشود.</p>
      <h3>5. لباس پشمی را با یک حوله خشک کنید:</h3>
      <p>در صورتی که لباس پشمی کاملا خیس است، هیچ‌گاه از بند آویزان نکنید. با این روش لباس‌تان دیرتر خشک می‌شود. بهترین روش خشک کردن لباس پشمی با استفاده از حوله است:</p>
      <ul>
        <li>یک حوله بزرگ و تمیز را روی زمین پهن کنید.</li>
        <li>لباس، شال یا دستکش پشمی خود را روی حوله پهن کنید.</li>
        <li>پایین حوله را روی لباس پشمی قرار دهید و لباس را به آرامی رول کنید، به طوری که حوله روی لباس قرار گیرد.</li>
        <li>حوله را فشار دهید تا آب اضافه لباس پشمی را بگیرید. این مرحله را چند بار تکرار کنید تا آب اضافه لباس گرفته شود.</li>
        <li>سپس لباس بافتنی یا پشمی را از روی حوله بردارید تا در هوای آزاد قرار گیرد.</li>
      </ul>
      <h3>6. لباس پشمی خیس را تا نکنید:</h3>
      <p>در مرحله قبل، لباس پشمی را با کمک حوله خشک کردید. با این حال لباس پشمی کاملا خشک نشده و کمی نم دارد. هیچ‌گاه لباس پشمی مرطوب را تا نکنید.</p>
      <p>لباس را همان‌گونه که هست روی یک سطح تمیز قرار دهید و با دست کاملا صاف کنید تا به شکل خودش خشک شود و جمع نگردد.</p>
      <p>ممکن است خشک شدن لباس پشمی کمی طول بکشید. با این حال اگر می‌خواهید لباس‌تان سالم بماند و گوله نشود، بهتر است از اتو استفاده نکنید یا در معرض نور مستقیم خورشید قرار ندهید. همچنین استفاده از خشک‌کن ماشین لباسشویی آسیب جدی به لباس‌تان وارد می‌کند.</p>
      <h3>نکته:</h3>
      <p>لباس پشمی یا بافتنی از پشم طبیعی حیوانات ساخته می‌شود و اگر می‌خواهید لباس‌تان سالم بماند، توصیه می‌کنیم از اشتباهات جبران ناپذیر مانند استفاده از ماشین لباسشویی و آب داغ پرهیز کنید. اگر در شستن این مدل لباس شک دارید، لباس‌تان را به یک <a href="https://digiwash.ir/">خشکشویی اینترنتی</a> یا آفلاین قابل اعتماد بسپارید و خیال خودتان را راحت کنید!</p>
    </article>
  </body>
</html>