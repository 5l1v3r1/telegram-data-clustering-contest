<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563029/antikapnistikos-nomos-o-apisteytos-logos-poy-chrewnontai-oi-kliseis-sto-1142"/>
    <meta property="og:site_name" content="NOOZ."/>
    <meta property="article:published_time" content="2019-11-24T07:17:00+00:00"/>
    <meta property="og:title" content="Αντικαπνιστικός νόμος: Ο απίστευτος λόγος που χρεώνονται οι κλήσεις στο &quot;1142&quot;"/>
    <meta property="og:description" content="Γιατί και πότε χρεώνονται οι κλήσεις στο «1142» - Τί δήλωσε ο υπουργός Υγείας Βασίλης Κικίλιας - Οι υπηρεσίες που προσφέρει"/>
  </head>
  <body>
    <article>
      <h1>Αντικαπνιστικός νόμος: Ο απίστευτος λόγος που χρεώνονται οι κλήσεις στο "1142"</h1>
      <address>
        <time datetime="2019-11-24T07:17:00+00:00">24 Nov 2019, 07:17</time>
      </address>
      <p>
        <b>Γιατί και πότε χρεώνονται οι κλήσεις στο «1142» - Τί δήλωσε ο υπουργός Υγείας Βασίλης Κικίλιας - Οι υπηρεσίες που προσφέρει</b>
      </p>
      <p>Την χρέωση της γραμμής 1142 για τον αντικαπνιστικό νόμο θέλησε να δικαιολογήσει ο υπουργός Υγείας <b>Βασίλης Κικίλιας.</b></p>
      <p>Μιλώντας στην τηλεόραση του ΑΝΤ1, ανέφερε ότι στην όποια αναμονή για το τηλέφωνο καταγγελιών στην γραμμή 1142 "δεν πληρώνει κανείς", ωστόσο "όταν απαντάται το τηλεφώνημα υπάρχει μια <b>συμβολική χρέωση για να αποφευχθούν οι φάρσες</b>"...</p>
      <p>Ανέφερε επίσης ότι <b>οι καταγγελίες "γίνονται επώνυμα"</b>, προκειμένου να αντιμετωπιστούν επίσης και τα φαινόμενα κακεντρεχών καταγγελιών για λόγους ανταγωνισμού.</p>
      <p>"Είμαι πεπεισμένος ότι η κοινωνία μας είναι ώριμη, για πρώτη φορά βλέπω σύγκλιση όλων των πολιτικών κομμάτων, και είναι σημαντικό αυτό, σε κάτι το οποίο προάγει τη Δημόσια Υγεία. Ολες οι σύγχρονες ευρωπαϊκές χώρες έχουνε εφαρμόσει τον αντικαπνιστικό νόμο. Μέχρι και η Τουρκία τον εφήρμοσε, που ενδεχομένως να είχε άλλη κουλτούρα και άλλη νοοτροπία ως προς τα καπνικά" δήλωσε.</p>
      <p>Υπενθυμίζεται ότι η γραμμή 1142 δεν λειτουργεί αποκλειστικά για καταγγελίες παραβίασης του αντικαπνιστικού νόμου. Παράλληα, μπορεί κάποιος να ενημερωθεί για το τι προβλέπει η νομοθεσία για την απαγόρευση του καπνίσματος αλλά και να ζητήσει επίσης βοήθεια για τη διακοπή του καπνίσματος.</p>
    </article>
  </body>
</html>