<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/obshchestvo/plovdiv-vvezhda-elektronno-obsluzhvane-na-mladozhenci"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-24T07:31:01+00:00"/>
    <meta property="og:title" content="Пловдив въвежда електронно обслужване на младоженци"/>
    <meta property="og:description" content="Пловдив e първата община в България, в която ще бъде въведено онлайн обслужване на младоженци."/>
  </head>
  <body>
    <article>
      <h1>Пловдив въвежда електронно обслужване на младоженци</h1>
      <address>
        <time datetime="2019-11-24T07:31:01+00:00">24 Nov 2019, 07:31</time>
      </address>
      <p>Пловдив e първата община в България, в която ще бъде въведено онлайн обслужване на младоженци.</p>
      <p>Новата система ще позволява на желаещите да сключат граждански брак да записват часа и датата за сватбения си ритуал от разстояние. Те ще могат също да подават заявления за изнесен ритуал и да избират мястото. Целта е да бъде спестено ценно време на бъдещите съпружески двойки, като се използват възможностите на интернет. Електронна система ще стартира от началото на следващата година. Тя е вече разработена и от първи декември ще бъде пусната за едномесечен пробен период, като паралелно ще се използва и старата система. </p>
      <p>Младоженците ще получават на посочен от тях електронен адрес служебна бележка и списък с всички необходими документи, които трябва да бъдат подготвени за сключване на брака, съобщава БНР. Няколко дни преди самия ритуал ще получават и подсещане за датата, на която трябва да донесат документите и датата, на която ще сключат брака.</p>
    </article>
  </body>
</html>