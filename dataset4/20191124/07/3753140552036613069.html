<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/23_lystopada_na_fronti_z_rosiyskogo_boku_obstrily_poblyzu_4_selysch_z_ukrayinskogo_bez_vtrat"/>
    <meta property="og:site_name" content="espreso.tv"/>
    <meta property="article:published_time" content="2019-11-24T07:09:00+00:00"/>
    <meta property="og:title" content="23 листопада на фронті: з російського боку - обстріли поблизу 4 селищ, з українського - без втрат"/>
    <meta property="og:description" content="У суботу, 23 листопада 2019 року, збройні формування Російської Федерації 8 разів порушили режим припинення вогню на Донбасі"/>
  </head>
  <body>
    <article>
      <h1>23 листопада на фронті: з російського боку - обстріли поблизу 4 селищ, з українського - без втрат</h1>
      <address>
        <time datetime="2019-11-24T07:09:00+00:00">24 Nov 2019, 07:09</time>
      </address>
      <p>У суботу, 23 листопада 2019 року, збройні формування Російської Федерації 8 разів порушили режим припинення вогню на Донбасі</p>
      <p>Про це йдеться в інформаційному зведенні про ситуацію в районі проведення Операція об'єднаних сил станом на 07:00 неділі, 24 листопада 2019 року, передає <a href="https://espreso.tv/">Еспресо.TV</a> з посиланням на прес-службу Міністерства оборони України.</p>
      <p>"Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем та стрілецької зброї, з великокаліберними кулеметами включно", - наголошують військові.</p>
      <p><b>Читайте також</b>: Зустріч у Нормандському форматі: <a href="https://espreso.tv/article/2019/11/16/zustrich_u_normandskomu_formati_yak_vidriznyty_peremogu_vid_porazky">як відрізнити перемогу від поразки</a></p>
      <p>Російсько-терористичні сили відкривали вогонь по українським позиціям поблизу 4 селищ:</p>
      <p>Південне - з ручних протитанкових гранатометів, великокаліберних кулеметів і стрілецької зброї;</p>
      <p>Піски - з мінометів калібру 82 мм, гранатометів різних систем, великокаліберних кулеметів та іншої стрілецької зброї;</p>
      <p>Водяне - з автоматичних гранатометів, стрілецької зброї та РПГ;</p>
      <p>Верхньоторецьке - з великокаліберних кулеметів і автоматичних гранатометів.</p>
      <p><b>Читайте також</b>: Тарас Стецьків і Микола Давидюк: <a href="https://espreso.tv/article/2019/11/12/taras_steckiv_i_mykola_davydyuk_putin_pochne_provokaciyi_aby_zelenskyy_prypovz_na_kolinakh_i_vykonav_te_scho_prosyt_kreml_i_os_todi_pochnetsya">Путін почне провокації, аби Зеленський приповз на колінах і виконав те, що просить Кремль</a>. І ось тоді почнеться</p>
      <p>За офіційними даними, вчора, 23 листопада, втрат серед особового складу Об'єднаних сил внаслідок обстрілів не було.</p>
      <p>З початку цієї доби російські окупаційні війська, з великокаліберних кулеметів, вели прицільний вогонь у районі Тарамчука. Обстріл тривав понад півгодини.</p>
      <p>"Втрат з нашого боку не зафіксовано", - зазначається у повідомленні.</p>
      <ul>
        <li>Нагадаємо, у <a href="https://espreso.tv/news/2019/11/04/u_zhovtni_na_fronti_zagynuly_9_zakhysnykiv_ukrayiny_vikom_vid_22_do_44_rokiv_oprylyudneno_imena_ta_foto">жовтні 2019 року</a> в бойових діях з російсько-терористичними силами втратили свої життя 9 вояків.</li>
      </ul>
    </article>
  </body>
</html>