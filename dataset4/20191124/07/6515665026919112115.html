<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3363283/buduce-zvezde-srpskog-filma-ovo-su-naslednici-slavka-stimca-dragana-bjelogrlica-buleta-goncica"/>
    <meta property="og:site_name" content="kurir.rs"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="BUDUĆE ZVEZDE SRPSKOG FILMA! Ovo su naslednici Slavka Štimca, Dragana Bjelogrlića, Buleta Goncića..."/>
    <meta property="og:description" content="Slavko Štimac jedan je najomiljenijih dečaka jugoslovenskog filma, ali na velikom platnu i na snimanjima rasli su i Svetozar Bule Gonić, Gala Videnović i Dragan Bjelogrlić.U samo proteklih godinu dana pojavili su se neki novi klinci koji mogu u budućnosti ..."/>
  </head>
  <body>
    <article>
      <h6 class="kicker">Istražujemo</h6>
      <h1>BUDUĆE ZVEZDE SRPSKOG FILMA! Ovo su naslednici Slavka Štimca, Dragana Bjelogrlića, Buleta Goncića...</h1>
      <address>
        <time datetime="2019-11-24T07:00:00+00:00">24 Nov 2019, 07:00</time>
      </address>
      <p>Slavko Štimac jedan je najomiljenijih dečaka jugoslovenskog filma, ali na velikom platnu i na snimanjima rasli su i Svetozar Bule Gonić, Gala Videnović i Dragan Bjelogrlić.</p>
      <p>U samo proteklih godinu dana pojavili su se neki novi klinci koji mogu u budućnosti da zauzmu njihovo mesto - Predrag Vasić (mali Stanoje u „Montevideu“, prim. aut.), Ivan Vujić („Kralj Petar Prvi“), Biljana Čekić („Dara iz Jasenovca“) i Lana Lazović („Realna priča“).</p>
      <figure>
        <img src="https://www.kurir.rs/data/images/2019/11/23/20/2061887_dado-djilas_ff.jpg?ver=1574538781"/>
        <figcaption>
          <cite>foto: Dado Đilas</cite>
        </figcaption>
      </figure>
      <p>- Deca u srpskom filmu su stvar koja je najviše napredovala u našoj kinematografiji. Ona su sve bolja i bolja, a svako dete je doprinelo njegovom kvalitetu. U „Realnoj priči“ devojčica ima kompleksnu ulogu za rasplet filma. Lepo je odglumljeno. Velika je hrabrost kada reditelji za važnu ulogu uzmu dete i onda sudbinu celog filma prepuštaju nekom ko svoju uloge ne gradi kao profesionalni glumac - kaže Vojnov i dodaje:</p>
      <p>- S druge strane, deca, ako se s njima dobro komunicira, mogu autorovu viziju da sprovedu u delu. Sva ova deca su bila dobro rešenje. Nemamo mnogo filmova u kojima su deca glavni protagonisti, a dobar primer za to je „Banditi u potrazi za mamom“. Sjajan posao je tu reditelj napravio s decom koja dolaze iz socijalno ugrožene grupe. Jedna od stvari koje može da pomogne filmu na internacionalnom nivou jeste kada se osloni na decu. U „Jeseni samuraja“ imali smo Petra, koji na početku snimanja nije znao da čita, a toliko je dobro savladao priču da je najbolje mogao da prepriča o čemu se tu radi.</p>
      <p>Malu Lenu je za svoj debitantski rediteljski film Kičić našao među hiljadama dece.</p>
      <p>- Imali smo specifičan kasting. Od devojčica smo tražili da ne govore u zadatoj situaciji. Audicija je trajala više od pola sata. Lena je crtala, s nama komunicirala u sceni, ali nije želela da progovori. Kad smo završili, rekao sam joj: „Pokidala si“, a ona ni tad nije htela ništa da kaže - objasnio je Kičić.</p>
      <blockquote><b>Slavko Štimac ODRASTAO NA FILMU<br/></b>Slavko Štimac prvu ulogu ostvario je u filmu „Vuk samotnjak“. Nekoliko godina kasnije dobio je ulogu u „Malom ritu“.<br/>- Nisam odrastao kao ostala deca. Odrastao sam na filmu. Za razliku od ostalih, nisam, recimo, imao đačke ekskurzije i nisam živeo radost igranja s decom, a uvek sam negde žurio - otkrio je Štimac, koji nikad nije završio akademiju, ali je nastavio da se bavi glumom.</blockquote>
      <figure>
        <img src="https://www.kurir.rs/data/images/2019/01/11/22/1733731_whatsapp-image-20190111-at-22.23.05_ff.jpg?ver=1574538276"/>
        <figcaption>
          <cite>foto: Ana Paunković</cite>
        </figcaption>
      </figure>
      <blockquote><b>Dragan Bjelogrlić ISPRED KAMERA VEĆ 40 GODINA<br/></b>Davne 1978. snimio je film „Boško Buha“, kada su uz rame glumačkim velikanima, poput Marka Nikolića, Žarka Radića i Ljubiše Samardžića, stali dečaci Ivan, Dragan, Nenad... I dok je glavni protagosnista Ivan Kojundžić danas radio-voditelj, dečak koji je tumačio lik Save Jovanovića Sirogojna Dragan Bjelogrlić se i skoro 40 godina kasnije bavi glumom, ali i režijom.</blockquote>
      <figure>
        <img src="https://www.kurir.rs/data/images/2019/11/10/22/2048479_sonja-spasic2_ff.jpg?ver=1574538310"/>
        <figcaption>
          <cite>foto: Sonja Spasić</cite>
        </figcaption>
      </figure>
      <blockquote><b>Tijana Kondić ODUSTALA OD FILMA<br/></b>Tijana Kondić, popularna Nataša iz istoimenog filma Ljubiše Samardžića, postala je glumica tako što su je agenti za nova filmska lica pronašli na - velikom odmoru u školi. Za glavnu ulogu u filmu „Nataša“ osvojila je Zlatnu arenu u Puli. Nikad nije uspela da upiše FDU, ali je objavila knjigu.</blockquote>
      <figure>
        <img src="https://www.kurir.rs/data/images/2019/11/23/20/2061893_tijana-damir-dervisagic_ff.jpg?ver=1574538427"/>
        <figcaption>
          <cite>foto: Damir Dervišagić</cite>
        </figcaption>
      </figure>
      <blockquote><b>Vukašin Marković BEBAN OTIŠAO U PEVAČE<br/></b>Vukašin Marković je nekadašnja tinejdž zvezda, a danas perspektivni grafički dizajner i frontmen grupe Ajri FM, jednog od najboljih rege bendova na našim prostorima. Posle uloge Bebana u seriji „ Porodično blago“ odbijao je sve ponude, osim volontera Vukija u seriji „Jelena“ i u seriji „Mile protiv tranzicije“.</blockquote>
      <figure>
        <img src="https://www.kurir.rs/data/images/2019/11/23/20/2061895_vukasin-dragan-kadic_ff.jpg?ver=1574538616"/>
        <figcaption>
          <cite>foto: Dragan Kadić</cite>
        </figcaption>
      </figure>
      <blockquote><b>Denis Murić OSTAĆE ZAUVEK NIČIJE DETE<br/></b>Za Denisa Murića čuli su ceo svet i Srbija nakon filma „Ničije dete“. Prvu ulogu dobio je drami „Enklava“, kada je otišao na kasting da bi minirao druga koji je želeo da izađe na audiciju. Denis je upisao glumu, a trenutno ga gledamo u hit seriji „Grupa“.</blockquote>
      <figure>
        <img src="https://www.kurir.rs/data/images/2019/10/09/22/2014729_denis-muric_ff.jpg?ver=1574539014"/>
        <figcaption>
          <cite>foto: Nemanja Nikolić</cite>
        </figcaption>
      </figure>
      <blockquote><b>Dimitrije Vojnov ZORAN IZ FILMA TITO I JA<br/></b>Dimitrija Vojnova smo upoznali u filmu „Tito i ja“, gde je imao glavnu ulogu bucmastog dečaka Zorana, koji je zbog ljubavi prema Titu napravio veliki problem svima oko sebe. Dimitrije se danas bavi kritikom i autor je serije „Državni službenik“.</blockquote>
      <figure>
        <img src="https://www.kurir.rs/data/images/2019/11/23/20/2061915_vojnov-nebojsa-mandic_ff.jpg?ver=1574538940"/>
        <figcaption>
          <cite>foto: Nebojša Mandić</cite>
        </figcaption>
      </figure>
      <p>
        <b>(Kurir.rs / Ljubomir Radanov / Foto:Aleksandar Letić / Promo)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3362751/gde-cete-vas-dve-mamu-vam-jeem-zoran-je-viknuo-na-2-dame-iz-publike-a-onda-je-naisao-muz-jedne-od-njih-titov-admiral"/>
        <a href="https://www.kurir.rs/zabava/pop-kultura/3362689/svecano-dan-narodnog-pozorista-u-beogradu-jezdicu-dve-nagrade-kao-i-priznanje-rasa-plaovic"/>
        <a href="https://www.kurir.rs/zabava/pop-kultura/3362685/ne-znam-glumca-koji-ne-voli-kafanu-nela-mihailovic-o-serijama-grupa-i-biser-bojane"/>
        <a href="https://www.kurir.rs/zabava/pop-kultura/3362209/radnja-smestena-u-1934-a-u-pozadini-ovo-tviter-se-usijao-svi-komentarisu-sta-su-videli-u-senkama-nad-balkanom-foto"/>
      </related>
    </article>
  </body>
</html>