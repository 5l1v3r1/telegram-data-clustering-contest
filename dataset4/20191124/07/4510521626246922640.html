<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/live-blog-alegeri-prezidentiale-2019-prezenta-vot-comparativ-turul-i-1_5dda23c05163ec4271596013/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T07:03:39+00:00"/>
    <meta property="og:title" content="LIVE BLOG Alegeri prezidenţiale 2019. Fraudă cu urna mobilă în Teleorman. Un alegător a murit la votare"/>
    <meta property="og:description" content="Prezenţa la vot la alegerile prezidenţiale era la ora 11:00 de 11.39 %, peste 2 milioane de români exercitându-şi dreptul de vot, conform datelor BEC. Până la 11:00, la secţiile de vot din diaspora au votat peste 400.000 de alegători."/>
  </head>
  <body>
    <article>
      <h1>LIVE BLOG Alegeri prezidenţiale 2019. Fraudă cu urna mobilă în Teleorman. Un alegător a murit la votare</h1>
      <address><time datetime="2019-11-24T07:03:39+00:00">24 Nov 2019, 07:03</time> by <a rel="author">Alina Vasile</a></address>
      <h4>Prezenţa la vot la alegerile prezidenţiale era la ora 11:00 de 11.39 %, peste 2 milioane de români exercitându-şi dreptul de vot, conform datelor BEC. Până la 11:00, la secţiile de vot din diaspora au votat peste 400.000 de alegători.</h4>
      <h3>UPDATE 14.00 Prezenţa la vot pe judeţe</h3>
      <p>Prezenţa la vot la nivel naţional era de 26,85%. În urmă cu două săptămâni prezenţa era de doar 25%.</p>
      <p>
        <b>Judeţele cu cea mai mare prezenţă la vot</b>
      </p>
      <ol>
        <li>Ilfov: 34,28%</li>
        <li>Braşov: 31,07%</li>
        <li>Argeş: 30,58%</li>
        <li>Cluj: 30,49%</li>
        <li>Constanţa: 30,42</li>
      </ol>
      <p>Cele mai mici prezenţe s-au înregistrat în Harghita, cu 11,97%, Covasna cu 13,23% şi Satu Mare 19,57%.</p>
      <hr/>
      <p>
        <b>UPDATE 13.20 Bărbat sancţionat de Poliţie pentru propagandă electorală în ziua votării</b>
      </p>
      <p>Liberalii au reclamat că pe o pagină de pe Facebook a fost distribuit un videoclip care promovează un anumit candidat. Oamenii legii au identificat persoana care a postat videoclipul şi o vor sancţiona. <b><a href="https://adevarul.ro/locale/turnu-severin/un-barbat-mehedinti-sanctionat-politia-bistrita-nasaund-propaganda-electorala-ziua-votarii-1_5dda63e05163ec42715b7b24/index.html">(Detalii aici)</a></b></p>
      <hr/>
      <p>
        <b>UPDATE 13.15 Fraudă cu urna mobilă într-un sat din Teleorman</b>
      </p>
      <p>Pe numele unui bărbat care s-a prezentat la secţia de votare exista o cerere pentru urna mobilă. Acesta nu a recunoscut scrisul şi nici semnătura de pe respectiva cerere. <b><a href="https://adevarul.ro/locale/alexandria/frauda-urna-mobila-intr-un-sat-teleorman-politistii-deschis-dosar-penal-1_5dda64975163ec42715b821e/index.html">(Detalii aici)</a></b></p>
      <hr/>
      <p>
        <b>UPDATE 13.10 Fake news dat de pro-ruşi: Un bătrân ar fi fost omorât în bătaie pentru că nu l-a susţinut pe Iohannis</b>
      </p>
      <p>Pro-ruşii din România au aruncat, în mediul online, sâmbătă seară, un fake news, potrivit căruia un bărbat în vârstă ar fi fost omorât în bătaie pentru că a spus că nu îl susţine pe Klaus Iohannis în cursa pentru Cotroceni <b><a href="https://adevarul.ro/news/eveniment/fake-news-dat-pro-rusi-votului-prezidentiale-batran-fost-omorat-bataie-nu-l-a-sustinut-iohannis-1_5dda5df45163ec42715b4632/index.html">(Detalii aici)</a></b></p>
      <hr/>
      <h3>UPDATE 13.00 Prezenţa la vot </h3>
      <p>Ritmul de votare este de aproximativ un milion de alegători pe oră. Astfel, la ora 13.00, prezenţa la vot este de 22,23%, cu 4 milioane de români prezenţi la urne, adică aproape 300.000 mai multe voturi comparativ cu turul I al alegerilor prezidenţiale. </p>
      <p><b>În diaspora</b> a votat peste jumătate de milion de oameni. </p>
      <p>
        <b>Prezenţa la vot pe judeţe:</b>
      </p>
      <ol>
        <li>Ilfov: 28,03%</li>
        <li>Teleorman: 25,68%</li>
        <li>Constanţa: 25,62%</li>
        <li>Braşov: 25,34%</li>
        <li>Argeş: 25,43%</li>
      </ol>
      <hr/>
      <p>
        <b>UPDATE 12.45 Lecţia haioasă a unui actor celebru despre importanţa votului: „E inadmisibil să stai cu berea în mână şi ţigara în colţul gurii să zici: mi se rupe!”</b>
      </p>
      <p>Studenţii clujeni de Societatea Studenţească de Ştiinţe Politice l-au întrebat pe simpaticul actor Bob Rădulescu despre importanţa votului <b><a href="https://adevarul.ro/locale/cluj-napoca/video-actor-celebru-lectie-haioasa-studentilor-despre-importanta-votului-e-inadmisibil-stai-berea-mana-tigara-coltul-gurii-zici-rupe-1_5dda5d595163ec42715b4112/index.html">(Vezi aici răspunsul lui) </a></b></p>
      <p>
        <b>UPDATE 12.30 Al doilea deces în Dolj, în preajma unei secţii de vot </b>
      </p>
      <p>Un bărbat în vârstă de 81 ani, din localitatea Apele Vii, şi-a pierdut viaţa în timp ce se afla lângă secţia de votare, după ce în urmă cu numai o oră un alt bărbat a murit în timp ce aştepta să voteze. <b><a href="https://adevarul.ro/locale/craiova/al-doilea-deces-dolj-preajma-sectii-vot-alt-barbat-nu-mai-putut-resuscitat-1_5dda5b145163ec42715b31e9/index.html">(Detalii aici)</a></b></p>
      <hr/>
      <p>
        <b>UPDATE 12.15 Emil Boc, mesaj despre necesitatea de a „ne desprinde de comunism“</b>
      </p>
      <p>„Cred că acum, la 30 de ani de la comunism, este timpul să ne desprindem de acest lucru. Trebuie să ne despridem de sloganul «egali în sărăcie»“, a transmis primarul Clujului. <a href="https://adevarul.ro/locale/cluj-napoca/video-mesajul-primarului-emil-boc-votat-turul-prezidentiale-poate-momentul-desprinderii-definitive-comunism-1_5dda64ef5163ec42715b862a/index.html">(Detalii aici)</a></p>
      <hr/>
      <h3>UPDATE 12.00 Prezenţa la vot </h3>
      <p>Până la această oră, românii s-au mobilizat mai bine: prezenţa la vot este de 16,6%, peste 3 milioane de votanţi exercitându-şi deja opţiunea de vot. Comparativ cu turul I, astăzi au ieşit cu 142.604 mai mulţi alegători. </p>
      <p><b>În diaspora</b>, numărul alegătorilor a depăşit 463.000. </p>
      <p>
        <b>Prezenţa la vot pe judeţe:</b>
      </p>
      <p>În ultima oră, prezenţa la vot în Ilfov a depăşit-o pe cea din Olt.</p>
      <ol>
        <li>Teleorman: 21,17%</li>
        <li>Ilfov: 21,13%</li>
        <li>Olt: 20,48%</li>
        <li>Constanţa: 20,15%</li>
        <li>Argeş: 19,69%</li>
      </ol>
      <p>
        <b>Prezenţa la vot în Bucureşti</b>
      </p>
      <p>În Capitală, prezenţa la urne era de 16,2%, sectorul 3 având în continuare cea mai scăzută prezenţă.</p>
      <ul>
        <li>Sectorul 1: 18,07%</li>
        <li>Sectorul 2: 16,83%</li>
        <li>Sectorul 3: 13,83%</li>
        <li>Sectorul 4: 16,75%</li>
        <li>Sectorul 5: 15,1%</li>
        <li>Sectorul 6: 17,98%</li>
      </ul>
      <hr/>
      <p>
        <b>UPDATE 11.50 Carmen Iohannis a votat în Sibiu</b>
      </p>
      <p>Soţia preşedintelui a rămas să voteze la Sibiu, în timp ce şeful statului a fost dimineaţă la o secţie din Bucureşti: „Să nu subestimaţi importanţa zilei de azi şi s-o transformaţi într-o zi de glorie.“, le-a declarat ea jurnaliştilor.</p>
      <hr/>
      <p>
        <b>UPDATE 11.40 Un român din Belgia şi-a denumit maşina „ambulanţa gri“ şi „răpeşte“ şoferii de TIR pentru a-i duce la vot</b>
      </p>
      <p>Bărbatul şi-a redenumit maşina personală ”Ambulanţa gri” şi spune că ”răpeşte” şoferii din cabinele de camion şi îi duce la cea mai apropiată secţie de votare.<a href="https://adevarul.ro/locale/alba-iulia/foto-roman-belgia-si-a-denumit-masina-ambulanta-gri-rapeste-soferii-tir-a-i-duce-vot-1_5dda4d025163ec42715ab521/index.html"> (Detalii aici)</a></p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda4f775163ec42715ac88d/646x404.jpg"/>
      </figure>
      <hr/>
      <p>
        <b>UPDATE 11.30 </b>
        <b>Un alegător din Dolj a murit în incinta unei secţii de votare</b>
      </p>
      <p>Procesul electoral este oprit temporar, într-o secţie de votare din Dolj, după ce unui alegător în vârstă de 80 de ani i s-a făcut rău când era acolo. El a primit îngrijiri medicale, dar în cele din urmă a fost declarat decesul. <b><a href="https://adevarul.ro/locale/craiova/un-batran-murit-intr-o-sectie-votare-dolj-timp-astepta-voteze-procesul-electoral-fost-oprit-temporar-1_5dda4f605163ec42715ac807/index.html">(Detalii aici)</a></b></p>
      <hr/>
      <p>
        <b>UPDATE 11.25 </b>
        <b>Secţia în care s-a depăşit prezenţa la vot de 100%</b>
      </p>
      <p>La Moţoeşti, comuna Bărăşti din judeţul Olt, la ora 11,11 s-a ajuns la 100% prezenţă şi în minutele imediat următoare s-a depăşit. <b><a href="https://adevarul.ro/locale/slatina/sectia-olt-s-a-depasit--prezenta-100-patru-mai-votanti-liste-suplimentare-1_5dda4a355163ec42715a9d70/index.html">(Detalii aici)</a></b></p>
      <hr/>
      <p>
        <b>UPDATE 11.20 Dacian Cioloş a votat în Alexandria </b>
      </p>
      <p>Preşedintele PLUS spune că se aşteaptă ca mandatul viitorului preşedinte să fie mai dinamic decât a fost primul, iar şeful statului să adune toate forţele politice pentru modernizarea României. <a href="https://adevarul.ro/news/politica/alegeri-prezidentiale-2019-ciolos-astept-mandatul-viitorului-presedinte-mai-dinamic-decat-fost-primul-1_5dda56795163ec42715b0f84/index.html">(Detalii aici)</a></p>
      <hr/>
      <h3>UPDATE 11.00 Prezenţa la vot în ţară a depăşit-o pe cea din turul I</h3>
      <p>Prezenţa la vot în România la ora 11.00 a atins 11,39% şi a fost depăşit pragul de două milioane de votanţi. Comparativ cu turul I al alegerilor prezidenţiale, sunt cu 56.000 de alegători mai mulţi în această duminică.Cele mai multe voturi vin din mediul urban: 1,2 milioane, comparativ cu 875.000 în mediul rural. După criteriul de vârstă, electoratul din categoria 45-64 de ani a fost cel mai prezent la urne.</p>
      <p><b>În diaspora</b>, au votat peste 420.000 de români.</p>
      <p>
        <b>Prezenţa la vot pe judeţe</b>
      </p>
      <ol>
        <li>Teleorman - 15,4%</li>
        <li>Olt - 14,67%</li>
        <li>Ilfov - 14,43%</li>
        <li>Constanţa - 14,26%</li>
        <li>Giurgiu - 13,8%</li>
      </ol>
      <p>La polul opus, judeţele cu cea mai scăzută prezenţă la vot sunt, în continuare, Harghita şi Covasna (aproximativ 5%), urmate de Suceava (8,35%), Satu Mare (8,43) şi Mureş (8,81%). </p>
      <p>
        <b>Prezenţa la vot în Bucureşti, pe sectoare </b>
      </p>
      <p>În Capitală au votat până la ora 11.00 aproape 190.000 de persoane, cea mai scăzută prezenţă fiind în sectorul 3. </p>
      <ul>
        <li>Sectorul 1: 11,73%</li>
        <li>Sectorul 2: 11,06%</li>
        <li>Sectorul 3: 8,92%</li>
        <li>Sectorul 4: 10,93%</li>
        <li>Sectorul 5: 9,89%</li>
        <li>Sectorul 6: 11,66%</li>
      </ul>
      <hr/>
      <p>
        <b>UPDATE 10.55 Traian Băsescu a votat la Liceul Jean Monnet </b>
      </p>
      <p>Fostul preşedinte Traian Băsescu spune că a votat pentru a nu mai auzi ”că fitecine ia decizii de politică externă” şi a avut un mesaj pentru alegători, cărora le-a spus că democraţia trebuie apărată prin vot.</p>
      <hr/>
      <p>
        <b>UPDATE 10.45 Gest impresionant al membrilor unei secţii de votare din Italia</b>
      </p>
      <p>Membrii Secţiei de votare din localitatea Susa, din Italia, au intonat Imnul României cu mâna la inimă, în timp ce doi colegi cântau la pianul pe care se afla tricolorul. <b><a href="https://adevarul.ro/locale/targu-jiu/video-gest-impresionant-membrilor-sectii-votare-italia-1_5dda42da5163ec42715a6600/index.html">(Vezi momentul aici)</a></b></p>
      <hr/>
      <p>
        <b>UPDATE 10.40 Paleologu a votat într-o zi ruşinoasă“</b>
      </p>
      <p>Fostul candidat al PMP la alegerile prezidenţiale Theodor Paleologu a declarat că în al doilea tur a votat "împotrivă", spre deosebire de primul tur, când a votat "pentru schimbare". „Este o zi tristă, o zi ruşinoasă pentru România, în care, de fapt, nu există nicio speranţă de schimbare. Românii votează între două catastrofe“, a declarat Paleologu. <a href="https://adevarul.ro/news/politica/theodor-paleologu-votat-impotriva-intr-o-zi-rusinoasa-romania-1_5dda42cd5163ec42715a6586/index.html">(Detalii aici)  </a></p>
      <hr/>
      <p>
        <b>UPDATE 10.30 Dan Barna a votat la Sibiu</b>
      </p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda50cf5163ec42715adb30/646x404.jpg"/>
      </figure>
      <hr/>
      <p>
        <b>UPDATE 10.20 </b>
        <b>Mesajul </b>
        <b>românului cu plăcuţe anti-PSD, după ce a votat în turul II la alegerile prezidenţiale</b>
      </p>
      <p>Răzvan Ştefănescu, românul stabilit în Suedia care a stârnit un uriaş scandal după ce a condus o maşină cu plăcuţe anti-PSD, a transmis un mesaj pentru români.<a href="https://adevarul.ro/locale/cluj-napoca/mesajul-surprinzator-razvan-Stefanescu-romanul-placute-anti-psd-votat-turul-alegerile-prezidentiale-1_5dda3bcb5163ec42715a3363/index.html"> (Detalii aici)</a></p>
      <h3>UPDATE 10.00 Prezenţa la vot</h3>
      <p>La ora 10.00 prezenţa la vot a atins 6,87%, cu peste 1.250.000 de votanţi prezenţi la urne. Comparativ cu turul 1, în această duminică au ieşit cu 3.346 mai puţini alegători.</p>
      <p>În diaspora, prezenţa la vot bate recordul. Numărul alegătorilor care au votat la secţiile din străinătate a depăşit 398.000, la ora 10.00, în timp ce, în primul tur, până duminică la aceeaşi oră votaseră cu peste 80.000 de români mai puţin (315.042 de voturi). <a href="https://adevarul.ro/news/politica/prezenta-vot-diaspora-bate-recordul-tarile-strainatate-cei-mai-votanti-1_5dda38d25163ec42715a213f/index.html">(Vezi ţările din străinătate cu cei mai mulţi votanţi)</a></p>
      <hr/>
      <p>
        <b>UPDATE 09.15 </b>
        <b>Un român „colindă“ parcările din Germania şi duce şoferii de TIR la vot cu maşina personală</b>
      </p>
      <p>Românii din Diaspora se mobilizează exemplar pentru a vota la turul al doilea al alegerilor prezidenţiale <a href="https://adevarul.ro/locale/alba-iulia/un-roman-colinda-parcarile-germania-duce-soferii-tir-vot-masina-personala-1_5dda24a65163ec42715965c7/index.html">(Detalii aici)</a></p>
      <hr/>
      <p>
        <b>UPDATE 09.02 Preşedintele Klaus Iohannis a votat la Liceul Jean Monnet. </b>
      </p>
      <p>Şeful statului a fost aşteptat de premierul Ludovic Orban şi de echipa de campanie a PNL. </p>
      <p>„Am votat pentru o Românie modernă, europeană. Votăm pentru direcţia în care va merge România mai departe. Azi e ziua campionilor cu ştampila votat în mână. Dragi români, fiţi toţi campioni cu ştampila în mână. Am emoţii, aşteptăm diseară rezultatul. Important e să se meargă la vot“, a declarat Iohannis. <b><a href="https://adevarul.ro/news/politica/alegeri-prezidentiale-2019-iohannis-votat-o-romanie-moderna-europeana-astept-emotii-rezultatul-1_5dda30205163ec427159c8d3/index.html">(Detalii aici)</a></b></p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda33b95163ec427159f623/646x404.jpg"/>
      </figure>
      <p>
        <i>FOTO Inquam </i>
      </p>
      <p>
        <b>UPDATE 09.00 Prezenţa la vot: 3,3%</b>
      </p>
      <p>La această oră prezenţa la vot a depăşit 3% în România. Peste 600.000 de alegători au fost deja la urne, până la ora 09.00, pentru a-şi alege preşedintele. Spre comparaţie, în primul tur, duminică la ora 09.00 prezenţa la vot era 3,5%, cu 640.000 de votanţi. </p>
      <p>În diaspora, au votat peste 385.000 de români.</p>
      <hr/>
      <p>
        <b>UPDATE 08.20  Formă extremă de protest în urma unui accident mortal: „Oamenii vor să boicoteze alegerile şi să blocheze circulaţia pe Valea Oltului“</b>
      </p>
      <p>Sătui de tot fie victime în „capcana morţii” de pe DN 7 / E81, sătui de incompetenţa autorităţilor, zeci de localnici din Câineni - Vâlcea au ieşit sâmbătă seara să protesteze pe Valea Oltului. Oamenii din localitate au declanşat un protest spontan care va continua şi duminică. <a href="https://adevarul.ro/locale/ramnicu-valcea/video-forma-extrema-protest-urma-unui-accident-mortal-oamenii-vor-biocoteze-alegerile-blocheze-circulatia-valea-oltului-1_5dd9c37c5163ec42715752c1/index.html">Susţin că vor boicota şi votul</a><b><a href="https://adevarul.ro/locale/ramnicu-valcea/video-forma-extrema-protest-urma-unui-accident-mortal-oamenii-vor-biocoteze-alegerile-blocheze-circulatia-valea-oltului-1_5dd9c37c5163ec42715752c1/index.html">(Detalii aici).</a></b></p>
      <hr/>
      <p>
        <b>UPDATE 08.17 Orban a votat pentru „o Românie în care instituţiile statului să servească cetăţeanul“</b>
      </p>
      <p>Preşedintele PNL, premierul Ludovic Orban a declarat duminică, după ce a votat la alegerile prezidenţiale, că a votat pentru o Românie care să se dezvolte, o României în care instituţiile statului să servească cetăţeanul şi în care legea e lege pentru toţi. <a href="https://adevarul.ro/news/politica/alegeri-prezidentiale-2019-orban-votat-o-romanie-institutiile-statului-serveasca-cetateanul-video-1_5dda22d25163ec4271595598/index.html">(Detalii aici)</a></p>
      <hr/>
      <p>
        <b>UPDATE 08.08 Dăncilă a votat pentru o Românie „care să meargă înainte“</b>
      </p>
      <p>Prezidenţiabilul PSD Viorica Dăncilă a declarat duminică, după ce a votat în al doilea tur al alegerilor prezidenţiale, că a votat pentru o Românie care să meargă înainte, nu înapoi, spre vremuri în care nu aveam drepturi, nu aveam libertăţi. <b><a href="https://adevarul.ro/news/politica/alegeri-prezidentiale-2019-dancila-votat-romanie-care-mearga-inainte-cine-scoala-dimineata-ajunge-departe-1_5dda20465163ec4271593e7d/index.html">(Detalii aici)</a></b>.</p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda27135163ec4271597bed/646x404.jpg"/>
      </figure>
      <p>
        <i>FOTO Mediafax </i>
      </p>
      <p>
        <b>UPDATE 07.40 Gabriela Firea a votat pentru o Românie în care toţi cetăţenii „să fie respectaţi“</b>
      </p>
      <p>„Am votat pentru un dialog mai direct cu toţi cetăţenii din România. De asemenea, pentru pluripartidism, cred că au trecut acele epoci în care exista un singur partid - partidul unic", a spus Firea. Gabriela Firea a afirmat că şi-ar dori "mai multă înţelegere, mai multă armonie", "mai puţină vrajbă, mai puţine tensiuni, un dialog civilizat şi mai deschis".</p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda296f5163ec4271598fc9/646x404.jpg"/>
      </figure>
      <p>
        <i>FOTO Inquam / Alexandru Prepelita<br/></i>
        <b>O organizaţie PNL acuză PSD că a împânzit secţiile de votare cu specimene de vot anulat în dreptul candidatului Klaus Iohannis</b>
      </p>
      <p>Organizaţia PNL Bistriţa acuză PSD că a apelat la o practică condamnabilă chiar dacă subtilă pentru a descuraja alegătorii să voteze cu Klaus Iohannis. <a href="https://adevarul.ro/locale/bistrita/o-organizatie-pnl-acuza-psd-pus-specimenele-buletinelor-vot-stampila-anulat-doar-dreptul-candidatului-klaus-iohannis-1_5dda07755163ec427158bead/index.html">(Detalii aici)</a></p>
      <hr/>
      <h3>Prezenţa la vot în ţară la ora 08.00</h3>
      <p>Conform BEC, 239.458 de alegători au votat până la ora 8:00, preponderente fiind categoriile de vârstă 45 - 64 de ani şi persoanele de peste 65 de ani. Cei mai numeroşi sunt alegătorii din municipiul Bucureşti, unde peste 22.000 de persoane votaseră deja la ora 8. În clasament urmează Constanţa, cu peste 11.000 de alegători. </p>
      <p>Peste 18,2 milioane de români cu drept de vot sunt aşteptaţi, duminică, să-şi exprime opţiunea electorală într-una dintre cele 18.748 de secţii de votare organizate în ţară.</p>
      <p>Votarea are loc până la ora 21.00, dar secţiile unde sunt cozi pot rămâne deschise până la ora 23.59.</p>
      <h3>Prezenţa la vot în diaspora la ora 08.00</h3>
      <p>În străinătate, procesul electoral a început în noaptea de joi spre vineri şi continuă până luni, la ora 7.00. Duminică dimineaţă, la ora 08.00, votaseră aproape 385.000 de persoane în diaspora. </p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/24/5dda33b55163ec427159f609/627x0.jpg"/>
          <figcaption>Klaus Iohannis FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda33b55163ec427159f60a/627x0.jpg"/>
          <figcaption>Klaus Iohannis FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda33b55163ec427159f60b/627x0.jpg"/>
          <figcaption>Klaus Iohannis FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda33b95163ec427159f623/627x0.jpg"/>
          <figcaption>Klaus Iohannis FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda33905163ec427159f489/627x0.jpeg"/>
          <figcaption>Viorica Dăncilă FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda36d95163ec42715a1460/627x0.jpeg"/>
          <figcaption>Viorica Dăncilă FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda33905163ec427159f491/627x0.jpeg"/>
          <figcaption>Viorica Dăncilă FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda33905163ec427159f48a/627x0.jpeg"/>
          <figcaption>Viorica Dăncilă FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda296f5163ec4271598fc9/627x0.jpg"/>
          <figcaption>Gabriela Firea FOTO Inquam Photos Alexandru Prepeliță</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda34a45163ec427159fd5c/627x0.jpg"/>
          <figcaption>Alegători votează în turul doi al alegerilor prezidențiale în București FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda347f5163ec427159fb95/627x0.jpg"/>
          <figcaption>Alegători votează în turul doi al alegerilor prezidențiale în București FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda347e5163ec427159fb92/627x0.jpg"/>
          <figcaption>Alegători votează în turul doi al alegerilor prezidențiale în București FOTO Inquam Photos / Octav Ganea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda3ab75163ec42715a2c08/627x0.jpg"/>
          <figcaption>Lia Olguța Vasilescu FOTO Mediafax / Andreea Alexandru</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda3add5163ec42715a2d57/627x0.jpg"/>
          <figcaption>Viorica Dăncilă și Lia Olguța Vasilescu FOTO Mediafax / Andreea Alexandru</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda3b585163ec42715a3036/627x0.jpg"/>
          <figcaption>Alegători votează în turul doi al alegerilor prezidențiale în București FOTO Mediafax / Alexandru Dobre</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda42fa5163ec42715a66f4/627x0.jpg"/>
          <figcaption>Siegfried Muresan Foto Inquam Photos / Adriana Neagoe</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda27e35163ec42715983b3/627x0.jpg"/>
          <figcaption>Alegători votează în turul doi al alegerilor prezidențiale în București FOTOMediafax / Andreea Alexandru</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda4b345163ec42715aa64b/627x0.jpg"/>
          <figcaption>Theodor Paleologu Foto Mediafax / Eduard Vînătoru</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda4b845163ec42715aa86c/627x0.jpg"/>
          <figcaption>Theodor Paleologu Foto Mediafax / Eduard Vînătoru</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda4f605163ec42715ac805/627x0.jpg"/>
          <figcaption>Traian Băsescu Foto Mediafax / Alexandru Dobre</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda4f605163ec42715ac806/627x0.jpg"/>
          <figcaption>Traian Băsescu Foto Mediafax / Alexandru Dobre</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda4f605163ec42715ac80a/627x0.jpg"/>
          <figcaption>Traian Băsescu Foto Mediafax / Alexandru Dobre</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda53b45163ec42715afa55/627x0.jpg"/>
          <figcaption>Emil Boc Foto Inquam Photos / Raul Stef</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda63a25163ec42715b78cd/627x0.jpg"/>
          <figcaption>Alegători votează în turul doi al alegerilor prezidențiale în București FOTO AFP / Daniel Mihăilescu</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda67015163ec42715b9a04/627x0.jpg"/>
          <figcaption> Violeta Alexandru Foto Inquam Photos / Alexandra Pandrea</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/24/5dda67015163ec42715b9a05/627x0.jpg"/>
          <figcaption> Violeta Alexandru Foto Inquam Photos / Alexandra Pandrea</figcaption>
        </figure>
        <figcaption>
          <a href="https://adevarul.ro/news/politica/alegeri-prezidentiale-2019-imagini-turul--7_5dda35165163ec42715a0192/index.html">Alegeri prezidenţiale 2019 în imagini. Turul II</a>
        </figcaption>
      </slideshow>
      <hr/>
    </article>
  </body>
</html>