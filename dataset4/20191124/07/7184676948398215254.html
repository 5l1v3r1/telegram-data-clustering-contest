<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/24/doba-na-fronti-bojoviki-gatili-iz-zaboronenogo-ozbroyennya-2/"/>
    <meta property="og:site_name" content="Народна Правда"/>
    <meta property="article:published_time" content="2019-11-24T07:25:31+00:00"/>
    <meta property="og:title" content="Доба на фронті: бойовики гатили із забороненого озброєння"/>
    <meta property="og:description" content="23 листопада російські терористи на Донбасі 8 разів порушили режим припинення вогню, незважаючи на процес розведення сил, що триває на окремих ділянках  в зоні ООС"/>
  </head>
  <body>
    <article>
      <h1>Доба на фронті: бойовики гатили із забороненого озброєння</h1>
      <h2>Минулої доби, на щастя, обійшлося без втрат зі сторони ЗСУ</h2>
      <address>
        <time datetime="2019-11-24T07:25:31+00:00">24 Nov 2019, 07:25</time>
      </address>
      <p>В  суботу, 23 листопада, терористи “ЛДНР” 8 разів порушили режим припинення вогню <a href="https://narodna-pravda.ua/2019/11/22/na-donbasi-zaginuv-molodij-ofitser-zsu-bogdan-shatskij/">на Донбасі</a>, незважаючи на процес розведення сил, що триває на окремих ділянках  в зоні ООС.  </p>
      <p>Як передає НАРОДНА ПРАВДА з посиланням на  повідомлення пресцентру штабу ООС, бойовики обстріляли позиції підрозділів ООС із заборонених Мінськими домовленостями мінометів калібру 82 мм, гранатометів різних систем та стрілецької зброї, з великокаліберними кулеметами включно.</p>
      <p>Loading...</p>
      <figure>
        <img src="https://narodna-pravda.ua/wp-content/uploads/2019/11/1-801224-JB2dQVwe.png"/>
      </figure>
      <p>В районі відповідальності оперативно-тактичного угруповання <b>“ПІВНІЧ” </b>зафіксовано 3 обстріли бойовиками  позицій ООС біля населеного пункту Південне. Ворог вів вогонь з ручних протитанкових гранатометів, великокаліберних кулеметів і стрілецької зброї.</p>
      <p>В районі відповідальності оперативно-тактичного угруповання <b>“СХІД”</b> ворог здійснив 5 обстрілів: двічі біля Пісків – з мінометів калібру 82 мм, гранатометів різних систем, великокаліберних кулеметів та іншої стрілецької зброї; два рази поблизу Водяного – з автоматичних гранатометів, стрілецької зброї та РПГ; неподалік Верхньоторецького – з великокаліберних кулеметів і автоматичних гранатометів. </p>
      <p>23 листопада втрат серед особового складу Об’єднаних сил внаслідок обстрілів не було.</p>
      <p>З початку цієї доби російські окупаційні війська, з великокаліберних кулеметів, вели прицільний вогонь у районі Тарамчука. Обстріл тривав понад півгодини. Втрат з нашого боку не зафіксовано.</p>
      <p>Нагадаємо, 22 листопада терористи “ЛДНР” 14 разів порушили режим припинення вогню на Донбасі. Внаслідок обстрілів бойовиків <a href="https://narodna-pravda.ua/2019/11/23/doba-na-donbasi-ukrayina-znovu-zaznala-vtrat/">поранення  отримав поранення один  український захисник. Ще один військовослужбовець зі складу Об’єднаних сил загинув під час дорожньо-транспортної пригоди.</a></p>
      <p>Нагадаємо також, 12 листопада в районах проведення Операції Об’єднаних сил на Донбасі <a href="https://narodna-pravda.ua/2019/11/13/na-donbasi-ukrayinski-bijtsi-pidirvalysya-na-mini-podrobytsi/">два українських захисники отримали травми в результаті підриву на невідомому вибуховому пристрою</a>.</p>
      <p>Через декілька днів боротьби за життя  командир 128-ї гірсько-штурмової бригади Збройних сил України <a href="https://narodna-pravda.ua/2019/11/19/pidirvavsya-na-mini-stalo-vidomo-pro-smert-komandyra-128-yi-brygady/">Євген Коростельов, який отримав важкі поранення в результаті підриву на міні на Донбасі, помер у Військово-медичному клінічному центрі Північного регіону.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>