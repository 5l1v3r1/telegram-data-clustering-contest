<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/pamyat_zagyblykh_u_golodomori_poroshenko_vshanuvav_v_kanadi"/>
    <meta property="og:site_name" content="espreso.tv"/>
    <meta property="article:published_time" content="2019-11-24T07:51:00+00:00"/>
    <meta property="og:title" content="Пам'ять загиблих у Голодоморі Порошенко вшанував в Канаді"/>
    <meta property="og:description" content="П'ятий президент України, голова політичної партіє &quot;Європейська солідарність&quot; Петро Порошенко у суботу, 23 листопада 2019 року, вшанував пам’ять жертв Голодомору біля пам’ятника українцям, які прибули наприкінці XIX століття в Канаду. Він знаходиться в мі"/>
  </head>
  <body>
    <article>
      <h1>Пам'ять загиблих у Голодоморі Порошенко вшанував в Канаді</h1>
      <address>
        <time datetime="2019-11-24T07:51:00+00:00">24 Nov 2019, 07:51</time>
      </address>
      <p>П'ятий президент України, голова політичної партіє "Європейська солідарність" <a href="https://espreso.tv/article/2019/01/28/20_faktiv_iz_zhyttya_petra_poroshenka">Петро Порошенко</a> у суботу, 23 листопада 2019 року, вшанував пам’ять жертв Голодомору біля пам’ятника українцям, які прибули наприкінці XIX століття в Канаду. Він знаходиться в місті Галіфакс, де наразі проходить Міжнародний форум безпеки, гостем якого є експрезидент</p>
      <p>Про це Порошенко розповів у себе в <a href="http://t.me/PresidentPoroshenko">Telegram</a>, передає <a href="https://espreso.tv/">Еспресо.TV</a>.</p>
      <p>"Мета нашої делегації – тримати світову коаліцію навколо України для рішучої відсічі російської агресії". - зазначив він.</p>
      <p>Що ж стосується трагедії Великого Голоду 1932-1933 років, то, на думку Порошенка, "зараз Росія під керівництвом Кремля продовжує справу Сталіна".</p>
      <p>"І має таку саму мету: знищити Україну як державу і українців як націю. Але як тоді українська нація відродилася, так і зараз нічого у них не вийде. Які б інструменти вони не використовували: гібридну агресію, зовнішню збройну агресію, намагання розколоти державу, знищити зсередини - Україна об’єднається і відродиться", - наголосив політик.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpetroporoshenko%2Fvideos%2F854845541580089%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p> </p>
    </article>
  </body>
</html>