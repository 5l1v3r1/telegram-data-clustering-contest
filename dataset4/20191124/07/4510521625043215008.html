<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/alegeri-prezidentiale-2019-iohannis-votat-o-romanie-moderna-europeana-astept-emotii-rezultatul-1_5dda30205163ec427159c8d3/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T07:27:37+00:00"/>
    <meta property="og:title" content="Alegeri prezidenţiale 2019. Iohannis a votat pentru „o Românie modernă, europeană“: Aştept cu emoţii rezultatul"/>
    <meta property="og:description" content="Preşedintele Klaus Iohannis a declarat duminică, după ce a votat la turul al doilea al alegerilor prezidenţiale, că a votat pentru o Românie modernă, europeană, normală, invitându-i pe toţi românii să vină la vot. ”Astăzi este ziua campionilor cu ştampila ”votat” în mână”, a argumentat prezidenţiabilul PNL."/>
  </head>
  <body>
    <article>
      <h1>Alegeri prezidenţiale 2019. Iohannis a votat pentru „o Românie modernă, europeană“: Aştept cu emoţii rezultatul</h1>
      <address><time datetime="2019-11-24T07:27:37+00:00">24 Nov 2019, 07:27</time> by <a rel="author">News.ro</a></address>
      <h4>Preşedintele Klaus Iohannis a declarat duminică, după ce a votat la turul al doilea al alegerilor prezidenţiale, că a votat pentru o Românie modernă, europeană, normală, invitându-i pe toţi românii să vină la vot. ”Astăzi este ziua campionilor cu ştampila ”votat” în mână”, a argumentat prezidenţiabilul PNL.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/live-blog-alegeri-prezidentiale-2019-prezenta-vot-comparativ-turul-i-1_5dda23c05163ec4271596013/index.html"/>
      </related>
      <p>„O zi foarte, foarte importantă astăzi. Eu personal am votat pentru o Românie modernă, o Românie europeană, o Românie normală şi vă invit pe toţi dragi români să veniţi la vot. Astăzi este o zi extrem de importantă, votăm pentru viitorul României, pentru direcţia în care va merge România mai departe. Astăzi este ziua campionilor cu ştampila ”votat” în mână. Dragi români, fiţi toţi campionii astăzi!”, a spus preşedintele.</p>
      <p>Întrebat dacă are emoţii, Iohannis a declarat: ”Sigur că am emoţii şi am aşteptări. Am aşteptarea să vină foarte mulţi români la vot şi evident cu ceva emoţie aşteptăm diseară rezultatul”. La plecarea de la secţia de votare, răspunzând unei întrebări similare, a replicat: ”Emoţii pozitive”.</p>
      <p>Solicitat să precizeze dacă au fost incidente la vot, Klaus Iohannis a afirmat: ”Nu cred, din informaţiile pe care le am până acum, totul este foarte bine organizat şi cred că lucrurile vor decurge normal. Repet, important este să se meargă la vot”.</p>
      <p>
        <b>
          <a href="https://adevarul.ro/news/politica/alegeri-prezidentiale-2019-dancila-votat-romanie-care-mearga-inainte-cine-scoala-dimineata-ajunge-departe-1_5dda20465163ec4271593e7d/index.html">Alegeri prezidenţiale 2019. Dăncilă a votat pentru o Românie „care să meargă înainte“: „Cine se scoală de dimineaţă ajunge departe“<br/></a>
        </b>
        <b>
          <a href="https://adevarul.ro/news/politica/alegeri-prezidentiale-2019-orban-votat-o-romanie-institutiile-statului-serveasca-cetateanul-video-1_5dda22d25163ec4271595598/index.html">Alegeri prezidenţiale 2019. Orban a votat pentru „o Românie în care instituţiile statului să servească cetăţeanul“ VIDEO</a>
        </b>
      </p>
      <hr/>
    </article>
  </body>
</html>