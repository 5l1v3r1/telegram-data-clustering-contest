<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/finance/ochakva-ni-povishenie-na-mestnite-danatsi.html"/>
    <meta property="og:site_name" content="News.bg"/>
    <meta property="article:published_time" content="2019-11-24T07:21:49+00:00"/>
    <meta property="og:title" content="Очаква ни повишение на местните данъци"/>
    <meta property="og:description" content="Но едва ли щяло да е драматично"/>
  </head>
  <body>
    <article>
      <h1>Очаква ни повишение на местните данъци</h1>
      <address><time datetime="2019-11-24T07:21:49+00:00">24 Nov 2019, 07:21</time> by <a rel="author" href="https://news.bg/author/simeon-yanev" target="_blank">Симеон Янев</a></address>
      <p><b>Очаквано е</b> поради очевидната липса на ресурс и липсата на финансова децентрализация, <b>общините да се възползват от това да вдигнат данъка</b> в началото на мандата след местните избори.</p>
      <p>Така икономическият експерт от Института за пазарна икономика (ИПИ) Петър Ганев коментира пред Нова телевизия какво налага вдигането на местните данъци и такси.</p>
      <p>Политическият момент е виден и това е логично. <b>Напълно очаквано е и следващата година ще се вдигнат доста от местните данъци</b>. <b>Едва ли ще бъде драматично</b>, смята Ганев и даде за пример най-често увеличавания данък - данъкът за недвижимите имоти.</p>
      <p>Според експерта от ИПИ трябва да има връзка между икономическото развитие и бюджета на общината, за да може да се привличат хора и да бъдат регистирани в общината. По думите му след 1-2 години доста повече ще се говори и за такса смет.</p>
      <p>Журналистът Владимир Сиркаров, който също присъства в студиото на Нова телевизияи, обяви, че <b>трябва да се направят първите реални стъпки за въвежданто на реална данъчна децентрализация</b>. Той също смята, че няма да бъде съществено повишаването на местните данъци и такси.</p>
    </article>
  </body>
</html>