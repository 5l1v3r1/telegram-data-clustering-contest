<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268453/alegeri-prezidentiale-2019-peste-5000-de-alegatori-suceveni-in-primele-45-de-minute-ale-celui-de-al-doilea-scrutin"/>
    <meta property="og:site_name" content="NewsBucovina"/>
    <meta property="article:published_time" content="2019-11-24T07:48:51+00:00"/>
    <meta property="og:title" content="Alegeri prezidențiale 2019: Peste 5000 de alegători suceveni în primele 45 de minute ale celui de-al doilea scrutin"/>
    <meta property="og:description" content="Cele 559 de secții de votare din judeţul Suceava s-au deschis la ora 7 pentru al doilea tur de scrutin al alegerilor prezidenţiale. Potrivit reprezentanților Prefecturii Suceava, toate secțiile de votare s-au deschis fără să fie sesizate incidente sau situații speciale. La acest al doilea tur de scrutin sunt așteptați să voteze 603.768 suceveni, cu …"/>
  </head>
  <body>
    <article>
      <h1>Alegeri prezidențiale 2019: Peste 5000 de alegători suceveni în primele 45 de minute ale celui de-al doilea scrutin</h1>
      <address>
        <time datetime="2019-11-24T07:48:51+00:00">24 Nov 2019, 07:48</time>
      </address>
      <p>Cele 559 de secții de votare din judeţul Suceava s-au deschis la ora 7 pentru al doilea tur de scrutin al alegerilor prezidenţiale.</p>
      <p>Potrivit reprezentanților Prefecturii Suceava, toate secțiile de votare s-au deschis fără să fie sesizate incidente sau situații speciale.</p>
      <figure>
        <img src="https://www.newsbucovina.ro/wp-content/uploads/2019/11/vot-alegeri.png"/>
      </figure>
      <p>La acest al doilea tur de scrutin sunt așteptați să voteze 603.768 suceveni, cu 107 mai mulți decât în primul tur de scrutin.</p>
      <p>Dintre alegătorii suceveni, un număr de  560.860 au cărți de identitate, iar ceilalți acte de identitate vechi.</p>
      <p>Pentru votul sucevenilor s-au distribuit în județ 663.657 buletine de vot și 616.912 timbre autocolante.</p>
      <p>În primele 45 de minute ale celui de-al doilea scrutin s-au prezentat la urne un număr de 5187 alegători, reprezentând 0,87 la sută, în condițiile în care prezența națională este de 1,03 la sută.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268508/alegeri-prezidentiale-2019-prezenta-la-vot-la-ora-1900-in-judetul-suceava-este-4286-la-suta-mai-ridicata-decat-in-primul-tur-al-alegerilor-prezidentiale-dar-mai-mica-decat-media-nationala"/>
        <a href="https://www.newsbucovina.ro/actualitate/268493/prezenta-la-vot-in-cel-de-al-doilea-tur-de-scrutin-in-judetul-suceava-este-2950-la-suta-usor-mai-ridicata-decat-in-primul-tur-al-alegerilor-prezidentiale-dar-mai-mica-decat-media-nationala"/>
        <a href="https://www.newsbucovina.ro/actualitate/268487/accidentul-de-la-fudu-moldovei-provocat-de-un-tanar-de-18-ani-fara-permis-care-a-intrat-in-derapaj-din-cauza-vitezei-excesive-cu-un-jeep-cu-volan-pe-partea-dreapta-el-si-inca-doi-tineri-din-pojorata"/>
      </related>
    </article>
  </body>
</html>