<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/thambi-secondlook-released-1-1-10610479.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T07:41:00+00:00"/>
    <meta property="og:title" content="దొంగ చిత్రం నుండి మ‌రో ఆస‌క్తిక‌ర పోస్ట‌ర్"/>
    <meta property="og:description" content="త‌మిళ హీరో కార్తి మంచి క‌థాంశం ఉన్న చిత్రాల‌ని ఎంచుకుంటూ సూప‌ర్ స‌క్సెస్‌లు సాధిస్తున్నాడు. తాజాగా త‌మిళంలో తంబీ అనే చిత్రం చేస్తున్నాడు. ఇది తెలుగులో దొంగ పేరు"/>
  </head>
  <body>
    <article>
      <h1>దొంగ చిత్రం నుండి మ‌రో ఆస‌క్తిక‌ర పోస్ట‌ర్</h1>
      <address>
        <time datetime="2019-11-24T07:41:00+00:00">24 Nov 2019, 07:41</time>
      </address>
      <p>త‌మిళ హీరో కార్తి మంచి క‌థాంశం ఉన్న చిత్రాల‌ని ఎంచుకుంటూ సూప‌ర్ స‌క్సెస్‌లు సాధిస్తున్నాడు. తాజాగా త‌మిళంలో తంబీ అనే చిత్రం చేస్తున్నాడు. ఇది తెలుగులో దొంగ పేరుతో విడుద‌ల కానుంది. జ్యోతిక‌, స‌త్య‌రాజ్ ప్ర‌ధాన పాత్ర‌లో రూపొందుతున్న ఈ చిత్రానికి జీతు జోసెఫ్ దర్శకత్వం వహిస్తున్నారు. వయాకామ్‌ 18 స్టూడియోస్‌ సమర్పణలో ప్యారలల్‌ మైండ్స్‌ ప్రొడక్షన్‌ బ్యానర్‌పై సూరజ్‌ సదానా నిర్మిస్తున్నారు. ఈ చిత్రానికి ఆర్డీ రాజశేఖర్ సినిమాటోగ్రఫీ అందిస్తున్నారు. గోవింద్ వసంత సంగీతం సమకూరుస్తున్నారు. అన్ని కార్యక్రమాలు పూర్తి చేసి ఈ చిత్రాన్ని డిసెంబర్‌లో విడుదల చేసేందుకు సన్నాహాలు చేస్తున్నారు. అయితే ఇటీవ‌ల చిత్ర ఫ‌స్ట్ లుక్ విడుద‌ల చేసిన టీం తాజాగా మ‌రో ఆస‌క్తిక‌ర పోస్ట‌ర్ విడుద‌ల చేశారు. ఇందులో కార్తి, జ్యోతిక‌, స‌త్య‌రాజ్ సీరియ‌స్ లుక్‌లో క‌నిపిస్తున్నారు. చిత్రం ప్రేక్ష‌కుల‌కి మంచి వినోదం అందించేలా ఉంటుంద‌ని చెబుతున్నారు.</p>
    </article>
  </body>
</html>