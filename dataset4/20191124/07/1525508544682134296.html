<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779350/%D8%A7%D8%AD%D8%AA%D9%85%D8%A7%D9%84-%D8%AA%D8%BA%DB%8C%DB%8C%D8%B1-%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D9%84%DB%8C%DA%AF-%D8%A8%D8%B1%D8%AA%D8%B1-%D9%88%D8%A7%D9%84%DB%8C%D8%A8%D8%A7%D9%84-%D8%AA%D8%B9%D8%B7%DB%8C%D9%84%D8%A7%D8%AA-%D8%B2%D9%88%D8%AF%D8%AA%D8%B1-%D8%A7%D8%B2-%D9%85%D9%88%D8%B9%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:15:39+00:00"/>
    <meta property="og:title" content="احتمال تغییر برنامه‌های لیگ برتر والیبال/ تعطیلات زودتر از موعد"/>
    <meta property="og:description" content="با اعلام سازمان لیگ والیبال تعطیلات نیم فصل رقابت‌های لیگ برتر والیبال پیش از تاریخ اعلام شده، آغاز خواهد شد."/>
  </head>
  <body>
    <article>
      <h1>احتمال تغییر برنامه‌های لیگ برتر والیبال/ تعطیلات زودتر از موعد</h1>
      <address><time datetime="2019-11-24T07:15:39+00:00">24 Nov 2019, 07:15</time> by <a rel="author" href="https://www.mehrnews.com/archive?jr=720" target="_blank">ساناز سلیمان آبادی</a></address>
      <p>به گزارش <a href="https://www.mehrnews.com/">خبرنگار مهر</a>، رقابت های لیگ برتر والیبال امروز یکشنبه وارد هفته هشتم خواهد شد و در حالی که قرار بود نیم فصل مسابقات پس از برگزاری دو هفته از دور برگشت (هفته پانزدهم) آغاز شود تا اردوی تیم ملی برای حضور در رقابت های انتخابی المپیک شکل گیرد، اما تغییراتی در برنامه به وجود آمده است.</p>
      <p>منوچهر پورحسن سرپرست سازمان لیگ در گفتگو با <a href="https://www.mehrnews.com/">خبرنگار مهر</a> درباره احتمال تغییر در رقابت های لیگ برتر والیبال گفت: طی تصمیم گیری که روز گذشته در جلسه با داورزنی و فتاحی درباره سیاست های فدراسیون گرفته شد، یکی از بندها درباره برگزاری مسابقات لیگ بود. قرار است مسابقات زودتر از موعد اعلام شده تعطیل شود و تصمیم گیری در این باره هفته آینده اعلام می شود.</p>
      <p>وی در ادامه اظهار داشت: باید پس از برگزاری جلسه با مربیان تیم ها، همفکری های لازم را انجام دهیم و سپس درباره ادامه روند برگزاری مسابقات لیگ، تصمیم گیری کنیم.</p>
    </article>
  </body>
</html>