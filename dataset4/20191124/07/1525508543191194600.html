<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779336/%D8%AA%D8%AF%D8%A7%D9%88%D9%85-%D8%A7%D8%AD%DB%8C%D8%A7%DB%8C-%D8%AC%D8%AF%D8%A7%D8%B1%D9%87-%D9%87%D8%A7%DB%8C-%D8%AA%D8%A7%D8%B1%DB%8C%D8%AE%DB%8C-%D9%88-%D9%85%DB%8C%D8%B1%D8%A7%D8%AB-%D9%85%D8%A7%D9%86%D8%AF%DA%AF%D8%A7%D8%B1-%D9%85%D8%B9%D9%85%D8%A7%D8%B1%DB%8C-%D8%AA%D8%A8%D8%B1%DB%8C%D8%B2-%D9%82%D8%AF%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:08:31+00:00"/>
    <meta property="og:title" content="با هدف حفظ و نگهداری آثار تاریخی انجام می شود تداوم احیای جداره های تاریخی و میراث ماندگار معماری تبریز قدیم"/>
    <meta property="og:description" content="تبریز- مدیرکل میراث فرهنگی، گردشگری و صنایع دستی آذربایجان شرقی از تداوم مرمت و ساماندهی جداره های تاریخی تبریز خبر داد."/>
  </head>
  <body>
    <article>
      <h1>با هدف حفظ و نگهداری آثار تاریخی انجام می شود تداوم احیای جداره های تاریخی و میراث ماندگار معماری تبریز قدیم</h1>
      <address>
        <time datetime="2019-11-24T07:08:31+00:00">24 Nov 2019, 07:08</time>
      </address>
      <p>به گزارش <a href="https://www.mehrnews.com/">خبرنگار مهر</a>، مرتضی آبدار قبل از ظهر امروز یک شنبه در جمع خبرنگاران با بیان اینکه بافت‌ تاریخی، میراثی ماندگار از معماری گذشته هر منطقه محسوب می‌شود که حفظ و نگهداری از آنها وظیفه نسل حاضر است، گفت: در راستای احیا و حفظ آثار تاریخی ارزشمند آذربایجان، مرمت و ساماندهی "جداره های تاریخی تبریز" از جمله جداره "نبش فردوسی"، "گراند هتل"، "هتل ژاله"، "هتل جهان نما" و "اکرامی" تبریز از سوی معاونت میراث فرهنگی استان در حال اجراست.</p>
      <p>آبدار با تاکید بر ضرورت احیا و صیانت از این آثار تاریخی، ادامه داد: در ۲ سال اخیر در قالب عقد تفاهم با بخش خصوصی و به صورت مشارکتی مرمت و ساماندهی این جداره ها به صورت مداوم در دستور کار بوده و در سال جاری با اعتباری بالغ بر ۲ میلیارد ریال از محل اعتبارات ملی در قالب اقداماتی نظیر؛ برچیدن قسمت های فرسوده نما و مرمت آنها، مرمت پنجره های فرسوده، رنگ آمیزی کارهای چوبی، اصلاح پله روشنایی، اصلاح ازاره سنگی و ... تداوم یافته است که تاکنون بیش از ۵۰ درصد نسبت سال گذشته پیشرفت فیزیکی داشته است.</p>
      <p>گفتنی است، جداره های "نبش فردوسی"، "گراند هتل"، "هتل ژاله"، "هتل جهان نما" و "جداره اکرامی" متعلق به دوره پهلوی بوده و در فهرست آثار ملی ثبت شده اند.</p>
    </article>
  </body>
</html>