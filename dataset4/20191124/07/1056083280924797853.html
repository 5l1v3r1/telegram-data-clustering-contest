<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301325/%D9%85%D8%B7%D8%A7%D9%84%D8%A8%D9%87-%DA%AF%D8%B1%DB%8C-%D9%88-%D8%A2%DA%AF%D8%A7%D9%87%DB%8C-%D8%A8%D8%AE%D8%B4%DB%8C-%D8%AF%D9%88-%D9%88%D8%B8%DB%8C%D9%81%D9%87-%D8%B1%D8%B3%D8%A7%D9%86%D9%87-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-24T07:31:45+00:00"/>
    <meta property="og:title" content="مطالبه‌گری و آگاهی بخشی دو وظیفه رسانه است"/>
    <meta property="og:description" content="ایسنا/مازندران فرمانده انتظامی مازندران گفت: مطالبه‌گری و آگاهی بخشی دو وظیفه اصلی رسانه است."/>
  </head>
  <body>
    <article>
      <h1>مطالبه‌گری و آگاهی بخشی دو وظیفه رسانه است</h1>
      <address><time datetime="2019-11-24T07:31:45+00:00">24 Nov 2019, 07:31</time> by <a rel="author">بهناز مقدس</a></address>
      <p>ایسنا/مازندران فرمانده انتظامی مازندران گفت: مطالبه‌گری و آگاهی بخشی دو وظیفه اصلی رسانه است.</p>
      <p><b>سردار سید محمود میرفیضی در گفت‌وگو با ایسنا </b>در خصوص حوادثی که پس از افزایش قیمت بنزین رخ داد، اظهار کرد: مازندران از جمله استان‌هایی بود که کمترین مشکل را داشت و حوادث هم به ندرت اتفاق افتاد.<br/>وی با اشاره به اینکه مردم مهمترین و بیشترین نقش را ایفا می کنند، تصریح کرد: مردم هوشمند و با بصیرت مازندران زمانی که متوجه شدند این موضوع عقبه ضد انقلاب دارد و اشرار قصد سوء استفاده از این موقعیت را دارند، صف خود را جدا و نهایت همکاری را با تذکرات پلیس داشتند.<br/>فرمانده انتظامی مازندران خاطرنشان کرد: روز اول پس از اعمال نرخ جدید بنزین در سطح استان فقط چند نقطه مشکلاتی وجو داشت که سریعا به این موضوع خاتمه داده شد.<br/>میرفیضی ادامه داد: مردم مانند همیشه هوشیار باشند و مانند همکاری که طی چند روز اخیر با پلیس داشتند این همراهی را ادامه داده تا اگر تعداد قلیلی بخواهند موج سواری کنند ما بتوانیم برخوردهای لازم را داشته باشیم.<br/>وی افزود: مردم از پلیس مطالبه به حق نظم، امنیت و آرامش را داشتند و ما هم به وظیفه خود عمل کردیم.<br/>فرمانده انتظامی مازندران با اشاره به اینکه رسانه دو وظیفه مطالبه‌گری و آگاهی بخشی را بر عهده دارد، گفت: انتظار مقام معظم رهبری از رسانه افزایش معلومات مردم، افزایش عمومی و افزایش اعتماد است. <br/>میرفیضی یادآور شد: دانشجویان و دانش‌آموزان از قشر مردم هستند و هر مطالباتی را در قالب قانون پیگیری کنند.</p>
      <p>انتهای پیام</p>
    </article>
  </body>
</html>