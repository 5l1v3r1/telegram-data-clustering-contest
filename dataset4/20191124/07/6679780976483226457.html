<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/kizuhant-hetedikrol-fiatal-szlovak-korosztalyos-valogatott-focista"/>
    <meta property="og:site_name" content="Paraméter"/>
    <meta property="article:published_time" content="2019-11-24T07:06:00+00:00"/>
    <meta property="og:title" content="Kizuhant a hetedikről a fiatal szlovák korosztályos válogatott focista!"/>
    <meta property="og:description" content="Életét vesztette Adrián Sivoň, a 17 éves tehetséges szlovák korosztályos válogatott labdarúgó, miután szombaton reggel kizuhant a kollégium hetedik emeletéről."/>
  </head>
  <body>
    <article>
      <h1>Kizuhant a hetedikről a fiatal szlovák korosztályos válogatott focista!</h1>
      <h2>Életét vesztette Adrián Sivoň, a 17 éves tehetséges szlovák korosztályos válogatott labdarúgó, miután szombaton reggel kizuhant a kollégium hetedik emeletéről.</h2>
      <address>
        <time datetime="2019-11-24T07:06:00+00:00">24 Nov 2019, 07:06</time>
      </address>
      <p>Sivoň az MFK Ružomberok, valamint a szlovák U18-as válogatott játékosa volt. Esésének körülményei egyelőre nem ismertek, annyi viszont biztos, hogy nem lökték ki.</p>
      <p>A fiatal tehetség nem halt meg azonnal. Miután a mentők a helyszínre érkeztek, még eszméleténél is volt - súlyosan megsérült a medencéje és át volt szúrva a tüdeje. A kórházba szállítást követően viszont életét vesztette. </p>
      <p>Petra Dišková, a rózsahegyi katonai kórház szóvivője közölte, hogy többszörösen súlyos sérülései miatt nem tudták megmenteni az életét. Radko Moravčík rendőrszóvivő pedig azt közölte, hogy a helyszínen nem találtak idegenkezűségre utaló nyomot, ezért nem folytatnak nyomozást.</p>
      <p>Ľubomír Golis, az MFK Ružomberok klubelnöke megerősítette a tragédiát. Elmondta, hogy közvetlenül a tragédia után kellett volna a korosztályos, U19-es csapatnak egy bajnokit, de azt elhalasztották.</p>
      <p>"Elnézést kérek, nagyon nehéz szavakat találnom. Olyan fájdalommal ért ez a hír, hogy még magam sem tudom, mihez kezdjek vele. Legutóbb az összpontosításon találkoztunk, illetve a Romániában lejátszott duplamérkőzésen. Normálisa fiatalemberként, tehetséges futballistaként ismertem. A legközelebbi, Montenegró elleni mérkőzésen a tartalékok között volt, és számoltam vele a csapat tavaszi mérkőzésein. Engedjék meg, hogy őszinte részvétemről biztosítsam a családját és hozzátartozóit" - reagált az U18-as válogatott vezetőedzője, Stanislav Macek.</p>
      <p>(<a href="https://www.cas.sk/clanok/913388/tragedia-v-ruzomberku-futbalovy-talent-17-zahynul-po-pade-zo-7-poschodia/">Čas.sk</a>/<a href="https://dennikn.sk/minuta/1662457/?ref=mpm">Denník N</a>)</p>
    </article>
  </body>
</html>