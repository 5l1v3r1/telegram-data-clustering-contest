<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159269_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-24T07:44:00+00:00"/>
    <meta property="og:title" content="Веселин Минев: Може да изненадаме неприятно Левски"/>
    <meta property="og:description" content="Нека спечели този, който играе по-добре, допълни капитанът на Царско село"/>
  </head>
  <body>
    <article>
      <h1>Веселин Минев: Може да изненадаме неприятно Левски</h1>
      <address>
        <time datetime="2019-11-24T07:44:00+00:00">24 Nov 2019, 07:44</time>
      </address>
      <p>"Отборът на Царско село не е за подценяване и може да изненадаме неприятно Левски", заяви в интервю за "Хоризонт" Веселин Минев. Капитанът на Царско село е юноша на Левски, с които е ставал и шампион, а също така е носил и капитанската лента и при сините.<br/> <br/>"Не крия, че изпитвам симпатии към Левски и този клуб ми е на сърцето. В неделя обаче ще дам всичко от себе си за успех на Царско село.<br/> <br/>Професионалист съм, защитавам интересите на настоящия си клуб. Винаги има особена тръпка, когато играя срещу Левски, но тя е докато започне срещата.<br/> <br/>Отборът на Левски има своите цели, ние гоним нашите. Искам да направим добър мач. Нека спечели този, който играе по-добре. Със сигурност в Левски ще искат да спечелят и да заличат лошите мигове от загубата от Ботев в Пловдив.<br/> <br/>Ние обаче също имаме аргументи да играем добре. Футболът затова е интересен и не се знае как ще завърши даден мач", каза Веселин Минев.</p>
      <p> </p>
    </article>
  </body>
</html>