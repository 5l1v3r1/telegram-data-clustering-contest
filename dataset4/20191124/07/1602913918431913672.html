<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/alegeri-prezidentiale-2019-turul-2-bec-prezenta-la-vot-la-ora-12-00-este-de-16-60-peste-460-000-de-romani-au-votat-in-diaspora-pana-la-ora-12-00-cu-100-000-mai-multi-ca-n-primul-tur-18610519"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T07:30:00+00:00"/>
    <meta property="og:title" content="Alegeri prezidenţiale 2019, turul 2: BEC, prezenţa la vot la ora 12.00 este de 16,60%. Peste 460.000 de români au votat în Diaspora până la ora 12.00, cu 100.000 mai mulţi ca-n primul tur"/>
    <meta property="og:description" content="Update ora 12:08 - Potrivit datelor oficiale oferite de Biroul Electoral Central, prezenţa la vot la ora 12.00 a fost de 16,60%, în cadrul celui de-al doilea tur de scrutin al alegerilor prezidenţiale, comparativ cu primul tur, când la aceeaşi oră, prezenţa a fost de 15,82%."/>
  </head>
  <body>
    <article>
      <h1>Alegeri prezidenţiale 2019, turul 2: BEC, prezenţa la vot la ora 12.00 este de 16,60%. Peste 460.000 de români au votat în Diaspora până la ora 12.00, cu 100.000 mai mulţi ca-n primul tur</h1>
      <address>
        <time datetime="2019-11-24T07:30:00+00:00">24 Nov 2019, 07:30</time>
      </address>
      <p><b>Update ora 12:08 - </b>Potrivit datelor oficiale oferite de Biroul Electoral Central, prezenţa la vot la ora 12.00 a fost de 16,60%, în cadrul celui de-al doilea tur de scrutin al alegerilor prezidenţiale, comparativ cu primul tur, când la aceeaşi oră, prezenţa a fost de 15,82%.</p>
      <p>Până la ora 12.00, au votat 3.024.679, dintre care 1.774.154 în mediul urban şi 1.250.525 în mediul rural.</p>
      <p>Judeţe fruntaşe: Teleorman (21,1%), Ilfov (21,1%), Olt (20,4%).</p>
      <p>Judeţe codaşe: Harghita (6,9%), Covasna (7,7%), Satu Mare (11,4%).</p>
      <p>În Capitală, până la ora 12.00, au votat 291.166 alegători, reprezentând 16,2%.</p>
      <p>În primul tur al alegerilor prezidenţiale, până la oea 12.00, votaseră 2.882.075 alegători, reprezând 15,82%. Nu există date comparative cu al doilea tur al alegerilor din anul 2014, atunci următoarea raportare fiind pentru ora 13.00.</p>
      <p><b>Update ora 12:06 - </b>463.679 de români au votat în străinătate până duminică la ora 12.00, în cel de-al doilea tur al alegerilor prezidenţiale, potrivit datelor Biroului Electoral Central (BEC). Comparativ, în primul tur, până la aceeaşi oră, votaseră în Diaspora 363.589 de alegători.</p>
      <p>În total, până duminică, la ora 12.00, au fost 463.679 de votanţi în Diaspora, dintre care 446.176 sunt votanţi pe liste suplimentare, iar 17.503 au votat prin corespondenţă.</p>
      <p>La aceeaşi oră, în primul tur de scrutin, erau în total 363.589 de votanţi, dintre care 25.189 votaseră prin corespondenţă.</p>
      <p><b>Update ora 11:00 -</b>Potrivit datelor oficiale oferite de Biroul Electoral Central, prezenţa la vot la ora 11.00 a fost de 11,39%, în cadrul celui de-al doilea tur de scrutin al alegerilor prezidenţiale, comparativ cu primul tur, când la aceeaşi oră, prezenţa a fost de 11,08%.</p>
      <p><b>Update ora 10:15 </b> -Prezenţa la vot, la trei ore de la deschiderea secţiilor de votare, este de 107% în staţiunea Păltiniş, locul preferat pentru schi de către şeful de stat Klaus Iohannis. Aici, 28 de votanţi şi-au exprimat dreptul la vot pe listele suplimentare.</p>
      <p>Din cei 26 de alegători aflaţi pe listele permanente în staţiunea Păltiniş, nu s-a prezentat încă niciun votant la urne, dar 28 de turişti au votat pe liste suplimentare.</p>
      <p><b>Update ora 10:00 - </b>Potrivit datelor oficiale oferite de Biroul Electoral Central, prezenţa la vot la ora 10.00 a fost de 6,87%, în cadrul celui de-al doilea tur de scrutin al alegerilor prezidenţiale, mai mică comparativ cu primul tur, când la aceeaşi oră, prezenţa a fost de 6,89%.</p>
      <p>Până la ora 10.00 au votat, pe teritoriul ţării, 1.252.683 de alegători, dintre care 713.642 în mediul urban şi 539.041 în mediul rural.</p>
      <p><b>Update ora 09:00</b> - 610.918 români au votat, duminică, în ţară, în primele două ore de la deschiderea urnelor, înregistrându-se o prezenţă la vot la ora 09.00 de 3,35 %, potrivit Biroului Electoral Central. În primul tur, la aceeaşi oră, votaseră 640.431 de alegători, prezenţa la vot fiind de 3,51%.</p>
      <p>Până duminică, la ora 09.00, au votat, în ţară, 610.918 români. Dintre aceştia, 508.382 sunt votanţi pe liste permanente, 102.292 sunt votanţi pe liste suplimentare, iar 244 şi-au exercitat votul folosindu-se de urna mobilă.</p>
      <p>Prezenţa este la ora 09.00, potrivit datelor Biroului Electoral Central, de 3,35 % .</p>
      <p>Judeţele în care se înregistrează cea mai mare prezenţă sunt Ilfov (4,57%), Teleorman (4,50%), Olt (4,40%) şi Tulcea (4,29%).</p>
      <p>La polul opus, se află Harghita (1,26%), Covasna (1,39%), Satu Mare (2,51%), Vaslui (2,55%) şi Mureş (2,56%), unde prezenţa la vot este cea mai scăzută.</p>
      <p>Comparativ, în primul tur, 640.431 de alegători votaseră în primele două ore de la deschiderea urnelor, înregistrându-se atunci o prezenţă de 3,51%, potrivit datelor Biroului Electoral Central (BEC).</p>
    </article>
  </body>
</html>