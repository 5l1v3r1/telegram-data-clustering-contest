<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/594133/%E0%A6%A6%E0%A7%81%E0%A6%87-%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%89%E0%A6%AA%E0%A6%B8%E0%A7%8D%E0%A6%A5%E0%A6%BF%E0%A6%A4%E0%A6%BF%E0%A6%A4%E0%A7%87-%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%AA%E0%A6%B0%E0%A6%BF%E0%A6%B8%E0%A7%8D%E0%A6%A5%E0%A6%BF%E0%A6%A4%E0%A6%BF-%E0%A6%A8%E0%A6%BF%E0%A7%9F%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T07:33:00+00:00"/>
    <meta property="og:title" content="দুই মন্ত্রীর উপস্থিতিতে বাজার পরিস্থিতি নিয়ে এফবিসিসিআই’র বৈঠক চলছে"/>
    <meta property="og:description" content="চাল, ডাল, তেল ও পেঁয়াজসহ নিত্যপ্রয়োজনীয় পণ্যের সরবরাহ, মজুত পরিস্থিতি ও বাজারজাত নিয়ে রুদ্ধদ্বার বৈঠক করছে ব্যবসায়ীদের শীর্ষ সংগঠন ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রি (এফবিসিসিআই)। রবিবার (২৪ নভেম্বর) বাণিজ্যমন্ত্রী টিপু মুনশি ও খাদ্যমন্ত্রী সাধন চন্দ্র মজুমদারের..."/>
  </head>
  <body>
    <article>
      <h1>দুই মন্ত্রীর উপস্থিতিতে বাজার পরিস্থিতি নিয়ে এফবিসিসিআই’র বৈঠক চলছে</h1>
      <address><time datetime="2019-11-24T07:33:00+00:00">24 Nov 2019, 07:33</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/450x0x1/uploads/media/2016/01/20/3cdc52fa7c7e272b2425f680c8498d01-.jpg"/>
        <figcaption>এফবিসিসিআই</figcaption>
      </figure>
      <p>চাল, ডাল, তেল ও পেঁয়াজসহ নিত্যপ্রয়োজনীয় পণ্যের সরবরাহ, মজুত পরিস্থিতি ও বাজারজাত নিয়ে রুদ্ধদ্বার বৈঠক করছে ব্যবসায়ীদের শীর্ষ সংগঠন ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রি (এফবিসিসিআই)। রবিবার (২৪ নভেম্বর) বাণিজ্যমন্ত্রী টিপু মুনশি ও খাদ্যমন্ত্রী সাধন চন্দ্র মজুমদারের উপস্থিতিতে এফবিসিসিআই’র ভবনে এই বৈঠক চলছে। <br/>এছাড়া বৈঠকে শিল্প ও কৃষি মন্ত্রণালয়ের সচিব, ভোগ্য পণ্য আমদানিকারক প্রতিষ্ঠানের নেতৃবৃন্দ ও এফবিসিসিআই’র শীর্ষ নেতারা উপস্থিত আছেন। <br/>উল্লেখ্য, ভারত হঠাৎ পেঁয়াজ রফতানি বন্ধ করে দেওয়ায় বেড়েছে পেঁয়াজের মূল্য, যা ২৬০ টাকা কেজি দরে বিক্রি হয়েছে। গত মঙ্গলবার গুজবে মূল্য বেড়ে ৩৫ টাকার লবণ ১০০ টাকায়ও বিক্রি হয়। পরিবহন ধর্মঘটের অজুহাতে পর্যাপ্ত মজুত থাকার পরেও কয়েক দিন ধরে চালের মূল্যও কিছুটা বাড়তির দিকে। সূত্র জানায়, নিত্যপ্রয়োজনীয় এই তিনটি পণ্যসহ অন্যান্য পণ্যের মজুত সরবরাহ ও বাজার পরিস্থিতি নিয়ে বৈঠকে আলোচনা হবে বলে জানা গেছে।</p>
      <footer>/জিএম/এআর/এমএমজে/</footer>
    </article>
  </body>
</html>