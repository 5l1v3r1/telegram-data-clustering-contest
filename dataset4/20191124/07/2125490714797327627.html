<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doctorsonly.co.il/2019/11/177599/"/>
    <meta property="og:site_name" content="Doctors Only"/>
    <meta property="article:published_time" content="2019-11-24T07:44:00+00:00"/>
    <meta property="og:title" content="מחקר ב&quot;רבין&quot;: תרופה ביולוגית הפחיתה ב-80% התקפי אסתמה"/>
    <meta property="og:description" content="הטיפול הביולוגי הפחית באופן ניכר בהתקפים ובנטילת סטרואידים ושיפר את איכות חיי היומיום של החולים באסתמה מסוג severe eosinophilic"/>
  </head>
  <body>
    <article>
      <h1>מחקר ב"רבין": תרופה ביולוגית הפחיתה ב-80% התקפי אסתמה</h1>
      <h2>הטיפול הביולוגי הפחית באופן ניכר בהתקפים ובנטילת סטרואידים ושיפר את איכות חיי היומיום של החולים באסתמה מסוג severe eosinophilic</h2>
      <address><time datetime="2019-11-24T07:44:00+00:00">24 Nov 2019, 07:44</time> by <a rel="author">מערכת דוקטורס אונלי</a></address>
      <p>מחקר בהיקף מצומצם ביותר, שנערך במשך שלוש שנים (2019-2016) בבית החולים בילינסון במרכז הרפואי רבין בפתח תקווה, בקרב 61 חולים באסתמה חמורה, בדק את יעילותה של התרופה הביולוגית החדשנית (NUCALA (mepolizumab.</p>
      <h3>עוד בעניין דומה</h3>
      <ul>
        <li>
          <a href="https://doctorsonly.co.il/2019/11/177475/">מחקר בריטי: עישון מגביר סיכון לדיכאון, סכיזופרניה והפרעה דו קוטבית</a>
        </li>
        <li>
          <a href="https://doctorsonly.co.il/2019/11/177207/">מחקר אמריקאי נרחב מגלה: לחולי לב סיכון גבוה לחלות בסרטן</a>
        </li>
        <li>
          <a href="https://doctorsonly.co.il/2019/11/177186/">מחקר בינלאומי מצא: לפרוצדורות פולשניות אין יתרון על טיפול תרופתי בחולי טרשת עורקים יציבה</a>
        </li>
      </ul>
      <p>בדיווח על ממצאי המחקר, שלא מומן על ידי יצרנית התרופה ושפורסמו במהדורת ספטמבר של ה-<a href="https://www.tandfonline.com/doi/full/10.1080/02770903.2019.1658208">Journal Of Asthma</a> נמסר כי הטיפול הפחית בכ-80% בהתקפים ושיפר את איכות חיי היומיום של החולים בסוג האסתמה המכונה severe eosinophilic asthma.</p>
      <p>התרופה שנבחנה במחקר היא נוגדן חד-שבטי (מונוקלוני) המכוון אל מנגנון ה- interleukin 5 - IL-5 שהוא רכיב חשוב בפתופיזיולוגיה של המחלה. המחבר הראשון של דו"ח המחקר היה ד"ר ברק פרטזוב וראש הצוות פרופ' מרדכי קרמר.</p>
      <p>בישראל, לפי הערכה, כ-500 אלף חולי אסתמה, כאשר כ-50 אלף מהם חולים באסתמה קשה. מחקרים שנעשו בשנים האחרונות סיפקו הבנה טובה יותר על המנגנונים הביולוגיים והפיזיולוגיים של המחלה, מה גורם להופעתה ומה מביא לכך שהיא מחמירה ונעשית מורכבת וקשה יותר לטיפול. כך נמצא שהגורם המרכזי לכך הם חלבונים אאוזינופילים (eosinophilic). אצל כ-80% מהחולים באסתמה נמצאו רמות גבוהות במיוחד של סוג זה של חלבונים.</p>
      <p>דו"ח המחקר הציג נתונים שהושגו בו: בעקבות הטיפול אצל 52 מהחולים שסבלו מאסתמה חמורה וחוו התקפים תכופים, נטילת התרופה הפחיתה בשיעורם של אלה ל-8. 22 מהם הפסיקו נטילה פומית של סטרואידים הודות לתרופה שנוסתה או שהמינון פחת ב-50% ומעלה. לא דווחו אלא מעט תופעות לוואי שליליות.</p>
    </article>
  </body>
</html>