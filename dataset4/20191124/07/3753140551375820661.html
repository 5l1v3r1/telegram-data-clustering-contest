<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/zrostannya_borgiv_ta_ekonomichni_nevdachi_noviy_vladi_ne_vybachat_politolog_oleksandr_morozov"/>
    <meta property="og:site_name" content="espreso.tv"/>
    <meta property="article:published_time" content="2019-11-24T07:28:00+00:00"/>
    <meta property="og:title" content="Зростання боргів та економічні невдачі новій владі не вибачать, - політолог Олександр Морозов"/>
    <meta property="og:description" content="Найвирішальнішим в оцінці діяльності президента Володимира Зеленського, його уряду та парламентської більшості буде стан справ з рівнем життям населення"/>
  </head>
  <body>
    <article>
      <h1>Зростання боргів та економічні невдачі новій владі не вибачать, - політолог Олександр Морозов</h1>
      <address>
        <time datetime="2019-11-24T07:28:00+00:00">24 Nov 2019, 07:28</time>
      </address>
      <p>Найвирішальнішим в оцінці діяльності президента Володимира Зеленського, його уряду та парламентської більшості буде стан справ з рівнем життям населення</p>
      <p>Таку думку науковий співробітник Академічного центру Бориса Немцова (Прага, Чехія) Олександр Морозов висловив в ефірі програми "Студія Захід" з Антоном Борковським, яка вийшла ввечері 23 листопада 2019 року на каналі <a href="https://espreso.tv/">Еспресо.TV</a>.</p>
      <p>"Знаючи характер української політики - люди готові багато чого вибачати з політичних дій та з риторики тому лідеру, за якого вони голосували, якого вони обрали, але економічне погіршення сприймається просто катастрофічно. Людина відразу втрачає довіру", - зазначив він.</p>
      <p>При цьому Морозов звернув увагу на зростання державного боргу та дефіциту бюджета, що фіксується за президентства Зеленського, "який буде достатньо важко перекрити українській владі".</p>
      <p>"І ось тут, дійсно, приховане Кощійове яйце, доволі небезпечне. Тому що враження про те, що Україна починає зубожіти й влада не знає, яким чином вийти зі становища, й усі при цьому знатимуть, що влада позичає гроші - не важливо де вона позичає, у кого, але починає позичати - ми ж зараз живемо у сучасному світі, тут усе є відкритим, ці зростаючі позики будуть безкінечно обговорюватися. Й це (для влади - ред.) буде важкою ситуацію. Буде важко зберегти електоральну підтримку", - пояснив аналітик.</p>
      <figure>
        <iframe src="https://www.youtube.com/embed/xJ8tM8u-484" width="640" height="360" data-service="Youtube" scrolling="no"/>
      </figure>
      <p> </p>
      <p> </p>
    </article>
  </body>
</html>