<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/galeri/galatasaray/galatasaraydan-surpriz-stoper-atagi-luyindamanin-yerine-o-gelecek?utm_source=twitter&amp;utm_medium=social&amp;utm_campaign=twitter"/>
    <meta property="og:site_name" content="Aspor"/>
    <meta property="article:published_time" content="2019-11-24T07:29:14+00:00"/>
    <meta property="og:title" content="Galatasaray'dan sürpriz stoper atağı! Luyindama'nın yerine o gelecek"/>
    <meta property="og:description" content="Süper Lig'in 12. haftasında taraftarı önünde Medipol Başakşehir'e 1-0 mağlup olarak Türk Telekom Stadı'ndaki 41 maçlık yenilmezlik serisi son bulan Galatasaray'da sıcak gelişmeler yaşanıyor. Üst üste yaşanan sakatlıkların ardından ocak ayı ve sezon sonu transfer dönemi için çalışmalarını hızlandıran sarı-kırmızılılar, sol diz ön çapraz bağlarını koparan ve sezonu kapatan Luyindama'nın yerine stoper takviyesi yapmak için harekete geçti. İşte detaylar..."/>
  </head>
  <body>
    <article>
      <h1>Galatasaray'dan sürpriz stoper atağı! Luyindama'nın yerine o gelecek</h1>
      <address>
        <time datetime="2019-11-24T07:29:14+00:00">24 Nov 2019, 07:29</time>
      </address>
      <p>
        <b>
          <b>Süper Lig'in 12. haftasında taraftarı önünde Medipol Başakşehir'e 1-0 mağlup olarak Türk Telekom Stadı'ndaki 41 maçlık yenilmezlik serisi son bulan Galatasaray'da sıcak gelişmeler yaşanıyor. Üst üste yaşanan sakatlıkların ardından ocak ayı ve sezon sonu transfer dönemi için çalışmalarını hızlandıran sarı-kırmızılılar, sol diz ön çapraz bağlarını koparan ve sezonu kapatan Luyindama'nın yerine stoper takviyesi yapmak için harekete geçti. İşte detaylar...</b>
        </b>
      </p>
      <figure>
        <img src="https://iaaspr.tmgrup.com.tr/06a1c5/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580411676.jpg&amp;l=1"/>
        <figcaption>Süper Lig'in 12. haftasında Galatasaray ile Medipol Başakşehir, Türk Telekom Stadı'nda karşı karşıya geldi.</figcaption>
      </figure>
      <figure>
        <img src="https://iaaspr.tmgrup.com.tr/2ce1f8/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580406078.jpg&amp;l=1"/>
        <figcaption>Sarı-kırmızılılar, sahasında ağırladığı rakibine 1-0 mağlup olarak 41 maç aradan sonra Türk TelekomStadı'nda mağlup oldu.</figcaption>
      </figure>
      <figure>
        <img src="https://iaaspr.tmgrup.com.tr/9cb65d/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580407548.jpg&amp;l=1"/>
        <figcaption>Süper Lig'de kritik bir viraja giren ve Şampiyonlar Ligi'nde de sahasında ClubBrugge'ü konuk edecek olan Cimbom'da sakatlıklar can sıkarken, ara transfer ve yeni sezon için çalışmalar da hızlandı.</figcaption>
      </figure>
      <figure>
        <img src="https://iaaspr.tmgrup.com.tr/fe46fc/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580405588.jpg&amp;l=1"/>
        <figcaption>Galatasaray'da devre arası ve sezon sonunda yapılacak takviyeler için arayışlar sürerken, teknik direktör Fatih Terim, Başakşehir maçının ardından ocak ayında yapılacak değişikliklerle ilgili konuştu.</figcaption>
      </figure>
      <figure>
        <img src="https://iaaspr.tmgrup.com.tr/da9c3b/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580409981.jpg&amp;l=1"/>
        <figcaption>Terim yaptığı açıklamada "Beklenilmedik oyuncular, daha doğrusu sakat oyuncular bizi farklı şeylere mecbur ediyor. Listeye yazdıklarımız ve yazamadıklarımız var. Şampiyonlar Ligi için de sıkıntılıyız. ClubBrugge maçında StevenNzonzi cezalı. Şartlar ne olursa olsun, gemiyi en iyi şekilde ocak ayına yanaştıracağız." ifadelerini kullandı.</figcaption>
      </figure>
      <figure>
        <img src="https://iaaspr.tmgrup.com.tr/eba928/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580410143.jpg&amp;l=1"/>
        <figcaption>Yaz transfer sezonunda takıma yapılan transferlere bir gönderme yapan deneyimli teknik adam, ''Bundan sonra kimsenin geçmişine para yatırmayacağız.'' dedi.</figcaption>
      </figure>
      <figure>
        <img src="https://iaaspr.tmgrup.com.tr/ff70af/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580407664.jpg&amp;l=1"/>
        <figcaption>Galatasaray'da ocak ayı çalışmaları tüm hızıyla sürerken, ChristianLuyindama'nın sakatlığı tüm planları alt üst etti.</figcaption>
      </figure>
      <figure>
        <img src="https://iaaspr.tmgrup.com.tr/f55179/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580414733.jpg&amp;l=1"/>
        <figcaption>Ülkesinin Gambiya ile oynadığı mücadelede sakatlanan ve sol diz ön çapraz bağları kopan Demokratik Kongolu futbolcu sezonu kapattı.</figcaption>
      </figure>
      <figure>
        <img src="https://iaaspr.tmgrup.com.tr/7a9456/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580413387.jpg&amp;l=1"/>
        <figcaption>FFP nedeniyle oyuncu satmadan transfer yapamayacak olan sarı-kırmızılılarda Belhanda, Nagatomo ve Mariano gibi oyuncuların satılıp transfer için bütçe yaratılamaması halinde sezon sonuna kadar Marcao'nun yanında RyanDonk ya da Ahmet Çalık'a görev vermesi bekleniyor.</figcaption>
      </figure>
      <figure>
        <img src="https://iaaspr.tmgrup.com.tr/f54149/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580408613.jpg&amp;l=1"/>
        <figcaption>Sezon sonunda mutlaka bir stoper takviyesi yapacak olan ve 25 yaşındaki oyuncunun sakatlığı sonrası bu bölge için arayışlarını hızlandıran Galatasaray, aradığı ismi Almanya'da buldu.</figcaption>
      </figure>
      <figure>
        <img src="https://iaaspr.tmgrup.com.tr/f2a3d2/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580415447.jpg&amp;l=1"/>
        <figcaption>Sarı-kırmızılıların Bundesliga ekiplerinden Wolfsburg forması giyen RobinKnoche'yi gündemine aldığı iddia edildi.</figcaption>
      </figure>
      <figure>
        <img src="https://iaaspr.tmgrup.com.tr/6cc0b3/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580408614.jpg&amp;l=1"/>
        <figcaption>FFP dolayısıyla sözleşmesi sona erecek ya da kiralık oyunculara yönelen sarı-kırmızılıların, Alman kulübü ile sözleşmesi Haziran 2020'de sona erecek olan Knoche için nabız yokladığı öğrenildi.</figcaption>
      </figure>
      <figure>
        <img src="https://iaaspr.tmgrup.com.tr/886b3e/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580413202.jpg&amp;l=1"/>
        <figcaption><b>SCOUT EKİBİ ONAY VERDİ</b><br/><br/>Scout ekibinin de 27 yaşındaki stoperi transferine onay verdiği ve teknik direktör Fatih Terim'in olumlu rapor vermesi durumunda Alman futbolcunun sezon sonunda kadroya dahil edileceği belirtildi.</figcaption>
      </figure>
      <figure>
        <img src="https://iaaspr.tmgrup.com.tr/67c6f0/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580412316.jpg&amp;l=1"/>
        <figcaption><b>SON SAKATLIĞI 2016'DA</b><br/><br/>Sakatlık problemi yaşamayan bir oyuncu olarak ön plana çıkan Knoche, son sakatlığını 2016 yılında yaşamış ve 16 gün sahalardan uzak kalmıştı.</figcaption>
      </figure>
      <figure>
        <img src="https://iaaspr.tmgrup.com.tr/6ba168/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580416588.jpg&amp;l=1"/>
        <figcaption><b>ROBINKNOCHE KİMDİR?</b><br/><br/>22 Mayıs 1992 tarihinde Almanya'nun Braunschweig kentinde doğan Knoche, futbola ülkesinin TSVGermania Lamme altyapısında başladı.</figcaption>
      </figure>
      <figure>
        <img src="https://iaaspr.tmgrup.com.tr/151854/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580418483.jpg&amp;l=1"/>
        <figcaption>SV Olimpia altyapısında da forma giyen 1.90 boyundaki stoper, 2005 yılında Wolfsburg altyapısına dahil oldu.</figcaption>
      </figure>
      <figure>
        <img src="https://iaaspr.tmgrup.com.tr/d77344/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580415144.jpg&amp;l=1"/>
        <figcaption>2011 yılında Wolfsburg ile profesyonel sözleşme imzalayan 27 yaşındaki stoper, 9 sezondur Alman ekibinin formasını terletiyor.</figcaption>
      </figure>
      <figure>
        <img src="https://iaaspr.tmgrup.com.tr/6b7f8a/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580413825.jpg&amp;l=1"/>
        <figcaption>Bu sezon Wolfsburg formasıyla 14 maçta 1199 dakika görev alan Knoche, 1 gol kaydetti.</figcaption>
      </figure>
      <figure>
        <img src="https://iaaspr.tmgrup.com.tr/d50962/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580414121.jpg&amp;l=1"/>
        <figcaption>Alman futbolcunun güncel piyasa değeri ise 8 milyon Euro...</figcaption>
      </figure>
      <figure>
        <img src="https://iaaspr.tmgrup.com.tr/b75605/0/0/0/0/0/0?u=https://iaspr.tmgrup.com.tr/album/2019/11/24/galatasaraydan-surpriz-stoper-atagi-luyindamanin-yerine-gelecek-1574580412411.jpg&amp;l=1"/>
      </figure>
    </article>
  </body>
</html>