<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/around/detail/9620000112668"/>
    <meta property="og:site_name" content="MGR Online"/>
    <meta property="article:published_time" content="2019-11-24T07:10:00+00:00"/>
    <meta property="og:title" content="In Clip: ที่ปรึกษาความมั่นคงสหรัฐฯขู่ “แคนาดา” ถ้าใช้ “ระบบเครือข่าย 5Gหัวเว่ย” อาจกลายเป็นอุปสรรคเข้าถึงข่าวกรองมะกัน"/>
    <meta property="og:description" content="ที่ปรึกษาความมั่นคงแห่งชาติสหรัฐฯออกมาเตือนแคนาดาในวันเสาร์(23 พ.ย)ไม่ให้ใช้เทคโนโลยี 5Gของหัวเว่ย โดยชี้ว่าหากยังคงใช้อาจทำให้เกิดความเสี่ยงสูงต่อการแชร์ข่าวกรองร่วมกับสหรัฐฯ"/>
  </head>
  <body>
    <article>
      <h1>In Clip: ที่ปรึกษาความมั่นคงสหรัฐฯขู่ “แคนาดา” ถ้าใช้ “ระบบเครือข่าย 5Gหัวเว่ย” อาจกลายเป็นอุปสรรคเข้าถึงข่าวกรองมะกัน</h1>
      <address><time datetime="2019-11-24T07:10:00+00:00">24 Nov 2019, 07:10</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011648401.JPEG"/>
      </figure>
      <p><b>รอยเตอร์ - ที่ปรึกษาความมั่นคงแห่งชาติสหรัฐฯออกมาเตือนแคนาดาในวันเสาร์(23 พ.ย)ไม่ให้ใช้เทคโนโลยี 5Gของหัวเว่ย โดยชี้ว่าหากยังคงใช้อาจทำให้เกิดความเสี่ยงสูงต่อการแชร์ข่าวกรองร่วมกับสหรัฐฯ </b><br/><br/>รอยเตอร์รายงานวันนี้(24 พ.ย)ว่า นายกรัฐมนตรีแคนาดา จัสติน ทรูโด ได้เลื่อนการตัดสินใจถึงการที่จะใช้อุปกรณ์ระบบเครือข่ายเทคโนโลย 5G ของหัวเว่ยออกไปหลังการเลือกตั้งเมื่อตุลาคมที่ผ่านมา และยังไม่ได้ให้ความเห็นนับตั้งแต่ชนะการเลือกตั้งทั่วไปในวันที่ 21 ต.ค <br/><br/>โรเบิร์ต โอไบรอัน (Robert O’Brien )ที่ปรึกษาความมั่นคงแห่งชาติสหรัฐฯให้สัมภาษณ์กับนักข่าวว่า “ความร่วมมือทางข่าวกรองจะได้รับผลกระทบหากว่าพัยธมิตรใกล้ชิดของเราอนุญาตให้ม้าโทรจันเข้ามาในเมืองได้” <br/><br/>และเสริมต่อว่า “เมื่อพวกเขา(จีน)นำหัวเว่ยเข้าไปในแคนาดาหรือชาติตะวันตกอื่นๆ คนเหล่านั้นจะรู้ถึงประวัติสุขภาพทุกการบันทึก บันทึกการทำธุรกรรมทางการเงินทั้งหมด ทุกการโพสต์บนโซเชียลมีเดีย และพวกเขาจะรู้ทุกอย่างเกี่ยวกับชาวแคนาดาทุกคน” <br/><br/>รอยเตอร์ชี้ว่า เป็นคำถามที่ว่าอุปกรณ์เครือข่ายระบบ 5G ของหัวเว่ยนั้นสามารถมีประตูหลังเพื่อเปิดโอกาสให้รัฐบาลจีนนั้นสามารถสอดแนมนั้นได้ทำการแบ่งแยกแคนาดาและประเทศพันธมิตรในกลุ่มไฟว์สตาร์ ซึ่งการแบนหัวเว่ยยังคงอยู่ในสหรัฐฯ ออสเตรเลีย และนิวซีแลนด์ ส่วนอังกฤษนั้นมีจุดยืนที่เข้มงวดน้อยกว่า โดยชี้ว่าสามารถใช้อุปกรณ์หัวเว่ยได้ในส่วนที่ไม่อ่อนไหว <br/><br/>รัฐมนตรีกลาโหมแคนาดา ฮาร์จิต ซัจจัน( Harjit Sajjan) ที่เวลานี้อยู่ในฮาลิแฟกซ์(Halifax)กล่าวยืนยันว่า “เราจะใช้เวลาของพวกเราเพื่อให้สามารถประเมินได้อย่างเหมาะสมถึงภัยที่อาจจะเกิดขึ้นอย่างครอบคลุม” <br/><br/>และเสริมว่า “พวกเราตระหนักอย่างที่สุดถึงการปกป้องระบบเทคโนโลยี 4G ที่มีอยู่ในปัจจุบัน และการตัดสินใจใดๆที่จะเกิดขึ้นกับระบบ 5G จะต้องทำให้มั่นใจว่า ระบบเหล่านี้นั้นมีความแข็งแกร่งเหมือนระบบที่ใช้อยู่ในปัจจุบัน” <br/><br/>แคนาดาตกอยู่ในระหว่างความขัดแย้งของ 2 ชาติมหาอำนาจสหรัฐฯและจีนเกี่ยวข้องกับบริษัทโทรคมนาคมหัวเว่ยของจีนนับตั้งแต่ตำรวจแคนาดาได้จับกุมบุตรสาวผู้ก่อตั้งบริษัท เมิ่ง หว่านโจว และดำรงตำแหน่งซีเอฟโอของหัวเว่ยเมื่อธันวาคมปีที่แล้ว <br/><br/>ซึ่งสว.สหรัฐฯ ออกัส คิง (Angus King )ที่ได้ขึ้นกล่าวที่ฮาลิแฟ็กซ์ยังสะท้อนความเห็นของโอไบรอันถึงอันตรายเกี่ยวกับหัวเว่ยว่า “มันจะเป็นการยากมากที่จะมีการให้ความร่วมมือทางงานข่าวกรองทั้งหมดกับพันธมิตรที่ได้ติดตั้งสายตรงต่อไปที่ปักกิ่ง”</p>
      <figure>
        <iframe src="https://www.youtube.com/embed/pQAgyf8cn00" width="1280" height="720" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/k5MJgJPrZrw" width="1280" height="720" data-service="Youtube" scrolling="no"/>
      </figure>
    </article>
  </body>
</html>