<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962606/"/>
    <meta property="og:site_name" content="Sanook"/>
    <meta property="article:published_time" content="2019-11-24T07:55:55+00:00"/>
    <meta property="og:title" content="เจ้าหน้าที่เตรียมขอหมายศาล ลุยสอบที่ดินฟาร์มไก่ 1,700 ไร่ ของ &quot;ปารีณา&quot; บ่ายวันนี้"/>
    <meta property="og:description" content="รายงานข่าวเปิดเผยว่า นายธวัชชัย ลัดกรูด ผู้ตรวจราชการกรมป่าไม้ ประธานคณะทำงานตรวจสอบพื้นที่ที่ดิน น.ส.ปารีณา ไกรคุปต์ ส.ส. จังหวัดราชบุรี พรรคพลังประชารัฐ พื้นที่ 1,700 ไร่ อ.จอมบึง จ.ราชบุรี และ สำนักงานปฏิรูปที่ดินเพื่อการเกษตร ได้ประชุมเจ้าหน้าที่กรมป่าไม้ ส.ป.ก. และ บก.ปทส. พูดคุยแนวทางการดำเนินการเพื่อตรวจสอบที่ดิน 1,700 ไร่ ว่ามีแนวเขตอยู่ในพื้นที่ป่าสงวนแห่งชาติ และที่ดิน ส.ป.ก. เท่าไหร่บ้าง โดยมีการนำเอกสารข้อมูล และแนวเขตแผนที่มาร่วมหารือกันโดยละเอียดอีกครั้ง เพื่อให้เกิดความชัดเจนและวางแนวทางการปฏิบัติร่วมกัน"/>
  </head>
  <body>
    <article>
      <h1>เจ้าหน้าที่เตรียมขอหมายศาล ลุยสอบที่ดินฟาร์มไก่ 1,700 ไร่ ของ "ปารีณา" บ่ายวันนี้</h1>
      <address>
        <time datetime="2019-11-24T07:55:55+00:00">24 Nov 2019, 07:55</time>
      </address>
      <p>รายงาน<a href="https://www.sanook.com/news/">ข่าว</a>เปิดเผยว่า <b>นายธวัชชัย ลัดกรูด</b> ผู้ตรวจราชการกรมป่าไม้ ประธานคณะทำงานตรวจสอบพื้นที่ที่ดิน<b> น.ส.<a href="http://www.sanook.com/news/7962470/">ปารีณา</a> ไกรคุปต์</b> ส.ส. จังหวัดราชบุรี <b>พรรคพลังประชารัฐ </b>พื้นที่ 1,700 ไร่ อ.จอมบึง จ.ราชบุรี และ สำนักงานปฏิรูปที่ดินเพื่อการเกษตร ได้ประชุมเจ้าหน้าที่กรมป่าไม้ ส.ป.ก. และ บก.ปทส. พูดคุยแนวทางการดำเนินการเพื่อตรวจสอบที่ดิน 1,700 ไร่ ว่ามีแนวเขตอยู่ในพื้นที่ป่าสงวนแห่งชาติ และที่ดิน ส.ป.ก. เท่าไหร่บ้าง โดยมีการนำเอกสารข้อมูล และแนวเขตแผนที่มาร่วมหารือกันโดยละเอียดอีกครั้ง เพื่อให้เกิดความชัดเจนและวางแนวทางการปฏิบัติร่วมกัน</p>
      <p>ทั้งนี้ เจ้าหน้าที่ด้านกฎหมายจะดำเนินการขอหมายศาลในการเข้าตรวจสอบพื้นที่ 1,700 ไร่ ของ น.ส.ปารีณา ได้ในช่วงบ่ายวันนี้ เพื่อทำการเข้าพื้นที่ของ น.ส.ปารีณา ในการตรวจรังวัดที่ดินทั้งหมด ซึ่งจะทำให้ได้ข้อมูลที่ถูกต้องแม่นยำสามารถระบุได้ว่าพื้นที่ดังกล่าวมีการบุกรุก หรือครอบครองโดยถูกต้องหรือไม่ จากนั้นจึงจะพิจารณาถึงกระบวนการดำเนินการตามกฎหมายต่อไป</p>
    </article>
  </body>
</html>