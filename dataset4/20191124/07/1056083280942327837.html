<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301324/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A2%D9%84%D8%A8%D8%A7%D9%86%DB%8C-%D8%A8%D8%A7-%DB%8C%DA%A9-%D9%87%D8%AF%DB%8C%D9%87-%D9%86%D9%81%DB%8C%D8%B3-%D8%A8%D9%86-%D8%B3%D9%84%D9%85%D8%A7%D9%86-%D8%B1%D8%A7-%D8%BA%D8%A7%D9%81%D9%84%DA%AF%DB%8C%D8%B1-%DA%A9%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T07:31:12+00:00"/>
    <meta property="og:title" content="نخست‌وزیر آلبانی با یک هدیه نفیس بن‌سلمان را غافلگیر کرد"/>
    <meta property="og:description" content="نخست وزیر آلبانی در مسابقات &quot;فرمول ای&quot; در عربستان ولیعهد این کشور را با دادن مجموعه‌ای از آثار هنری خود غافلگیر کرد."/>
  </head>
  <body>
    <article>
      <h1>نخست‌وزیر آلبانی با یک هدیه نفیس بن‌سلمان را غافلگیر کرد</h1>
      <address><time datetime="2019-11-24T07:31:12+00:00">24 Nov 2019, 07:31</time> by <a rel="author">سپیده حسینی</a></address>
      <p>نخست وزیر آلبانی در مسابقات "فرمول ای" در عربستان ولیعهد این کشور را با دادن مجموعه‌ای از آثار هنری خود غافلگیر کرد.</p>
      <p>به گزارش ایسنا، به نقل از شبکه خبری روسیا الیوم، ادی راما، نخست وزیر آلبانی در این خصوص توییت کرد: در ریاض با محمد بن سلمان ولیعهد عربستان سعودی درباره پیشرفت به دست آمده در برخی سرمایه‌ گذاری‌های مهم در حوزه‌های گردشگری، فرهنگ و زیرساخت‌ها گفت‌وگو کردیم.</p>
      <p>نخست وزیر آلبانی با علاقه شدیدش به هنر و نقاشی شناخته می‌شود به طوری که زندگی هنری او از فعالیت‌های سیاسی‌اش جدا نیست و او همواره در طول گفت‌وگوهای تلفنی و نشست‌ها روی برگه‌های دستورجلسه نشست‌ها و پیش‌نویس‌ها، طرح‌هایی را ترسیم می‌کند.</p>
      <p>کتاب هنری موسوم به "work" که راما به بن سلمان هدیه کرد به تازگی منتشر شده و حاوی نقاشی‌ها و طراحی‌های سرامیک او است همچنین در این کتاب مجموعه‌ای از مقاله‌ها درباره کارهای هنری راما و یک مصاحبه از او وجود دارد.</p>
      <p>بدر بن عبدالله آل سعود، وزیر فرهنگ عربستان سعودی نیز در این رابطه توییت کرد: در مسابقات فرمول ای در منطقه تاریخی الدرعیه عربستان، نخست وزیر و هنرمند آلبانی به رهبر نهضت فرهنگی ما کتابی شامل مجموعه‌ای از آثار هنری خود را هدیه کرد.</p>
      <p>انتهای پیام</p>
    </article>
  </body>
</html>