<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/gds-la-normalita-di-steven-zhang-torino-inter-vista-in-un-pub-milanese-323894"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T07:43:30+00:00"/>
    <meta property="og:title" content="GdS - La normalità di Steven Zhang: Torino-Inter vista in un pub milanese"/>
    <meta property="og:description" content="Un gesto di grande normalità, di cui Steven Zhang non è certo nuovo. Ieri sera il presidente dell'Inter non è andato a Torino a seguire la sua squadra, ma ha visto la partita..."/>
  </head>
  <body>
    <article>
      <h1>GdS - La normalità di Steven Zhang: Torino-Inter vista in un pub milanese</h1>
      <address><time datetime="2019-11-24T07:43:30+00:00">24 Nov 2019, 07:43</time> by <a rel="author">Redazione FcInterNews.it</a></address>
      <p>Un gesto di grande normalità, di cui <b>Steven Zhang</b> non è certo nuovo. Ieri sera il presidente dell'Inter non è andato a Torino a seguire la sua squadra, ma ha visto la partita in un noto pub milanese, il 4-4-2 Sports Pub in zona Sempione, in compagnia di un caro amico. "Non è la prima volta che il presidente Steven passa una serata in uno dei più famosi pub milanese legato allo sport, come dimostra la sciarpa dello Jiangsu - il club cinese di proprietà Suning - appesa proprio sopra la cassa. Però è sicuramente la prima volta che il giovane Zhang decide di seguire la sua Inter in mezzo alla gente, come un cliente qualsiasi. Zhang è stato molto cortese con tutti, prestandosi alle tante richieste di selfie da parte dei tantissimi tifosi nerazzurri presenti, tutti ovviamente felicissimi per l’ennesima dimostrazione di forza della squadra di Conte", riporta la <i>Gazzetta dello Sport</i>.</p>
    </article>
  </body>
</html>