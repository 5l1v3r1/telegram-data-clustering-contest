<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/sondaz/121401/lekki-spadek-pis-rosnie-poparcie-dla-konfederacji-i-lewicy.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-24T07:46:00+00:00"/>
    <meta property="og:title" content="Lekki spadek PiS, rośnie poparcie dla Konfederacji i Lewicy"/>
    <meta property="og:description" content="Prawo i Sprawiedliwość zanotowało drobny spadek poparcia w porównaniu z ostatnimi badaniami, ale nadal pozostaje niekwestionowanym liderem polskiej sceny politycznej."/>
  </head>
  <body>
    <article>
      <h1>Lekki spadek PiS, rośnie poparcie dla Konfederacji i Lewicy</h1>
      <address>
        <time datetime="2019-11-24T07:46:00+00:00">24 Nov 2019, 07:46</time>
      </address>
      <h4>Prawo i Sprawiedliwość zanotowało drobny spadek poparcia w porównaniu z ostatnimi badaniami, ale nadal pozostaje niekwestionowanym liderem polskiej sceny politycznej.</h4>
      <p>W najnowszym sondażu agencji Social Changes dla portalu wpolityce.pl Prawo i Sprawiedliwość uzyskało 40 proc. poparcia. Oznacza to spadek o 2 proc. w porównaniu z poprzednim badaniem agencji.</p>
      <p>Drugie miejsce przypadło Koalicji Obywatelskiej, która może pochwalić się poparciem 25 proc. badanych, czyli dokładnie takim samym jakie miała tydzień temu przy poprzednim sondażu.</p>
      <p>Wzrost zanotował natomiast lewicowy sojusz SLD, Wiosny i Razem, który popiera aż 17 proc. badanych. To wynik lepszy o 2 proc. niż ten z zeszłego tygodnia.</p>
      <p>Na czwartym miejscu znajduje się Konfederacja, którą popiera 9 proc. badanych. Oznacza to wzrost o 1 proc.</p>
      <p>Z kolei spadek zanotował sojusz Polskiego Stronnictwa Ludowego i Kukiz'15, na który chce głosować 8 proc. ankietowanych. Jest to spadek o 1 proc.</p>
      <p>W sondażu uwzględniono jedynie wyborców zdecydowanych, na kogo głosować.</p>
      <p>
        <i>Badanie zostało zrealizowane metodą CAWI w dniach od 15 listopada do 19 listopada 2019 roku. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział N=1029.</i>
      </p>
      <footer>/ Źródło: wpolityce.pl <br/>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/opinie/121389/zmierzch-epoki-popis-u.html"/>
        <a href="https://www.dorzeczy.pl/kraj/121373/andrzej-duda-deklasuje-rywali-fatalny-wynik-malgorzaty-kidawy-blonskiej-i-szymona-holowni.html"/>
      </related>
    </article>
  </body>
</html>