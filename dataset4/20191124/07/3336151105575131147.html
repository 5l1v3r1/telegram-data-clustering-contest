<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/annesinin-karnindayken-beyninde-bir-seyler-yanlis-gitmis-olmali-24111929.html"/>
    <meta property="og:site_name" content="OdaTV"/>
    <meta property="article:published_time" content="2019-11-24T07:24:00+00:00"/>
    <meta property="og:title" content="&quot;Annesinin karnındayken beyninde bir şeyler yanlış gitmiş olmalı&quot;"/>
    <meta property="og:description" content="Eindhoven Teknik Üniversitesi Elektrik Mühendisliği Bölümü’nde okuyan 9 yaşındaki Laurent Simons, dünyanın en genç üniversite mezunu unvanını almaya hazırlanıyor. 9 yaşında 'dünyanın en genç üniversite mezunu' olacak."/>
  </head>
  <body>
    <article>
      <h1>"Annesinin karnındayken beyninde bir şeyler yanlış gitmiş olmalı"</h1>
      <h2>Eindhoven Teknik Üniversitesi Elektrik Mühendisliği Bölümü’nde okuyan 9 yaşındaki Laurent Simons, dünyanın en genç üniversite mezunu unvanını almaya hazırlanıyor. 9 yaşında 'dünyanın en genç üniversite mezunu' olacak.</h2>
      <address>
        <time datetime="2019-11-24T07:24:00+00:00">24 Nov 2019, 07:24</time>
      </address>
      <p>Eindhoven Teknik Üniversitesi Elektrik Mühendisliği Bölümü’nde okuyan 9 yaşındaki Laurent Simons, <b>"dünyanın en genç üniversite mezunu"</b> unvanını almaya hazırlanıyor.</p>
      <p>Belçika’nın Oostende kentinde doğan Laurent liseyi kabaca bir yılda tamamladıktan sonra, ailesiyle Hollanda'ya taşınıp burada üniversiteye başladı.</p>
      <p>Dahi çocuk üç yıllık lisans programını sadece dokuz ayda tamamlamaya hazırlanıyor.</p>
      <p>
        <b>“ANNESİNİN KARNINDAYKEN BEYNİNDE BİR ŞEYLER YANLIŞ GİTMİŞ OLMALI”</b>
      </p>
      <p>Sputnik’in AFP’den aktardığına göre; babası Alexander’in, <b>“Annesinin karnındayken beyninde bir şeyler yanlış gitmiş olmalı. Ama neyse ki olumlu anlamda”</b> dediği Laurent, 6 yaşında liseye başladı.</p>
      <p>IQ düzeyi 145 olan Laurent mart ayında başladığı elektrik mühendisliği eğitiminde lisans derecesi için son projesini bitirmek üzere.</p>
      <p>​Şu anda dünyanın en genç üniversite mezunu unvanını elinde tutan kişi, haziran 1994'te 10 yıl 4 aylıkken ABD’deki University of Alabama’dan mezun olan Michael Kearney.</p>
      <p>
        <b>"HER PROFESÖR LAURENT GİBİ BİR ÖĞRENCİYE SAHİP OLMAK İÇİN CAN ATAR”</b>
      </p>
      <p>Laurent şimdi gelecek ay Eindhoven Teknik Üniversitesi Elektrik Mühendisliği Bölümü’nden mezun olup dünyanın en genç üniversite mezunu unvanını elde etmek istiyor.</p>
      <p>Program direktörü, Sjoerd Hulshof,<b> "Her profesör Laurent gibi bir öğrenciye sahip olmak için can atar. Bu bizim için elbette benzersiz bir durum çünkü şimdiye kadar sahip olabileceğimiz en genç öğrenci"</b> dedi.</p>
      <p>Sırp kökenli Amerikalı mucit Nikola Tesla'yı idol olarak gören ve ondan ilham alan Laurent, yapay organları araştırmak ve sonunda kendi laboratuarında yapay bir vücut geliştirmeyi planlıyor.</p>
      <p>
        <b>TÜM BEKLENTİLERİ ŞİMDİDEN KARŞILAMIŞ DURUMDA</b>
      </p>
      <p>9 yaşındaki çocuğun bu planlarında etkili olan ise büyükanne ve büyükbabasının kalp hastası olmaları... Dünyanın birçok üniversitesinden teklif gelen Laurent'in ailesi seçenekleri değerlendirmesi için oğullarına yardım ediyor.</p>
      <p>Baba Alexander oğlunun geleceği için öngörüde bulunmaya cesaret edemiyor çünkü 9 yaşındaki çocuk tüm beklentileri şimdiden karşılamış durumda.</p>
      <p>Baba bu durum için ise aceleye gerek olmadığının altını çiziyor. Laurent, diğer öğrencilerin 10 haftada ustalaştığı bir konuyu, bir hafta içinde halledebiliyor.</p>
      <p>Laurent üniversitede olmadığı zamanlarda ise köpeğini gezdirip video oyunları oynuyor.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>137,708 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/bu-nasil-akademisyen-22061946.html"/>
        <a href="https://odatv.com/turkiyede-universite-var-mi-29031932.html"/>
      </related>
    </article>
  </body>
</html>