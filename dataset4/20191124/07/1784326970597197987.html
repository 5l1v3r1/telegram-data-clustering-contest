<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/24/sulyos-beteg-hollywoodi-sztarok/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-24T07:11:00+00:00"/>
    <meta property="og:title" content="5 celeb, aki őszintén beszélt súlyos betegségéről"/>
    <meta property="og:description" content="Nem semmi, hogy bevállalták a nyilvánosságot!"/>
  </head>
  <body>
    <article>
      <h1>5 celeb, aki őszintén beszélt súlyos betegségéről</h1>
      <h2>Nem semmi, hogy bevállalták a nyilvánosságot!</h2>
      <address><time datetime="2019-11-24T07:11:00+00:00">24 Nov 2019, 07:11</time> by <a rel="author">Cosmopolitan.hu</a></address>
      <h3>Selena Gomez</h3>
      <p>A lupus egy autoimmun betegség, amelynek során <b>az immunrendszer tévedésből a test egészséges sejtjeit támadja és pusztítja el</b>. Csúnya kiütésekkel, gyulladásokkal, duzzadt végtagokkal és állandó fáradsággal járhat. Az énekesnőé ráadásul sajnos <b>elég súlyos eset, ezt ő maga vallotta be 2017-ben</b>. Ekkor derült ki az is, hogy <a href="https://cosmopolitan.hu/sztarhirek/2017/09/15/vesetranszplantacion-esett-at-selena-gomez/">vesetranszplantációra volt szüksége</a>, a donor pedig a <b>BFF-je, Francia Raisa</b> volt.</p>
      <h3>Lady Gaga ­</h3>
      <p>Selenához hasonlóan <b>Lady Gaga is 2017-ben árulta el a rajongóinak</b>, hogy orvosai komoly betegséget állapítottak meg nála. A <b>fibromyalgia</b> viszonylag gyakori és igen fájdalmas: főleg az izmokat és a lágy szöveteket érinti. Azaz <b>folyamatos kötőszöveti-, és izomfájdalomként</b> szoktak rá hivatkozni, Gaga pedig 2018 elején a turnéját is lemondta miatta. De szerencsére azóta jobban van!</p>
      <h3>Nick Jonas</h3>
      <p>Bizony, bizony! Priyanka Chopra férje csupán 13 éves volt, amikor kiderült, <b>1-es típusú cukorbetegségben szenved</b>. Emiatt inzulinra van szüksége, a szervezete ugyanis szinte semennyit nem termel belőle. Ez elképesztően veszélyes és sajnos nem gyógyítható. A sztár pár évvel ezelőtt avatta be rajongóit, addig igyekezett titkolni a dolgot.</p>
      <h3>Kim Kardashian</h3>
      <p>A világ egyik legszexisebb nője <b>nagyon kellemetlen betegséggel küzd, méghozzá pikkelysömörrel</b>. Ez egy gyógyíthatatlan bőrbetegség, ami a bőr fokozott elszarusodásával jár. Ez a gyakorlatban gyulladt, piros, viszkető bőrt és kiütéseket jelent. Manapság a tünetmentesség elérhető, de <a href="https://cosmopolitan.hu/sztarhirek/2019/09/23/kim-kardashian-allapota-egyre-rosszabb/">a pikkelysömör újra és újra képes belobbanni</a>.</p>
      <h3>Gigi Hadid</h3>
      <p>A szupermodell nagyon sokáig titkolta, hogy <b>krónikus pajzsmirigy-gyulladással, más néven Hashimoto betegséggel küzd</b>. Később azonban elárulta, miért változott annyit a teste az évek során és elküldte melegebb éghajlatra a trollokat, akik bántották ezért. <i>„Azoknak, akik folyton azzal voltak elfoglalva, hogy mennyit változott a testem az évek során, csak azt üzenem, nyilván nem tudtátok, hogy 17 évesen, amikor kezdtem, még nem diagnosztizáltak a Hashimoto betegséggel. Akik azt mondták, túl nagy vagyok ehhez a szakmához, azt látták, hogy a testem szenved a gyulladás és a vízvisszatartás miatt.”</i></p>
    </article>
  </body>
</html>