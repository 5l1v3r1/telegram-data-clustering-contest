<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/barbatul-care-ameninta-ca-se-arunca-in-gol-salvat-dupa-aproape-10-ore-fotovideo-_3059909.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T07:02:02+00:00"/>
    <meta property="og:title" content="Bărbatul care amenința că se aruncă în gol, SALVAT după aproape 10 ore (FOTO/VIDEO)"/>
    <meta property="og:description" content="Bărbatul în vârstă de 33 de ani, care amenința că se va arunca în gol de pe un pilon de electricitate, a fost salvat. După ce a stat aproape zece ore la înalțime, trei salvatori au urcat sus și au convins bărbatul să coboare. Acesta avea un comportament a"/>
  </head>
  <body>
    <article>
      <h1>Bărbatul care amenința că se aruncă în gol, SALVAT după aproape 10 ore (FOTO/VIDEO)</h1>
      <address><time datetime="2019-11-24T07:02:02+00:00">24 Nov 2019, 07:02</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/b7d71227-191a-45ef-8bf0-4658cd54457d_29068100.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/1e14464d-aaef-4119-8bd6-651164f1a275_14939800.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/5e9460c0-758c-496c-9254-3dc371189a81_61283400.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/6e6218de-9df9-405a-aab7-1f3334bc3bff_66187800.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/9ecf0ff6-ac7c-4e54-be36-cc0281aebe1f_64150800.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/900a1f03-762b-44a6-8ca2-6281c73540b9_79983000.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/56703b70-7e4c-49cf-b2e4-e768928ebf98_78663400.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/333017d2-b404-45ed-8d70-854f6c3a66cf_75467400.jpg"/>
          <figcaption>publika.md</figcaption>
        </figure>
        <figure>
          <img src="https://media.publika.md/md/image/201911/w720/e971f659-96fa-4a16-9e81-0a7f707b8955_65340300.jpg"/>
          <figcaption>publika.md</figcaption>
        </figure>
      </slideshow>
      <p>
        <b>Bărbatul în vârstă de 33 de ani, care amenința că se va arunca în gol de pe un pilon de electricitate, a fost salvat. După ce a stat aproape zece ore la înalțime, trei salvatori au urcat sus și au convins bărbatul să coboare.</b>
      </p>
      <p>Acesta avea un comportament agresiv și era însângerat. Imediat ce a fost coborât, bărbatul a fost preluat de către un echipaj al medicilor. </p>
      <p>
        <b>În operaţiunea de salvare au participat circa 50 de persoane şi şapte autospeciale.</b>
      </p>
      <p>La fața locului a venit și ministrul Afacerilor Interne, Pavel Voicu, care a mulțumit echipei pentru acțiunile întreprinse. Voicu a menționat că va înainta un demers, astfel încât salvatorul care a reușit să covingă bărbatul să coboare, să fie onorat. </p>
      <p>
        <b>Imediat ce persoana a fost coborâtă la sol, în zonă a fost pornit curentul electric.</b>
      </p>
      <p>
        <b>Potrivit șefului IGSU, Mihail Harabagiu, bărbatul ar fi bolnav mintal. </b>
      </p>
      <p>Incidentul a început ieri, în jurul orei 11:00, când individul a urcat pe un stâlp de înaltă tensiune, care leagă sectoarele Râşcani şi Buiucani. Pentru a asigura intervenția salvatorilor în condiții de securitate, reprezentanţii furnizorului de energie au deconectat linia electrică. Astfel, circa 20 de mii de oameni din cartierele Sculeni şi Poşta Veche au rămas fără lumină.</p>
      <p><b>La faţa locului a venit şi pretorul sectorului Râşcani, precum şi mai mulţi locuitori din preajmă. </b><br/><br/>"E fără mamă, fără tată, fără soră, fără frate. A rămas singur, a plecat surioara. El e bolnav de epilepsie".<br/><br/>"Oamenii spuneau că au vrut să-l ajute, dar el le-a zis că dacă se uită din urma lui, el se sinucide, sare".<br/><br/><b>Oamenii s-au plâns că, din cauza acestui incident, au fost nevoiţi să stea fără lumină şi căldură în casă.</b><br/><br/>"Înghețăm nepoţii de frig. Şi la serviciu iată muncim, multă marfă se strică. Stăm şi înghețăm de frig şi la serviciu şi acasă."<br/><br/><b>Pentru a asigura intervenţia salvatorilor în condiţii de securitate, responsabilii de la Red Union Fenosa au deconectat energia electrică pe mai multe străzi din oraş. Astfel, troleibuzele au stat blocate timp două ore, iar zeci de oameni au fost nevoiţi să îngheţe în staţii.</b><br/><br/>"Regia ne-a spus că în Centru nu este lumină şi vom aştepta".<br/><br/>Unii oameni şi-au continuat drumul pe jos, iar alţii au aşteptat în troleibuze. <br/><br/>"Mai mergi şi pe jos. Mai faci sport".<br/><br/>"-Cât timp aşteptaţi ? -Undeva jumătate de oră. -Nu aţi îngheţat aşteptând ? Principalul că suntem în troleibuz, nu suntem afară".</p>
      <p>
        <b>CITEȘTE ȘI: <a href="https://www.publika.md/live-o-persoana-a-urcat-pe-un-pilon-de-electricitate-si-ameninta-ca-se-arunca-in-gol_3059899.html">LIVE O persoană a urcat pe un pilon de electricitate și amenință că se aruncă în gol</a></b>
      </p>
    </article>
  </body>
</html>