<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/zrostannja-borgiv-ta-ekonomichni-nevdachi-novij-vladi-ne-vibachat-politolog-642027.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T07:46:16+00:00"/>
    <meta property="og:title" content="Зростання боргів та економічні невдачі новій владі не вибачать, – політолог"/>
    <meta property="og:description" content="Економічне погіршення людьми сприймається просто катастрофічно – експерт"/>
  </head>
  <body>
    <article>
      <h1>Зростання боргів та економічні невдачі новій владі не вибачать, – політолог</h1>
      <address>
        <time datetime="2019-11-24T07:46:16+00:00">24 Nov 2019, 07:46</time>
      </address>
      <h4>Економічне погіршення людьми сприймається просто катастрофічно – експерт</h4>
      <p>Найвирішальнішим в оцінці діяльності президента Володимира Зеленського, його уряду та парламентської більшості буде стан справ з рівнем життям населення.</p>
      <p>Таку думку науковий співробітник Академічного центру Бориса Немцова (Прага, Чехія) Олександр Морозов висловив в ефірі програми «Студія Захід» з Антоном Борковським, яка вийшла ввечері 23 листопада 2019 року на каналі <a href="https://espreso.tv/news/2019/11/24/zrostannya_borgiv_ta_ekonomichni_nevdachi_noviy_vladi_ne_vybachat_politolog_oleksandr_morozov">Еспресо.TV</a>.</p>
      <p>«Знаючи характер української політики – люди готові багато чого вибачати з політичних дій та з риторики тому лідеру, за якого вони голосували, якого вони обрали, але економічне погіршення сприймається просто катастрофічно. Людина відразу втрачає довіру», – зазначив він.</p>
      <p>При цьому Морозов звернув увагу на зростання державного боргу та дефіциту бюджету, що фіксується за президентства Зеленського, «який буде достатньо важко перекрити українській владі».</p>
      <p>«І ось тут, дійсно, приховане Кощійове яйце, доволі небезпечне. Тому що враження про те, що Україна починає зубожіти й влада не знає, яким чином вийти зі становища, й усі при цьому знатимуть, що влада позичає гроші – не важливо де вона позичає, у кого, але починає позичати – ми ж зараз живемо у сучасному світі, тут усе є відкритим, ці зростаючі позики будуть безкінечно обговорюватися. Й це (для влади – ред.) буде важкою ситуацію. Буде важко зберегти електоральну підтримку», – пояснив аналітик.</p>
      <figure>
        <iframe src="https://www.youtube.com/embed/xJ8tM8u-484" width="640" height="360" data-service="Youtube" scrolling="no"/>
      </figure>
      <blockquote>
        <b>Читайте також: <a href="https://glavcom.ua/country/politics/pidozra-nabu-politichno-motivovana-i-stavit-pid-zagrozu-robotu-agroholdingu-ukrlendfarming-golova-kompaniji-bahmatyuk-641921.html">Підозра НАБУ політично мотивована і ставить під загрозу роботу агрохолдингу «Укрлендфармінг», – голова компанії Бахматюк.</a></b>
      </blockquote>
      <p>Нагадаємо, за <a href="https://glavcom.ua/economics/finances/borgi-ukrajini-koshtujut-derzhavi-duzhe-dorogo-ekspert-641932.html">2018-2019 роки сформовано борговий портфель, який відверне на себе великі фінансові ресурси</a>, при цьому політика, яка проводиться Мінфіном, ніяк не обґрунтована. </p>
      <related>
        <a href="https://glavcom.ua/country/politics/prosluhovuvannja-u-kabineti-trubi-mogli-vstanoviti-lishe-dvi-strukturi-ekspert-642025.html"/>
        <a href="https://glavcom.ua/country/society/u-epifaniya-molyat-boga-shchob-filaret-opamyatavsya-641135.html"/>
        <a href="https://glavcom.ua/news/britanskiy-zhurnal-pokazav-rolik-z-kartoyu-ukrajini-bez-krimu-642002.html"/>
      </related>
    </article>
  </body>
</html>