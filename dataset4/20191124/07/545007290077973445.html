<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/botosani-taximetrist-injunghiat-de-un-client/"/>
    <meta property="og:site_name" content="Europa FM"/>
    <meta property="article:published_time" content="2019-11-24T07:24:32+00:00"/>
    <meta property="og:title" content="BOTOȘANI: Taximetrist înjunghiat de un client"/>
    <meta property="og:description" content="Un şofer de taxi a fost înjunghiat de un client, în noaptea de sâmbătă spre duminică, la Botoșani."/>
  </head>
  <body>
    <article>
      <h1>BOTOȘANI: Taximetrist înjunghiat de un client</h1>
      <address>
        <time datetime="2019-11-24T07:24:32+00:00">24 Nov 2019, 07:24</time>
      </address>
      <p>Un şofer de taxi a fost înjunghiat de un client, în noaptea de sâmbătă spre duminică, la Botoșani.</p>
      <p>Prins de poliţişti, agresorul a fost reţinut pentru 24 de ore, sub acuzația de tentativă de omor.</p>
      <p>Un echipaj de agenți rutieri care patrula pe strada Petru Rareş a observat taximetrul care staţiona pe partea dreaptă a drumului și un bărbat care părăsise vehiculul, potrivit <a href="https://www.monitorulbt.ro/local/2019/11/24/taximetrist-injunghiat-in-gat-de-propriul-client/">Botoșăneanul</a>.</p>
      <p>În vârstă de 25 de ani, individul a fost legitimat.</p>
      <p>Ulterior, aceștia au auzit strigătul de ajutor al șoferului, care se afla în autoturism.</p>
      <p>Întrucât victima era tăiată în zona cervicală şi sângera, unul dintre poliţişti i-a acordat acestuia primul ajutor până la sosirea echipajului medical, reuşind să oprească sângerarea.</p>
      <p>Celălalt agent a imobilizat suspectul.</p>
      <p>Atacul a fost comis în momentul în care taxiul a ajuns la destinație, iar clientul trebuia să plătească.</p>
    </article>
  </body>
</html>