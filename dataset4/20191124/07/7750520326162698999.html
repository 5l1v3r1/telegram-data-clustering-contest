<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-dnipri-zatrymaly-organizatora-konvertatsijnogo-tsentru-yakyj-shhomisyatsya-vyvodyv-u-tin-majzhe-30-mln-grn.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T07:08:09+00:00"/>
    <meta property="og:title" content="У Дніпрі затримали організатора конвертаційного центру, який щомісяця виводив у тінь майже 30 млн грн"/>
    <meta property="og:description" content="У Дніпрі затримали організатора конвертаційного центру, який щомісяця виводив у тінь майже 30 млн грн"/>
  </head>
  <body>
    <article>
      <h1>У Дніпрі затримали організатора конвертаційного центру, який щомісяця виводив у тінь майже 30 млн грн</h1>
      <address>
        <time datetime="2019-11-24T07:08:09+00:00">24 Nov 2019, 07:08</time>
      </address>
      <figure>
        <img src="https://1news.com.ua/wp-content/uploads/2019/11/17032012_303-e1574576883527.jpg"/>
      </figure>
      <p>СБУ затримала у Дніпрі організатора конвертаційного центру, який щомісяця виводив у тінь майже 30 мільйонів гривень. Про це повідомляє 1NEWS з посиланням на <a href="https://www.unn.com.ua/uk/news/1837476-u-dnipri-zatrimali-organizatora-konverttsentru-z-obigom-gotivki-u-30-mln-grn-schomisyatsya">УНН</a>.</p>
      <p>“Оперативники спецслужби встановили, що організатори конвертаційного центру надавали замовникам “послуги” із переведення коштів у готівку через здійснення фіктивних фінансово-господарських операцій. Конвертцентр також забезпечував штучну мінімізацію податкових платежів до бюджету”, – йдеться у повідомленні.</p>
      <p>Зазначається, що нелегальний бізнес щомісяця виводив у тінь майже 30 мільйонів гривень. Серед клієнтів зловмисників було понад 20 комерційних структур реального сектору економіки, а також кілька державних та комунальних підприємств регіону.</p>
      <p>Під час слідчих дій один з організаторів конвертцентру вчинив опір та спробував утекти на авто. При цьому він встиг пошкодити майже десять приватних машин, а відтак погрожував оперативникам неіснуючими зв’язками у правоохоронних органах.</p>
      <p>Нагадаємо, СБУ викрила схему фінансування “Л/ДНР” через вугільні оборудки.</p>
    </article>
  </body>
</html>