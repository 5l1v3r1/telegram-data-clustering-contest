<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/entertainment/2019/11/24/emmi-nomination-medal-to-radhika-apte.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T07:40:13+00:00"/>
    <meta property="og:title" content="എമ്മി നോമിനേഷൻ മെഡലുമായി രാധിക ആപ്തെ; നിറഞ്ഞ സന്തോഷമെന്ന് താരം"/>
    <meta property="og:description" content="എമ്മി നോമിനേഷൻ വലിയ ആദരമായി കാണുന്നുവെന്ന് ബോളിവുഡ് സൂപ്പർതാരം രാധിക ആപ്തെ. മികച്ച പ്രകടനത്തിനുള്ള നോമിനേഷനാണ് അഭിനേത്രിമാരുടെ വിഭാഗത്തിൽ നിന്നും രാധിക ആപ്തെയ്ക്ക് ലഭിച്ചത്. ലസ്റ്റ് സ്റ്റോറീസിലെ പ്രകടനമാണ് താരത്തിന് ഈ നേട്ടം സമ്മാനിച്ചത്. ലോകം മുഴുവൻ ആകാംക്ഷയോടെ കാത്തിരിക്കുന്ന എമ്മി അവാർഡ്. Emmi Award. Manorama News. Radhika Apte."/>
  </head>
  <body>
    <article>
      <h1>എമ്മി നോമിനേഷൻ മെഡലുമായി രാധിക ആപ്തെ; നിറഞ്ഞ സന്തോഷമെന്ന് താരം</h1>
      <address><time datetime="2019-11-24T07:40:13+00:00">24 Nov 2019, 07:40</time> by <a rel="author">സ്വന്തം ലേഖകൻ</a></address>
      <p>എമ്മി നോമിനേഷൻ വലിയ ആദരമായി കാണുന്നുവെന്ന് ബോളിവുഡ് സൂപ്പർതാരം രാധിക ആപ്തെ. മികച്ച പ്രകടനത്തിനുള്ള നോമിനേഷനാണ് അഭിനേത്രിമാരുടെ വിഭാഗത്തിൽ നിന്നും രാധിക ആപ്തെയ്ക്ക് ലഭിച്ചത്. ലസ്റ്റ് സ്റ്റോറീസിലെ പ്രകടനമാണ് താരത്തിന് ഈ നേട്ടം സമ്മാനിച്ചത്. </p>
      <p>ലോകം മുഴുവൻ ആകാംക്ഷയോടെ കാത്തിരിക്കുന്ന എമ്മി അവാർഡ് പ്രഖ്യാപനം നാളെ വൈകുന്നേരമാണ് ന്യൂയോർക്കിൽ നടക്കുക. ലസ്റ്റ് സ്റ്റോറീസിന് പുറമേ സേക്രഡ് ഗെയിംസ്, റീമിക്സ് എന്നീ വെബ് സീരീസുകളാണ് നോമിനേഷൻ പട്ടികയിൽ ഉള്ളത്. മികച്ച ഡ്രാമാ വിഭാഗത്തിലാണ് സേക്രഡ് ഗെയിംസ് മത്സരിക്കുന്നത്. ഇൻസ്റ്റഗ്രാമിലൂടെയാണ് നോമിനികൾക്കെല്ലാം കിട്ടുന്ന മെഡലിന്റെ ചിത്രം രാധിക ആപ്തെ പങ്കുവച്ചത്. </p>
      <figure>
        <embed-post data-src="https://www.instagram.com/p/B5N6aSbHsbX" data-service="Instagram"/>
      </figure>
      <p>21 രാജ്യങ്ങളിലെ 11 വിഭാഗങ്ങളിൽ നിന്നാണ് എമ്മി പുരസ്കാരത്തിനുള്ള ചുരുക്കപ്പട്ടിക തിരഞ്ഞെടുക്കുന്നത്. ഷോർ ഇൻ സിറ്റി, അന്ധാധുൻ എന്നിവയ്ക്ക് പുറമേ ബദ്​ലാപുർ, പാർച്ച്ഡ് എന്നിവയിലെ താരത്തിന്റെ പ്രകടനവും ശ്രദ്ധ നേടിയിരുന്നു. പുരസ്കാരം പ്രഖ്യാപിക്കുമ്പോൾ രാധികയുടെ പേര് ഉണ്ടാകുമെന്ന പ്രതീക്ഷയിലാണ് ആരാധകർ. സിനിമകൾക്ക് ഓസ്കറും സംഗീതത്തിന് ഗ്രാമി പുരസ്കാരവും പോലെ മികച്ച ടെലിവിഷൻ പരിപാടികൾക്ക് നൽകി വരുന്ന പുരസ്കാരമാണ് എമ്മി അവാർഡ്.</p>
    </article>
  </body>
</html>