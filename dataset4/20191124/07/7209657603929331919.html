<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ravenna/cronaca/cadavere-mare-1.4902688"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-24T07:07:02+00:00"/>
    <meta property="og:title" content="Ravenna, allarme di un diportista: &quot;C’è un cadavere in mare&quot;"/>
    <meta property="og:description" content="Pomeriggio di ricerche per la guardia costiera e i vigili del fuoco: «Il lavoro non ha dato frutti, riprenderemo con le prime luci dell’alba»"/>
  </head>
  <body>
    <article>
      <h1>Ravenna, allarme di un diportista: "C’è un cadavere in mare"</h1>
      <h2>Pomeriggio di ricerche per la guardia costiera e i vigili del fuoco: «Il lavoro non ha dato frutti, riprenderemo con le prime luci dell’alba»</h2>
      <address><time datetime="2019-11-24T07:07:02+00:00">24 Nov 2019, 07:07</time> by <a rel="author">il Resto del Carlino</a></address>
      <p>Ravenna, 24 novembre 2019 - <b>L’allarme</b> è stato lanciato <b>ieri nel pomeriggio</b>, quando <b>un diportista ha chiamato la guardia costiera, lanciando l’sos</b>: «Presto, intervenite! <b>C’è un cadavere in mare»</b>. Le ricerche sono state immediatamente attivate da parte degli stessi uomini della <b>guardia costiera</b>, coadiuvati anche da un’imbarcazione dei<b> vigili del fuoco</b> dell’unità marittima.</p>
      <p>Nonostante la gran parte del pomeriggio passata fra le onde, la ricerca non ha prodotto frutti e, con il sopraggiungere del buio, è stata interrotta. «Al momento le ricerche del presunto cadavere, denunciato da un diportista – hanno detto nella tarda serata di ieri gli uomini della guardia costiera –, hanno portato a un nulla di fatto. <b>Tutti i lavori saranno quindi sospesi, e riprenderanno nella mattinata»</b>. Il mare e il vento infatti, col sopraggiungere del tramonto, erano a favore della costa. «Riprenderemo il tutto, sia in mare che in spiaggia, con la luce del giorno già dalla prima mattina», chiudono dal comando di Porto Corsini.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>