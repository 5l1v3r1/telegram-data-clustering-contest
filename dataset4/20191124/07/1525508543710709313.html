<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779317/%D8%AE%D8%A7%D9%86%D9%87-%D9%86%D8%AE%D8%A8%DA%AF%D8%A7%D9%86-%D8%B4%D9%87%D8%B1%D8%B3%D8%AA%D8%A7%D9%86-%D8%AF%D8%B4%D8%AA%DB%8C-%D8%A7%D9%81%D8%AA%D8%AA%D8%A7%D8%AD-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:04:16+00:00"/>
    <meta property="og:title" content="خانه نخبگان شهرستان دشتی افتتاح شد"/>
    <meta property="og:description" content="دشتی- آئین افتتاح خانه نخبگان شهرستان دشتی در دانشگاه آزاد اسلامی خورموج برگزار شد."/>
  </head>
  <body>
    <article>
      <h1>خانه نخبگان شهرستان دشتی افتتاح شد</h1>
      <address>
        <time datetime="2019-11-24T07:04:16+00:00">24 Nov 2019, 07:04</time>
      </address>
      <p>به گزارش <a href="https://www.mehrnews.com/">خبرنگار مهر</a>، فرماندار دشتی صبح یکشنبه در آئین افتتاح خانه نخبگان شهرستان دشتی با اشاره به اتفاقات اخیر در سطح کشور گفت: جوانان ما تحت تاثیر افکار دشمنان قرار نگیرند و هدف آنها حمایت از اغتشاشگران و ناامنی در کشور است.</p>
      <p>عبدالله نادری اظهار داشت: باید در سطح مدارس و دانشگاه‌ها به نسل جوان آگاهی بخشی داده شود و آنها در جریان اهداف شوم دشمنان قرار بگیرند.</p>
      <p>وی افزود: هدف آنها حمایت از اغتشاشگران و ناامنی در کشور است و جوانان ما باید تحت تاثیر افکار دشمنان قرار نگیرد.</p>
      <p>نادری تصریح کرد: باید در زمینه اهداف دشمنان و توطئه های آنان بیشتر اطلاع رسانی شود تا جوانان ما در جریان قرار بگیرند.</p>
      <p>وی ادامه داد: مشکلات وجود دارد ولی نباید اجازه بدهیم دشمنان افکار جوانان ما را تحت تاثیر خود قرار بدهند.</p>
      <p>فرماندار دشتی ضمن تبریک هفته بسیج اظهار کرد: بسیج از ابتدای پیروزی انقلاب تاکنون در همه عرصه های حضور فعال دارد و به برکت حضور بسیج در کنار دیگر نیروهای امنیتی و اطلاعاتی امنیت خوبی در کشور حکم فرما است.</p>
      <p>وی با تاکید بر اینکه بسیج یک فرهنگ و تفکر است که باید در همه جای کشور جاری وثاری شود، گفت: فرهنگ و تفکر بسیج باید در سطح دانشگاهها و مدارس ترویج دهیم.</p>
      <p>نادری ادامه داد: بسیج تاکنون دستاوردهای زیادی در حوزه های مختلف اقتصادی، اجتماعی و عمرانی داشته است.</p>
      <p>وی خاطر نشان کرد: با توجه به نامگذاری شعار سال از سوی مقام معظم رهبری باید به حوزه اقتصادی توجه جدی صورت بگیرد و ضرورت دارد مردم در کارهای تولیدی و اقتصادی مشارکت لازم داشته باشند.</p>
    </article>
  </body>
</html>