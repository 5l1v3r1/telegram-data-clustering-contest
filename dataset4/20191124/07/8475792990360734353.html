<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/tre-slagsmal-utan-inblandade"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T07:19:08+00:00"/>
    <meta property="og:title" content="Tre slagsmål utan inblandade"/>
    <meta property="og:description" content="Under natten mot söndagen larmades polis till tre olika slagsmål i länet. Ingenstans hittade man någon som slogs, men många som inte ville samarbeta."/>
  </head>
  <body>
    <article>
      <h1>Tre slagsmål utan inblandade</h1>
      <address><time datetime="2019-11-24T07:19:08+00:00">24 Nov 2019, 07:19</time> by <a rel="author">Håkan Alamaa</a></address>
      <p>
        <b>Under natten mot söndagen larmades polis till tre olika slagsmål i länet. Ingenstans hittade man någon som slogs, men många som inte ville samarbeta.</b>
      </p>
      <p>Det började med att flera personer ringde polisen om ett slagsmål i centrala Kramfors. Enligt de som larmade var flera personer inblandade i slagsmålet. När polispatrullerna kom till platsen ville ingen där kännas vid att de utsatts för något. Polisen upprättade trots det en anmälan om misshandel.</p>
      <p>Vid midnatt ska sedan tre män ha bråkat i Timrå. Ingen av dem ville dock medverka till någon anmälan när polisen dök upp. Polispatrullen avvisade två män i trettioårsåldern från platsen.</p>
      <p>Ett par timmar senare larmades om slagsmål i Härnösand. Även här ska flera personer ha varit inblandade. Polisen hittade en man med skrapsår i ansiktet, han ville dock inte göra någon anmälan.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasternorrland/fredagsnatt-med-fylla-och-misshandel"/>
      </related>
    </article>
  </body>
</html>