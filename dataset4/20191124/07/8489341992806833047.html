<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806970/%D8%AB%D8%A8%D8%AA%E2%80%8C%D9%86%D8%A7%D9%85-%D8%B7%D8%B1%D8%AD-%D8%A7%D9%82%D8%AF%D8%A7%D9%85-%D9%85%D9%84%DB%8C-%D9%85%D8%B3%DA%A9%D9%86-%D8%AF%D8%B1-%D8%B4%D9%87%D8%B1%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF-%D8%A7%D8%B3%D8%AA%D8%A7%D9%86%DB%8C-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T07:10:00+00:00"/>
    <meta property="og:title" content="معاون وزیر راه: ثبت‌نام طرح اقدام ملی مسکن در شهر‌های جدید استانی شده است"/>
    <meta property="og:description" content="طاهرخانی معاون وزیر راه و شهرسازی با بیان اینکه در طرح اقدام ملی مسکن در مرحله نخست شهر جدید پردیس و اندیشه ثبت‌نام نخواهند داشت گفت: ثبت‌نام در شهر‌های جدید استانی شده و اتفاقاً این روش بهتر است."/>
  </head>
  <body>
    <article>
      <h1>معاون وزیر راه: ثبت‌نام طرح اقدام ملی مسکن در شهر‌های جدید استانی شده است</h1>
      <h2>طاهرخانی معاون وزیر راه و شهرسازی با بیان اینکه در طرح اقدام ملی مسکن در مرحله نخست شهر جدید پردیس و اندیشه ثبت‌نام نخواهند داشت گفت: ثبت‌نام در شهر‌های جدید استانی شده و اتفاقاً این روش بهتر است.</h2>
      <address>
        <time datetime="2019-11-24T07:10:00+00:00">24 Nov 2019, 07:10</time>
      </address>
      <p>به گزارش گروه اقتصادی خبرگزاری دانشجو، حبیب‌الله طاهرخانی با اشاره به اینکه ثبت‌نام طرح اقدام ملی مسکن در شهر‌های جدید همزمان با استان‌ها شرایط بهتری برای متقاضیان رقم خواهد خورد، گفت: در مرحله نخست ثبت‌نام طرح اقدام ملی مسکن، شهر‌های جدید پردیس و اندیشه حضور ندارند.<br/><br/>مدیر عامل شرکت عمران شهر‌های جدید افزود: در شهر‌های جدید ۷۰ هزار واحد مسکونی قرار است بر اساس طرح اقدام ملی مسکن ثبت‌نام صورت گیرد.<br/><br/>وی با اشاره به اینکه قرار است در ۱۵ شهر ثبت نام صورت بگیرد ادامه داد:به محض اینکه در هر استانی اعلام شود که ثبت نام طرح اقدام ملی مسکن صورت خواهد گرفت اگر در آن استان شهر جدیدی مشمول این طرح باشد ثبت نام انجام خواهد شد.<br/><br/>گفتنی است، در طرح اقدام ملی مسکن احداث ۴۰۰ هزار واحد مسکونی طی امسال و سال آتی در دست انجام است که ۲۰۰ هزار واحد آن در شهر‌های جدید و از سوی شرکت عمران شهر‌های جدید، ۱۰۰ هزار واحد آن توسط شرکت بازآفرینی شهری ایران در بافت‌های فرسوده و ناکارآمد و ۱۰۰ هزار واحد آن نیز در شهر‌های زیر ۱۰۰ هزار نفر توسط بنیاد مسکن انقلاب اسلامی انجام خواهد شد.<br/><br/>پیشتر حبیب الله طاهرخانی مدیر عامل شرکت عمران شهر‌های جدید از تفاوت دیدگاه برای چگونگی آغاز ثبت نام ملی در شهر‌های جدید خبر داده و گفته بود که سیاستی وجود دارد که ثبت نام در شهر‌های جدید استانی انجام شود، اما دیدگاه ما این بود که ثبت‌نام طرح ملی مسکن در شهر‌های جدید از هفته اول آذر انجام شود، اما معاونت مسکن و ساختمان وزارت راه و شهرسازی اعلام می‌کنند که ثبت‌نام طرح ملی مسکن استانی انجام شود.</p>
    </article>
  </body>
</html>