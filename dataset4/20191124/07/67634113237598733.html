<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151576/"/>
    <meta property="og:site_name" content="AgroNews"/>
    <meta property="article:published_time" content="2019-11-24T07:03:00+00:00"/>
    <meta property="og:title" content="Виручка від експорту вітчизняних круп перевищила $6 млн"/>
    <meta property="og:description" content="За десять місяців поточного року Україна експортувала  17,9 тис. т круп із зерна зернових культур на суму $6,3 млн. Із них у жовтні — 2,4 тис. т на суму $800 тис. Про це свідчать дані Державної фіскальної служби, інформує AgroTimes. Найбільшим імпортером українських круп цього року..."/>
  </head>
  <body>
    <article>
      <h1>Виручка від експорту вітчизняних круп перевищила $6 млн</h1>
      <address><time datetime="2019-11-24T07:03:00+00:00">24 Nov 2019, 07:03</time> by <a rel="author">agronews.uaode/author</a></address>
      <p><b>За десять місяців поточного року Україна експортувала  17,9 тис. т круп із зерна зернових культур на суму $6,3 млн. Із них у жовтні — 2,4 тис. т на суму $800 тис. Про це свідчать дані Державної фіскальної служби, інформує</b> <a href="https://agrotimes.ua/agromarket/vyruchka-vid-eksportu-vitchyznyanyh-krup-perevyshhyla-6-mln/">AgroTimes</a>.</p>
      <p>Найбільшим імпортером українських круп цього року стали Молдова, яка закупила цієї продукції на суму понад $1 млн. Питома частка цієї країни в загальному обсязі експорту круп становить 16,4%. За місяць цей показник зріс на 0,5%.</p>
      <p>На другому місці — Білорусь із питомою часткою 15,7% (приріст за місяць — 0,5%) та сумою закупівель $984 тис.</p>
      <p>Третю позицію зайняв Єгипет, питома частка якого становить 11,5%, а сума закупівель — $722 тис. Протягом жовтня в цьому напрямку поставок українських круп не було, а питома частка цієї країни зменшилась на 1,7%.</p>
      <p>Крім того, Україна імпортувала 2,7 тис. т круп на суму $1,2 млн, з них у жовтні — 600 т на суму $247 тис. Найбільше — з Угорщини (40,9%) на суму $498 тис, Туреччини (39,1%) — $477 тис. та Італії (10%) — $123 тис.</p>
    </article>
  </body>
</html>