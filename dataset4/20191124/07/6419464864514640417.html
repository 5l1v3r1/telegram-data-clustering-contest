<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/ose-diakopi-kykloforias-trenon-meta-tis-serres-pros-drama/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-24T07:40:56+00:00"/>
    <meta property="og:title" content="ΟΣΕ: Διακοπή κυκλοφορίας τρένων μετά τις Σέρρες προς Δράμα"/>
    <meta property="og:description" content="Για διακοπή κυκλοφορίας τρένων στο τμήμα της σιδηροδρομικής σύνδεσης μετά τις Σέρρες προς την Δράμα, μέχρι να υπάρξει νεότερη ανακοίνωση, ενημερώνει ο ΟΣΕ."/>
  </head>
  <body>
    <article>
      <h1>ΟΣΕ: Διακοπή κυκλοφορίας τρένων μετά τις Σέρρες προς Δράμα</h1>
      <address>
        <time datetime="2019-11-24T07:40:56+00:00">24 Nov 2019, 07:40</time>
      </address>
      <p><b>Για διακοπή κυκλοφορίας</b> <a href="https://neaselida.gr/tag/trena/">τρένων</a> στο τμήμα της σιδηροδρομικής σύνδεσης μετά τις <a href="https://neaselida.gr/tag/serres/">Σέρρες</a> προς την Δράμα, μέχρι να υπάρξει νεότερη ανακοίνωση, ενημερώνει ο <a href="https://neaselida.gr/tag/ose/">ΟΣΕ.</a></p>
      <p>Σύμφωνα με την ανακοίνωση ο διαχειριστής της υποδομής <a href="https://neaselida.gr/tag/ose/">ΟΣΕ</a> διέκοψε την κυκλοφορία των τρένων στο συγκεκριμένο τμήμα «<b>λόγω μετατόπισης γέφυρας από τις βροχές.</b> Τα δρομολόγια Σέρρες – Αλεξανδρούπολη θα εκτελούνται με λεωφορεία, μέχρι νεοτέρας» όπως επισημαίνεται.</p>
      <p>Όπως ανέφερε στο ΑΠΕ-ΜΠΕ ο προϊστάμενος της Υπηρεσίας Υποστήριξης Κυκλοφορίας του ΟΣΕ Μακεδονίας- Θράκης, Χρήστος Τούρτας, πρόκειται «για γέφυρα αποκλειστικά σιδηροδρομική, 1,5 χλμ έξω από τις Σέρρες. Χθες το βράδυ διαπίστωσε πρόβλημα ο υπέυθυνος υπάλληλος γραμμής και ενημερωθήκαμε άμεσα». Ο κ. Τούρτας επισήμανε ότι ήδη βρίσκονται στο σημείο «συνεργεία τεχνικών  προκειμένου να έχουν ακριβή εικόνα της κατάσταση και να αποκαταστήσουν το πρόβλημα στη σιδηροδρομική γέφυρα».</p>
      <related>
        <a href="https://neaselida.gr/ellada/thessaloniki-ripsi-molotof-se-dimoiries-ton-mat/"/>
      </related>
    </article>
  </body>
</html>