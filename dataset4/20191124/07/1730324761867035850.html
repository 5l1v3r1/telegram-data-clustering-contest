<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243860/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T07:46:53+00:00"/>
    <meta property="og:title" content="ฟิลิปปินส์ขอโทษ เตรียมซีเกมส์ไม่ราบรื่น นักกีฬาตกค้างสนามบิน-ส่งผิดโรงแรม"/>
    <meta property="og:description" content="ฟิลิปปินส์เจ้าภาพจัดการแข่งขันกีฬาซีเกมส์ครั้งที่ 30 ออกมาขอโทษในวันนี้ (24 พ.ย.) หลังเกิดความวุ่นวายขึ้น จากการที่นักกีฬาจำนวนหนึ่งต้องตกค้างอยู่ที่สนามบินเป็นเวลานาน หรือบางส่วนถูกพาไปส่งผิดโรงแรม จนเรียกเสียงวิจารณ์อย่างหนัก"/>
  </head>
  <body>
    <article>
      <h1>ฟิลิปปินส์ขอโทษ เตรียมซีเกมส์ไม่ราบรื่น นักกีฬาตกค้างสนามบิน-ส่งผิดโรงแรม</h1>
      <address><time datetime="2019-11-24T07:46:53+00:00">24 Nov 2019, 07:46</time> by <a rel="author" href="https://www.thebangkokinsight.com/author/kanyaporn/" target="_blank">KANYAPORN PHUAKVISUTHI</a></address>
      <p>ฟิลิปปินส์เจ้าภาพจัดการแข่งขันกีฬาซีเกมส์ครั้งที่ 30 ออกมาขอโทษในวันนี้ (24 พ.ย.) หลังเกิดความวุ่นวายขึ้น จากการที่นักกีฬาจำนวนหนึ่งต้องตกค้างอยู่ที่สนามบินเป็นเวลานาน หรือบางส่วนถูกพาไปส่งผิดโรงแรม จนเรียกเสียงวิจารณ์อย่างหนัก</p>
      <figure>
        <img src="https://www.thebangkokinsight.com/wp-content/uploads/2019/11/EKHAzpdUcAAHR42.png"/>
      </figure>
      <p>บรรดานักกีฬาจากประเทศต่างๆ เริ่มทยอยเดินทางถึงฟิลิปปินส์ ก่อนที่การแข่งขันกีฬาซีเกมส์ จะเริ่มต้นขึ้นอย่างเป็นทางการในวันที่ 30 พฤศจิกายนนี้ แต่ทีมนักกีฬาฟุตบอลจากกัมพูชา และติมอร์ตะวันออก ที่เดินทางมาถึงเมื่อวานนี้ (23 พ.ย.)กลับเจอกับเรื่องที่คาดไม่ถึง</p>
      <p>เฟลิกซ์ ดัลมาส โค้ชฟุตบอลทีมชาติกัมพูชา บอกว่า พวกเขาต้องรออยู่หลายชั่วโมงกว่าจะมีรถมารับที่สนามบิน และต้องรออีกราว 8-9 ชั่วโมงกว่าจะได้โรงแรมที่พัก<br/>ขณะที่ทีมฟุตบอลของติมอร์ตะวันออก ถูกพาไปยังโรงแรมผิดแห่ง ทำให้ตารางการมาถึง และตารางการฝึกซ้อมยุ่งยากขึ้น</p>
      <p>“ทุกชาติควรได้รับการเคารพ ซึ่งสิ่งที่เกิดขึ้นเมื่อวานนี้ไม่ได้ดีนัก” ฟาบิอาโน ฟลอรา โค้ชทีมชาติติมอร์ตะวันออกกล่าว</p>
      <p>ทางด้านคณะกรรมการจัดการแข่งขันซีเกมส์ ของฟิลิปปินส์ ได้ออกมาขอโทษกับเหตุขัดข้องที่เกิดขึ้น โดยให้เหตุผลว่า เกิดจากการเปลี่ยนแผนเดินทางในนาทีสุดท้าย และเวลาเข้าเช็คอินของโรงแรมในช่วงบ่าย พร้อมให้คำมั่นถึงการปรับปรุงการดำเนินให้ดีขึ้น</p>
      <p>ทั้งนี้ กีฬาซีเกมส์ ที่ฟิลิปปินส์เป็นเจ้าภาพจัดขึ้นครั้งแรกนับตั้งแต่ปี 2548 เป็นต้นมานั้น คาดว่าจะมีนักกีฬา ผู้สื่อข่าว และบุคคลสำคัญเข้าร่วมงานหลายพันคน ตลอดช่วงระยะเวลาแข่งขันเกือบ 2 สัปดาห์</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243860%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244063/"/>
        <a href="https://www.thebangkokinsight.com/243688/"/>
        <a href="https://www.thebangkokinsight.com/243896/"/>
        <a href="https://www.thebangkokinsight.com/243701/"/>
      </related>
    </article>
  </body>
</html>