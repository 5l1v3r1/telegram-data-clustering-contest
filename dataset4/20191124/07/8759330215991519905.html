<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904926/club-brugge-durft-te-dromen-tweede-plaats-in-champions-league-is-mogelijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T07:16:00+00:00"/>
    <meta property="og:title" content="Club Brugge durft te dromen: &quot;Tweede plaats in Champions League is mogelijk&quot;"/>
    <meta property="og:description" content="Na de zege tegen KV Oostende moet Club Brugge dinsdag weer vol aan de bak in de Champions League. Dan staat de aartsbelangrijke partij tegen Galatasaray op het programma. Die kan beslissen over overwintering in de groep."/>
  </head>
  <body>
    <article>
      <h1>Club Brugge durft te dromen: "Tweede plaats in Champions League is mogelijk"</h1>
      <address>
        <time datetime="2019-11-24T07:16:00+00:00">24 Nov 2019, 07:16</time>
      </address>
      <p>
        <b>Na de zege tegen KV Oostende moet Club Brugge dinsdag weer vol aan de bak in de Champions League. Dan staat de aartsbelangrijke partij tegen Galatasaray op het programma. Die kan beslissen over overwintering in de groep.</b>
      </p>
      <p>Overwintering in de Europa League was aanvankelijk het doel, maar ook de tweede ronde in de Champions League is nog mogelijk. Clinton Mata durft daar alvast van te dromen in een groep met PSG, Real Madrid en Galatasaray.</p>
      <p>"Galatasaray is de match van het jaar, zonder twijfel. En met de campagne die we tot nu toe al gespeeld hebben, kan alles. Zelfs de tweede plaats is nog mogelijk. Real en PSG spelen nog tegen elkaar en we hebben nog een thuiswedstrijd na dinsdag. Elke grote ploeg die meedoet in de Champions League moet ambitie tonen", vertelt hij op <a href="https://www.clubbrugge.be/nl/nieuws/clinton-mata-%E2%80%9Celke-wedstrijd-alles-geven%E2%80%9D">de website van Club Brugge</a>.</p>
      <p>Toch beseft Mata dat het dinsdag niet makkelijk zal worden in de heksenketel van Galatasaray. "Ik heb er nog nooit gespeeld, maar we zien wel hoe het loopt. Het belooft alvast een match op karakter te worden zoals we er al gespeeld hebben tegen Real en PSG. We gaan voor het beste resultaat. We willen daar winnen en vooral niet verliezen", besloot hij.</p>
    </article>
  </body>
</html>