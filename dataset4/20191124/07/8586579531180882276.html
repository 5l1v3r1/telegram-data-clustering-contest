<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ordu-buyuksehir-belediyesinde-ilginc-atama-257672h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T07:38:00+00:00"/>
    <meta property="og:title" content="Ordu Büyükşehir Belediyesi’nde ilginç atama"/>
    <meta property="og:description" content="AKP’li Ordu Büyükşehir Belediyesi’nde ilginç bir atama gerçekleşti. Büykşehir Belediye Başkanı Hilmi Güler, Türk Diyanet Sen’in kurucu üyeleri arasında yer alan ve cami imamlığı yapan Bekir Karakış’ı İlçe Hizmetleri ve Muhtarlık İşleri Daire Başkanı olarak atadı."/>
  </head>
  <body>
    <article>
      <h1>Ordu Büyükşehir Belediyesi’nde ilginç atama</h1>
      <address><time datetime="2019-11-24T07:38:00+00:00">24 Nov 2019, 07:38</time> by <a rel="author">Yeni Çağ Gazetesi</a></address>
      <p>
        <b>AKP’li Ordu Büyükşehir Belediyesi’nde ilginç bir atama gerçekleşti. Büykşehir Belediye Başkanı Hilmi Güler, Türk Diyanet Sen’in kurucu üyeleri arasında yer alan ve cami imamlığı yapan Bekir Karakış’ı İlçe Hizmetleri ve Muhtarlık İşleri Daire Başkanı olarak atadı.</b>
      </p>
      <p>Ordu Büyükşehir Belediye Başkanı Hilmi Güler, ilginç bir atamaya imza attı. Güler, Türk Diyanet Vakfı-Sen Ordu ili kurucu üyesi ve 3 dönem başkanlığını yapan Soya Camisi'nin imamı Bekir Karakış'ı İlçe Hizmetleri ve Muhtarlık İşleri Daire Başkanı yaptı.</p>
      <p>Sözcü gazetesinden İsmail Akduman’ın haberine göre Güler daha önce de Cumhur İttifakı'nın Eskişehir Büyükşehir Belediye Başkan Adayı olan AKP’li Burhan Sakallı’yı, seçimleri kaybetmesinin ardından kendine danışman, iki dönem Aybastı ilçe belediye başkanlığı yapan ancak 31 Mart seçimlerinde aday gösterilmeyen eski Belediye Başkanı İzzet Gündoğar’ı Parklar ve Yeşil Alanlar Daire Başkanı yapmıştı. Atamalarına devam eden Başkan Güler, bu kez de cami imamını daire başkanı yaptı.</p>
      <p>
        <b>ESKİ SENDİKA BAŞKANI</b>
      </p>
      <p>Altınordu ilçesi Durugöl Mahallesi’ndeki Soya Camisi’nde imam olarak görev yaparken Hilmi Güler tarafından İlçe Hizmetleri ve Muhtarlık İşleri Daire Başkanı yapılan Bekir Karakış’ın Türk Diyanet Vakfı Sendikası’nın Ordu il temsilciliğinin kurucusu ve 3 dönem başkanlığını yaptığı da biliniyor. Karakış, 2017 yılı mart ayında “Üyesi bulunduğum sendika da yaşanan iç çekişmeler ve benlik kavgaları sendikayı bitirme noktasına getirmiş ve üyeler arasındaki kardeşliği bozmuştur” diyerek istifa etmişti.</p>
      <related>
        <a href="https://www.yenicaggazetesi.com.tr/ogretmenden-cok-din-gorevlisi-atanmis-257128h.htm"/>
      </related>
    </article>
  </body>
</html>