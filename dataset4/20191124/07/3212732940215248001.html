<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/deontay-wilder-muhammed-ali-nin-rekorunu-yakaladi-235164-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-24T07:07:46+00:00"/>
    <meta property="og:title" content="Deontay Wilder, Muhammed Ali'nin rekorunu yakaladı"/>
    <meta property="og:description" content="ABD'li boksör Deontay Wilder, Dünya Boks Konseyi (WBC) ağır sıklet maçında Kübalı Luis Ortiz'i nakavt ederek şampiyonluk unvanını korudu. Wilder unvan koruma sayısını 10'a çıkararak efsane isim Muhammed Ali'yi yakaladı."/>
  </head>
  <body>
    <article>
      <h1>Deontay Wilder, Muhammed Ali'nin rekorunu yakaladı</h1>
      <h2>ABD'li boksör Deontay Wilder, Dünya Boks Konseyi (WBC) ağır sıklet maçında Kübalı Luis Ortiz'i nakavt ederek şampiyonluk unvanını korudu. Wilder unvan koruma sayısını 10'a çıkararak efsane isim Muhammed Ali'yi yakaladı.</h2>
      <address><time datetime="2019-11-24T07:07:46+00:00">24 Nov 2019, 07:07</time> by <a rel="author">Mynet</a></address>
      <p>ABD'nin Las Vegas kentinde bulunan MGM Grand Garden Arena'daki mücadelede 34 yaşındaki Wilder, Ortiz'i 7. rauntta nakavt etti ve şampiyonluk unvanını 10. kez korumuş oldu.</p>
      <p>Wilder böylece unvan koruma sayısında eski yıldız boksörler Mike Tyson, Lennox Lewis ve Joe Frazier'i (9) geride bırakırken, ABD'li efsane Muhammed Ali'yi ise yakaladı.</p>
      <p>Tarihte unvan koruma rekoru ise 25 maçla ABD'li Joe Luis'e ait. Luis'in ardından 20 maçla ABD'li Larry Holmes ve 18 maçla Ukraynalı Wladimir Klitschko geliyor.</p>
      <p>Kariyerinde henüz yenilgisi olmayan Wilder'in, 43 maçta 41'i nakavt olmak üzere 42 galibiyet ve 1 beraberliği bulunuyor.</p>
    </article>
  </body>
</html>