<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/stoixima/778240/aneveni-stin-2i-thesi-1-86/"/>
    <meta property="og:site_name" content="to10.gr"/>
    <meta property="article:published_time" content="2019-11-24T07:35:09+00:00"/>
    <meta property="og:title" content="Ανεβαίνει στην 2η θέση με 1.86"/>
    <meta property="og:description" content="Οι προτάσεις του Λ. Λυριτζή από το κουπόνι της Κυριακής."/>
  </head>
  <body>
    <article>
      <h1>Ανεβαίνει στην 2η θέση με 1.86</h1>
      <h2>Οι προτάσεις του Λ. Λυριτζή από το κουπόνι της Κυριακής.</h2>
      <address><time datetime="2019-11-24T07:35:09+00:00">24 Nov 2019, 07:35</time> by <a rel="author">to10.gr</a></address>
      <p>Η νίκη της Μπενεβέντο και το Over 2.5 στο Λεγκανές – Μπαρτσελόνα ήταν τα ευχάριστα νέα της χθεσινής ημέρας. Υπήρξαν ωστόσο και δύο άστοχες επιλογές στην Serie B και το ταμείο έμεινε εκεί όπου ήταν.</p>
      <p>Νωρίς το μεσημέρι η Μπολόνια υποδέχεται την Πάρμα στο Ρενάτο Νταλ’Άρα. Πρόκειται για ένα παιχνίδι που αναμένεται να πάρει αρκετό τζίρο πάνω του και συγκεκριμένα στον άσο. Αιτία είναι οι πολλές και σημαντικές απουσίες στην επιθετική γραμμή της Πάρμα. Έχει και η γηπεδούχος απουσίες αλλά η ενδεκάδα της είναι δυνατή και φυσικά έχει σύμμαχο την έδρα.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>Η Τσιταντέλα βρίσκεται σε ανοδική πορεία και φιλοξενεί την Πίζα. Οι φιλοξενούμενοι θα παραταχθούν δίχως τον επιθετικό Μαρκόνι που έχει πετύχει τα 8 από τα 17 γκολ της ομάδας του. Συνυπολογίζοντας και την ούτως ή άλλως μέτρια εικόνα της Πίζα στα εκτός έδρας παιχνίδια, επιλέγω τον άσο. Εξάλλου πιθανή νίκη θα φέρει την ομάδα του Βεντουράτο στην 2η θέση, οπότε υπάρχει έξτρα κίνητρο.</p>
      <p>Η Άσκολι έκανε μία μικρή κοιλιά πριν την διακοπή. Αυτό που είναι σίγουρο είναι ότι στο τέλος της σεζόν θα είναι μία από τις ομάδες με τις περισσότερες εντός έδρας νίκες, αφού διαθέτει πολύ ισχυρή έδρα. Αντίστοιχα η Κοζέντσα είναι ομάδα που δεν θα συγκεντρώσει πολλούς βαθμούς ως φιλοξενούμενη. Πιο ψηλά από ό,τι περίμενα ο άσος.</p>
      <p>Η Εσπανιόλ έχει κατορθώσει, διότι περί κατορθώματος πρόκειται, να έχει υποστεί έξι ήττες σε ισάριθμους εντός έδρας αγώνες στο πρωτάθλημα! Λογικό να βρίσκεται εντός της ζώνης του υποβιβασμού, λογικό να έχει δοθεί σύνθημα «δεν πάει άλλο» εν όψει της σημερινής αναμέτρησης με την Χετάφε. Θα επιτεθεί η γηπεδούχος και η φιλοξενούμενη είναι ομάδα που ξέρει να χτυπά στις αντεπιθέσεις. Υπερβολική η απόδοση στο Over 2.5, μου δίνει την δυνατότητα να κάνω παιχνίδι με το ασιατικό Over 2.</p>
      <figure>
        <img src="https://www.to10.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-241.jpg"/>
      </figure>
      <p>Πηγή: www.bet-hoven.net</p>
      <p>
        <b>
          <a href="https://www.to10.gr/stoixima/778240/aneveni-stin-2i-thesi-1-86/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>