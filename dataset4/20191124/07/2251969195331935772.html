<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/24/lu-pannu-pe-lu-corredu/1328688/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-24T07:29:01+00:00"/>
    <meta property="og:title" content="Lu pannu pe lu corredu"/>
    <meta property="og:description" content="LA DOMENICA con Mario Monachesi"/>
  </head>
  <body>
    <article>
      <h1>Lu pannu pe lu corredu</h1>
      <h2>LA DOMENICA con Mario Monachesi</h2>
      <address><time datetime="2019-11-24T07:29:01+00:00">24 Nov 2019, 07:29</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F24%2Flu-pannu-pe-lu-corredu%2F1328688%2F">Condividi85</a><a href="https://twitter.com/intent/tweet?text=Lu+pannu+pe+lu+corredu&amp;url=https%3A%2F%2Fwww.cronachemaceratesi.it%2F2019%2F11%2F24%2Flu-pannu-pe-lu-corredu%2F1328688%2F">Tweet</a>Email85 Condivisioni</p>
      <p> </p>
      <p>di <b>Mario Monachesi </b></p>
      <p><b>Il panno, dal latino “pannus”, è sinonimo di tessuto, stoffa.</b> “‘Na orda, per fa’ li lenzoli, se tissia lu pannu a casa. Le fameje che ci-avia lu telà’ (telaio), ce preparava anche lu corredu per le fije”. Venivano tessuti “a incrociu, la canepa e lo cotó'” (cotone). Il telaio era un attrezzo antichissimo, i primi prototipi appaiono già nel neolitico, la sua immagine, spesso abbinata a quella di Penelope, veniva molto frequentemente raffigurata sui vasi greci. “La canepa vinia somentata a casa, un pezzu de terrenu vinia sempre lasciatu pe’ ‘stu usu. Lo cotó’, ‘nvece, vinia comprato a fiezze (matasse) su li negozi de lu paese. Co’ sett’otto / dieci fasci de canne de canepa, ce se facia anche ‘na coppia de lenzoli. La canepa, appena rcorda, vinia mista a bagnu (macerare) dentro che fossu, po’ ‘gni tanto vattuta co’ ‘n bastó’ (bastone), pe’ leajje lo sporco”.</p>
      <figure>
        <img src="https://cdn.cronachemaceratesi.it/wp-content/uploads/2019/11/Fonte-Canapina-acquaforte-di-Luigi-Bartolini-325x276.jpg"/>
        <figcaption>Fonte Canapina, acquaforte di Luigi Bartolini</figcaption>
      </figure>
      <p><b>A Macerata, in zona Corneto, famosa era la quattrocentesca “fonte Canepina”</b>, cosi chiamata perche i contadini vi sciacquavano e vi maceravano la canapa. Tra le diverse supposizioni che riguardano anche l’origine del toponimo Macerata, vi è quella che il nome derivi proprio da “macèra”, parola latina che indica un luogo dove si pone a macerare la canapa. “‘Na orda uttinuti e rpuliti, ‘sti filamenti se tissia assėme a lo cotó’. Finito de tèsse, lu pannu, scuru perche la canepa era scura, vinia mistu a curà’ (sbiancare). La matina se spannia su lu pratu, se ‘mmollava (bagnava) spisso durante la jornata, non vesognava mai fallu sciuccà’, e la sera se rpunnia dentro le secchje. Cuscì pe’ circa ‘na mesata, fino a che non doventava viangu rluppicusu”. Mi racconta una signora anziana: “Succidia anche che se che sera te scordavi de rponnilu, la matina era difficile che ce li rtroavi. La notte te vinia rubbatu, era un valore a quell’epoca</p>
      <figure>
        <img src="https://cdn.cronachemaceratesi.it/wp-content/uploads/2019/11/ricamo-325x239.jpg"/>
        <figcaption>Ricamatrici</figcaption>
      </figure>
      <p><b>Nonostante tutto questo lavoro, un proverbio recitava: “Se maritu voli pijà’, / lu corredu d’accja (di canapa) non te devi fà'”. </b>Invece un secondo affermava: “Chj prima de Pasqua non fa lu pannu / dopo suspira tuttu l’annu”. “Finitu de sbiancà’ se sistemava a rutuli, la vergara ce cuscia li lenzoli per casa, le vardasce da maritu quilli pe’ lu corredu. ‘N po’ de rutuli, tra quilli che ‘vvanzava, java a fa’ parte de la dote. “Mamma pe’ non famme tanta dote / m’ha ditto: “fija fatte monachella”. / Io monachella no’ me vojo fare, / damme la dote, me vojo maritare”. “Su lo tèsse lu pannu”, hanno scritto i maggiori poeti: “D’in sui veroni del paterno ostello / porgea gli orecchi al suon della tua voce, / ed alla man veloce / che percorrea la faticosa tela…”. (Giacomo Leopardi, da “A Silvia”). “E come i Seaci son abili più di ogni gente al governo di navi veloci, così sul telaio perfette son le donne nell’arte del tessere: a tutte Atena concesse nobili sensi e l’arte sapiente a produrre opere insigni…” (Omero, dall’Odissea). Molto bella anche “La tessitrice” di Giovanni Pascoli.</p>
      <figure>
        <img src="https://cdn.cronachemaceratesi.it/wp-content/uploads/2019/11/telai-315x400.jpg"/>
      </figure>
      <p><b>“Mentre li lenzoli per casa vastava cuscijje l’uru (Il lato) da capo e l’uru da piedi, quilli pe’ lu corredu se ricamava pure.</b> Quarghiduna ce mittia pure l’iniziali. Le prumiste spuse li cuscia a ma’, durante le longhe sere d’inverno davanti a lu camì’, mai jo la stalla, come li laori a Maja o a tre cose: co’ li lenzoli jó la stalla non ce se java. Lo facia de sera perché de jornu se java a campu o se parava li porchi o se cujia la janna”.  Tra i tanti termini, ora scomparsi, per preparare e tessere il panno, all’epoca, “oltre a lu telà'”, si sentivano: “conocchja, fusu, filarellu, ‘nnaspa, depanató’, naetta, zeppa, vucinitti”.  Un’ultima curiosità. Macerata tra le sue tante vie annovera “via delle Moje”, traversa ovest di corso Cairoli. Questa via, un tempo strada, arrivava fino all’attuale viale Piave, poi voltando a sud, raggiungeva la sopracitata fonte Canapina. Tutta questa zona era un acquitrino, una lunga serie “de murticci (pantani d’acqua), de moje”, cioė una zona ricca d’acqua quindi propizia alla coltura della canapa.</p>
      <figure>
        <img src="https://cdn.cronachemaceratesi.it/wp-content/uploads/2019/11/telai-2.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/canapa.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/canapa-3.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/canapa-2.jpg"/>
      </figure>
    </article>
  </body>
</html>