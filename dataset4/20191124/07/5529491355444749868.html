<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/paderno-dugnano-milano-meccanico-luciano-zago-3120846/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T07:41:04+00:00"/>
    <meta property="og:title" content="Paderno Dugnano (Milano), meccanico muore in officina schiacciato dal furgone che stava controllando"/>
    <meta property="og:description" content="MILANO  –  Morire sul lavoro un sabato sera di novembre, schiacciati sotto un furgone in officina. Ha perso la vita così Luciano Zago, 55 anni, proprietario dell’officina meccanica Micar di Paderno Dugnano (Milano), in via Brigate Partigiane.  Sabato 23 novembre poco dopo le 21 Zago è rimasto schiacciato sotto il mezzo che stava controllando. A trovarlo, ormai senza vita, sono stati i soccorritori allertati dai familiari che lo aspettavano per cena. Sul posto sono arrivati i vigili del fuoco, i sanitari del 118 e i carabinieri. Maltempo, a Piacenza la piena del Po prevista nelle prossime 48 oreCeciliano, incidente sulla regionale 71: due morti, due feriti gravi Secondo una prima ricostruzione il ponte idraulico su cui era posizionato il furgone avrebbe ceduto, per cause ancora da accertare, facendo finire il mezzo addosso a Zago e uccidendolo. La moglie di Zago, giunta sul posto e scoperto il decesso del marito, è stata soccorsa dal 118 per un malore. (Fonte: Ansa)"/>
  </head>
  <body>
    <article>
      <h1>Paderno Dugnano (Milano), meccanico muore in officina schiacciato dal furgone che stava controllando</h1>
      <address><time datetime="2019-11-24T07:41:04+00:00">24 Nov 2019, 07:41</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ambulanza-min.jpg"/>
        <figcaption>(Foto d’archivio)</figcaption>
      </figure>
      <p>MILANO  –  Morire sul lavoro un sabato sera di novembre, schiacciati sotto un furgone in officina. Ha perso la vita così <b>Luciano Zago,</b> 55 anni, proprietario dell’<b>officina meccanica Micar di Paderno Dugnano</b> (Milano), in via Brigate Partigiane. </p>
      <p>Sabato 23 novembre poco dopo le 21 Zago è rimasto schiacciato sotto il mezzo che stava controllando. A trovarlo, ormai senza vita, sono stati i soccorritori allertati dai familiari che lo aspettavano per cena. Sul posto sono arrivati i vigili del fuoco, i sanitari del 118 e i carabinieri. </p>
      <figure>
        <a href="https://www.blitzquotidiano.it/cronaca-italia/maltempo-piacenza-colmo-po-3121084/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-piacenza-colmo-po-3121084/">
          <img src="https://static.blitzquotidiano.it/wp/wp-content/uploads/2019/11/po-piena-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-piacenza-colmo-po-3121084/">Maltempo, a Piacenza la piena del Po prevista nelle prossime 48 ore</a>
      </h3>
      <figure>
        <a href="https://www.blitzquotidiano.it/cronaca-italia/ceciliano-incidente-regionale-71-3121061/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ceciliano-incidente-regionale-71-3121061/">
          <img src="https://static.blitzquotidiano.it/wp/wp-content/uploads/2019/11/ambulanza-ansa-1-13-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ceciliano-incidente-regionale-71-3121061/">Ceciliano, incidente sulla regionale 71: due morti, due feriti gravi</a>
      </h3>
      <p>Secondo una prima ricostruzione il ponte idraulico su cui era posizionato il furgone avrebbe ceduto, per cause ancora da accertare, facendo finire il mezzo addosso a Zago e uccidendolo. La moglie di Zago, giunta sul posto e scoperto il decesso del marito, è stata soccorsa dal 118 per un malore. (Fonte: Ansa)</p>
    </article>
  </body>
</html>