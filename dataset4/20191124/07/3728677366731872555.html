<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216007/Boeren-voeren-maandag-actie-bij-opritten-van-snelwegen"/>
    <meta property="og:site_name" content="RTV Noord"/>
    <meta property="article:published_time" content="2019-11-24T07:32:39+00:00"/>
    <meta property="og:title" content="Boeren voeren maandag actie bij opritten van snelwegen"/>
    <meta property="og:description" content="Actievoerders van Farmers Defence Force (FDF) roepen hun achterban op om maandagmiddag langs op- en afritten van snelwegen te gaan staan met hun trekker."/>
  </head>
  <body>
    <article>
      <h1>Boeren voeren maandag actie bij opritten van snelwegen</h1>
      <address>
        <time datetime="2019-11-24T07:32:39+00:00">24 Nov 2019, 07:32</time>
      </address>
      <p>Er zijn maandag gesprekken tussen het Landbouw Collectief en minister Schouten van Landbouw over de stikstofproblematiek. Ze bespreken dan de <a href="https://www.rtvnoord.nl/nieuws/215875/Boeren-komen-met-eigen-stikstofplan-We-trekken-de-bouwsector-weer-vlot">plannen</a> die de boeren zelf hebben gemaakt om het stikstofprobleem op te lossen.</p>
      <p>'Ze moeten weten dat het moraal hoog is en de moeite voor ons FDF'ers klein! <i>Show them the muscles</i>', zegt voorman Mark van den Oever tegen zijn achterban. Voor zover bekend is het niet de bedoeling de wegen te blokkeren.</p>
      <h3>Minder mest</h3>
      <p>In de stikstofplannen van de boeren staat dat koeien vaker de wei in moeten, ze voedsel met minder eiwit moeten krijgen en dat mest verdund wordt. Dit zou ervoor moeten zorgen dat er minder stikstof neerslaat in de natuur.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215875/Boeren-komen-met-eigen-stikstofplan-We-trekken-de-bouwsector-weer-vlot"/>
        <a href="https://www.rtvnoord.nl/nieuws/215403/Stikstof-is-een-papieren-tijger"/>
        <a href="https://www.rtvnoord.nl/nieuws/213168/Het-stikstofbesluit-hoe-zit-het-ook-alweer"/>
      </related>
    </article>
  </body>
</html>