<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/tsentr_kiyeva_na_2_misyatsi_perekriyut_koli_i_de_obmezhat_ruh_n1238149"/>
    <meta property="og:site_name" content="24 Канал"/>
    <meta property="article:published_time" content="2019-11-24T07:20:00+00:00"/>
    <meta property="og:title" content="Центр Києва на 2 місяці перекриють: коли і де обмежать рух"/>
    <meta property="og:description" content="Підготовка до проведення новорічних свят у центрі Києва розпочнеться 25 листопада. У зв’язку з цим центр столиці перекриють на 2 місяці, а рух транспорту обмежать."/>
  </head>
  <body>
    <article>
      <h1>Центр Києва на 2 місяці перекриють: коли і де обмежать рух</h1>
      <address><time datetime="2019-11-24T07:20:00+00:00">24 Nov 2019, 07:20</time> by <a rel="author" href="https://24tv.ua/anastasiya_zazulyak_tag6630/" target="_blank">Анастасія Зазуляк</a></address>
      <p>
        <b>Підготовка до проведення новорічних свят у центрі Києва розпочнеться 25 листопада. У зв’язку з цим центр столиці перекриють на 2 місяці, а рух транспорту обмежать.</b>
      </p>
      <p>У розпорядженні КМДА <a href="https://kyivcity.gov.ua/npa/pro_provedennya_kulturno-mistetskogo_proyektu_noviy_rik__2020/jdkqiblmuc_kmda__1769/">№1769 </a>йдеться, що з 25 листопада 2019 року до 26 січня 2020 буде обмежено рух транспорту вздовж правої смуги Володимирського проїзду в напрямку руху до Михайлівської площі.</p>
      <blockquote>До теми: <a href="https://24tv.ua/na_novorichni_ta_rizdvyani_svyata_ukrzaliznitsya_priznachila_dodatkovi_poyizdi_n1238002">На новорічні та різдвяні свята Укрзалізниця призначила додаткові поїзди</a></blockquote>
      <h3>Коли і де буде заборонено рух транспорту:</h3>
      <p>– з 25 листопада 2019 року до 26 січня 2020 року заборонено рух всіх видів транспорту вздовж Володимирського проїзду (від вулиці Малої Житомирської до Михайлівської площі);</p>
      <p>– 19 грудня з 17:00 до 19:00 – уздовж вулиці Володимирської (від будинку № 51 / 53 до перетину з вулицею Софіївською).</p>
      <p>Окрім цього, заборонять рух транспорту вздовж Володимирського проїзду та вулиці Володимирській (від будинку № 23 на вулиці Софіївській до Рильського провулка):</p>
      <ul>
        <li>19 грудня з 16:00 до 22:00;</li>
        <li>24 грудня з 16:00 до 22:00;</li>
        <li>з 20:00 31 грудня до 3:00 1 січня 2020 року;</li>
        <li>1 січня 2020 року з 14:00 до 22:00;</li>
        <li>7 січня 2020 року з 12:00 до 17:00.</li>
      </ul>
      <h3>Як і коли у Києві святкуватимуть новорічні свята?</h3>
      <p>Офіційне святкування новорічних свят в Києві розпочнеться 14 грудня і триватиме до 19 січня 2020 року.</p>
      <blockquote>Цікаво: <a href="https://24tv.ua/skilki_kiyiv_vitratit_na_svyatkuvannya_novogo_roku_n1087784">Скільки Київ витратить на святкування Нового року</a></blockquote>
      <p>Головну ялинку на Софійській площі планують відкрити о 19:00 19 грудня, а тематикою святкування зроблять різдвяну історію про Лускунчика.</p>
      <p>За дві години до відкриття головної ялинки столиці пройде різдвяний парад від Національної опери до Софійської площі. Дерево прикрасять 750 іграшками у вигляді цукерок і 4 кілометрами гірлянд.</p>
      <blockquote>Більше тут: <a href="https://24tv.ua/lifestyle/noviy_rik_2020_kiyiv_yakoyu_bude_golovna_yalinka_krayini_2020_foto_n1220139">Новий рік 2020: якою буде головна ялинка України та святкування у Києві – фото</a></blockquote>
    </article>
  </body>
</html>