<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/osobni-udaje-oneplus-kradez/"/>
    <meta property="og:site_name" content="Svět Androida"/>
    <meta property="article:published_time" content="2019-11-24T07:00:50+00:00"/>
    <meta property="og:title" content="Osobní údaje z OnePlus účtů opět odcizeny. Společnost potvrdila únik adres i telefonních čísel"/>
    <meta property="og:description" content="Bezpečnostní tým společnosti OnePlus oznámil, že zákazníkům, kteří si koupili produkty přes oficiální stránku společnosti, můžou být odcizeny osobní údaje."/>
  </head>
  <body>
    <article>
      <h1>Osobní údaje z OnePlus účtů opět odcizeny. Společnost potvrdila únik adres i telefonních čísel</h1>
      <address><time datetime="2019-11-24T07:00:50+00:00">24 Nov 2019, 07:00</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p>Bezpečnostní tým společnosti <a href="https://www.svetandroida.cz/tag/oneplus/">OnePlus</a> oznámil, že zákazníkům, kteří si koupili produkty přes oficiální stránku společnosti, můžou být odcizeny osobní údaje z OnePlus účtů. Mezi ukradenými údaji jsou <b>jména, adresy, emaily a telefonní čísla</b>. Uživatelů, kterých se to týká, informuje společnost emailem. Jedinou dobrou zprávou může být to, že se útočníci nedostali k heslům či informacím o platebních kartách.</p>
      <h3>Osobní údaje z OnePlus stránky mohly skončit v rukách hackerů</h3>
      <p>OnePlus ihned oznámilo, že <b>zpřísňuje interní bezpečností postupy</b>, aby se tak podobný únik osobních informací neopakoval. Společnost rovněž spolupracuje s blíže nespecifikovaný orgány na vyšetřování tohoto incidentu. Do konce roku plánují spustit program odměn za nalezení chyb. Ten byl oznámen již v září tohoto roku. Na závěr společnost varovala, že postižení <b>zákazníci můžou být terčem phishingových útoků</b>.</p>
      <figure>
        <img src="https://www.svetandroida.cz/media/2019/02/unik-hesel-web-sluzby.jpg"/>
      </figure>
      <p>Nejhorší na této situaci je to, že se <b>u OnePlus opakuje už potřetí</b>. V takových případech se již dá těžko věřit prohlášením o zpřísnění bezpečnostních postupů. V roce 2018 dokázali hackeři dostat na stránky OnePlus <b>škodlivý skript, který zůstal aktivní téměř 2 měsíce</b>. Výsledek byl takový, že více než 40 tisíc uživatelům OnePlus stránek byly <b>odcizeny platební údaje</b>. Dříve tento rok hackeři odcizili emailové adresy uživatelů, kteří se zapojili do soutěže „Shot on OnePlus“.</p>
      <h3>Věříte OnePlus, že zlepší zabezpečení?</h3>
      <p>
        <i>Zdroj: <a href="https://www.androidpolice.com/2019/11/22/oneplus-security-breach-exposes-order-info-payments-and-passwords-reportedly-safe/">androidpolice.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a40-a405f-dual-sim-white-p-99321?utm_source=svetandroida&amp;utm_medium=banner-a40-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-xiaomi-mi-9-6gb64gb-black-p-97935?utm_source=svetandroida&amp;utm_medium=banner-mi9-a&amp;utm_campaign=Xiaomi-listopad"/>
      </related>
      <related>
        <a href="https://www.svetandroida.cz/jak-smazat-google-data/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/jak-se-vymazat-z-internetu-a-zabranit-sledovani-poradime-nastroje-ktere-s-tim-pomuzou/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/oneplus-chytre-hodinky-spekulace/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/antivir-zdarma-bezpecnostni-riziko/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/huawei-mate-30-pro-specifikace/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/nove-spekulace-oneplus-8/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/mi-note-10-pro-specifikace/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/obrovsky-unik-dat-cesko-slovensko/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/novinky-od-realme-eu/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>