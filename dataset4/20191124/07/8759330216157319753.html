<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904960/cobbaut-keek-zijn-ogen-uit-op-training-rode-duivels-maakte-het-meeste-indruk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T07:30:00+00:00"/>
    <meta property="og:title" content="Cobbaut keek zijn ogen uit op training Rode Duivels: 'Maakte het meeste indruk'"/>
    <meta property="og:description" content="Elias Cobbaut mocht de voorbije dagen van interlandvoetbal proeven. De Anderlecht-speler trainde met de beste spelers ter wereld mee bij de Rode Duivels. Cobbaut kon zijn ogen niet geloven."/>
  </head>
  <body>
    <article>
      <h1>Cobbaut keek zijn ogen uit op training Rode Duivels: 'Maakte het meeste indruk'</h1>
      <address>
        <time datetime="2019-11-24T07:30:00+00:00">24 Nov 2019, 07:30</time>
      </address>
      <p>
        <b>Elias Cobbaut mocht de voorbije dagen van interlandvoetbal proeven. De Anderlecht-speler trainde met de beste spelers ter wereld mee bij de Rode Duivels. Cobbaut kon zijn ogen niet geloven.</b>
      </p>
      <p>"Ik heb mijn ogen uitgekeken bij de nationale ploeg", vertelt Cobbaut in Het Nieuwsblad. Vooral één ploegmaat kon hem imponeren. "Op training stond ik soms tegenover Eden Hazard. Hij maakte het meest indruk op mij", aldus Cobbaut.</p>
      <p>De Anderlecht-verdediger had het zelfs op training bijzonder moeilijk tegen de ster van Real Madrid. "Je hebt als verdediger amper de tijd om te reageren, want op dat moment is Eden allang weer vertrokken. Zijn explosiviteit, zijn schoten, zijn bewegingen… Fantastisch", besluit Cobbaut, die zondag in actie zal komen tegen KV Kortrijk.</p>
    </article>
  </body>
</html>