<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301318/%D9%85%D9%88%D8%B3%D9%88%DB%8C-%D9%84%D8%A7%D8%B1%DA%AF%D8%A7%D9%86%DB%8C-%DA%86%D8%B1%D8%A7-%D9%85%D8%AC%D9%84%D8%B3-%D8%AC%D9%84%D8%B3%D9%87-%D8%A7%DB%8C-%D8%A8%D8%B1%D8%A7%DB%8C-%D8%AD%D9%84-%D9%85%D8%B4%DA%A9%D9%84%D8%A7%D8%AA-%D9%86%D8%A7%D8%B4%DB%8C-%D8%A7%D8%B2-%D8%A7%D9%81%D8%B2%D8%A7%DB%8C%D8%B4"/>
    <meta property="og:site_name" content="ایسنا"/>
    <meta property="article:published_time" content="2019-11-24T07:27:20+00:00"/>
    <meta property="og:title" content="موسوی‌لارگانی: چرا مجلس جلسه‌ای برای حل مشکلات ناشی از افزایش قیمت بنزین برگزار نمی‌کند؟"/>
    <meta property="og:description" content="نماینده فلاورجان با انتقاد از ورود مجلس به برنامه عادی و کاری طبق روال همیشگی گفت که قرار بود مجلس این هفته به بررسی مشکلات پیش آمده با افزایش قیمت بنزین بپردازد. نه اینکه وارد دستور عادی شود."/>
  </head>
  <body>
    <article>
      <h1>موسوی‌لارگانی: چرا مجلس جلسه‌ای برای حل مشکلات ناشی از افزایش قیمت بنزین برگزار نمی‌کند؟</h1>
      <address><time datetime="2019-11-24T07:27:20+00:00">24 Nov 2019, 07:27</time> by <a rel="author">منیرسادات سیدرضا</a></address>
      <p>نماینده فلاورجان با انتقاد از ورود مجلس به برنامه عادی و کاری طبق روال همیشگی گفت که قرار بود مجلس این هفته به بررسی مشکلات پیش آمده با افزایش قیمت بنزین بپردازد. نه اینکه وارد دستور عادی شود.</p>
      <p>به گزارش ایسنا، حجت الاسلام ناصر موسوی لارگانی در جلسه علنی صبح امروز یکشنبه مجلس در تذکری اظهار کرد: نمایندگان درخواست برگزاری جلسات علنی در چهارمین هفته کاری مجلس را داشتند تا به مشکلات پیش آمده با افزایش قیمت بنزین در بازار رسیدگی کرده و آن را حل کنند. نه اینکه مجلس به برنامه عادی و کاری خود ادامه دهد.</p>
      <p>وی ادامه داد: این هفته، هفته سرکشی نمایندگان به حوزه‌های انتخابیه بود و قرار نبود مجلس جلسه داشته باشد. ما خواستیم جلسه برگزار شود تا مشکلات را حل کنیم.</p>
      <p>مسعود پزشکیان رئیس جلسه در پاسخ به این تذکر گفت که مجلس فردا دوشنبه در این باره جلسه خواهد داشت.</p>
      <p>انتهای پیام</p>
    </article>
  </body>
</html>