<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-presedintele-aep-nu-sunt-incidente-la-deschiderea-procesului-de-votare-am-votat-pentru-democratie-in-primul-rand-1922404124292019110719178860"/>
    <meta property="og:site_name" content="News.ro"/>
    <meta property="article:published_time" content="2019-11-24T07:41:29+00:00"/>
    <meta property="og:title" content="Alegeri prezidenţiale 2019 - Preşedintele AEP: Nu sunt incidente la deschiderea procesului de votare / Am votat pentru democraţie în primul rând"/>
    <meta property="og:description" content="Preşedintele Autorităţii Electorale Permanente (AEP), Constantin-Florin Mituleţu-Buică, a declarat duminică,după ce a votat la al doilea tur al alegerilor prezidenţiale, că nu au fost incidente la deschiderea procesului de votare şi a precizat că a votat pentru democraţie în primul rând."/>
  </head>
  <body>
    <article>
      <h1>Alegeri prezidenţiale 2019 - Preşedintele AEP: Nu sunt incidente la deschiderea procesului de votare / Am votat pentru democraţie în primul rând</h1>
      <address><time datetime="2019-11-24T07:41:29+00:00">24 Nov 2019, 07:41</time> by <a rel="author">News.ro</a></address>
      <p>
        <b>Preşedintele Autorităţii Electorale Permanente (AEP), Constantin-Florin Mituleţu-Buică, a declarat duminică,după ce a votat la al doilea tur al alegerilor prezidenţiale, că nu au fost incidente la deschiderea procesului de votare şi a precizat că a votat pentru democraţie în primul rând.</b>
      </p>
      <p>Preşedintele AEP s-a prezentat la secţia de votare şi a declarat jurnaliştilor că în toate secţiile de votare procesul se desfăşoară normal.</p>
      <p>“Lucrurile se desfăşoară normal, nu sunt incidente la deschiderea procesului de votare şi singurul lucru pe care cred eu că trebuie să-l facă cetăţenii, să se prezinte la vot. Aşa cum am spus şi la 18 ani când am votat prima dată acum 23 de ani. Toate secţiile de votare sunt deschise, toţi membrii sunt în activitate şi lucrurile se desfăşoară normal”, a declarat Constantin-Florin Mituleţu-Buică.</p>
      <p>El spune că a votat pentru democraţie.</p>
      <p>“Am votat pentru democraţie în primul rând, pentru că este un exerciţiu normal şi prevăzut nu numai de Constiţiei şi de regulile de moralitate în principal, pentru că democraţia începe şi prin vot”, a mai spus şeful AEP.</p>
      <p>El a menţionat că prezenţa la vot în diaspora este crescută comparativ cu primul tur al alegerilor prezidenţiale şi că nu s-au înregistrat incidente.</p>
      <p>“Prezenţa comparativ cu primul tur este crescută, era de aşteptat ca prezenţa să fie crescută pentru că oamernii au văzut că lucrurile se desfăşoară repede, normal şi atunci au avut determinarea să participe la procesul de votare, ştiind că nu vor mai aştepta şi nu vor mai suferi ca la închiderea votării să nu poată să voteze. Nu sunt incidente în străinătate, au fost câteva mărunte, dar sunt de competenţa Ministerului de Externe”, a mai afirmat Constantin-Florin Mituleţu-Buică.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>