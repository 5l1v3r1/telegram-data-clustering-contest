<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/paolo-bonolis-nozze-romantiche-figlia-martina-foto-sonia-bruganelli/658835/"/>
    <meta property="og:site_name" content="DiLei"/>
    <meta property="article:published_time" content="2019-11-24T07:50:53+00:00"/>
    <meta property="og:title" content="Bonolis, le nozze romantiche della figlia Martina: la foto più bella è di Sonia Bruganelli"/>
    <meta property="og:description" content="Martina, la figlia più grande di Paolo Bonolis, si è sposata. La felicità del conduttore e la foto più bella scattata da Sonia Bruganelli."/>
  </head>
  <body>
    <article>
      <h1>Bonolis, le nozze romantiche della figlia Martina: la foto più bella è di Sonia Bruganelli</h1>
      <h2>Martina, la figlia di Paolo Bonolis, si è sposata. La felicità del conduttore e la foto più bella</h2>
      <address>
        <time datetime="2019-11-24T07:50:53+00:00">24 Nov 2019, 07:50</time>
      </address>
      <p><b>Martina Bonolis</b> si è sposata. La figlia del <b>noto conduttore Paolo</b> è convolata a nozze a New York. Ad annunciarlo è stata <b>Sonia Bruganelli</b>, la moglie di Bonolis, che su Instagram ha postato uno scatto dolcissimo che ritrae il papà e la sposa che si scambiano <b>un tenero bacio.</b></p>
      <p>“The father of the bride”, ossia “Il padre della sposa”, ha commentato l’ex modella. <a href="https://dilei.it/vip/sonia-bruganelli-dedica-romantica-marito-paolo-bonolis-instagram/630104/">Sonia</a> è sposata con Paolo dal 2002 e la coppia ha avuto tre figli: <b>Silvia, Davide e Adele</b>. Il presentatore ha anche altri due figli, nati dal precedente matrimonio con <a href="https://dilei.it/vip/diane-zoeller-ex-moglie-paolo-bonolis/646875/">Diane Zoeller</a>, con cui è stato sposato <b>dal 1983 al 1988</b>. Stefano e Silvia vivono da anni negli Stati Uniti, ma questo non gli ha impedito di avere un <b>ottimo legame con il papà</b>.</p>
      <p>Stefano qualche settimana fa si è sposato con <a href="https://dilei.it/vip/candice-hansen-moglie-stefano-bonolis/645268/">Candice Hansen</a>, americana di Houston, mentre novembre è stato il mese di Martina, la più riservata fra gli eredi di Bonolis. La ragazza ha seguito la strada di sua madre e <b>si occupa di psicologia</b>, ma anche di teatro. Bionda e molto bella, è sempre rimasta lontano dai riflettori ed è raro vederla nelle foto di Sonia Bruganelli su Instagram al contrario di Stefano, che spesso è in Italia per incontrare <b>il famoso papà.</b></p>
      <p>Martina si è sposata a New York con <b>una cerimonia romantica</b> poco fuori città a cui hanno preso parte i suoi affetti più cari. Per l’occasione la ragazza ha indossato <b>un abito bianco</b> con un’ampia gonna e una pelliccia per proteggere le spalle a causa delle basse temperature di questi giorni.</p>
      <p>Una grande emozione per Paolo, che qualche settimana fa aveva annunciato le nozze della figlia a<a href="https://dilei.it/vip/video/verissimo-paolo-bonolis-lacrime-sonia-bruganelli-fabrizio-frizzi/647248/"><i> Verissimo.</i></a> “Il giorno del matrimonio di Stefano ero molto emozionato e ora spero di diventare presto nonno – <b>aveva confessato</b> Bonolis a Silvia Toffanin -. Poi, a novembre si sposa anche mia figlia Martina. Speriamo che gli altri aspettino un po’, sennò facciamo filotto”.</p>
      <p>Nel corso dell’intervista il presentatore aveva <b>parlato anche di Martina</b>: “Si occupa di aiutare nella crescita bambini che hanno avuto traumi e scrive per il teatro. Lei è un personaggio particolare”. <b>Sonia Bruganelli</b> aveva poi raccontato il legame con i figli di Bonolis. “Crescendo sono maturata – aveva detto – e mi sono resa conto che quello che c’era stato prima non mi toglieva niente e che c’erano due ragazzi che avevano il diritto di avere vicino il loro papà”.</p>
      <figure>
        <img src="https://dileidemosite.files.wordpress.com/2019/11/martina-e-paolo-bonolis-instagram.jpeg?w=2560&amp;strip=all&amp;quality=100"/>
        <figcaption>Martina e Paolo Bonolis – Fonte: Instagram</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/video/verissimo-paolo-bonolis-sonia-bruganelli-ospiti-silvia-toffanin/646914/"/>
        <a href="https://dilei.it/vip/stefano-figlio-paolo-bonolis/644984/"/>
        <a href="https://dilei.it/vip/sonia-bruganelli-dedica-romantica-marito-paolo-bonolis-instagram/630104/"/>
        <a href="https://dilei.it/vip/chi-e-martina-figlia-paolo-bonolis/658925/"/>
        <a href="https://dilei.it/vip/dolore-paolo-bonolis-ho-sofferto-per-figlio-stefano/646760/"/>
      </related>
    </article>
  </body>
</html>