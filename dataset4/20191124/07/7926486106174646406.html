<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012950/%D8%B3%D9%87%D8%B1%D8%A7%D8%A8-%D9%85%D8%B1%D8%A7%D8%AF%DB%8C-%D8%A8%D8%B1%D8%A7%DB%8C-%D9%85%D8%AF%D8%A7%D9%84-%D8%A7%D9%84%D9%85%D9%BE%DB%8C%DA%A9-%D8%AA%D9%84%D8%A7%D8%B4-%D9%85%DB%8C-%DA%A9%D9%86%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T07:47:16+00:00"/>
    <meta property="og:title" content="سهراب مرادی: برای مدال المپیک تلاش می‌کنم"/>
    <meta property="og:description" content="قهرمان وزنه‌برداری جهان و المپیک گفت: تمرینات سبک و ابتدایی را شروع کرده‌ام و همه تلاشم را برای رسیدن به وضعیت اولیه به کار می‌گیرم."/>
  </head>
  <body>
    <article>
      <h1>سهراب مرادی: برای مدال المپیک تلاش می‌کنم</h1>
      <address>
        <time datetime="2019-11-24T07:47:16+00:00">24 Nov 2019, 07:47</time>
      </address>
      <p>
        <i>قهرمان وزنه‌برداری جهان و المپیک گفت: تمرینات سبک و ابتدایی را شروع کرده‌ام و همه تلاشم را برای رسیدن به وضعیت اولیه به کار می‌گیرم.</i>
      </p>
      <p>به گزارش مشرق، <b>سهراب مرادی</b> گفت: از زمانی که دچار مصدومیت شدم اولین کسی که تماس گرفت و شرایط من را پیگیری کرد، وزیر ورزش و جوانان بود. به محض مصدومیت، مسعود سلطانی فر با من تماس گرفت و ضمن آنکه جویای حال من شد، تاکید کرد که وزارتخانه حمایت لازم را برای بهبود من انجام خواهد داد و این مهم باعث قوت قلب و افزایش روحیه برای من شد تا جاییکه با انگیزه قوی دوران مصدومیت را سپری کردم.</p>
      <blockquote>بیشتر بخوانید:<br/><a href="https://www.mashreghnews.ir/news/1012098/%D8%AA%D8%B1%DA%A9%DB%8C%D8%A8-%D8%AA%DB%8C%D9%85-%D9%85%D9%84%DB%8C-%D9%88%D8%B2%D9%86%D9%87-%D8%A8%D8%B1%D8%AF%D8%A7%D8%B1%DB%8C-%D8%A7%DB%8C%D8%B1%D8%A7%D9%86-%D8%AA%D8%BA%DB%8C%DB%8C%D8%B1-%D9%85%DB%8C-%DA%A9%D9%86%D8%AF">ترکیب تیم ملی <i>وزنه‌برداری</i> ایران تغییر می‌کند</a></blockquote>
      <p>دارنده مدال طلای وزنه برداری بازی های المپیک 2016 ریو ادامه داد: هماهنگی های لازم از طرف وزیر برای  مداوا و عمل جراحی من صورت گرفت و برای اعزام به آلمان هم وزیر ورزش و جوانان حمایت و پیگیری کرد. خدا را شکر عمل جراحی هم با موفقیت سپری شد و اکنون دوره نقاهت را سپری می کنم. تمرینات ابتدایی و سبک را شروع کرده و همه تلاشم را در راستای رسیدن به وضعیت اولیه انجام خواهم داد.</p>
      <p>مرادی توضیح داد: در شرایط فعلی تمرینات سبک را شروع کرده ام و هدفم فعلا این است که بتوانم به وضعیت سلامتی پایدار برسم، سپس تمرینات را با قدرت ادامه داده و برای المپیک آماده شوم. آنچه مسلم است فعلا به سلامتی می اندیشم تا بتوانم برای مدال المپیک 2020 هم با قدرت وارد عمل شوم.</p>
      <p>منبع: سایت وزارت ورزش و جوانان</p>
    </article>
  </body>
</html>