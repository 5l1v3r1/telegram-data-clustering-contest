<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/malgorzata-kozuchowska-o-macierzynstwie-esej-w-forbes_821404.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-24T07:00:29+00:00"/>
    <meta property="og:title" content="Takiej Kożuchowskiej nie znaliśmy. Gwiazda bardzo szczerze o macierzyństwie: „Dojrzałam, by się tym podzielić”"/>
    <meta property="og:description" content="Małgorzata Kożuchowska o trudach macierzyństwa. Pierwsze tak szczere wyznanie aktorki. Jaką jest matką? Jak wychowuje syna Jana?"/>
  </head>
  <body>
    <article>
      <h1>Takiej Kożuchowskiej nie znaliśmy. Gwiazda bardzo szczerze o macierzyństwie: „Dojrzałam, by się tym podzielić”</h1>
      <address>
        <time datetime="2019-11-24T07:00:29+00:00">24 Nov 2019, 07:00</time>
      </address>
      <aside>
        <a href="https://jastrzabpost.pl/newsy/malgorzata-kozuchowska-o-macierzynstwie-esej-w-forbes_821404.html#gallery">Zobacz galerię</a>
      </aside>
      <p><a href="https://jastrzabpost.pl/tag/malgorzata-kozuchowska"><b>Małgorzata Kożuchowska</b></a>, to obecnie jedna z najbardzie lubianych i rozpoznawalnych polskich aktorek. Gdziekolwiek się nie pojawi przyciąga uwagę fanów oraz fotoreporterów, którzy regularnie towarzyszą jej w zasadzie wszędzie. Aktorka ostatnio napisała felieton dla <i>Forbesa</i> i opowiedziała o swojej ciąży i łączeniu pracy z byciem mamą.</p>
      <p>
        <b>Zobacz: <a href="https://jastrzabpost.pl/moda/malgorzata-kozuchowska-w-eleganckim-plaszczu-i-sportowych-butach_819238.html">Małgosia Kożuchowska w minimalistycznej odsłonie przemierza miasto. Do czarnego płaszcza dobrała bardzo nietypowe buty</a></b>
      </p>
      <h3>Małgorzata Kożuchowska o macierzyństwie. Tekst w Forbes</h3>
      <p>Małgorzata Kożuchowska postanowiła napisać esej, w którym ujawniła, jak radzi sobie łącząc swoją karierę z macierzyństwem. Dlaczego akurat teraz? Ponieważ uznała, że to dobry moment, podzielić się swoimi przemyśleniami z innymi mamami.</p>
      <blockquote><b>Czemu postanowiłam napisać o tym właśnie teraz?</b> Bo mój syn skończył właśnie pięć lat! Jest już dużym, inteligentnym chłopcem, który ma poczucie humoru, umie wyrażać swoje zdanie i nie jest zdany na mnie 24 godziny na dobę jak przez ostatnie lata – napisała Kożuchowska.</blockquote>
      <h4>Jaką postać Małgorzata Kożuchowska zagrała w serialu "M jak miłość"?</h4>
      <figure>
        <img src="https://fajnequizy.pl/embed-logo.png"/>
      </figure>
      <figure>
        <img src="https://fajnequizy.pl/wp-content/uploads/2019/10/akpa20150209_telekamery_mb_9106m-800x533.jpg"/>
      </figure>
      <p>
        <a href="https://fajnequizy.pl/quiz/malgorzata-kozuchowska-sprawdz-co-wiesz-o-jej-zyciu-i-rolach-632/?response=8vnqv">Alę Zduńską<br/></a>
        <a href="https://fajnequizy.pl/quiz/malgorzata-kozuchowska-sprawdz-co-wiesz-o-jej-zyciu-i-rolach-632/?response=lpm9s">Hankę Mostowiak<br/></a>
        <a href="https://fajnequizy.pl/quiz/malgorzata-kozuchowska-sprawdz-co-wiesz-o-jej-zyciu-i-rolach-632/?response=80b2i">Kingę Zduńską</a>
      </p>
      <p>Dodała też refleksję na temat mijającego czasu:</p>
      <blockquote>Czas płynie niezwykle szybko, ale mimo upływu lat bardzo wyraźnie pamiętam początki: pierwszy uśmiech, pierwsze słowo, pierwszy ząbek… <b>I chyba już dojrzałam do tego, by chcieć się tym wszystkim podzielić</b> – wyjaśniła gwiazda.</blockquote>
      <figure>
        <img src="https://jastrzabpost.pl/wp-content/uploads/2019/11/Ko%C5%BCuchowska8-1024x683.jpg"/>
        <figcaption>Małgorzata Kożuchowska na spacerze z rodziną</figcaption>
      </figure>
      <p>W artykule rozlicza się miedzy innymi z mitami o idealnym macierzyństwie, które widać na reklamach produktów dla niemowląt. Pisze, jak trudno połączyć opiekę nad małym dzieckiem z pracą na planie i pozbyć się wyrzutów sumienia, kiedy zostawia się je pod opieką niani.</p>
      <blockquote>Moje ulubione zdjęcie z serii „mama w akcji” lub „macierzyństwo”: pokój jak po wybuchu bomby. <b>Siedzę w dresie na dywanie, na głowie sterczące na wszystkie strony włosy ze świeżo nałożoną farbą. W ręce łyżeczka i starte jabłuszko, którym karmię mojego dwuletniego synka Jasia.</b> Obok Grey i Mila – dwa psy wpatrzone w wędrującą łyżeczkę jak w latającą parówkę. Kocham ten obrazek! Cała prawda o kobiecie pracującej, mamie, gospodyni domowej i Napoleonie w spódnicy w jednym. Znacie to, prawda? – pisze dalej gwiazda.</blockquote>
      <p>
        <b>Zobacz: <a href="https://jastrzabpost.pl/exclusive/malgorzata-kozuchowska-o-smierci-przyjaciela-rapera-jak-zginal_818130.html">Kożuchowska po latach opowiedziała o tragicznej śmierci przyjaciela muzyka: „Trochę dotknęłam jego świata”. Historia wyciska łzy [WIDEO]</a></b>
      </p>
      <p>Kolejno aktorka zwierzyła się z tego, jak zorganizowała swój czas, żeby połączyć pracę z wychowaniem Jasia. Jak wiele rzeczy w jej życiu musiała przewartościować. Nauczyć się rezygnować z wielu ciekawych propozycji zawodowych.</p>
      <blockquote><b>Sama zrezygnowałam z pracy w teatrze. Wychodzenie wieczorami na spektakle wydało mi się w moim przypadku niemożliwe.</b> I już wiem z perspektywy ostatnich lat, jak trudno jest wrócić. Tuż przed piątymi urodzinami mojego synka musiałam wyjechać na dwa dni z Warszawy i wróciłam wieczorem przed tym wyjątkowym dla nas wszystkich wydarzeniem. Jaś już leżał w łóżeczku. „Jestem Jasiu, wróciłam, bardzo się spieszyłam, żeby zdążyć na twoje urodziny!”. „Dobrze, że jesteś mamo! Bo co to za urodzinki bez mamy!” – odpowiedział.</blockquote>
      <p>W podsumowaniu eseju mówi o tym, jak bardzo ciężko bywa chwilami w takich sytuacjach, w jakich się znalazła, ale mimo wszystko nie żałuje żadnej ze swoich decyzji.</p>
      <blockquote>Wiem, że choć bywało ciężko i nieraz trzeba było zacisnąć zęby i nie wszystko zawsze zrobiłam tak, jak bym chciała, to nie żałuję żadnej poświęconej minuty i żadnej nieprzespanej godziny. Warto, żeby usłyszeć takie słowa i mieć poczucie, że nawet jeśli coś zawaliłam i nie jestem chodzącym ideałem, udało mi się nie stracić tego, co dla mnie najważniejsze.</blockquote>
      <p>
        <b>Zobacz: <a href="https://jastrzabpost.pl/moda/malgorzata-kozuchowska-w-jesiennej-stylizacji_818993.html">Kożuchowska w bluzie z sieciówki i sukience ze sklepu koleżanki aktorki. Zachwyciła stylizacją w przystępnej cenie</a></b>
      </p>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/11/Ko%C5%BCuchowska-z-m%C4%99%C5%BCem-i-dzieckiem-768x1150.jpg"/>
          <figcaption>Małgorzata Kożuchowska z rodziną na spacerze</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Ko%C5%BCuchowska5-768x512.jpg"/>
          <figcaption>Małgorzata Kożuchowska z rodziną na spacerze</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/Ma%C5%82gorzata-Ko%C5%BCuchowska5-768x512.jpg"/>
          <figcaption>Małgorzata Kożuchowska z rodziną na spacerze</figcaption>
        </figure>
        <figure>
          <img src="https://jastrzabpost.pl/wp-content/uploads/2017/02/srgrsd-768x653.jpg"/>
          <figcaption>Małgorzata Kożuchowska o synu</figcaption>
        </figure>
        <figure>
          <img src="https://jastrzabpost.pl/wp-content/uploads/2018/11/tropical-768x576.jpg"/>
          <figcaption>Małgorzata Kożuchowska z synem Jasiem w Tropical Island w Niemczech</figcaption>
        </figure>
        <figure>
          <img src="https://jastrzabpost.pl/wp-content/uploads/2016/09/14233059_1044089695707957_7588249776184053145_n.jpg"/>
          <figcaption>Małgorzata Kożuchowska z synem Janem Wróblewskim na wakacjach</figcaption>
        </figure>
        <figure>
          <img src="https://jastrzabpost.pl/wp-content/uploads/2019/08/jan-768x576.jpg"/>
          <figcaption>Jan Franciszek – syn Małgorzaty Kożuchowskiej</figcaption>
        </figure>
      </anchor>
    </article>
  </body>
</html>