<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779322/%D9%A1%DB%B5%D9%A0%D9%A0-%D8%A8%D8%B1%D9%86%D8%A7%D9%85%D9%87-%D8%B7%DB%8C-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D8%B4%DB%8C%D8%B1%D8%A7%D8%B2-%D8%A7%D8%AC%D8%B1%D8%A7-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:01:35+00:00"/>
    <meta property="og:title" content="توسط سپاه بقیه الله صورت می گیرد ١۵٠٠ برنامه طی هفته بسیج در شیراز اجرا می شود"/>
    <meta property="og:description" content="شیراز_ فرمانده سپاه ناحیه بقیه الله شیراز گفت: بیش از هزار و ۵٠٠ برنامه در هفته بسیج توسط این ناحیه اجرایی خواهد شد."/>
  </head>
  <body>
    <article>
      <h1>توسط سپاه بقیه الله صورت می گیرد ١۵٠٠ برنامه طی هفته بسیج در شیراز اجرا می شود</h1>
      <address>
        <time datetime="2019-11-24T07:01:35+00:00">24 Nov 2019, 07:01</time>
      </address>
      <p>به گزارش <a href="https://www.mehrnews.com/">خبرنگار مهر</a>، سرهنگ مجید علیپور یک شنبه در جمع خبرنگاران در خصوص برنامه های هفته بسیج بیان کرد: برگزاری نشست های مختلف عقیدتی ، سیاسی ، اعزام جامعه پزشکی به مناطق محروم ،برگزاری اردوهای جهادی ، ارائه میز خدمت ، سرکشی به خانواده های شهدا و طرح زکات علم از جمله برنامه های این هفته است.</p>
      <p>وی اضافه کرد: بسیجیان استان فارس پنجم آذر ماه همزمان با سایر بسیجیان کشور با تجمع در ورزشگاه شهید دستغیب نسبت به تجدید میثاق با آرمان های امام و بسیج اقدام می کنند. </p>
      <p>علیپور معتقد است: در شرایط کنونی نقش بسیج در حوزه های مختلف قابل توجه بوده و برنامه های هفته بسیج از ٣٠ آبان ماه آغاز شده و تا پایان هفته اول آذر ماه ادامه خواهد داشت. </p>
      <p>او در خصوص تفکر بسیجی نیز بیان کرد: آغاز تفکر بسیجی نام نویسی در بسیج است و در ادامه هم حضور در صحنه های مختلف  و احساس مسئولیت میتواند بخشی از تفکر بسیجی بودن است.</p>
      <p>فرمانده سپاه ناحیه بقیه الله تنها راه نجات کشور را تفکر بسیجی می داند و عنوان کرد: شرایطی در کشور حاکم است که تنها راه نجات کشور حرکت در محور بسیج بوده و این مهم می تواند نقش قابل توجه ای در حل مشکلات مختلف دارد البته بسیج  پیرو هیچ مکتبی نیست و این مکتب تنها مختص ایران است. </p>
      <p>وی در خصوص جایگاه بسیج در کشور هم بیان کرد: بسیج در عرصه های مختلف توانسته است جایگاه خود را حفظ کرده و خدمت رسانی در عرصه های مختلف را به عنوان اولویت در دستورکار قرار دارد و سعی شده تا خدمت‌رسانی به سرمایه اجتماعی که مردم هستند بیش از پیش افزایش یافته است. </p>
      <p>‌</p>
    </article>
  </body>
</html>