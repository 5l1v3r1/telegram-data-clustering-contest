<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188636/"/>
    <meta property="og:site_name" content="Janam TV"/>
    <meta property="article:published_time" content="2019-11-24T07:01:32+00:00"/>
    <meta property="og:title" content="അത്താണി കൊലപാതകം; മുഖ്യപ്രതികള്‍ പിടിയില്‍"/>
    <meta property="og:description" content="കൊച്ചി: നെടുമ്പാശേരി അത്താണിയില്‍ നടുറോഡില്‍ യുവാവിനെ വെട്ടിക്കൊലപ്പെടുത്തിയ സംഭവത്തിലെ പ്രധാന പ്രതികള്‍ പിടിയില്‍. കൊലപാതകത്തില്‍ നേരിട്ട് പങ്കുളള വിനു"/>
  </head>
  <body>
    <article>
      <h1>അത്താണി കൊലപാതകം; മുഖ്യപ്രതികള്‍ പിടിയില്‍</h1>
      <address><time datetime="2019-11-24T07:01:32+00:00">24 Nov 2019, 07:01</time> by <a rel="author">Janam TV Web Desk</a></address>
      <p>കൊച്ചി: നെടുമ്പാശേരി അത്താണിയില്‍ നടുറോഡില്‍ യുവാവിനെ വെട്ടിക്കൊലപ്പെടുത്തിയ സംഭവത്തിലെ പ്രധാന പ്രതികള്‍ പിടിയില്‍. കൊലപാതകത്തില്‍ നേരിട്ട് പങ്കുളള വിനു വിക്രമന്‍, ഗ്രീന്‍ഡേഷ്, ലാല്‍ കിച്ചു എന്നിവരാണ് പിടിയിലായത്.</p>
      <p>നെടുമ്പാശേരി തുരുത്തിശേരി വല്ലത്തുകാരന്‍ ഗില്ലാപ്പി എന്നു വിളിക്കുന്ന ഗുണ്ടാത്തലവന്‍ ബിനോയി (40)യെയാണ് കാറിലെത്തിയ മൂന്നംഗസംഘം വെട്ടിക്കൊലപ്പെടുത്തിയത്. കഴിഞ്ഞ ഞായറാഴ്ച രാത്രി എട്ടരയോടെ അത്താണിയിലുള്ള ബാറിന് മുന്നിലായിരുന്നു സംഭവം.</p>
      <p>കൊലപാതകത്തില്‍ നാല് മുതല്‍ എട്ടു വരെ പ്രതികളായ അഖില്‍ (25), അരുണ്‍(22), ജസ്റ്റിന്‍(28), ജിജീഷ് (38) എന്നിവരെ അന്വേഷണ സംഘം നേരത്തെ അറസ്റ്റ് ചെയ്തിരുന്നു.</p>
    </article>
  </body>
</html>