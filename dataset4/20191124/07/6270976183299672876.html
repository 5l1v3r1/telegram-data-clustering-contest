<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/vybuhy-u-balakliyi-homchak-nazvav-prychynu-ta-poobitsyav-zvilnyty-vynnyh/"/>
    <meta property="og:site_name" content="Рубрика"/>
    <meta property="article:published_time" content="2019-11-24T07:45:31+00:00"/>
    <meta property="og:title" content="Вибухи у Балаклії: Хомчак назвав причину та пообіцяв звільнити винних"/>
    <meta property="og:description" content="Начальник Генерального штабу Збройних сил України Руслан Хомчак заявив про те, що причиною останніх вибухів у Балаклії, внаслідок яких загинули двоє саперів, стала службова недбалість, і винні в трагедії будуть покарані аж до звільнення з ЗСУ. За словами Хомчака, останні події в Балаклії не мають нічого спільного з підривами військових арсеналів, які відбувалися у попередні роки. […]"/>
  </head>
  <body>
    <article>
      <h1>Вибухи у Балаклії: Хомчак назвав причину та пообіцяв звільнити винних</h1>
      <address><time datetime="2019-11-24T07:45:31+00:00">24 Nov 2019, 07:45</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/1504110808-17302625-860x580-c-1.jpg"/>
      </figure>
      <p>Фото УНІАН<br/><b><b>Начальник Генерального штабу Збройних сил України Руслан Хомчак заявив про те, що причиною останніх вибухів у Балаклії, </b><a href="https://rubryka.com/2019/11/17/vybuhy-u-balakliyi-kilkist-zhertv-zrosla/"><b>внаслідок яких загинули двоє саперів</b></a><b>, стала службова недбалість, і винні в трагедії будуть покарані аж до звільнення з ЗСУ.</b></b></p>
      <p>За словами Хомчака, останні події в Балаклії не мають нічого спільного з підривами військових арсеналів, які відбувалися у попередні роки.</p>
      <p>“Це був перший випадок в Збройних силах, коли під час інциденту на складах боєприпасів загинули військові сапери. Тут був випадок недбалості тих, хто повинен був контролювати і організовувати цю роботу. Тому, коли завершиться розслідування, гарантую, багато хто позбудуться своїх посад, а можливо, і підуть із Збройних сил через те, що вони це допустили. Я нікому не буду прощати таких випадків, тому що безкарність – вона породжує тільки більший безлад і небезпеку”, – заявив Хомчак, передає <a href="https://www.ukrinform.ru/rubric-society/2824110-vzryvy-na-skladah-v-balaklee-homcak-garantiruet-cto-poletat-golovy.html">Укрінформ</a>.</p>
    </article>
  </body>
</html>