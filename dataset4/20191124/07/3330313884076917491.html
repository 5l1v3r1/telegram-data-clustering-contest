<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904963/-danny-cruijff-voelt-zich-in-de-steek-gelaten-door-derksen-barend-en-de-groot-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T07:30:00+00:00"/>
    <meta property="og:title" content="'Derksen en Barend liepen de deur plat, Danny Cruijff had steun verwacht van ze'"/>
    <meta property="og:description" content="Danny Cruijff is zeer teleurgesteld in Johan Derksen, Frits Barend en Jaap de Groot, zo vertelt Hugo Borst bij FOX Sports. De weduwe van Johan Cruijff had meer steun verwacht na de biografie van Auke Kok over de legendarische nummer veertien. Kok schreef op basis van drie anonieme bronnen dat Cruijff jaarlijks één miljoen euro ontving van zijn eigen Cruyff Foundation. Dat kon de journalist en schrijver niet bewijzen in de rechtbank, waardoor hij de gewraakte passage moest rectificeren. &quot;Een goede vriend van mij is van Cruyff Sports en is deze week bij Danny Cruijff geweest. Zij is diep, diep teleurgesteld in Frits Barend, Johan Derksen en Jaap de Groot.&quot; Volkskrant: Cruijff verdiende jaarlijks legitiem miljoenen via de Postcodeloterij Uitspraak rechter: Cruijff-biografie hoeft niet uit de handel, wel rectificatie"/>
  </head>
  <body>
    <article>
      <h1>'Derksen en Barend liepen de deur plat, Danny Cruijff had steun verwacht van ze'</h1>
      <address>
        <time datetime="2019-11-24T07:30:00+00:00">24 Nov 2019, 07:30</time>
      </address>
      <p>
        <b>Danny Cruijff is zeer teleurgesteld in Johan Derksen, Frits Barend en Jaap de Groot, zo vertelt Hugo Borst bij FOX Sports. De weduwe van Johan Cruijff had meer steun verwacht na de biografie van Auke Kok over de legendarische nummer veertien.</b>
      </p>
      <p>Kok schreef op basis van drie anonieme bronnen dat Cruijff jaarlijks één miljoen euro ontving van zijn eigen Cruyff Foundation. Dat kon de journalist en schrijver niet bewijzen in de rechtbank, waardoor hij de gewraakte passage moest rectificeren. "Een goede vriend van mij is van Cruyff Sports en is deze week bij Danny Cruijff geweest. Zij is diep, diep teleurgesteld in Frits Barend, Johan Derksen en Jaap de Groot."</p>
      <p>"Zij liepen de deur vroeger plat bij Johan Cruijff", aldus Borst. "Nu de biografie van Kok uit is, had Danny Cruijff echt steun verwacht. Een beetje tegengas. Ze vond het ook afschuwelijk dat die scenes over het bordeel erin stonden. Ze wist heus wel dat Johan een aantrekkingskracht had op vrouwen, maar ervoor betalen dat hoefde hij niet, zei ze."</p>
      <p>"Het zit haar dwars", benadrukt Borst. "Ze voelt zich in de steek gelaten door mensen die heel erg hebben geprofiteerd van Cruijff. Ik mocht dat zeggen, want Danny zelf heeft geen zin in interviews. Ze wilde het toch even gezegd hebben."</p>
      <figure>
        <iframe data-src="https://twitter.com/FOXSportsnl/status/1198365263558795265?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904687/volkskrant-cruijff-kreeg-legitieme-jaarlijkse-betalingen-via-postcodeloterij.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903875/uitspraak-rechter-cruijff-biografie-hoeft-niet-uit-de-handel-wel-rectificatie.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>