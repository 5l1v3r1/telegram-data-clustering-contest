<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/hakkinen-incidente-vettel-leclerc-mette-sotto-pressione-binotto-ferrari-interlagos-468946.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T07:45:17+00:00"/>
    <meta property="og:title" content="Hakkinen: “L’incidente mette sotto pressione Binotto”"/>
    <meta property="og:description" content="L'ex pilota finlandese è convinto che il doppio ritiro a causa della collisione tra Sebastian Vettel e Charles Leclerc renderà necessario un lavoro extra da parte del team principal di Maranello"/>
  </head>
  <body>
    <article>
      <h1>Hakkinen: “L’incidente mette sotto pressione Binotto”</h1>
      <h2>L'ex pilota finlandese è convinto che il doppio ritiro a causa della collisione tra Sebastian Vettel e Charles Leclerc renderà necessario un lavoro extra da parte del team principal di Maranello</h2>
      <address><time datetime="2019-11-24T07:45:17+00:00">24 Nov 2019, 07:45</time> by <a rel="author">Stefano Ollanu</a></address>
      <p>Il maggior punto di discussione del Gran Premio del Brasile è stato senza dubbio il disastroso <b>contatto tra le due Ferrari</b>, che ha messo fuori causa sia Sebastian Vettel che Charles Leclerc. Sia Mattia Binotto che John Elkann hanno espresso il loro disappunto per l’accaduto e a Maranello la situazione è già stata chiarita con i piloti, senza bisogno di riunioni straordinarie.</p>
      <blockquote>
        <a href="https://www.formulapassion.it/motorsport/formula-1/f1-team/a-maranello-torna-il-sereno-ferrari-vettel-leclerc-binotto-incidente-brasile-468924.html">A Maranello torna il sereno</a>
      </blockquote>
      <p>Nella sua consueta disamina del gran premio, consegnata al portale britannico di <i>Unibet,</i> il due volte campione del mondo di Formula 1 <b>Mika Hakkinen</b> ha spiegato di essere tornato con la mente ad alcuni episodi che l’hanno visto protagonista negli anni in McLaren: “<i>La collisione e il doppio zero sono stati per Vettel e Leclerc il peggior risultato possibile. E posso davvero capire cos’hanno provato.<b> A volte succede che i compagni di squadra abbiano un incidente</b> in pista. A me è accaduto per due volte, una in Portogallo nel 1996 e un’altra in Austria nel 1999, sempre con David Coulthard. A Zeltweg ci eravamo qualificati in prima fila e avremmo vinto la gara, ma invece a trionfare fu Eddie Irvine</i>“.</p>
      <p>Per il finlandese quanto accaduto a Interlagos mette ancor più responsabilità sulle spalle del team principal Ferrari: “<i><b>Mette sotto pressione il responsabile del team Mattia Binotto</b>, che ora deve trovare un modo per far lavorare meglio i due piloti per la squadra in vista del prossimo anno</i>“.</p>
      <footer>RIPRODUZIONE RISERVATA</footer>
    </article>
  </body>
</html>