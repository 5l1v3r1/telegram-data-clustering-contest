<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3363705/srpske-suze-dokaz-vrednosti-ovako-je-djerar-pike-objasnio-uspeh-novog-formata-dejvis-kupa"/>
    <meta property="og:site_name" content="kurir.rs"/>
    <meta property="article:published_time" content="2019-11-24T17:54:00+00:00"/>
    <meta property="og:title" content="SRPSKE SUZE DOKAZ VREDNOSTI: Ovako je Đerar Pike objasnio uspeh novog formata Dejvis kupa"/>
    <meta property="og:description" content="Fudbaler Barselone Đerar Pike je kao osnivač i predsednik kompanije Kosmos, organizatora Dejvis kupa, sumirao je utiske sa prvog završnog turnira tog takmičenja."/>
  </head>
  <body>
    <article>
      <h6 class="kicker">NEPOHODAN RAZGOVOR SA ATP-om</h6>
      <h1>SRPSKE SUZE DOKAZ VREDNOSTI: Ovako je Đerar Pike objasnio uspeh novog formata Dejvis kupa</h1>
      <address>
        <time datetime="2019-11-24T17:54:00+00:00">24 Nov 2019, 17:54</time>
      </address>
      <p>
        <b>Fudbaler Barselone Đerar Pike je kao osnivač i predsednik kompanije "Kosmos", organizatora Dejvis kupa, sumirao je utiske sa prvog završnog turnira tog takmičenja.</b>
      </p>
      <figure>
        <img src="https://www.kurir.rs/data/images/2019/11/19/21/2057827_untitled2_ff.jpg?ver=1574612756"/>
        <figcaption>
          <cite>foto: Profimedia</cite>
        </figcaption>
      </figure>
      <p>Takmičenje sa tradicijom dugom 119 godina promenilo je format i u Madridu je premijerno igran završni turnir, u čijem finalu se sastaju Španija i Kanada.</p>
      <p>Pike je novi format takmičenja ocenio uspešnim, iako je i njemu jasno da tu ima dosta nedostataka, poput neodgovarajućeg termina, loše posete na tribinama "Magične kutije"...</p>
      <p>Fudbaler Barselone je kao argument za tvrdnju da je novi Dejvis kup bio uspešan uzeo suze srpskih tenisera. Podsetimo, svi članovi naše reprezentacije (izuzev Janka Tipsarevića) plakali su na konferenciji za medije posle poraza od Rusije u četvrtfinalu.</p>
      <p>"Kada smo ulazili u ovaj projekat, govorili smo: 'Nova stvar, stara duša'. Da smo Dejvis kupu sačuvali dušu najbolje svedoči scena kada su Srbi plakali zbog neuspeha u taj-brejku trećeg seta u dubl meču", rekao je Pike.</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3362703/srpski-teniseri-odrzali-najtuzniju-konferenciju-u-istoriji-sporta-svi-plakali-osim-tipsarevica-i-novak-ronio-suze"/>
      </related>
      <p>Španski fudbaler se osvrnuo i na reči Novaka Đokovića i Rafaela Nadala, koji poručuju da dva takmičenja, Dejvis kup i ATP kup, ne smeju da se održavaju u razmaku od samo šest nedelja.</p>
      <p>"Mi iz Kosmosa i ITF-a otvoreni samo za razgovor sa ATP-om oko ujedinjenja dva takmičenja. Dvojica najboljih tenisera sveta, Novak i Rafa, izrazili su istu želju, da treba da postoji samo jedno takmičenje i da se održava na primer tokom dve nedelje septembra".</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3362545/djokovic-i-nadal-na-zajednickom-zadatku-reforma-je-neophodna-sadasnje-stanje-je-nezamislivo"/>
      </related>
      <p>Upitan da li se "peckao" sa Lionelom Mesijem kada su se u četvrtfinalu Dejvis kupa sreli Španija i Argentina, Đerar Pike je odgovorio:</p>
      <p>"Da, bili smo u hotelu u Madridu pred meč sa Leganjesom. Leo bi došao da gleda polufinale da je prošla Argentina. Ali, naravno, Španija je pobedila. U svakom slučaju, bilo je zabavno".</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3363675/obavljen-zreb-kvalifikacija-zicer-za-hrvate-i-amerie-kirjos-ceka-brazilce"/>
        <a href="https://www.kurir.rs/sport/tenis/3363629/lepa-srpkinja-oduvala-nadala-besni-rafa-napao-marijanu-a-pogledajte-kako-je-ona-reagovala-video"/>
        <a href="https://www.kurir.rs/sport/tenis/3363451/federer-oborio-svetski-rekord-mec-sa-zverevim-najposeceniji-ikada-rodzer-iz-koride-uputio-pretnju-djokovicu-video"/>
        <a href="https://www.kurir.rs/sport/tenis/3363379/nestvarni-nadal-odveo-spaniju-u-finale-spanac-zabelezio-31-prvu-uzastopnu-pobedu-u-dresu-sa-nacionalnim-grbom-foto"/>
      </related>
    </article>
  </body>
</html>