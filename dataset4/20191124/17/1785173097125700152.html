<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/alegeri-prezidentiale-2019-dolj-politistii-fac-cercetari-dupa-ce-un-barbat-ar-fi-oferit-bani-la-doua-persoane-cu-prilejul-alegerilor-prezidentiale-1922405724152019111719179312"/>
    <meta property="og:site_name" content="News.ro"/>
    <meta property="article:published_time" content="2019-11-24T17:57:15+00:00"/>
    <meta property="og:title" content="Alegeri prezidenţiale 2019 - Dolj: Poliţiştii fac cercetări după ce un bărbat ar fi oferit bani la două persoane cu prilejul alegerilor prezidenţiale"/>
    <meta property="og:description" content="Poliţiştii doljeni fac verificări după ce un bărbat de 61 de ani este acuzat că ar fi oferit bani la două persoane cu prilejul alegerilor prezidenţiale, oamenii legii întocmind un dosar penal pentru corupere a alegătorilor."/>
  </head>
  <body>
    <article>
      <h1>Alegeri prezidenţiale 2019 - Dolj: Poliţiştii fac cercetări după ce un bărbat ar fi oferit bani la două persoane cu prilejul alegerilor prezidenţiale</h1>
      <address><time datetime="2019-11-24T17:57:15+00:00">24 Nov 2019, 17:57</time> by <a rel="author">News.ro</a></address>
      <p>
        <b>Poliţiştii doljeni fac verificări după ce un bărbat de 61 de ani este acuzat că ar fi oferit bani la două persoane cu prilejul alegerilor prezidenţiale, oamenii legii întocmind un dosar penal pentru corupere a alegătorilor.</b>
      </p>
      <p>Potrivit reprezentanţilor Inspectoratului de Poliţie al Judeţului Dolj, poliţiştii au fost sesizaţi cu privire la faptul că, în localitatea Leu, un bărbat de 61 de ani ar fi oferit o sumă de bani la doua persoane, în vârstă de 40 şi 18 ani, cu prilejul alegerilor prezidenţiale.</p>
      <p>În cauză, poliţiştii au întocmit un dosar penal sub aspectul săvârşirii infracţiunii de coruperea alegătorilor, oamenii legii continuând cercetările pentru clarificarea situaţiei.</p>
      <p>De asemenea, poliţiştii doljeni desfăşoară activităţi specifice, pe linie rutieră, în toate localităţile din judeţ, fiind avute în vedere şi posibile fapte care ar putea reprezenta încălcari ale legislaţiei electorale. Aceste verificări vor fi continuate până la finalizarea procesului electoral, a precizat sursa citată.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>