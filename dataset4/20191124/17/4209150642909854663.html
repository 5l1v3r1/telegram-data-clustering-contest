<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/gradovi/Bogdanic-reizabran-za-predsjednika-teslickog-SNSD-a/570287?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T17:22:50+00:00"/>
    <meta property="og:title" content="Bogdanić reizabran za predsjednika teslićkog SNSD-a"/>
    <meta property="og:description" content="TESLIĆ - Dragan Bogdanić reizabran je večeras za predsjednika Opštinskog odbora SNSD-a Teslić."/>
  </head>
  <body>
    <article>
      <h1>Bogdanić reizabran za predsjednika teslićkog SNSD-a</h1>
      <address><time datetime="2019-11-24T17:22:50+00:00">24 Nov 2019, 17:22</time> by <a rel="author">Srna</a></address>
      <p>TESLIĆ - Dragan Bogdanić reizabran je večeras za predsjednika Opštinskog odbora SNSD-a Teslić.</p>
      <p>Bogdanić je bio jedini kandidat i jednoglasno je izabran na 4. Izbornoj konferenciji tesličkog odbora SNSD-a, održanoj u hotelu "Kardial" u Banji Vrućici.</p>
      <p>Konferenciji je prisustvovao potpredsjednik SNSD-Radovan Višković, predstavnici ove partije iz Stanara, kao i predstavnici političkih stranaka iz Teslića, koje čine koaliciju u lokalnom parlamentu.</p>
      <p>Potpredsjednik SNSD-Radovan Višković izrazio je očekivanje da će teslićki SNSD sa koalicionim partnerima, poslije lokalnih izbora u oktobru naredne godine, preuzeti vlast u Tesliću da bi politika ove lokalne zajednice postala kompatibilna sa politikom Vlade Srpske i tako unaprijedila razvoj ove opštine.</p>
    </article>
  </body>
</html>