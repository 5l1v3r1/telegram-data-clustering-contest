<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/consiliul-national-al-elevilor-indeamna-tinerii-sa-iasa-la-vot-daca-nu-vrei-sa-traiesti-in-tara-lui-merge-si-asa-nu-subestima-importanta-votului-tau.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T17:47:03+00:00"/>
    <meta property="og:title" content="Consiliul Național al Elevilor îndeamnă tinerii să iasă la vot: Dacă nu vrei să trăiești în țara lui „merge și așa”, nu subestima importanța votului tău"/>
    <meta property="og:description" content="Consiliul Național al Elevilor îndeamnă tinerii, cu două ore înainte de închiderea urnelor, să iasă la vot, transmițându-le că, dacă nu vor să trăiască în"/>
  </head>
  <body>
    <article>
      <h1> Consiliul Național al Elevilor îndeamnă tinerii să iasă la vot: Dacă nu vrei să trăiești în țara lui „merge și așa”, nu subestima importanța votului tău </h1>
      <address><time datetime="2019-11-24T17:47:03+00:00">24 Nov 2019, 17:47</time> by <a rel="author">Redacția</a></address>
      <p>Consiliul Național al Elevilor îndeamnă tinerii, cu două ore înainte de închiderea urnelor, să iasă la vot, transmițându-le că, dacă nu vor să trăiască în țara lui „merge și așa”, să nu subestimeze importanța votului lor.</p>
      <p>
        <b>Mesajul Consiliului Național al Elevilor:</b>
      </p>
      <p>Știm. E frig afară, secția de vot e departe, mai e doar o oră și jumătate până la închiderea urnelor. Poate te gândești că un vot în plus sau în minus nu face diferența, că 7 milioane de români și-au spus deja cuvântul, că nu ești neapărat convins niciunul dintre candidați, că „merge și așa”.</p>
      <p>Dacă în septembrie te încurajam să te ridici din bancă și să candidezi pentru o funcție în consiliul școlar al elevilor, luând parte la lupta pentru un sistem educațional mai bun, acum îți spunem să te ridici din pat, să mergi la vot și să lupți pentru democrație, pentru viitorul tău. Poate că nu vei vedea rezultatele votului tău în câteva zile sau luni, însă peste câțiva ani, le vei resimți din plin. Dacă nu vrei să trăiești în țara lui „merge și așa”, nu subestima importanța votului tău.</p>
      <p>
        <i>Sursa foto: Pixabay.com</i>
      </p>
    </article>
  </body>
</html>