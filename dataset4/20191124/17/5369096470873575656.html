<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/778509/giati-na-min-paris-prosopika-mia-aporripsi/"/>
    <meta property="og:site_name" content="to10.gr"/>
    <meta property="article:published_time" content="2019-11-24T17:00:21+00:00"/>
    <meta property="og:title" content="Γιατί να μην πάρεις προσωπικά μία απόρριψη"/>
    <meta property="og:description" content="Μην αφήνεις μία χυλ... απόρριψη να σε πληγώσει. Δεν ήρθε και το τέλος του κόσμου. Απλά, σκέψου λογικά."/>
  </head>
  <body>
    <article>
      <h1>Γιατί να μην πάρεις προσωπικά μία απόρριψη</h1>
      <h2>Μην αφήνεις μία χυλ... απόρριψη να σε πληγώσει. Δεν ήρθε και το τέλος του κόσμου. Απλά, σκέψου λογικά.</h2>
      <address><time datetime="2019-11-24T17:00:21+00:00">24 Nov 2019, 17:00</time> by <a rel="author">to10.gr</a></address>
      <p>Σε καμία περίπτωση η απόρριψη δεν είναι ευχάριστη. Εκτός κι αν περάσει ένα δίμηνο και μάθεις ότι το άτομο το οποίο σε απέρριψε δεν έχει σώας τας φρένας. Αν παρ’ όλα αυτά σε απέρριψε κάποιος ή κάποια που σου άρεσε πολύ, θα συμφωνήσουμε ότι είναι αρκετά δυσάρεστο συναίσθημα, στην πραγματικοτήτα όμως ίσως να το έχεις μεγαλοποιήσει στο μυαλό σου.</p>
      <p>
        <b>Γιατί είναι απλώς η γνώμη κάποιου</b>
      </p>
      <p>
        <a href="https://www.to10.gr/podosfero/superleague/778629/penalti-pou-zitai-ael-sto-cheri-tou-ingkason-vid/">
          <i>Το πέναλτι που ζητάει η ΑΕΛ στο χέρι του Ινγκασον (vid)</i>
        </a>
      </p>
      <p>Οι απόψεις είναι σαν… τους αφαλούς, όλοι έχουμε από έναν. Η γνώμη μίας γυναίκας ή ενός άντρα είναι απλώς μία γνώμη και σαφώς δεν γίνεται όλοι να συμφωνούμε σε αυτόν τον κόσμο.</p>
      <p>
        <b>Διότι σχημάτισε γνώμη βιαστικά</b>
      </p>
      <p>Αν απλώς βγήκατε ένα ραντεβού ή αν δεν βγήκατε καθόλου, ίσως να μην είναι έτοιμος/-η για κάτι σοβαρό. Ή αν είχε δείξει ενδιαφέρον εξαρχής και τελικά αυτό εξανεμίστηκε, σημαίνει ότι δεν έχει την απαραίτητη υπομονή για να γνωρίσει έναν άνθρωπο πραγματικά και να μην κρίνει βιαστικά.</p>
      <p>
        <b>Ήθελε κάτι άλλο</b>
      </p>
      <p>Αν υποθέσουμε ότι η γνώμη που σχημάτισε δεν ήταν βιαστική και τον/ην δυσαρέστησες επειδή καπνίζεις ή για τον οποιοδήποτε υποκειμενικό λόγο, τότε πάλι δεν υπάρχει λόγος να αφήνεις την απόρριψη να σε επηρεάζει. Θέλει απλώς κάτι διαφορετικό.</p>
      <p>
        <b>Σ’ όποιον αρέσουμε</b>
      </p>
      <p>Κοίταξε, ακόμη και το πιο λαχταριστό μπέργκερ του κόσμου μπορεί να μην αρέσει σε κάποιους. Θα σε βοηθούσε πολύ να σκεφτείς ότι όσο όμορφος/-η και να είσαι, πάλι θα υπάρχουν ορισμένοι που δεν θα σε θεωρούν ελκυστικό/-η.</p>
      <p>
        <b>Δεν ορίζει την αξία σου</b>
      </p>
      <p>Σε συνέχεια του προηγούμενο, μία απόρριψη δεν ορίζει την αξία σου. Θα συνεχίσεις να είσαι ένα υπέροχο άτομο και ταυτόχρονα ξεχωριστό, καθώς οτιδήποτε έχει καθολική αποδοχή ίσως και να μην τόσο μοναδικό.</p>
      <p>
        <b>Απορρίφθηκες και θα απορριφθείς</b>
      </p>
      <p>Σκέψου εκείνες τις φορές που έχεις απορρίψει κάποιον. Δε είναι απαραίτητο ότι δεν ήταν επαρκείς σαν σύντροφοι, απλώς δεν ήταν αυτό που ήθελες. Γιατί στην περίπτωση τη δική σου να ισχύει το χειρότερο σενάριο;</p>
      <p>
        <b>Αν μπεις στο χορό θα χορέψεις</b>
      </p>
      <p>Ω, ναι. Αν αποφάσισες ότι θα αρχίσεις να βγαίνεις ραντεβού αυτήν την εποχή, τότε πρέπει να προετοιμαστείς ότι ίσως αυτό το «ταξίδι» να κρατήσει κάμποσο καιρό. Μπορεί αύριο να βρεις τον έρωτα της ζωής σου. Μπορεί και όχι. Καλύτερα να το αποδεχτείς από νωρίς, παρά να κάνεις ανούσιες μαύρες σκέψεις κάθε φορά που δεν αρέσεις σε κάποιον.</p>
      <p>
        <b>Συμβαίνει σε όλους</b>
      </p>
      <p>Πιθανότατα δεν υπάρχουν άνθρωποι οι οποίοι δεν έχουν απορριφθεί ποτέ, εκτός από τον μυθικό Νάρκισσο. Ακόμη και οι διάσημοι τους οποίους ίσως και να θαυμάζεις. Σκέψου αυτά και άσε τις ηττοπάθειες.</p>
      <p>Πηγή: in2life.gr</p>
      <p>
        <b>
          <a href="https://www.to10.gr/lifewitness/778509/giati-na-min-paris-prosopika-mia-aporripsi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>