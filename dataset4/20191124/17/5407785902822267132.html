<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/meteoroloji-den-bati-akdeniz-ve-guney-ege-icin-12651346-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-24T17:12:15+00:00"/>
    <meta property="og:title" content="Meteoroloji'den Batı Akdeniz ve Güney Ege için şiddetli sağanak uyarısı"/>
    <meta property="og:description" content="Meteoroloji Genel Müdürlüğü; Batı Akdeniz ve Güney Ege'de başlayacak kuvvetli sağanağın bazı yerlerde şiddetli ve yer yer aşırı yağışa dönüşebileceği uyarısında bulundu."/>
  </head>
  <body>
    <article>
      <h1>Meteoroloji'den Batı Akdeniz ve Güney Ege için şiddetli sağanak uyarısı</h1>
      <address>
        <time datetime="2019-11-24T17:12:15+00:00">24 Nov 2019, 17:12</time>
      </address>
      <p>Meteoroloji'den yapılan açıklamaya göre, <a href="https://www.haberler.com/antalya/"><b>Antalya</b></a>'da gök gürültülü sağanağın yarın sabah başlaması, akşam etkisini artırarak sürmesi ve salı günü de devam etmesi bekleniyor.</p>
      <p>İl genelinde yer yer çok kuvvetli (21-75 kilogram/metrekare) olması öngörülen sağanağın, Antalya merkez, Aksu, Döşemealtı, Kemer, Kumluca ve Finike ilçelerinde şiddetli ve yer yer aşırı (100 kilogram ve üzeri/metrekare) şekilde gerçekleşeceği tahmin ediliyor. <a href="https://www.haberler.com/mugla/"><b>Muğla</b></a>'da yarın sabah başlayacak gök gürültülü sağanağın salı sabahına kadar il genelinde çok kuvvetli (21-75 kilogram/metrekare), Muğla merkez, Datça, Marmaris, Ula, Köyceğiz, Ortaca ve Dalaman ilçelerinde şiddetli ve yer yer aşırı (100 kilogram ve üzeri/metrekare) olması bekleniyor.</p>
      <h3>SEL VE SU BASKINI UYARISI YAPILDI</h3>
      <p>Isparta ve <a href="https://www.haberler.com/burdur/"><b>Burdur</b></a>'da da yarın öğlen başlaması öngörülen sağanağın, salı akşam saatlerine kadar kuvvetli (21-50 kilogram/metrekare) olacağı tahmin ediliyor. Burdur'un Bucak ve Ağlasun, Isparta'nın Eğirdir ve Sütçüler ilçelerinde ise şiddetli yağış (51-100 kilogram/metrekare) bekleniyor.</p>
      <p>Muhtemel sel, su baskını, yıldırım, dolu yağışı, kuvvetli rüzgar ve fırtına ile deniz üzerinde hortum oluşma tehlikesi gibi olumsuzluklara karşı dikkatli ve tedbirli olunması gerekiyor.</p>
      <figure>
        <img src="https://foto.haberler.com/haber/2019/11/24/meteoroloji-den-bati-akdeniz-ve-guney-ege-icin-12651346_5908_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/meteoroloji-den-bati-akdeniz-ve-guney-ege-icin-12651346-videosu/">Meteoroloji'den Batı Akdeniz ve Güney Ege için şiddetli sağanak uyarısı</a></p>
    </article>
  </body>
</html>