<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392103-%d7%9e%d7%93%d7%a8%d7%99%d7%9a-%d7%9c%d7%91%d7%9c%d7%90%d7%a7-%d7%a4%d7%a8%d7%99%d7%99%d7%93%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-24T17:05:20+00:00"/>
    <meta property="og:title" content="שלא יעבדו עליכם: מדריך ל'בלאק פריידי'"/>
    <meta property="og:description" content="חודש נובמבר מביא איתו שלל הנחות ומבצעים, אך עם זאת צריך לדעת ממה להיזהר ואיפה לקנות או לא לקנות. ריכזנו עבורכם את מיטב הטיפים לחגיגת ה'בלאק פריידי'- תתחדשו!"/>
  </head>
  <body>
    <article>
      <h1>שלא יעבדו עליכם: מדריך ל'בלאק פריידי'</h1>
      <h2>חודש נובמבר מביא איתו שלל הנחות ומבצעים מפתים במיוחד, אך עם זאת צריך לדעת ממה להיזהר ואיפה לקנות או לא לקנות. ריכזנו עבורכם את מיטב הטיפים במדריך מיוחד לחגיגת ה'בלאק פריידי'- תתחדשו!</h2>
      <address><time datetime="2019-11-24T17:05:20+00:00">24 Nov 2019, 17:05</time> by <a rel="author">שי אריה, חדשות סרוגים</a></address>
      <p><b>עשה ואל תעשה ב'בלאק פריידי':</b> חודש נובמבר, הינו חודש הקניות הכי פופולרי ברשת המציע עשרות מבצעים, הנחות וקופונים למוצרים מבוקשים במיוחד.</p>
      <p>אך עם כל החגיגה המשמחת, צריך גם לדעת איפה לקנות, ממה להיזהר, מה לעשות ומה לא. שי אריה, מנהל ומייסד קבוצת הפייסבוק "ביי ביי – Buy Buy" המתעסקת בקניות ברשת- מביא את כל מה שאתם חייבים לדעת לפני שאתם שולפים את האשראי ויוצאים למסע שופינג וירטואלי.</p>
      <h3>כלל זהב: לא קונים באתרים לא מוכרים!</h3>
      <p>ה'בלאק פריידי'- יום שישי השחור החל ב-29/11/19 (אך בפועל מתחיל עוד הרבה לפני), הינו חג צרכנות אמריקאי במקור ובכל שנה המכירות ביום זה מגיעות לשיאים חדשים, לכן מן הצפוי שאת הדילים הטובים ביותר סביר להניח שנמצא באתר "אמזון" ארצות הברית.</p>
      <p>בנוסף, כפי שראינו בשנים האחרונות שאר האתרים בעולם (גם בישראל) רוצים להצטרף לחגיגה, אבל איך נדע מי באמת נותן לנו מחיר אטרקטיבי? מי מתמרן אותנו? מי יעמוד בהבטחה לספק את המוצר בזמן ומי באמת חושב על טובת הצרכן?<br/>הטיפ החשוב ביותר: לא קונים באתרים לא מוכרים!</p>
      <figure>
        <img src="https://www.srugim.co.il/wp-content/uploads/2019/11/shutterstock_512601622-2.jpg"/>
        <figcaption>שלא יהיה לכם שופינג שחור: אל תשאירו פרטים באתרים לא מוכרים (צילום: שטארסטוק)</figcaption>
      </figure>
      <p><b>-אל תתפתו להשאיר פרטים באתרים לא ידועים-</b> בכל שנה "צצים" להם פתאום המון אתרים שמציעים מוצרים נחשקים במיוחד כגון: מצלמות אקסטרים, שעוני יוקרה, בגדים וכו' במחירים של דולרים בודדים. חשוב לא להכניס פרטים בשום פנים ואופן באתר כזה ובוודאי שלא את פרטי כרטיס האשראי, סביר להניח שלאחר שתכניסו פרטים באתר לאחר מספר ימים האתר "ייעלם" מהרשת ואז אתם בבעיה.</p>
      <h3>משלוח, מיסים ומה שביניהם…</h3>
      <p>חוץ מלקרוא את האותיות הקטנות לפני כל הזמנה. חשוב לזכור תמיד כאשר מזמינים מוצר מחו"ל, כי בלא מעט מקרים ישנן עלויות נוספות, אז איך נדע? פשוט מאוד.</p>
      <p><b>-משלוחים:</b> כל אתר מחויב לכתוב לפני התשלום מהו הסכום הסופי אותו עלינו לשלם כולל משלוח המוצר אלינו, אין סיכוי שלאחר ההזמנה נידרש לשלם עוד כסף על משלוח שלא צוין מראש, אך בואו לא נשכח משהו חשוב- יש גם מיסים מעל סכום מסוים!</p>
      <p><b>-מיסים:</b> כאשר מזמינים מוצר שערכו עולה על 75$ נידרש לשלם מע"מ (ובסכומים גבוהים יותר גם מכס), על סך של 17% למדינה, מדובר רק על ערך המוצר – לא על מחיר המשלוח, לדוגמא: אם קניתי חולצה שעולה 50$ ומחיר המשלוח הינו 30$ אינני מחויב במס משום שערך המוצר הוא מתחת לרף המס, אך אם החולצה הייתה עולה 80$ אני מחויב ב-17% מע"מ ללא קשר למחיר המשלוח.</p>
      <figure>
        <img src="https://www.srugim.co.il/wp-content/uploads/2019/11/shutterstock_580499569.jpg"/>
        <figcaption>שימו לב למחיר המשלוח (צילום: שטארסטוק)</figcaption>
      </figure>
      <p><b>-מה שביניהם:</b> אתרים כמו 'אמזון' ידעו לחשב לכם את מחיר המס אותו תצטרכו לשלם, כלומר אם תבצעו הזמנה מאמזון שעולה על רף המס, הם ייגבו ממכם את המס מראש ולא תצטרכו לשלם עוד בזמן הגעת המוצר אליכם (רלוונטי רק למוצרים שנשלחים על ידי אמזון עצמם ולא מוכרי "צד שלישי") מניסיון – זוהי השיטה הטובה ביותר, אין הפתעות בדרך!</p>
      <h3>"מלכודת לקוחות" – יש דבר כזה!</h3>
      <p>אחת מהשיטות המוכרות של הרבה אתרים, הינה להקפיץ את המחיר בכמה אחוזים וביום המבצעים פשוט להוריד את המחיר למחיר המקורי, לא מתוחכם כל כך, אבל עובד- אז איך לא ניפול בפח?</p>
      <p><b>-אל תמהרו:</b> עניין הקניות ברשת הוא לא מסובך, אבל חשוב מאוד לא להתפתות כי הסבלנות לפעמים משתלמת. אם יש לכם ספק לגבי מוצר או אתר מסוים, חשוב שתקראו, תבדקו, תשוו מחירים ותתייעצו- אחרת זה יכול לעלות לכם יותר מהמצופה וחבל…</p>
      <p><b>-תתייעצו: </b>לפני שאתם רוצים לרכוש מוצר מסוים שווה לבדוק עם חברים וברשת. בקבוצת הפייסבוק "ביי ביי" תוכלו להתייעץ עם כלל חברי הקבוצה (המונה כ-34 אלף ישראלים) לגבי מוצרים אותם תרצו לרכוש ובנוסף תוכלו לבקש ממנהלי הקבוצה לעקוב אחר מוצרים מסוימים, מיד כשהמחיר ירד, תקבלו עדכון.</p>
      <p>
        <b>שופינג שמח ומוצלח!</b>
      </p>
      <p>===================</p>
      <p>
        <i>
          <b>הכותב הוא  שי אריה – מנהל ומייסד קבוצת<u><a href="https://www.facebook.com/groups/916112518566550/?ref=group_header"> "ביי ביי – Buy Buy”</a></u> בפייסבוק</b>
        </i>
      </p>
    </article>
  </body>
</html>