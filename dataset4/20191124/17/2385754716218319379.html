<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598878/perase-apo-tin-osasouna-i-mpilmpao"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T17:08:00+00:00"/>
    <meta property="og:title" content="Πέρασε από την Οσασούνα η Μπιλμπάο"/>
    <meta property="og:description" content="Μεγάλη νίκη στην έδρα της Οσασούνα πήρε η Μπιλμπάο, η οποία επικράτησε 2-1, με αποτέλεσμα να ανέβει στην πρώτη πεντάδα!   Τα γκολ των Βάσκων..."/>
  </head>
  <body>
    <article>
      <h1>Πέρασε από την Οσασούνα η Μπιλμπάο</h1>
      <address><time datetime="2019-11-24T17:08:00+00:00">24 Nov 2019, 17:08</time> by <a rel="author">Sigmalive.Sports</a></address>
      <p>Μεγάλη νίκη στην έδρα της Οσασούνα πήρε η Μπιλμπάο, η οποία επικράτησε 2-1, με αποτέλεσμα να ανέβει στην πρώτη πεντάδα!<br/> <br/>Τα γκολ των Βάσκων σημείωσαν οι Ινιάκι Γουίλιαμς (21’) και Κενάν Κόδρο (79’), με τους γηπεδούχους να ισοφαρίζουν προσωρινά με τον Άβιλα στο 76’. Μάλιστα, αυτή ήταν η πρώτη εντός έδρας σε ματς πρωταθλήματος για την Οσασούνα, μετά τον Απρίλιο του 2018, όταν αγωνιζόταν στη δεύτερη κατηγορία.<br/> <br/>Πιο δυνατά μπήκε στην αναμέτρηση η Μπιλμπάο και κατάφερε να ανοίξει το σκορ με τον Ινιάκι Γουίλιαμς στο 21ο λεπτό, με τους Βάσκους να πηγαίνουν στα αποδυτήρια προηγούμενοι.<br/> <br/>Στο δεύτερο ημίχρονο, οι γηπεδούχοι έγιναν πιο πιεστικοί και κατάφεραν να ισοφαρίσουν με τον Άβιλα στο 76’. Ωστόσο, η… χαρά τους κράτησε μόλις για λίγα λεπτά, καθώς στο 79’ ο Κόδρο έδωσε εκ νέου το προβάδισμα στην Μπιλμπάο, η οποία το κράτησε μέχρι τη λήξη, φτάνοντας στη νίκη.</p>
    </article>
  </body>
</html>