<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119734-brnabic-mali-ostaje-ministar-odluka-etickog-dbora-bu-politicka?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T17:40:05+00:00"/>
    <meta property="og:title" content="Brnabić: Mali ostaje ministar, odluka etičkog dbora BU politička"/>
    <meta property="og:description" content="Ministar finansija Srbije Siniša Mali ostaje u Vladi, izjavila je za N1 premijerka Ana Brnabić navodeći da je za nju odluka etičkog odbora Univerziteta u Beogradu o doktoratu ministra politička.Brnabić je to obrazložila time što je četiri puta preinačena odluka Fakulteta organizacionih nauka i dva puta mišljenje regionalne stručne komisije.Mali je na prethodnu odluku FON-a uložio žalbu na 3.000 strana, kaže Brnabić i smatra da je Etički odbor do 21. novembra mogao samo da zatraži više vremena za odluku zbog obima žalbe koju nije mogao da razmotri u kratkom roku, ali je ipak pod političkim pritiskom doneo odluku.Odbor za profesionalnu etiku Univerziteta u Beogradu predložio je Senatu Univerziteta da postupi po pravilniku o poništavanju doktorata u slučaju ministra Siniše Malog jer je utvrdio postojanje neakademskog ponašanja u njegovom radu.Kako je izjavila rektorka Univerziteta Ivanka Popović, Siniša Mali je prekršio etički kodeks Univerziteta jer je bez navodjenja citirao tekstove drugih autora.Doktorat ministra…"/>
  </head>
  <body>
    <article>
      <h1>Brnabić: Mali ostaje ministar, odluka etičkog dbora BU politička</h1>
      <address>
        <time datetime="2019-11-24T17:40:05+00:00">24 Nov 2019, 17:40</time>
      </address>
      <p>Ministar finansija Srbije Siniša Mali ostaje u Vladi, izjavila je za N1 premijerka Ana Brnabić navodeći da je za nju odluka etičkog odbora Univerziteta u Beogradu o doktoratu ministra politička.Brnabić je to obrazložila time što je četiri puta preinačena odluka Fakulteta organizacionih nauka i dva puta mišljenje regionalne stručne komisije.<br/><br/>Mali je na prethodnu odluku FON-a uložio žalbu na 3.000 strana, kaže Brnabić i smatra da je Etički odbor do 21. novembra mogao samo da zatraži više vremena za odluku zbog obima žalbe koju nije mogao da razmotri u kratkom roku, ali je ipak pod političkim pritiskom doneo odluku.<br/><br/>Odbor za profesionalnu etiku Univerziteta u Beogradu predložio je Senatu Univerziteta da postupi po pravilniku o poništavanju doktorata u slučaju ministra Siniše Malog jer je utvrdio postojanje neakademskog ponašanja u njegovom radu.<br/><br/>Kako je izjavila rektorka Univerziteta Ivanka Popović, Siniša Mali je prekršio etički kodeks Univerziteta jer je bez navodjenja citirao tekstove drugih autora.<br/><br/>Doktorat ministra finansija doveden je u pitanje pre pet godina kada su ga univerzitetski profesori optužili da je plagirao deo svog rada, podseća N1.</p>
    </article>
  </body>
</html>