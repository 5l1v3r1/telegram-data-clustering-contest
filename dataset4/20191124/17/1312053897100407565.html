<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/il-pilota-muore-di-infarto-in-cabina-di-pilotaggio-aereo-costretto-allatterraggio-di-emergenza/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T17:11:52+00:00"/>
    <meta property="og:title" content="Pilota muore di infarto in cabina di pilotaggio: aereo costretto all’atterraggio di emergenza"/>
    <meta property="og:description" content="Un aereo pieno di turisti ha effettuato un atterraggio di emergenza a causa di un infarto del copilota. L'uomo è deceduto nonostante i soccorsi."/>
  </head>
  <body>
    <article>
      <h1>Pilota muore di infarto in cabina di pilotaggio: aereo costretto all’atterraggio di emergenza</h1>
      <address><time datetime="2019-11-24T17:11:52+00:00">24 Nov 2019, 17:11</time> by <a rel="author">Sara Alonzi</a></address>
      <figure>
        <img src="https://www.newnotizie.it/wp-content/uploads/2019/11/aereo-pieno-di-turisti-atterraggio.jpg"/>
      </figure>
      <p>
        <b>Un aereo pieno di turisti ha effettuato un atterraggio di emergenza a causa di un infarto del copilota. L’uomo di 49 anni è stato dichiarato morto all’atterraggio, nonostante lo sforzo dei paramedici.</b>
      </p>
      <p>Un aereo pieno di turisti  appartenente alla <b>compagnia aerea statale russa Aeroflot Airbus 320</b> è stato costretto a fare <b>un atterraggio di emergenza</b> dopo che un pilota ha subito <b>un infarto fatale nella cabina di pilotaggio</b>.</p>
      <p>Il copilota di 49 anni è stato dichiarato morto dopo l’avvenuto atterraggio presso l’aeroporto internazionale di Platov a Rostov-sul-Don, nel sud della Russia.</p>
      <h3>In volo come nei film: assistente di volo cerca un medico tra i passeggeri</h3>
      <p>L’aereo stava volando <b>a 33.000 piedi di altezza, </b>ed era decollato da Mosca diretto presso la famosa località di Anapa nel Mar Nero. Secondo il racconto di un passeggero, così come riportato da <a href="https://www.dailystar.co.uk/news/world-news/plane-full-tourists-makes-emergency-20950070">Daily Star</a>, un assistente di volo ha attraversato l’aereo chiedendo <b>se tra i passeggeri fosse presente un medico</b> per soccorrere uno dei membri dell’equipaggio che aveva avuto un malore.</p>
      <p>“Diversi minuti dopo ci è stato detto che <b>l’aereo stava eseguendo un atterraggio di emergenza.</b>” continua il racconto del passeggero. Secondo i media locali il capitano ha cercato un atterraggio di emergenza presso l’aeroporto più vicino che si è rivelato essere quello di <b>Rostov</b> , dove i<b>l volo </b><b>SU1546 è atterrato </b><b>alle 9.57</b>, dopo essere partito dall’aeroporto Sheremetyevo di Mosca alle 8.20 ora locale.</p>
      <p>Secondo quanto riferito, il volo era pronto per continuare ad Anapa con un copilota sostitutivo. “Purtroppo non è stato possibile rianimare il pilota” – ha detto un portavoce di Aeroflot in un comunicato – “È morto in ambulanza. Esprimiamo le nostre sincere condoglianze alla sua famiglia e ai suoi amici. ” <b>Secondo i rapporti, la causa preliminare della morte è stata un infarto o una trombosi. </b>Il dipartimento investigativo meridionale del Comitato investigativo russo ha lanciato un’indagine sull’incidente.</p>
      <p>Il mese scorso, <b>un altro aereo russo è stato costretto a effettuare un atterraggio di emergenza</b> dopo che un passeggero aveva annunciato di avere a bordo una pistola.</p>
    </article>
  </body>
</html>