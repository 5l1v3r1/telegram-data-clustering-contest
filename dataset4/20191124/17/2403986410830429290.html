<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/ukrayintsi_viboroli_shhe_dvi_medali_na_kubkah_svitu_z_fehtuvannya_n1238726"/>
    <meta property="og:site_name" content="24 Канал"/>
    <meta property="article:published_time" content="2019-11-24T17:57:00+00:00"/>
    <meta property="og:title" content="Українці вибороли ще дві медалі на Кубках світу з фехтування"/>
    <meta property="og:description" content="У Берні (Швейцарія), Каїрі (Єгипет) і Орлеані (Франція) тривають етапи Кубка світу. 24 листопада відбувся ряд командних змагань."/>
  </head>
  <body>
    <article>
      <h1>Українці вибороли ще дві медалі на Кубках світу з фехтування</h1>
      <address><time datetime="2019-11-24T17:57:00+00:00">24 Nov 2019, 17:57</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У Берні (Швейцарія), Каїрі (Єгипет) і Орлеані (Франція) тривають етапи Кубка світу. 24 листопада відбувся ряд командних змагань.</b>
      </p>
      <p>Чоловіки-шпажисти в Берні здобули бронзу в командних змаганнях. <b>Анатолій Герей</b>, <b>Богдан Нікішин</b> та <b>Роман Свічкарь</b> програли Італії в півфіналі (31:32), але яскраво перемогли Японію (32:31) у матчі за бронзу.</p>
      <blockquote>Читайте також: <a href="https://24tv.ua/sport/olga_harlan_rozpovila_pro_neglasne_zmagannya_z_ukrayinskim_top_sportsmenom_n1203500">Ольга Харлан розповіла про негласне змагання з українським топ-спортсменом</a></blockquote>
      <p>Початок матчу був за українцями, які після двох сутичок вели – 4:3. Але потім з різницею в п'ять уколів програв Роман Свічкарь. Наздогнати японців вдалося тільки через чотири сутички на позначці 24:24, причому зробив це все той же Свічкарь, який переміг. Наступна дуель Анатолія Герея завершилася внічию і рахунок в матчі став 26:26. А долю медалі вирішила перемога Богдана Нікішина над Кокі Кано – 6:5.</p>
      <figure>
        <img src="https://24tv.ua/resources/photos/news/620_DIR/201911/1238726_10227381.jpg?201911172802"/>
        <figcaption>Чоловіча збірна України з фехтування | Фото: Prosportua</figcaption>
      </figure>
      <p>В Орлеані українські шаблістки <b>Аліна Комащук</b>, <b>Олена Вороніна</b> і <b>Ольга Харлан</b> також поступилися в півфіналі Кореї (43:45). Але в матчі за бронзу перемогли Угорщину (45:36).</p>
      <figure>
        <img src="https://24tv.ua/resources/photos/news/620_DIR/201911/1238726_10227412.jpg?201911173053"/>
        <figcaption>Жіноча збірна України з фехтування / Фото: Prosportua</figcaption>
      </figure>
      <p>Спорт 24 писав, що українські шпажисти виграли дві нагороди на етапі Кубка світу з фехтування у швейцарському Берні. Золото на свій рахунок записав <a href="https://24tv.ua/sport/ukrayinskiy_shpazhist_reyzlin_vigrav_kubok_svitu_u_finali_peremigshi_rosiyanina_n1238532">Ігор Рейзлін</a>.</p>
      <p>Також у французькому Орлеані без нагороди не залишилася титулована <a href="https://24tv.ua/sport/ukrayinskiy_shpazhist_reyzlin_vigrav_kubok_svitu_u_finali_peremigshi_rosiyanina_n1238532">Ольга Харлан</a>. Українка відкрила олімпійський сезон бронзою Кубка світу.</p>
    </article>
  </body>
</html>