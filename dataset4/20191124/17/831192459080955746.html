<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ragisan-kardies-sto-etisio-mnimosyno-tis-elenis-topaloydi-stamatise-i-zoi-mas-to-spiti-mas-pleon-echei-ginei-o-tafos-mas-sparagmos-odyni-kai-orgi-gia-ton-adiko-chamo-tis-atychis-foititrias-tragikes-fi/"/>
    <meta property="og:site_name" content="europost.gr"/>
    <meta property="article:published_time" content="2019-11-24T17:30:53+00:00"/>
    <meta property="og:title" content="Ράγισαν καρδιές στο ετήσιο μνημόσυνο της Ελένης Τοπαλούδη: «Σταμάτησε η ζωή μας, το σπίτι μας, πλέον, έχει γίνει ο τάφος μας!…» – Σπαραγμός, οδύνη και οργή για τον άδικο χαμό της άτυχης φοιτήτριας – Τραγικές φιγούρες οι χαροκαμένοι γονείς και ο μικρότερος αδερφός της"/>
    <meta property="og:description" content="Σπαραγμός αλλά και οργή για τους δυο αδίστακτους δράστες στο ετήσιο μνημόσυνο της Ελένης Τοπαλούδη, που δολοφονήθηκε πριν από ένα χρόνο στην Ρόδο. Τραγικά πρόσωπα οι γονείς της, ο Γιάννης Τοπαλούδης και η Κούλα Αρμουτίδου, αλλά"/>
  </head>
  <body>
    <article>
      <h1>Ράγισαν καρδιές στο ετήσιο μνημόσυνο της Ελένης Τοπαλούδη: «Σταμάτησε η ζωή μας, το σπίτι μας, πλέον, έχει γίνει ο τάφος μας!…» – Σπαραγμός, οδύνη και οργή για τον άδικο χαμό της άτυχης φοιτήτριας – Τραγικές φιγούρες οι χαροκαμένοι γονείς και ο μικρότερος αδερφός της</h1>
      <address>
        <time datetime="2019-11-24T17:30:53+00:00">24 Nov 2019, 17:30</time>
      </address>
      <p>Σπαραγμός αλλά και οργή για τους δυο αδίστακτους δράστες στο ετήσιο μνημόσυνο της Ελένης Τοπαλούδη, που δολοφονήθηκε πριν από ένα χρόνο στην Ρόδο.</p>
      <p>Τραγικά πρόσωπα οι γονείς της, ο Γιάννης Τοπαλούδης και η Κούλα Αρμουτίδου, αλλά και ο μικρότερος αδερφός της, που συνεχίζουν να ανεβαίνουν τον δικό τους καθημερινό “γολγοθά”, μαζί με την υπόλοιπη οικογένεια της και δεν μπορούν να συνειδητοποιήσουν ακόμα τον χαμό της αγαπημένης τους Ελένης, η οποία “έφυγε” τόσο πρόωρα και άδικα, από τα χέρια των δύο δολοφόνων της τα ξημερώματα της 28ης Νοεμβρίου του 2018, στη Ρόδο.</p>
      <p>Η εκκλησία της Κοιμήσεως της Θεοτόκου όπου τελέστηκε το ετήσιο μνημόσυνο, στη γειτονικά της Ελένης, ήταν γεμάτη από συγγενείς, φίλους, γείτονες, γνωστούς και κατοίκους της πόλης του Διδυμοτείχου, αλλά και συγγενείς της που ήρθαν από τις Σέρρες, τόπο καταγωγής της μητέρας της.</p>
      <p>Παρόντες επίσης ο βουλευτής Έβρου Χρήστος Δερμεντζόπουλος, μαζί με τον πατέρα του πρώην υφυπουργό Παιδείας Αλέξανδρο, οι δήμαρχοι Διδυμοτείχου Ρωμύλος Χατζηγιάννογλου και Ορεστιάδας Βασίλης Μαυρίδης, ο πρώην δήμαρχος Διδυμοτείχου Παρασκευάς Πατσουρίδης, Αντιδήμαρχοι και δημοτικοί σύμβουλοι και πολύς κόσμος. Όλοι προσπαθούσαν να παρηγορήσουν τους χαροκαμένους γονείς, τον Γιάννη και την Κούλα, αλλά και τον αδερφό της Ελένης.</p>
      <p>«Αυτόν τον χρόνο έχει σταματήσει η ζωή μας, έχει σταματήσει κάθε δραστηριότητά μας. Στην ουσία δηλαδή το σπίτι μας έγινε ο τάφος μας και εύχομαι πραγματικά κανένας γονιός να μην βρεθεί στη θέση που είμαστε εμείς. Η ζωή για εμάς σταμάτησε πέρυσι, η ψυχή μας αιμορραγεί συνέχεια» είχε δηλώσει για το δράμα που ζουν όλο αυτό το χρονικό διάστημα ο Γιάννης Τοπαλούδης, πατέρας της Ελένης, αφού η ζωή τους σταμάτησε πέρυσι, όταν βρέθηκε άγρια δολοφονημένη η κόρη του στη Ρόδο.</p>
      <p>Πηγή: evrosnews</p>
    </article>
  </body>
</html>