<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856053/bundesliga-hansi-flick-z-bayernem-monachium-na-stale-trener-ma-duze-zaufanie-w-k"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T17:59:27+00:00"/>
    <meta property="og:title" content="Bundesliga. Hansi Flick z Bayernem Monachium na stałe? Trener ma duże zaufanie w klubie"/>
    <meta property="og:description" content="Wszyscy w Bayernie Monachium mocno chwalą Hansiego Flicka. Niemiec może zaskoczyć i zapracować na długoterminowy kontrakt z Bawarczykami."/>
  </head>
  <body>
    <article>
      <h1>Bundesliga. Hansi Flick z Bayernem Monachium na stałe? Trener ma duże zaufanie w klubie</h1>
      <address><time datetime="2019-11-24T17:59:27+00:00">24 Nov 2019, 17:59</time> by <a rel="author" href="https://sportowefakty.wp.pl/autor/maciej-siemiatkowski" target="_blank">Maciej Siemiątkowski</a></address>
      <h4>Wszyscy w Bayernie Monachium mocno chwalą Hansiego Flicka. Niemiec może zaskoczyć i zapracować na długoterminowy kontrakt z Bawarczykami.</h4>
      <related>
        <a href="https://sportowefakty.wp.pl/pilka-nozna/855970/bundesliga-hansi-flick-moge-sobie-wyobrazic-ze-bede-dluzej-trenerem-bayernu"/>
      </related>
      <p>Trzy mecze, trzy wygrane i ani jednej straconej bramki.  odrabia straty w tabeli Bundesligi i dalej jest niepokonany w Lidze Mistrzów. A do tego, w klubie wraz z wynikami wróciła bardzo dobra atmosfera. To zasługa niezwykle imponującego bilansu  na starcie pracy w roli pierwszego trenera Bawarczyków.</p>
      <p>54-latek już dostał gwarancję, że będzie pracował co najmniej do końca roku. Jednak jeśli dalej będzie tak pozytywnie zaskakiwał, może zapracować na długoterminowy kontrakt. Tak spekuluje niemiecki "Bild". </p>
      <p>Mają ku temu powody. Wszyscy w klubie zachwalają sobie pracę z Flickiem. - Umie się z nami komunikować, jest uczciwy i bezpośredni - chwalił go w rozmowie z tabloidem <a href="https://sportowefakty.wp.pl/pilka-nozna/robert-lewandowski">Robert Lewandowski</a>. - Natychmiast to zauważyliśmy. Ale wszystko działa także pod kątem taktyki. Nie chcę na tym etapie mówić, że wszystko jest świetnie, ale w ciągu ostatnich dni wykonuje bardzo dobrą pracę - dodał Polak. </p>
      <p>
        <b>Zobacz wideo: gole "Lewego" dla Bayernu nr 1, 50, 100, 150 i 200</b>
      </p>
      <p>W podobny sposób wyrażał się <a href="https://sportowefakty.wp.pl/pilka-nozna/david-alaba">David Alaba</a>. - Hansi daje nam dużo pewności siebie! Jest świetnym facetem. Czerpiemy z niego to, co najlepsze - cieszył się Austriak. </p>
      <p>
        <b>-&gt; <a href="https://sportowefakty.wp.pl/pilka-nozna/855316/robert-lewandowski-obliczyl-swoj-wiek-biologiczny-liczba-31-dla-mnie-nic-nie-zna">Robert Lewandowski obliczył swój wiek biologiczny. "Liczba 31 dla mnie nic nie znaczy"</a></b>
      </p>
      <p>W sobotę Bayern pokonał 4:0 z Fortuną Duesseldorf. To był trzeci mecz Flicka na ławce mistrza Niemiec. Po ostatnim gwizdku został tradycyjnie zapytany, czy zostanie pierwszym szkoleniowcem po nowym roku. - Klub ma czas na zastanowienie się czy chce ze mną kontynuować współpracę. Ja wykonuję to, co do mnie należy i staram się to robić dobrze - powiedział.</p>
      <p>Wszystko w rękach władz klubu. W tym miesiącu nowym prezydentem za Uliego Hoenessa został Herbert Heiner. Z kolei od 1 stycznia 2020 roku do rady dyrektorów wejdzie Oliver Kahn. Ich decyzja będzie miała duży wpływ na to, kto poprowadzi Bayern po świętach Bożego Narodzenia.</p>
      <p>
        <b>Czytaj też: <a href="https://sportowefakty.wp.pl/pilka-nozna/856011/transfery-bayern-monachium-i-borussia-dortmund-walcza-o-troya-parrotta">Bayern Monachium i Borussia Dortmund walczą o Troy'a Parrotta</a></b>
      </p>
      <p>WP SportoweFakty</p>
    </article>
  </body>
</html>