<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598885/pafosandras-epese-apo-mpalkoni-kai-travmatistike"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T17:46:00+00:00"/>
    <meta property="og:title" content="Πάφος:Άνδρας έπεσε από μπαλκόνι και τραυματίστηκε"/>
    <meta property="og:description" content="Με κατάγματα σε διάφορα μέρη του σώματός του διακομίσθηκε σήμερα το πρωί στο νοσοκομείο Πόλεως Χρυσοχούς και στην συνέχεια στο Γενικό Νοσοκομείο Πάφου,..."/>
  </head>
  <body>
    <article>
      <h1>Πάφος:Άνδρας έπεσε από μπαλκόνι και τραυματίστηκε</h1>
      <address><time datetime="2019-11-24T17:46:00+00:00">24 Nov 2019, 17:46</time> by <a rel="author">sigmalive</a></address>
      <p>Με κατάγματα σε διάφορα μέρη του σώματός του διακομίσθηκε σήμερα το πρωί στο νοσοκομείο Πόλεως Χρυσοχούς και στην συνέχεια στο Γενικό Νοσοκομείο Πάφου, Βρετανός τουρίστας ο οποίος έπεσε από μπαλκόνι ύψους δυο μέτρων, στην προσπάθειά του να ανοίξει την μπαλκονόπορτα.</p>
      <p>Σύμφωνα με τον ανταποκριτή του ΣΙΓΜΑ στην Πάφο, Μάριο Ιγνατίου, ο ηλικίας 70 ετών τουρίστας εντοπίστηκε στο πάτωμα της βεράντας από γείτονα όταν έπεσε στο κενό στην προσπάθειά του να ανοίξει την μπαλκονόπορτα στην οποία σκαρφάλωσε, αφού είχε κλειδωθεί έξω από το διαμέρισμα του.</p>
      <p>Από την πτώση, ο Βρετανός τουρίστας τραυματίστηκε σε διάφορα μέρη του σώματός του με αποτέλεσμα να χρειαστεί η εισαγωγή του στο χειρουργείο στο Γενικό Νοσοκομείο Πάφου.</p>
      <p>Το περιστατικό συνέβη γύρω στις 09:45, το πρωί της Κυριακής (24/11).</p>
      <p>Η κατάσταση της υγείας του 70χρονου είναι εκτός κινδύνου.</p>
    </article>
  </body>
</html>