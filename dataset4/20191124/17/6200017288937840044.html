<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/ridvan-dilmen-malatyaspor-fenerbahce-karsilasmasini-degerlendi-2104044"/>
    <meta property="og:site_name" content="Fanatik"/>
    <meta property="article:published_time" content="2019-11-24T17:25:00+00:00"/>
    <meta property="og:title" content="Rıdvan Dilmen, Malatyaspor - Fenerbahçe karşılaşmasını değerlendi"/>
    <meta property="og:description" content="Usta yorumcu Rıdvan Dilmen, NTV ekranlarında yayınlanan %100 Futbol programında Yeni Malatyaspor – Fenerbahçe maçına ilişkin değerlendirmelerde bulunurken VAR sistemi ve yardımcı hakemlere ilişkin eleştirilerde bulundu."/>
  </head>
  <body>
    <article>
      <h1>Rıdvan Dilmen, Malatyaspor - Fenerbahçe karşılaşmasını değerlendi</h1>
      <h2>Usta yorumcu Rıdvan Dilmen, NTV ekranlarında yayınlanan %100 Futbol programında Yeni Malatyaspor – Fenerbahçe maçına ilişkin değerlendirmelerde bulunurken VAR sistemi ve yardımcı hakemlere ilişkin eleştirilerde bulundu.</h2>
      <address>
        <time datetime="2019-11-24T17:25:00+00:00">24 Nov 2019, 17:25</time>
      </address>
      <p>Süper Lig’in 12. hafta mücadelesinde Yeni <a href="https://www.fanatik.com.tr/haberler/malatyaspor">Malatyaspor</a>’un <a href="https://www.fanatik.com.tr/haberler/fenerbahce">Fenerbahçe</a>’yi konuk ettiği mücadele 0-0 eşitlikle sona erdi.</p>
      <p>Usta yorumcu <a href="https://www.fanatik.com.tr/haberler/ridvan-dilmen">Rıdvan Dilmen</a>, %100 Futbol programında karşılaşmaya ilişkin değerlendirmelerde bulundu.</p>
      <p>VAR sistemine yönelik eleştirilerde bulunan Dilmen, “Teknik olarak çok şey söyleyemeyeceğim aslında. Maç sonuna saklarız. FIFA ki özellikle Infantino, VAR uygulamasını isterken UEFA karşı duruyordu. Bizi düşünmediler ama bizim 1.5 yıllık VAR karnemizi düşünmediler. Maçları gündüze alırlar gece bile oynatmazlardı. VAR, hakem maçın önüne geçiyor. Bakıyorsun faul yok, faul veriyor. Serdar’ın Jahovic’e dirseği var. Ayrıca ofsayt pozisyonunu hatırlıyorsunuz Jahovic gitti. Sakatlık problemi olabilir, oyuncunun ayağı kırılabilir” dedi.</p>
      <p>Yardımcı hakemlere ilişkin de eleştirilerde bulunan Dilmen, “Yardımcı hakemler tembelleşti. Artık kilo derdi de yok. Oynat golse dol, değilse VAR’dan iptal. Neyi seyrediyorsun sen? Senin görevin taca bakmak, ofsayta bakmak… Yine penaltı pozisyonunda Moses kafayı vurdu ki top auta gitse aut verecek bitirecek. Top oyunda kaldığı için penaltıyı verdi. Ali Palabıyık penaltısı pozisyon. Altay’ın pozisyonunda da VAR’a gitmedi. O pozisyonun başlangıcı muhtemelen ofsayt. Gol olsa bakacaklardı ama korner oldu bakamadılar. Korner de bunların başını belaya soktu. Yardımcı hakem kornerden gol olursa bana ne diyor. Yardımcı görse de bir şey yapmıyor nasıl olsa VAR var diyor. Pozisyonda ben ilk bakışta faul görmedim. Burada VAR hakemi gibi ileri geri yaptım sonrasında oyuncunun Altay’a vurduğunu gördüm. Ben diyorum ki iş arayan insanlar, yardımcı hakem olsunlar. Mis gibi… Kolları alçıda olsa da sorun değil” dedi.</p>
      <p>Maça çıkan oyuncuların formalarının kontrol edilmesi gerektiğini de belirten usta yorumcu, “Allah aşkına konsantre olun. Top sarı, Fenerbahçe sarı, ayakkabılar sarı ki valla göremezsin. Lacivert şort giy. Ofsayt pozisyonunun başında önce faul var ki iptal ederdi zaten ama o pozisyonu böyle ayırt edemezsin. Maç öncesi hakem gider soyunma odasına lacivert giy kardeşim der. Kalecinin eldivenleri de sarı” dedi.</p>
      <p>Penaltının kullanıldığı ana da değinen Rıdvan Dilmen, “Penaltıda kaleci önde ise VAR görür. Belki de artık penaltılarda karar alacaksın attı attı, kaçırdı kaçırdı. Devamı yok” ifadelerini kullandı. </p>
      <p>Maç sonunda haftanın sonuçlarıyla ilgili konuşan Dilmen, ""Sadece Denizlispor ev sahibi olarak kazandı ama ligin üçüncü haftasında da kazanan ev sahibi yoktu. Bu hafta en azından iç sahada bir kazanan oldu. Bu antrenörlerle, hakemlerle maçlar böyle biter" dedi.</p>
      <p>Fenerbahçe'nin kadro yapılanmasını eleştiren usta yorumcu, "Ben Fenerbahçe'de planlamanın doğru olmadığını düşünüyorum. Sakatlıklardan dolayı hocaya bir şey diyemiyorum. Ligin 24 puanlı liderine bakalım. Rıza Çalımbay, herkes uyurken neler yapıyor... Erdoğan, Yatabare, Emre Kılınç kaç gol atmışlar ki şahane de bekleri var. Ligin ikincisi Trabzonspor'da forvet var, sürekli üzerine koyan bir Sörloth... Sol açık müthiş bir oyuncu Nwakaeme... Ekuban, Abdülkadir Ömür olsa oynayacaklar. Yılların forvet arkası Sosa var. Bakıyorsun Ünal Hoca, orta sahanın ortasında mecburiyetten Hosseini'yi oynatıyor. Sakatlıklar düzeldiği zaman ofansif oyuna devam edecek. Planlama yapılırken doğru transferler yapmanız lazım. Orta sahada çokluk var. Jailson, Emre, Tolgay, Alper, Ozan ile orta sahada 7 oyuncunuz var. Planlamaya bakar mısınız? Gustavo, çok değerli bir oyuncu. Fenerbahçe için bunu tartışmam ama bu kadroyu boşaltacaksın önce" ifadelerini kullandı.</p>
      <p>Ligin durumuna ilişkin değerlendirmeler yapan Dilmen, "Sergen Yalçın aslında karakter olarak hep üç puanı isteyen ve ona göre oynatan biri. Oyuncu kadrosu da öyle ama çok mutsuz değildir. Ersun Yanal da mutsuz değildir. Malatya zor bir deplasmanken Sergen Yalçın da Fenerbahçe ile oynuyoruz diye düşünmüştür. Kayserispor, Fenerbahçe'ye karşı tek galibiyetini almış. Sonuncu Gençlerbirliği, Galatasaray'ı yenmiş. Fatih Hoca, son toplantıda dediklerine göre bu kadronun önde baskı yapamadığını anlamış. Nzonzi, hazır olmayan Lemina ve Seri ile bunu yapamazsınız. Son 8 maçta sadece 1 galibiyeti olan Alanyaspor'un liderle 5, Fenerbahçe ile 2 puan farkı var. Galatasaray ile aynı puandalar. Ligin 12. haftasındayız, 30 haftada değil. Bugün yenselerdi yine yukarıdalardı. Böyle bir ligde oynuyoruz" dedi.</p>
    </article>
  </body>
</html>