<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779941/%D9%BE%DB%8C%D8%B4-%D8%A8%DB%8C%D9%86%DB%8C-%D8%AC%D9%88-%D9%BE%D8%A7%DB%8C%D8%AF%D8%A7%D8%B1-%D8%A8%D8%A7-%D8%A7%D9%81%D8%B2%D8%A7%DB%8C%D8%B4-%D9%86%D8%B3%D8%A8%DB%8C-%D8%AF%D9%85%D8%A7-%D8%AF%D8%B1-%D8%A7%D8%B1%D8%AF%D8%A8%DB%8C%D9%84"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:00:19+00:00"/>
    <meta property="og:title" content="مدیرکل هواشناسی اردبیل مطرح کرد: پیش بینی جو پایدار با افزایش نسبی دما در اردبیل"/>
    <meta property="og:description" content="اردبیل - مدیرکل هواشناسی استان اردبیل از خروج سامانه بارشی و استقرار جو پایدار در منطقه خبر داد."/>
  </head>
  <body>
    <article>
      <h1>مدیرکل هواشناسی اردبیل مطرح کرد: پیش بینی جو پایدار با افزایش نسبی دما در اردبیل</h1>
      <address>
        <time datetime="2019-11-24T17:00:19+00:00">24 Nov 2019, 17:00</time>
      </address>
      <p>سیاوش محمدی در خصوص آخرین وضعیت جوی استان اردبیل در گفتگو با <a href="http://www.mehrnews.com/">خبرنگار مهر</a> عنوان کرد: تا اواخر هفته جاری در سطح استان جو پایدار با افزایش نسبی دما به ویژه در ساعات روز پیش بینی می‌شود.</p>
      <p>به گفته وی طبق بررسی نقشه‌های هواشناسی تا اواسط هفته آتی شرایط جوی استان نسبتا پایدار بوده و در طول روزها شاهد افزایش نسبی دما خواهیم بود.</p>
      <p>مدیرکل هواشناسی استان اردبیل تصریح کرد: طی دوشنبه آسمان استان در مناطق شمالی ابری و در سایر مناطق صاف تا نیمه ابری خواهد بود.</p>
      <p>محمدی ادامه داد: در روزهای سه شنبه و چهارشنبه نیز آسمان استان غالبا صاف خواهد بود اما هوای سرد تا صبح چهارشنبه در مناطق مرکزی و جنوبی تداوم داشته و در طول شب‌ها و ساعات اولیه صبح دمای هوا همچنان چند درجه‌ای زیر صفر خواهد بود.</p>
      <p>وی متذکر شد: از عصر چهارشنبه تا ظهر پنجشنبه نیز با گذر امواج کوتاه در مناطقی از استان به ویژه نواحی جنوبی و دامنه‌های سبلان، افزایش ابر و بارش پراکنده انتظار می‌رود.</p>
      <p>مدیرکل هواشناسی استان اردبیل عنوان کرد: برای روز پنجشنبه هفته جاری نیز وزش بادهای جنوبی که گاهی با سرعت تند خواهد بود، پیش بینی می‌شود.</p>
    </article>
  </body>
</html>