<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815972"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T17:22:00+00:00"/>
    <meta property="og:title" content="Киров: Ахмедов може да играе във всеки от грандовете"/>
    <meta property="og:description" content="Наставникът на Дунав Людмил Киров бе разочарован от загубата на неговия тим с 0:3 от Берое. Специалистът е на мнение, че първият гол на Мартин ..."/>
  </head>
  <body>
    <article>
      <h1>Киров: Ахмедов може да играе във всеки от грандовете</h1>
      <address><time datetime="2019-11-24T17:22:00+00:00">24 Nov 2019, 17:22</time> by <a rel="author">SPORTAL.BG</a></address>
      <p>Наставникът на <a href="https://www.sportal.bg/statistics_team_news.php?champ=1&amp;team=396">Дунав</a> <a href="https://www.sportal.bg/statistics_manager_details.php?champ=1&amp;team=396">Людмил Киров</a> бе разочарован от загубата на неговия тим с 0:3 от <a href="https://www.sportal.bg/statistics_team_news.php?champ=1&amp;team=2">Берое</a>. Специалистът е на мнение, че първият гол на <a href="https://www.sportal.bg/statistics_player.php?team=2&amp;player=3615&amp;champ=1">Мартин Камбуров</a> се е оказал решаващ за успеха на заралии. Киров сподели, че има сериозен интерес към нападателя на “драконите” <a href="https://www.sportal.bg/statistics_player.php?team=396&amp;player=14139&amp;champ=1">Ахмед Ахмедов</a>.<br/><br/><br/><br/><br/><br/>“Прилично първо полувреме за нашия тим, но в крайна сметка - 0:3. Тежко поражение, трябва да си вземем поуките. Голът на Камбуров бе решителният момент. Ще изчистим главите през седмицата, ще проведем нормален тренировъчен процес и се надяваме, че срещу <a href="https://www.sportal.bg/statistics_team_news.php?champ=1&amp;team=249">Витоша (Бистрица)</a> ще имаме по-добър мач. Хубаво е, че има интерес към наши футболисти. Ако се стигне до трансфер, е добре. Той може да играе във всеки един от грандовете в България. В момента той е наш футболист, но има интерес към него. Финансовото положение се подобрява и имаме уверението, че ще става все по-добре. Русе е голям град и мисля, че бизнесът на града може да се обедини и да се помогне на клуба, но това не е моя работа”, каза Киров.</p>
    </article>
  </body>
</html>