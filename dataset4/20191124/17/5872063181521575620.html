<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kosmos-nea/1561142/notia-korea-nekri-gnosti-tragoudistria-eihe-kataggeilei-diadiktuako-ekfovismo/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T17:45:47+00:00"/>
    <meta property="og:title" content="Νότια Κορέα: Νεκρή γνωστή τραγουδίστρια - Είχε καταγγείλει διαδικτυακό εκφοβισμό"/>
    <meta property="og:description" content="Η 28χρονη ήταν πρώην μέλος δημοφιλούς συγκροτήματος κοριτσιών της K- pop"/>
  </head>
  <body>
    <article>
      <h1>Νότια Κορέα: Νεκρή γνωστή τραγουδίστρια - Είχε καταγγείλει διαδικτυακό εκφοβισμό</h1>
      <address>
        <time datetime="2019-11-24T17:45:47+00:00">24 Nov 2019, 17:45</time>
      </address>
      <p>
        <b>Η 28χρονη ήταν πρώην μέλος δημοφιλούς συγκροτήματος κοριτσιών της K- pop</b>
      </p>
      <p>Νεκρή, υπό άγνωστες αιτίες, βρέθηκε μέσα στο σπίτι της η 28χρονη Κου Χάρα, πρώην μέλος ενός δημοφιλούς K-pop συγκροτήματος κοριτσιών της Νοτίου Κορέας.</p>
      <p>Η Κου, γνωστή περισσότερο ως Χάρα σε άλλες περιοχές της Ασίας, είχε καταγγείλει δημοσίως για τον διαδικτυακό εκφοβισμό. Τον Ιούνιο, έναν μήνα αφότου βρέθηκε χωρίς τις αισθήσεις της στο σπίτι της και χρειάστηκε να νοσηλευτεί, η ίδια παραδέχθηκε ότι είναι δύσκολο να ξεπεράσει την κατάθλιψη και απηύθυνε έκκληση για θετικά σχόλια και σκέψεις προς το πρόσωπό της απευθυνόμενη στους χρήστες των μέσων κοινωνικής δικτύωσης.</p>
      <p>Η Κου Χάρα συμμετείχε στο πενταμελές συγκρότημα Kara το 2008. Ήταν ένα από τα πρώτα συγκροτήματα κοριτσιών που συνέβαλε στο να εξαπλωθεί το παγκόσμιο κύμα της K-pop, με πολλούς θαυμαστές στην Ιαπωνία, την Κίνα και σε άλλες χώρες.</p>
      <p>Αφού ολοκληρώθηκε το συμβόλαιό της, η Κου ξεκίνησε σόλο καριέρα στην Ιαπωνία, όπου έδωσε συναυλία εκεί τον περασμένο μήνα.</p>
      <p>Άλλο ένα αστέρι της K-pop, η Σούλι, πρώην μέλος του συγκροτήματος κοριτσιών f(x), η οποία ήταν στενή φίλη της Κου και είχε επίσης καταγγείλει τον διαδικτυακό εκφοβισμό, πέθανε τον Οκτώβριο.</p>
      <p>Πηγή: ΑΠΕ - ΜΠΕ</p>
    </article>
  </body>
</html>