<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/economia/2019/11/24/sciopero-alitalia-cancella-137-voli-per-lunedi-otto-coinvolgono-l-2-956596.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T17:51:11+00:00"/>
    <meta property="og:title" content="Sciopero, Alitalia cancella 137 voli: otto coinvolgono la Sardegna"/>
    <meta property="og:description" content="Economia - Approfondisci su L'Unione Sarda.it"/>
  </head>
  <body>
    <article>
      <h6 class="kicker">trasporti</h6>
      <h1>Sciopero, Alitalia cancella 137 voli: otto coinvolgono la Sardegna</h1>
      <h2>Giornata di passione per chi viaggia con Alitalia, sardi compresi</h2>
      <address>
        <time datetime="2019-11-24T17:51:11+00:00">24 Nov 2019, 17:51</time>
      </address>
      <p>Sono 137 i voli cancellati da Alitalia per lo sciopero del trasporto aereo proclamato per lunedì 25 novembre.</p>
      <p>Nella nota pubblicata sul sito della compagnia aerea si legge che alcune sigle sindacali hanno promosso "un'agitazione dei controllori di volo dalle 13 alle 17".</p>
      <p>Per questo Alitalia spiega di essere stata "costretta a cancellare alcuni collegamenti, sia nazionali che internazionali".</p>
      <p>Otto, dicevamo, i voli cancellati che riguardano l'Isola: due da Fiumicino a Cagliari (i voli 1563 e 1581); altrettanti da Cagliari a Fiumicino (1584 e 1598). Ancora: il 1564 Linate-Cagliari, il 1567 Cagliari-Linate, il 1575 Fiumicino-Alghero e il 1601 Alghero-Linate.</p>
      <p>Per limitare i disagi Alitalia "ha attivato un piano straordinario che prevede l'impiego di aerei più capienti" per smistare i viaggiatori coinvolti nelle cancellazioni sui primi voli disponibili.</p>
      <p>Il prossimo sciopero nazionale del trasporto aereo è fissato per il 13 dicembre.</p>
      <p>(Unioneonline/L)</p>
    </article>
  </body>
</html>