<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/koroleva_yordaniyi_priyihala_do_ssha_u_trendovomu_shtannomu_kostyumi_foto_n1238722"/>
    <meta property="og:site_name" content="24 Канал"/>
    <meta property="article:published_time" content="2019-11-24T17:57:00+00:00"/>
    <meta property="og:title" content="Королева Йорданії приїхала до США у трендовому штанному костюмі: фото"/>
    <meta property="og:description" content="Йорданська королева Ранія вже давно заявила своїми виходами, що не відстає від сучасних трендів. Її Величність днями це вкотре довела, здійснивши міжнародну поїздку у трендовому картатому костюмі."/>
  </head>
  <body>
    <article>
      <h1>Королева Йорданії приїхала до США у трендовому штанному костюмі: фото</h1>
      <address><time datetime="2019-11-24T17:57:00+00:00">24 Nov 2019, 17:57</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Йорданська королева Ранія вже давно заявила своїми виходами, що не відстає від сучасних трендів. Її Величність днями це вкотре довела, здійснивши міжнародну поїздку у трендовому картатому костюмі.</b>
      </p>
      <p>Королева Ранія супроводжувала свого чоловіка Абдаллу ІІ під час його міжнародної поїздки до США. Це не був черговий офіційний візит до Білого дому: йорданського монарха нагородили премією Scholar-Statesman Awards. Урочиста церемонія лауреатів пройшла 23 листопада в Нью-Йорку, в Інституті близькосхідної політики, куди й завітали Абдалла ІІ та Ранія. </p>
      <blockquote>Читайте також: <a href="https://24tv.ua/lifestyle/vid_vishivanok_do_prigolomshlivih_sukon_sekreti_stilyu_ta_uspihu_korolevi_yordaniyi_n1198738">Від вишиванок до приголомшливих суконь: секрети стилю та успіху королеви Йорданії</a></blockquote>
      <p>Одна з найстильніших королев світу обрала для виходу сірий штанний костюм в клітинку, який є трендом цього сезону. Вбрання Ранії було ледь блискучим, що додало урочистості її вигляду. Цікаво, що костюм Її Величності представлений в останній колекції бренду Ermanno Scervino. На відміну від дизайнерського варіанту, Ранія одягнула його не на голе тіло, а поверх чорної блузи. Тоненький ремінь з металевими вставками та взуття на підборах завершили look йорданської модниці. </p>
      <p>Не менш ефектними були й аксесуари представниці монархії. Ранії підібрала маленьку сумочку від Bottega Veneta та лаконічні прикраси зі своєї королівської колекції. </p>
      <p>На інстаграм-сторінці королева вже встигла прокоментувати подію. "Ми такі щасливі, що у нас є ти! Вітаємо з отриманням премії 2019 Scholar Statesman Award в Нью-Йорку", – з гордістю написала Ранія, публічно звертаючись до свого коханого. </p>
      <figure>
        <img src="https://24tv.ua/resources/photos/news/620_DIR/201911/1238722_10227443.jpg?201911173424"/>
        <figcaption>Король та королева Йорданії в Нью-Йорку / Instagram / @queenrania</figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1238722_10227448.jpg?201911173424"/>
        <figcaption>Стильний образ королеви Ранії / Instagram / @famiglie__reali​</figcaption>
      </figure>
      <p>Та поки західні ЗМІ із захватом описували стиль королеви Йорданії, у мережі знайшли подібний образ принцеси Діани. Леді Ді також одягала сірий картатий костюм, доповнивши його білою водолазкою. </p>
      <figure>
        <img src="https://24tv.ua/resources/photos/news/620_DIR/201911/1238722_10227449.jpg?201911173424"/>
        <figcaption>Королева Ранія та принцеса Діана / Instagram / @royalstylewatch</figcaption>
      </figure>
    </article>
  </body>
</html>