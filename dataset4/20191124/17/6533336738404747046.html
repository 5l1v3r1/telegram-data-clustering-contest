<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/guerra-biscotti-ndash-supermercati-presi-rsquo-assalto-219922.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-24T17:18:02+00:00"/>
    <meta property="og:title" content="Nutella biscuits o baiocchi? chi vincera' la guerra dei biscotti - barilla e ferrero e le..."/>
    <meta property="og:description" content="LA GUERRA DEI BISCOTTI – SUPERMERCATI PRESI D’ASSALTO E RECENSIONI OTTIME SU INTERNET: I 120 MILIONI CHE FERRERO HA SPESO IN DIECI ANNI PER I “NUTELLA BISCUITS”, PER ORA, SEMBRANO BEN SPESI – IN BALLO C’È UN MERCATO DA 1,2 MILIARDI. IL NEMICO NUMERO È MULINO BIANCO DI BARILLA, CHE FA I BAIOCCHI E CHE A GENNAIO HA ROTTO LA PAX DOLCIARIA CON LA CREMA SPALMABILE AI PAN DI STELLE – I NUMERI DELLA SFIDA – VIDEO"/>
  </head>
  <body>
    <article>
      <h1>Nutella biscuits o baiocchi? chi vincera' la guerra dei biscotti - barilla e ferrero e le...</h1>
      <address>
        <time datetime="2019-11-24T17:18:02+00:00">24 Nov 2019, 17:18</time>
      </address>
      <p>
        <b>LA GUERRA DEI BISCOTTI – SUPERMERCATI PRESI D’ASSALTO E RECENSIONI OTTIME SU INTERNET: I 120 MILIONI CHE FERRERO HA SPESO IN DIECI ANNI PER I “NUTELLA BISCUITS”, PER ORA, SEMBRANO BEN SPESI – IN BALLO C’È UN MERCATO DA 1,2 MILIARDI. IL NEMICO NUMERO È MULINO BIANCO DI BARILLA, CHE FA I BAIOCCHI E CHE A GENNAIO HA ROTTO LA PAX DOLCIARIA CON LA CREMA SPALMABILE AI PAN DI STELLE – I NUMERI DELLA SFIDA – VIDEO</b>
      </p>
      <hr/>
      <figure>
        <iframe src="https://www.youtube.com/embed/yRORFFLaKzY" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/dbCQ5e7ex9U" width="560" height="315" data-service="Youtube" scrolling="no"/>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1242783.htm">
          <img src="https://cdn-static.dagospia.com/img/foto/11-2019/scaffali-di-nutella-biscuits-vuoti-1242783.png"/>
        </a>
        <figcaption>scaffali di nutella biscuits vuoti</figcaption>
      </figure>
      <p>
        <b>Camilla Conti per <a href="http://www.ilgiornale.it/">“il Giornale”</a></b>
      </p>
      <p>A 55 anni dalla nascita della Nutella, Ferrero ha lanciato sul mercato i primi biscotti ripieni della crema alle nocciole. I «Nutella biscuits» sono prodotti nello stabilimento di Balvano (Potenza), costruito dopo il terremoto dell' Irpinia, dove la multinazionale di Alba ha investito oltre 120 milioni per una gigantesca linea digitalizzata ad hoc.</p>
      <figure>
        <a href="https://www.dagospia.com/mediagallery/Dago_fotogallery-256347/1229335.htm">
          <img src="https://cdn-static.dagospia.com/img/foto/10-2019/l-ad-di-ferrero-alessandro-d-este-presenta-i-nutella-biscuits-1229335_tn.jpeg"/>
        </a>
        <figcaption>l'ad di ferrero alessandro d'este presenta i nutella biscuits</figcaption>
      </figure>
      <p>Industria 4.0 in grado di produrre un delicato equilibrio alimentare: l' involucro esterno, fatto di pasta frolla, e l' interno con la colata di Nutella. L' obiettivo di Ferrero è farlo diventare il biscotto più venduto nelle case degli italiani, con una quota tra il 5 e l' 8%, un fatturato tra i 70 e i 90 milioni entro i primi 12 mesi, pari a oltre 25 milioni di sacchetti venduti (2,99 euro il prezzo consigliato) che entreranno in 7 milioni di famiglie.</p>
      <figure>
        <a href="https://www.dagospia.com/mediagallery/Dago_fotogallery-256347/1229334.htm">
          <img src="https://cdn-static.dagospia.com/img/foto/10-2019/casa-nutella-milano-1229334_tn.jpeg"/>
        </a>
        <figcaption>casa nutella milano</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1242781.htm">
          <img src="https://cdn-static.dagospia.com/img/foto/11-2019/scaffali-di-nutella-biscuits-vuoti-1-1242781.png"/>
        </a>
        <figcaption>scaffali di nutella biscuits vuoti 1</figcaption>
      </figure>
      <p>Il primo avversario sul campo da battere è il Mulino Bianco di Barilla che ha un prodotto simile, i Baiocchi, e che, tra l' altro, a gennaio ha lanciato a sua volta la sfida alla Nutella con la crema Pan di Stelle. Un match della colazione tra giganti, che da anni dominano il mercato senza sconfinamenti. Ma quali sono i biscotti più venduti in Italia? Rispondere a questa domanda è un' impresa. Perché i dati sulle vendite dei singoli marchi di biscotti sono definiti «sensibili» e nessuno è disposto a rivelarli. Né si possono estrarre dai bilanci.</p>
      <figure>
        <a href="https://www.dagospia.com/mediagallery/Dago_fotogallery-256347/1229333.htm">
          <img src="https://cdn-static.dagospia.com/img/foto/10-2019/nutella-biscuits-rinforzati-1229333.jpg"/>
        </a>
        <figcaption>nutella biscuits rinforzati</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1242782.htm">
          <img src="https://cdn-static.dagospia.com/img/foto/11-2019/scaffali-di-nutella-biscuits-vuoti-2-1242782.png"/>
        </a>
        <figcaption>scaffali di nutella biscuits vuoti 2</figcaption>
      </figure>
      <p>Oltretutto i colossi della grande distribuzione come Esselunga non forniscono dati sui singoli prodotti venduti e anche girando tre o quattro supermercati, dal Carrefour al Pam e Unes, le bocche restano cucitissime. Solo un dipendente si lascia scappare che come «refill» degli scaffali lui riempie più spesso lo spazio dei Pan di Stelle. Non una parola di più. Abbiamo quindi provato con Barilla, dove il mercato dei biscotti è coperto dalla divisione Bakery che comprende la produzione e commercializzazione dei prodotti da forno, principalmente con i marchi Mulino Bianco, Pan di Stelle, Pavesi, Wasa e Harrys.</p>
      <figure>
        <a href="https://www.dagospia.com/mediagallery/Dago_fotogallery-256347/1146643.htm">
          <img src="https://cdn-static.dagospia.com/img/foto/04-2019/crema-pan-di-stelle-nutella-1146643.jpg"/>
        </a>
        <figcaption>CREMA PAN DI STELLE NUTELLA</figcaption>
      </figure>
      <p>L' azienda di Parma ci ha solo confermato una classifica stilata per il Post a fine 2018 sulla top five del settore, dominata dalle Gocciole della Pavesi, marchio fondato nel 1937 per commercializzare i Pavesini e acquistato dalla Barilla nel 1993. La medaglia d' argento va qui ai Pan di Stelle, diventati un marchio autonomo nel 2007. Seguono i frollini del Mulino Bianco, brand che ha debuttato nel 1975: al terzo posto si piazzano dunque le Macine, al quarto i Galletti e al quinto i Tarallucci. I Pan di Stelle si piazzano in testa anche alla top ten dei prodotti confezionati con più fan su Facebook stilata da Socialbakers con quasi 1,8 milioni di seguaci, scippando il podio agli M&amp;M' s, arrivati secondi, e al Mulino Bianco in terza posizione.</p>
      <figure>
        <a href="https://www.dagospia.com/mediagallery/Dago_fotogallery-256347/1229332.htm">
          <img src="https://cdn-static.dagospia.com/img/foto/10-2019/nutella-biscuits-1-1229332.jpg"/>
        </a>
        <figcaption>nutella biscuits 1</figcaption>
      </figure>
      <p>Qualche numero sul settore però lo abbiamo trovato. Il mercato italiano dei biscotti ammonta a 1,2 miliardi a fronte di 700 milioni di confezioni vendute nel 2018. I biscotti valgono il 20% del mercato del dolce confezionato. Per la colazione gli italiani spendono 10,4 miliardi. L' osservatorio Doxa-Unionfood ha calcolato che i prodotti da forno (fette biscottate, wafer non ricoperti, biscotti secchi, frolle, biscotti all' uovo) nel 2018 hanno registrato una crescita dell' 1% in termini di tonnellate prodotte e del 2,6% come valore. Secondo le cifre aggiornate a settembre che ci sono state fornite dalla società di analisi Iri, il totale delle vendite in Italia di biscotti sommando quelle di ipermercati, supermercati e Lsp (i punti di vendita tra 100 e 399 mq) è di 1,11 miliardi come valore e 287,4 milioni come volume.</p>
      <figure>
        <a href="https://www.dagospia.com/mediagallery/Dago_fotogallery-256347/1229331.htm">
          <img src="https://cdn-static.dagospia.com/img/foto/10-2019/nutella-biscuits-3-1229331.jpg"/>
        </a>
        <figcaption>nutella biscuits 3</figcaption>
      </figure>
      <p>Sempre secondo gli esperti di Iri, i primi tre produttori sono Barilla, Galbusera e Colussi e coprono a valore il 55,6% del mercato. Nella sfida dei biscotti si inseriscono infine anche altri giocatori, ovvero gli stessi big della grande distribuzione che vendono versioni simili a quelli delle grandi marche. Anche in questo caso i dati sulle vendite sono top secret. Ma l' osservatorio Consumi di Qualescegliere.it ha fatto un confronto dei biscotti originali con quelli dei cosiddetti private label (o prodotti a marchio). E nel caso dei Pan di Stelle, per esempio, la notizia è che il prodotto più caro non è quello della Barilla bensì quello di Conad: 4,86 euro al chilo contro 4,21 euro.</p>
      <figure>
        <a href="https://www.dagospia.com/mediagallery/Dago_fotogallery-256347/1146642.htm">
          <img src="https://cdn-static.dagospia.com/img/foto/04-2019/crema-pan-di-stelle-1146642.jpg"/>
        </a>
        <figcaption>CREMA PAN DI STELLE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1229330.htm">
          <img src="https://cdn-static.dagospia.com/img/foto/10-2019/nutella-biscuits-2-1229330.jpg"/>
        </a>
        <figcaption>nutella biscuits 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1229326.htm">
          <img src="https://cdn-static.dagospia.com/img/foto/10-2019/nutella-biscuits-4-1229326.jpg"/>
        </a>
        <figcaption>nutella biscuits 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1229327.htm">
          <img src="https://cdn-static.dagospia.com/img/foto/10-2019/nutella-biscuits-5-1229327.jpg"/>
        </a>
        <figcaption>nutella biscuits 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1085491.htm">
          <img src="https://cdn-static.dagospia.com/img/foto/11-2018/pan-di-stelle-1085491.jpg"/>
        </a>
        <figcaption>PAN DI STELLE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1229325.htm">
          <img src="https://cdn-static.dagospia.com/img/foto/10-2019/nutella-biscuits-1229325.png"/>
        </a>
        <figcaption>nutella biscuits</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1229328.htm">
          <img src="https://cdn-static.dagospia.com/img/foto/10-2019/nutella-biscuits-7-1229328.jpg"/>
        </a>
        <figcaption>nutella biscuits 7</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256347/1229329.htm">
          <img src="https://cdn-static.dagospia.com/img/foto/10-2019/nutella-biscuits-6-1229329.png"/>
        </a>
        <figcaption>nutella biscuits 6</figcaption>
      </figure>
    </article>
  </body>
</html>