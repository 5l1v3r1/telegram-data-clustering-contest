<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/gyertyat-gyujtanak-az-edesanyja-altal-megolt-kunszentmartoni-kisgyermekert/pg0dz16"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T17:48:40+00:00"/>
    <meta property="og:title" content="Gyertyát gyújtanak az édesanyja által kivégzett kunszentmártoni kisgyermekért"/>
    <meta property="og:description" content="Kunszentmárton — Egy emberként gyászolják a kunszentmártoniak azt a kisfiút, akit az anyja szúrt szíven még pénteken. A piciért gyertyát is gyújtanak a helyiek."/>
  </head>
  <body>
    <article>
      <h1>Gyertyát gyújtanak az édesanyja által kivégzett kunszentmártoni kisgyermekért</h1>
      <address><time datetime="2019-11-24T17:48:40+00:00">24 Nov 2019, 17:48</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b><b>Kunszentmárton </b>— Egy emberként gyászolják a kunszentmártoniak azt a kisfiút, <a href="https://www.blikk.hu/aktualis/krimi/megolte-3-eves-kisfiat-a-kunszentmartoni-anya/h97r5xx">akit az anyja szúrt szíven még pénteken</a>. A piciért gyertyát is gyújtanak a helyiek.</b>
        </i>
      </p>
      <p>Az utcabeliek szerint csendes és nyugodt volt T. Júlia (32) és családja, de úgy tudjuk, a korábban mindig kiegyensúlyozott nő az utóbbi időben <a href="https://www.blikk.hu/aktualis/belfold/kunszentmartoni-tragedia-halalra-szurta-haromeves-gyermeket-az-anya/38thl2k">zavartnak, zaklatottnak tűnt.</a></p>
      <p>– Az utcában láttam, akkor figyeltem fel erre. Kézen fogva ment a csöppséggel. Valósággal vonszolta, ráncigálta a gyermeket, és csúnyán rá is förmedt</p>
      <p>– mondta a néhány házzal arrébb élő nő lapunknak.</p>
      <p>Egy olvasónk épp csak néhány perccel a tragédia előtt tért be a család házával szemben lévő vendéglátóhelyre. Mint lapunknak fogalmazott, a megszúrt gyermekkel a karjában – a korábbi hírekkel ellentétben – nem az édesapa, hanem a nagymama <a href="https://www.blikk.hu/aktualis/krimi/itt-van-az-elso-kepek-a-kunszentmartoni-gyerek-gyilkossagrol/e9e2csf">rohant be a presszóba.</a></p>
      <p>– Esélye sem volt... Laikus számára is jól látható volt, hogy már késő, nincs élet a gyermekben</p>
      <p>– idézte fel a sokkoló részleteket névtelenséget kérve a szemtanú.</p>
      <p>Az asszony letartóztatásáról holnap dönt a bíróság.</p>
    </article>
  </body>
</html>