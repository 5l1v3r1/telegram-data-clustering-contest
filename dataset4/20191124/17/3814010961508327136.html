<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/dve-zhertvi-i-stotitsi-evakuirani-sled-navodneniya-vv-frantsiya"/>
    <meta property="og:site_name" content="Новини БНТ"/>
    <meta property="article:published_time" content="2019-11-24T17:38:00+00:00"/>
    <meta property="og:title" content="Две жертви и стотици евакуирани след наводнения във Франция"/>
    <meta property="og:description" content="Двама души загинаха при наводненията в Югоизточна Франция след проливни дъждове. Пороите бяха съпътствани от силно вълнение по крайбрежието. Френският..."/>
  </head>
  <body>
    <article>
      <h1>Две жертви и стотици евакуирани след наводнения във Франция</h1>
      <address><time datetime="2019-11-24T17:38:00+00:00">24 Nov 2019, 17:38</time> by <a rel="author">Емилия Запартова</a></address>
      <p>
        <b>Двама души загинаха при наводненията в Югоизточна Франция след проливни дъждове. Пороите бяха съпътствани от силно вълнение по крайбрежието. Френският министър на вътрешните работи Кристоф Кастанер посети засегнатите райони.</b>
      </p>
      <figure>
        <video src="https://nws2.bnt.bg/p/p/s/psn241119-20-france-zhertvi-navodneniya-x264-726381.mp4"/>
      </figure>
      <p>Според префекта на южния френски департамент Вар, наводненията са исторически. В целия район за известно време беше обявен червен код.</p>
      <p>Телата на двама души бяха открити в села между Ница и Марсилия, едното от които в кола. 77-годишен мъж се издирва, след като излязъл от дома си.</p>
      <p>На някои места, за 48 часа е паднал еквивалентът на дъжд за два-три месеца.</p>
      <blockquote>Филип Ниве, департамент Вар: Всичко стана много бързо. През 2010 г. беше вълна, продължи няколко секунди, сега продължи повече, за един час преля. Вчера по обяд минах, нивото още не беше покачено, беше на нивото на пътя. След час настана катастрофа.</blockquote>
      <p>600 души в Иер, предградие на Тулон бяха евакуирани в местното казино. Върху градчето се стовари и торнадо, което обърна камион и причини материални щети.</p>
      <p>В седем департамента е в сила оранжев код. Дъждовете продължават, но с отслабваща сила.</p>
    </article>
  </body>
</html>