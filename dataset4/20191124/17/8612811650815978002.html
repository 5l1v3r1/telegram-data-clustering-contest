<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/indian-pacers-hunt-as-a-pack-says-bharat-arun-263280"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T17:04:23+00:00"/>
    <meta property="og:title" content="पिंक बॉल टेस्ट में तेज गेंदबाजों का जलवा, अरुण बोले- ‘एकजुट होकर ‘शिकार’ करते हैं शमी, ईशांत और उमेश’"/>
    <meta property="og:description" content="कोलकाता : भारतीय क्रिकेट टीम के गेंदबाजी कोच भरत अरुण ने तेज गेंदबाजों की तिकड़ी-मोहम्मद शमी, ईशांत शर्मा और उमेश यादव की तारीफ करते हुए कहा है कि ये तिकड़ी एकजुट होकर विकेट निकालती है। तेज गेंदबाजों उमेश यादव (53/5) और ईशांत शर्मा (56/4) की शानदार गेंदबाजी के दम पर दुनिया की नंबर-1 टेस्ट टीम भारत ने यहां ईडन गार्डन्स स्टेडियम में खेले गए अपने पहले दिन-रात के टेस्ट मैच में रविवार को बांग्लादेश को एक पारी और 46 रनों से हरा दिया। अरुण ने कहा, ‘‘वे एकजुट होकर शिकार करते हैं। उनका काम निर्धारित होता हैं और वे एक-दूसरे के प्रदर्शन में पर गर्व महसूस करते हैं, न कि केवल अपने प्रदर्शन पर। इसलिए उनकी सफलता के पीछे यह एक रहस्य है। वे अपने बेसिक पर ज्यादा काम करते हैं।’’\"/>
  </head>
  <body>
    <article>
      <h1>पिंक बॉल टेस्ट में तेज गेंदबाजों का जलवा, अरुण बोले- ‘एकजुट होकर ‘शिकार’ करते हैं शमी, ईशांत और उमेश’</h1>
      <address><time datetime="2019-11-24T17:04:23+00:00">24 Nov 2019, 17:04</time> by <a rel="author">Rkumar</a></address>
      <p>कोलकाता : भारतीय क्रिकेट टीम के गेंदबाजी कोच भरत अरुण ने तेज गेंदबाजों की तिकड़ी-मोहम्मद शमी, ईशांत शर्मा और उमेश यादव की तारीफ करते हुए कहा है कि ये तिकड़ी एकजुट होकर विकेट निकालती है। तेज गेंदबाजों उमेश यादव (53/5) और ईशांत शर्मा (56/4) की शानदार गेंदबाजी के दम पर दुनिया की नंबर-1 टेस्ट टीम भारत ने यहां ईडन गार्डन्स स्टेडियम में खेले गए अपने पहले दिन-रात के टेस्ट मैच में रविवार को बांग्लादेश को एक पारी और 46 रनों से हरा दिया। अरुण ने कहा, ‘‘वे एकजुट होकर शिकार करते हैं। उनका काम निर्धारित होता हैं और वे एक-दूसरे के प्रदर्शन में पर गर्व महसूस करते हैं, न कि केवल अपने प्रदर्शन पर। इसलिए उनकी सफलता के पीछे यह एक रहस्य है। वे अपने बेसिक पर ज्यादा काम करते हैं।’’\</p>
      <p>READ NEWS : <a href="https://www.dainiksaveratimes.com/sports/cricket/news/australia-beat-pakistan-by-an-innings-and-5-runs-in-the-first-test-263264">AUS vs PAK : आस्ट्रेलिया ने पहले टेस्ट में पाकिस्तान को पारी व 5 रनों हराया</a></p>
      <p>इसके साथ भारत ने दो मैचों की सीरीज 2-0 से अपने नाम कर ली। उसने इंदौर में खेले गए पहले टेस्ट मैच में भी बांग्लादेश को एक पारी और 130 रनों से हराया था। घर में भारत की यह लगातार 12वीं सीरीज जीत है। गेंदबाजी कोच ने कहा, ‘‘हमारे पास एक अनुभवी गेंदबाजी आक्रमण है। सबसे अच्छी बात ये है कि ये गेंदबाज जल्द ही परिस्थितियों के अनुसार खुद को ढाल लेते हैं। मुझे लगता है कि उन्होंने अच्छे तरीके से यहां की परिस्थितियों के साथ अपना तालमेल बिठाया है। न्यूजीलैंड दौरा चुनौतीपूर्ण होगा और हम इसे लेकर उत्साहित हैं।’’</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Indian Pacers Hunt As A Pack, Says Bharat Arun</p>
    </article>
  </body>
</html>