<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/allerta-meteo-scuole-chiuse-lunedi-25-novembre-le-citta-e-regioni-interessate/"/>
    <meta property="og:site_name" content="fanpage.it"/>
    <meta property="article:published_time" content="2019-11-24T17:41:40+00:00"/>
    <meta property="og:title" content="Allerta meteo, scuole chiuse Lunedì 25 Novembre: le città e regioni interessate"/>
    <meta property="og:description" content="Il maltempo di queste ultime ore ha indotto diversi sindaci a chiudere le scuole nei propri comuni per la giornata di oggi 25 novembre sulla base dei modelli meteo di previsioni e il gbollettino diramato dalla Protezione Civile. Particolarmente coinvolte la provincia di Savona, il Piemonte e la zona di Catanzaro."/>
  </head>
  <body>
    <article>
      <h1>Allerta meteo, scuole chiuse Lunedì 25 Novembre: le città e regioni interessate</h1>
      <h2>Il maltempo di queste ultime ore ha indotto diversi sindaci a chiudere le scuole nei propri comuni per la giornata di oggi 25 novembre sulla base dei modelli meteo di previsioni e il gbollettino diramato dalla Protezione Civile. Particolarmente coinvolte la provincia di Savona, il Piemonte e la zona di Catanzaro.</h2>
      <address><time datetime="2019-11-24T17:41:40+00:00">24 Nov 2019, 17:41</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Oggi <b>lunedì 25 novembre</b> diverse <b>scuole</b> resteranno <b>chiuse</b> per allerta meteo. Come stiamo vedendo in queste ore, il maltempo sta provocato moltissimi danni (e anche <a href="https://www.fanpage.it/live/emergenza-maltempo-frane-e-allagamenti-in-piemonte-po-e-affluenti-sopra-livelli-di-guardia/">delle vittime</a>) in varie<b> regioni italiane</b>, dal nord al sud passando per il centro Italia. La scelta di chiudere gli istituti è naturalmente a discrezione dei Sindaci in base soprattutto alle indicazioni della Protezione Civile e delle condizioni del territorio dopo i fenomeni estremi delle ultime ore.</p>
      <h3>Scuole chiuse oggi 25 novembre</h3>
      <p>In queste ore, sono soprattutto i primi cittadini di <b>Piemonte</b> e<b> Calabria</b> quelli che hanno deciso di adottare il provvedimento di chiusure. Ipotesi analoghe <a href="https://napoli.fanpage.it/allerta-meteo-alto-rischio-scuole-chiuse-domani-25-novembre/">anche nel Napoletano</a>, oltre che in vari comuni di Abruzzo, Molise, Puglia e Basilicata potranno aggiungersi alla luce dei fenomeni in arrivo. Per verificare se è stata disposta la chiusura delle scuole o la sospensione delle attività didattiche è comunque utile collegarsi all’albo pretorio online delle amministrazioni comunali di proprio interesse, tenendo conto che non esistendo un’ora stabilita entro cui provvedere alla pubblicazione è consigliabile controllare con una certa frequenza.</p>
      <p>
        <b>L’elenco dei Comuni che hanno deciso di chiudere le scuole in modo ufficiale per oggi, Lunedì 25 Novembre:</b>
      </p>
      <ul>
        <li>Tutta la <b>Provincia di Savona</b>(scuole superiori)</li>
        <li><b>Alba</b>(Cuneo)</li>
        <li><b>Cortemilia</b>(Cuneo)</li>
        <li><b>Savigliano </b>(Cuneo)</li>
        <li><b>Saluzzo</b>(Cuneo)</li>
        <li><b>Revello </b>(Cuneo)</li>
        <li><b>Barge </b>(Cuneo)</li>
        <li><b>Bagnolo </b>(Cuneo)</li>
        <li><b>Cardè </b>(Cuneo)</li>
        <li><b>Moretta </b>(Cuneo)</li>
        <li><b>Pinerolo</b>(Torino)</li>
        <li><b>Acqui Terme</b>(Alessandria)</li>
        <li>
          <b>Catanzaro</b>
        </li>
        <li><b>Cropani</b>(Catanzaro)</li>
        <li><b>Soverato</b>(Catanzaro)</li>
        <li>
          <b>Crotone</b>
        </li>
      </ul>
      <p>Particolarmente coinvolta è <b>Provincia di Savona</b>. Il vicepresidente della Provincia <b>Francesco Bonasera</b>: “A seguito della grave ondata di maltempo che ha colpito la nostra provincia ed all fine di consentire agli uffici della Provincia di Savona di effettuare le opportune verifiche di sicurezza sugli stabili destinati a sedi o succursali degli Istituti Superiori, a titolo cauzionale e preventivo, i funzionari della Provincia e gli amministratori hanno deciso, con ordinanza, di tenere chiusi gli Istituti superiori nella giornata di oggi 25/11 fino alle ore 14. Abbiamo comunicato la decisione anche direttamente ai Sindaci delle località di Carcare, Cairo Montenotte, Savona, Finale Ligure, Loano, Albenga ed Alassio oltre ovviamente ai Dirigenti scolastici degli istituti interessati”. Ad ogni modo la Provincia può decidere solo per istituti superiori: per scuole elementari e medie la decisione spetta direttamente ai sindaci dei rispetti comuni.</p>
    </article>
  </body>
</html>