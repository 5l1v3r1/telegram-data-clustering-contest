<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2824459-elektronnimi-vodijskimi-pravami-mozna-bude-koristuvatis-uze-u-grudni-fedorov.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T17:46:00+00:00"/>
    <meta property="og:title" content="Електронними водійськими правами можна буде користуватись уже у грудні — Федоров"/>
    <meta property="og:description" content="Електронними водійськими правами можна буде користуватися вже в грудні."/>
  </head>
  <body>
    <article>
      <h1>Електронними водійськими правами можна буде користуватись уже у грудні — Федоров</h1>
      <h2>Електронними водійськими правами можна буде користуватися вже в грудні.</h2>
      <address>
        <time datetime="2019-11-24T17:46:00+00:00">24 Nov 2019, 17:46</time>
      </address>
      <p>Про це віцепрем'єр-міністр — міністр цифрової трансформації Михайло Федоров розповів в <a href="https://www.radiosvoboda.org/a/news-fedorov-elektronni-prava/30289534.html">інтерв’ю Радіо Свобода</a>.</p>
      <p>«Два-три тижні до Нового року вже можна буде насолоджуватися електронними правами», – сказав Федоров.</p>
      <p>За його словами, нормативно вже все готово для впровадження змін.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2824033-fedorov-vidcifruvati-na-sto-vidsotkiv-vsi-eposlugi-cil-1.html">Федоров вірить, що Україна за темпами діджиталізації випередить Японію та Сінгапур</a>
      </blockquote>
      <p>«Додаток вже тестується. Тобто я його вже бачив. Кожного дня у нас є зустрічі регулярні з нашими розробниками, з нашою командою. Тобто все на виході. Мені здається, що у перших числах грудня у нас буде вже все готово до релізу. Ми будемо чекати гарної нагоди для того, щоб провести таку велику презентацію, щоб багато людей про це дізналися. Я думаю, що це, можливо, буде на презентації «100 днів роботи уряду». Тобто це середина грудня. Але на початку грудня вже все буде готово», – заявив Федоров.</p>
    </article>
  </body>
</html>