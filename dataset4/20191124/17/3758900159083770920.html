<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/news-viki-gabor-zwyciezyla-w-finale-eurowizji-junior-2019-zobacz-,nId,3352351"/>
    <meta property="og:site_name" content="RMF24"/>
    <meta property="article:published_time" content="2019-11-24T17:58:01+00:00"/>
    <meta property="og:title" content="Viki Gabor zwyciężyła w finale Eurowizji Junior 2019! Zobacz jej występ!"/>
    <meta property="og:description" content="Viki Gabor zwyciężczynią Eurowizji Junior 2019! 12-letnia wokalistka z piosenką &quot;Superhero&quot; pokonała młodych wykonawców z 18 innych krajów. Tym samym Polska drugi raz z rzędu triumfuje w tym międzynarodowym konkursie!"/>
  </head>
  <body>
    <article>
      <h1>Viki Gabor zwyciężyła w finale Eurowizji Junior 2019! Zobacz jej występ!</h1>
      <address><time datetime="2019-11-24T17:58:01+00:00">24 Nov 2019, 17:58</time> by <a rel="author" href="https://www.rmf24.pl/tylko-w-rmf24/edyta-bienczak" target="_blank">Edyta Bieńczak</a></address>
      <p>
        <b>Viki Gabor zwyciężczynią Eurowizji Junior 2019! 12-letnia wokalistka z piosenką "Superhero" pokonała młodych wykonawców z 18 innych krajów. Tym samym Polska drugi raz z rzędu triumfuje w tym międzynarodowym konkursie!</b>
      </p>
      <p>"Dobrze wiem, znalazłam swoje miejsce. Tyle pięknych chwil wciąż czeka nas!" - śpiewała <b>Viki Gabor w trakcie finałowego koncertu Eurowizji Junior 2019 - i zanotowała naprawdę świetny występ!</b> Młodej wokalistce towarzyszyła na scenie Areny Gliwice trójka tancerzy i dwoje tłumaczy języka migowego. <b>Było kolorowo i energetycznie. Zobaczcie sami!</b></p>
      <figure>
        <iframe src="https://www.youtube.com/embed/TvmqnNxnuJM" width="560" height="315" data-service="Youtube" scrolling="no"/>
      </figure>
      <p>
        <b>Zobaczcie również skróty wszystkich konkursowych wykonań!</b>
      </p>
      <figure>
        <iframe src="https://www.youtube.com/embed/wkTH9H1YL8M" width="560" height="315" data-service="Youtube" scrolling="no"/>
      </figure>
      <p>
        <b>Wszystkie występy młodych wokalistów w koncercie finałowym Eurowizji Junior 2019 możecie obejrzeć </b>
        <a href="https://www.youtube.com/user/JuniorEurovision/videos">
          <u>
            <b>na oficjalnym kanale konkursu na YouTube! &gt;&gt;&gt;&gt;</b>
          </u>
        </a>
      </p>
      <figure>
        <img src="https://i.iplsc.com/reprezentujaca-polske-viki-gabor-podczas-koncertu-finalowego/0009ERY28PU6C70C-C123-F4.jpg"/>
        <figcaption>Reprezentująca Polskę Viki Gabor podczas koncertu finałowego konkursu Eurowizja Junior 2019 w Gliwicach<cite>/ Andrzej Grygiel /PAP</cite></figcaption>
      </figure>
      <p><b>Eurowizja Junior 2019 gości w Polsce za sprawą ubiegłorocznego sukcesu Roksany Węgiel,</b> która wygrała konkurs piosenką "Anyone I Want To Be".</p>
      <p>W tym roku pałeczkę przejęła od niej właśnie 12-letnia Wiktoria Gabor. Do rywalizacji młoda wokalistka stanęła <b>z utworem "Superhero", którego tekst i muzykę stworzyli</b> Małgorzata Uściłowska, Dominic Buczkowski-Wojtaszek i Patryk Kumór. Co ciekawe, Gabor śpiewa piosenkę <b>w dwóch językach: po polsku i po angielsku.</b></p>
      <figure>
        <img src="https://i.iplsc.com/reprezentujaca-polske-viki-gabor-podczas-koncertu-finalowego/0009ERY5R0NAHJBX-C123-F4.png"/>
        <figcaption>Reprezentująca Polskę Viki Gabor podczas koncertu finałowego konkursu Eurowizja Junior 2019 w Gliwicach<cite>/ Andrzej Grygiel /PAP</cite></figcaption>
      </figure>
      <figure>
        <img src="https://i.iplsc.com/reprezentujaca-polske-viki-gabor-podczas-koncertu-finalowego/0009ERY6UX5XAMBN-C123-F4.png"/>
        <figcaption>Reprezentująca Polskę Viki Gabor podczas koncertu finałowego konkursu Eurowizja Junior 2019 w Gliwicach<cite>/ Andrzej Grygiel /PAP</cite></figcaption>
      </figure>
    </article>
  </body>
</html>