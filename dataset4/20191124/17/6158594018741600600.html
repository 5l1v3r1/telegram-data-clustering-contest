<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/veronika-arichteva-stardance-dite-tehotenstvi.A191124_135805_dx-celebrity_ren"/>
    <meta property="og:site_name" content="Expres"/>
    <meta property="article:published_time" content="2019-11-24T17:59:00+00:00"/>
    <meta property="og:title" content="Veronika Arichteva překvapila kyprými tvary. Čeká snad prvního potomka?"/>
    <meta property="og:description" content="Čeká Veronika Arichteva se svým manželem Biserem prvního potomka? Jelikož po svém skončení ve StarDance prohlásila, že se budou pokoušet o miminko a v posledních měsících značně přibrala, tato otázka je nasnadě."/>
  </head>
  <body>
    <article>
      <h1>Veronika Arichteva překvapila kyprými tvary. Čeká snad prvního potomka?</h1>
      <address><time datetime="2019-11-24T17:59:00+00:00">24 Nov 2019, 17:59</time> by <a rel="author" href="https://www.expres.cz/novinari/karen-mchitarjan.N3610" target="_blank">Karen Mchitarjan</a></address>
      <p>
        <b>Čeká Veronika Arichteva se svým manželem Biserem prvního potomka? Jelikož po svém skončení ve StarDance prohlásila, že se budou pokoušet o miminko a v posledních měsících značně přibrala, tato otázka je nasnadě.</b>
      </p>
      <p><a href="https://www.expres.cz/hledej.aspx?slovo=arichteva">Veronika Arichteva</a> letos nejenže oslavila Kristova léta, ale uplynulo již šest let od její svatby. Ačkoliv to vypadalo, že herečku mateřské pudy zcela minuly, minulý rok začala o dětech mluvit sama od sebe. </p>
      <p><b><i>„Je to víc než půl roku, kdy jsem zvažovala, jestli se pokoušet o miminko, nebo o tanec. Volila jsem jednodušší variantu, StarDance. Teď musím přiznat, že bych za zhruba dva měsíce radši byla máma, než si stoupla v přímém přenosu před lidi s něčím, co vůbec neovládám,“</i></b> přiznala loni Arichteva, která se následně nechala slyšet, že po StarDance začnou se svým mužem pracovat na prvním potomkovi.</p>
      <p>Když se tak Arichteva objevila v sobotu večer v rámci benefičního večera StarDance pro Paraple na parketu, při pohledu na její kypré tvary se mnozí začali ptát, zda není již těhotná. A jelikož jsme nebyli jediní, kdo se ptal, byla otázkou trochu podrážděná.</p>
      <p><b><i>„Jsi asi padesátý... Ne. Mám šaty po Noře Návorkové a deset kilo navíc, než jsem měla před rokem touto dobou,“</i></b> sdělila nám Arichteva, které jsme se museli zeptat, zda těch deset kilo navíc nemá právě vzhledem k těhotenství. <b><i>„Ne, to je z toho, když jsem tančila ve StarDance, a už netančím,“ </i></b>uzavřela herečka.</p>
      <h3>
        <a href="https://www.expres.cz/celebrity/veronika-arichteva-stardance-dite-tehotenstvi.A191124_135805_dx-celebrity_ren/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/REN7f9615_EXCZ33035_Stardance_23_11.jpg"/>
        </figure>
        <figure>
          <img src="https://1gr.cz/fotky/bulvar/19/113/org/REN7f9614__VO_9350.JPG"/>
        </figure>
        <figure>
          <img src="https://1gr.cz/fotky/bulvar/19/113/org/REN7f9613__VO_9344.JPG"/>
        </figure>
        <figure>
          <img src="https://1gr.cz/fotky/bulvar/19/113/org/REN7f9611__VO_9338.JPG"/>
        </figure>
        <figure>
          <img src="https://1gr.cz/fotky/bulvar/19/113/org/REN7f9610__VO_9336.JPG"/>
        </figure>
        <figure>
          <img src="https://1gr.cz/fotky/bulvar/19/072/org/KRI7cbb15_ABA_4794.JPG"/>
        </figure>
        <figure>
          <img src="https://1gr.cz/fotky/bulvar/19/072/org/KRI7cbb13_ABA_4791.JPG"/>
        </figure>
        <figure>
          <img src="https://1gr.cz/fotky/bulvar/19/072/org/KRI7cbb12_ABA_4788.JPG"/>
        </figure>
        <figure>
          <img src="https://1gr.cz/fotky/bulvar/19/072/org/KRI7cbb11_ABA_4785.JPG"/>
        </figure>
        <figure>
          <img src="https://1gr.cz/fotky/bulvar/19/072/org/KRI7cbb11_ABA_4783.JPG"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/veronika-arichteva-stardance-hmotnost.A190717_154118_dx-celebrity_krio"/>
        <a href="https://www.expres.cz/jenpromuze/start/marek-eben-okomentoval-nahy-zadek-arichtevy-jako-divny-nechutny-strycek.A181119_155626_jpm-start_jph1"/>
        <a href="https://www.expres.cz/celebrity/pavla-tomicova-veronika-arichteva-stardance-2018-vyrazeni-finale.A181210_115827_dx-celebrity_vlt"/>
        <a href="https://www.example.com/"/>
        <a href="https://www.expres.cz/celebrity/veronika-arichteva-stardance-michal-necpal.A181209_112118_dx-celebrity_stes"/>
        <a href="https://www.expres.cz/celebrity/stardance-2018-semifinale.A181208_205352_dx-celebrity_stes"/>
        <a href="https://www.expres.cz/celebrity/veronika-arichteva-stardance-2018-zdenek-chlopcik.A181202_140048_dx-celebrity_ren"/>
      </related>
    </article>
  </body>
</html>