<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/sports/arsenal-oi-books-teleiosan-ton-ounai-emeri/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T17:15:08+00:00"/>
    <meta property="og:title" content="Άρσεναλ: Οι books «τελείωσαν» τον Ουνάι Έμερι"/>
    <meta property="og:description" content="Το μέλλον του Ουνάι Έμερι στην τεχνική ηγεσία της Άρσεναλ έχει τεθεί εν αμφιβόλω και τα αγγλικά γραφεία στοιχημάτων ήδη δέχονται πονταρίσματα για τον αντικαταστάτη του."/>
  </head>
  <body>
    <article>
      <h1>Άρσεναλ: Οι books «τελείωσαν» τον Ουνάι Έμερι</h1>
      <h2>Το μέλλον του Ουνάι Έμερι στην τεχνική ηγεσία της Άρσεναλ έχει τεθεί εν αμφιβόλω και τα αγγλικά γραφεία στοιχημάτων ήδη δέχονται πονταρίσματα για τον αντικαταστάτη του.</h2>
      <address><time datetime="2019-11-24T17:15:08+00:00">24 Nov 2019, 17:15</time> by <a rel="author">ΤοΒΗΜΑ Team</a></address>
      <p>Η Άρσεναλ συνεχίζει τις «χαμηλές πτήσεις» στην Premier League και το Σάββατο παραχώρησε ισοπαλία 2-2 στη Σάουθαμπντον. Αυτό είχε ως αποτέλεσμα να… κατρακυλήσει στην 7η θέση της βαθμολογίας με 18 βαθμούς μετά από 13 παιχνίδια…</p>
      <p>Φυσιολογικά, τα περισσότερα αναθέματα πέφτουν στον Ουνάι Έμερι. Ο προπονητής της Άρσεναλ δεν έχει καταφέρει να παρουσιάσει ένα ανταγωνιστικό σύνολο και μοιραία χρεώνεται την ευθύνη.</p>
      <p>
        <a href="https://www.in.gr/2019/11/24/world/vretania-efarmogi-tou-brexit-kai-ependyseis-yposxetai-o-tzonson/">Βρετανία: Εφαρμογή του Brexit και επενδύσεις υπόσχεται ο Τζόνσον</a>
      </p>
      <p>Παλαίμαχοι «κανονιέρηδες» όπως ο Τόνι Άνταμς ζητούν την απόλυση του Έμερι, οι οπαδοί ξεσπαθώνουν στα social media αλλά η διοίκηση επιμένει να μην σχολιάζει το παραμικρό. Οπότε, είναι άγνωστο εάν θα αντικαταστήσει τον προπονητή της ή θα τον στηρίξει για πολλοστή φορά.</p>
      <p>Ωστόσο, οι Άγγλοι bookmakers έχουν ήδη… τελειώσει τον Έμερι από το Έμιρεϊτς. Για την ακρίβεια, έχουν δώσει ποσοστά για τους πιθανούς αντικαταστάτες του…</p>
      <p>Πρώτο φαβορί εμφανίζεται ο Μίκαελ Αρτέτα με 4/1 και τον ακολουθεί ο Μαουρίτσιο Ποκετίνο με 11/2. Ο Ποκετίνο απολύθηκε πριν λίγες μέρες από την Τότεναμ και σίγουρα μία μετακίνηση στη μεγάλη της αντίπαλο θα προκαλούσε «θόρυβο».</p>
      <p>Ο Μασιμιλιάνο Αλέγκρι έπεται στη λίστα με 6/1, αλλά ο Ιταλός ως ελεύθερος παίζει για κάθε ομάδα που ψάχνει προπονητή και μετά είναι ο Νούνο Σάντος, ο πρώην βοηθός του Ζεσουάλδο Φερέιρα στον Παναθηναϊκό με 10/1.</p>
      <p>Με το ίδιο ποσοστό επόμενος είναι ο παλαίμαχος των Λονδρέζων Πατρίκ Βιεϊρά και στη συνέχεια, ο πρώην συμπαίκτης του Φρέντι Λιούνμπεργκ με 12/1…</p>
      <p>Δείτε όλη τη λίστα:</p>
      <figure>
        <img src="https://www.in.gr/wp-content/uploads/2019/11/Untitled-1-6-300x202.jpg"/>
      </figure>
      <p>
        <a href="https://www.tovima.gr/2019/11/24/politics/syriza-ena-yugo-me-mixani-3-000-cc/">ΣΥΡΙΖΑ… Ενα Yugo με μηχανή 3.000 cc</a>
      </p>
    </article>
  </body>
</html>