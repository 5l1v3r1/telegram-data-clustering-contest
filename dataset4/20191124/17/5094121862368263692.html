<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/zacler-soutez-o-nejlepsi-vanocku-byla-rekordni-20191124.html"/>
    <meta property="og:site_name" content="Deník.cz"/>
    <meta property="article:published_time" content="2019-11-24T17:14:00+00:00"/>
    <meta property="og:title" content="Soutěž o nejlepší vánočku byla rekordní. Vícenásobná vítězka zasedla v porotě"/>
    <meta property="og:description" content="/FOTOGALERIE/ Ty šmakovaly! Rekordní počet návštěvníků přišel v neděli odpoledne v Žacléři do Kulturního klubu ochutnávat dílo osmnácti pekařek. Soutěžily o nejlepší vánočku pod Rýchorami."/>
  </head>
  <body>
    <article>
      <h1>Soutěž o nejlepší vánočku byla rekordní. Vícenásobná vítězka zasedla v porotě</h1>
      <address><time datetime="2019-11-24T17:14:00+00:00">24 Nov 2019, 17:14</time> by <a rel="author">Jan Braun</a></address>
      <p>Dlouholetá vítězka Milena Hetflejšová ze Žacléře, která každoročně vyhrávala díky svým vyhlášeným vánočkám, tentokrát přijala místo předsedkyně poroty a vyzkoušela si tak soutěž z druhé strany.</p>
      <figure>
        <img src="https://g.denik.cz/23/7d/nejlepsi-rychorska-vanocka-byla-ze-sadla-masla-s-orisky-a-kapkou-rumu_denik-150-3x2.jpg"/>
      </figure>
      <aside>
        <a href="https://krkonossky.denik.cz/zpravy_region/nejlepsi-rychorska-vanocka-byla-ze-sadla-masla-s-orisky-a-kapkou-rumu-20181125.html">Nejlepší rýchorská vánočka byla ze sádla, másla, s oříšky a kapkou rumu Přečíst článek ›</a>
      </aside>
      <p>O první cenu byl velký souboj, porota i diváci měli z čeho vybírat. O první cenu se svedl dramatický souboj. Porota neměla lehké rozhodování a nejprve se neshodla ani v jednom případě. Každý tip byl jiný. Proto vyrazila na druhé kolo ochutnávek, což potvrzovalo, že pekařky si daly opravdu záležet. Po něm přisoudila prvenství Kateřině Mikešové. Jako druhou nejlepší vyhodnotila vánočku Jitky Horké.</p>
      <p>V hodnocení diváků si pořadí prohodily. O prvním místě Jitky Horké rozhodly až poslední dva hlasy z celkových 164 odevzdaných kuponů, těsně za ní skončila Kateřina Mikešová.</p>
      <p>Akci, při které měli návštěvníci možnost vyzkoušet si pletení vánočky, pořádala sociální a zdravotní komise města Žacléře. Její předsedkyni Reginu Kligerovou potěšil velký zájem soutěžících i diváků. „Podařilo se přilákat i několik nových pekařek, za což jsme rády. Bylo z čeho ochutnávat. Členkám komise děkujeme za organizaci soutěže,“ řekla Regina Kligerová.</p>
      <figure>
        <img src="https://g.denik.cz/23/66/krk-benj-uffo1119-64_denik-150-3x2.jpg"/>
      </figure>
      <aside>
        <a href="https://krkonossky.denik.cz/kultura_region/obrazem-patecni-hudebni-vecer-v-uffu-20191123.html">OBRAZEM: Páteční hudební večer v UFFU Přečíst článek ›</a>
      </aside>
    </article>
  </body>
</html>