<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/3-yasindaki-cocuga-annesinin-kucaginda-kursun-isabet-etti-1211275.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T17:18:00+00:00"/>
    <meta property="og:title" content="3 yaşındaki çocuğa annesinin kucağında kurşun isabet etti"/>
    <meta property="og:description" content="İstanbul Esenyurt'ta annesinin kucağında balkondan dışarıya bakan 3 yaşındaki kız çocuğuna iddiaya göre düğün konvoyundan açılan ateş sonucu kurşun isabet etti. Ameliyata alınan küçük kızın hayati tehlikesinin devam ettiği öğrenildi."/>
  </head>
  <body>
    <article>
      <h1>3 yaşındaki çocuğa annesinin kucağında kurşun isabet etti</h1>
      <h2>İstanbul Esenyurt'ta annesinin kucağında balkondan dışarıya bakan 3 yaşındaki kız çocuğuna iddiaya göre düğün konvoyundan açılan ateş sonucu kurşun isabet etti. Ameliyata alınan küçük kızın hayati tehlikesinin devam ettiği öğrenildi.</h2>
      <address>
        <time datetime="2019-11-24T17:18:00+00:00">24 Nov 2019, 17:18</time>
      </address>
      <p>Olay, bugün sabah saatlerinde <b>Yeşilkent Mahallesi G-738. Sokak</b>'ta yaşandı.</p>
      <figure>
        <img src="https://images.bursadabugun.com/editor/haber/24112019/esenyurtta-3-yasindaki-cocuga-annesinin-kucaginda-kursun-isabet-etti-8521-dhaphoto3-5ddaacfede70e.jpg"/>
      </figure>
      <p>İddiaya göre, 3 yaşındaki küçük kız çocuğu E.B.K, annesinin kucağında balkona çıktı. Bu sırada sokaktan geçen düğün konvoyunda bulunanlar havaya ateş açtı. Nereden geldiği belli olmayan kurşun 3 yaşındaki küçük kız çocuğunun karnına isabet etti. Ağır yaralanan kız çocuğu <b>Esenyurt</b>'ta bulunan bir özel hastaneye götürüldü. İlk müdahalesi burada yapılan çocuk, <b>Çapa'daki</b> İstanbul Tıp <b>Fakültesi Hastanesi</b>'ne kaldırıldı.</p>
      <figure>
        <img src="https://images.bursadabugun.com/editor/haber/24112019/esenyurtta-3-yasindaki-cocuga-annesinin-kucaginda-kursun-isabet-etti-8521-dhaphoto4-5ddaacfe579ca.jpg"/>
      </figure>
      <p>Ameliyata alınan 3 yaşındaki çocuğun hayati tehlikesinin devam ettiği öğrenildi. Olayın yaşandığı sokaktaki güvenlik kamera görüntülerini inceleyen polis, kurşunun kimin silahından çıktığını tespit çalışmaları sürüyor.<br/> </p>
    </article>
  </body>
</html>