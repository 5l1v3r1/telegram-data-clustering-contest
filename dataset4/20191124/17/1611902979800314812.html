<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/nowe-swietne-informacje-o-stanie-zdrowia-piotra-zyly-biedny-poobdzierany-ale-bedzie-zyl-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T17:45:16+00:00"/>
    <meta property="og:title" content="Nowe, świetne informacje o stanie zdrowia Piotra Żyły! „Biedny, poobdzierany, ale będzie żył” [VIDEO]"/>
    <meta property="og:description" content="Piotra Żyła podczas zawodów Pucharu Świata z wielką siłą uderzył głową w twardy zeskok. Twarz zawodnika zalała krew. Kamil Stoch i lekarz kadry podali najświeższe informacje na temat jego stanu zdrowia."/>
  </head>
  <body>
    <article>
      <h1>Nowe, świetne informacje o stanie zdrowia Piotra Żyły! „Biedny, poobdzierany, ale będzie żył” [VIDEO]</h1>
      <address><time datetime="2019-11-24T17:45:16+00:00">24 Nov 2019, 17:45</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>Piotra Żyła podczas zawodów Pucharu Świata z wielką siłą uderzył głową w twardy zeskok. Twarz zawodnika zalała krew. Kamil Stoch i lekarz kadry podali najświeższe informacje na temat jego stanu zdrowia.</b>
      </p>
      <p>Dzisiejszy konkurs Pucharu Świata w Wiśle rozgrywany był w bardzo trudnych warunkach. Zauważyć to można było zwłaszcza podczas lądowania zawodników. Najgroźniej wyglądał upadek Piotra Żyły.</p>
      <p>Reprezentant Polski bardzo chciał w Wiśle pokazać się z dobrej strony przed kibicami i do końca walczył o dobrą odległość. Doleciał do 119 metra, co dałoby mu awans, jednak przy lądowaniu boleśnie upadł.</p>
      <p>Na nagraniu widać, że Żyła mocno uderzył głową w twarde podłoże. Skoczek przez chwilę leżał na śniegu, jednak kiedy dotarli do niego ratownicy, podniósł się i o własnych siłach. Lekko zamroczony zszedł z zeskoku.</p>
      <p>O stanie zdrowia skoczka wypowiedział się lekarz kadry Aleksander Winiarski.</p>
      <p><i>– Był w szoku, bardzo rozemocjonowany, zły, że mu skok nie wyszedł. Wszystko pamięta i czuje się dobrze</i> – dodał Winiarski.</p>
      <p>– <i>Wyglądało to bardzo nieciekawie i w pewnym sensie dalej wygląda, bo ma obtartą skórę na twarzy i to będzie się długo goiło. Najważniejsze jednak, że nic poważnego się nie stało</i> – zapewnił Winiarski.</p>
      <p>Lekarz twierdzi, że nie będzie przeciwwskazań, aby Żyła wziął udział już w najbliższych zawodach Pucharu Świata w Kuusamo.</p>
      <p>Ostanie zdrowi polskiego skoczka wypowiedział się również Kamil Stoch.</p>
      <p>– <i>Z tego, co widziałem pomiędzy pierwszą i drugą serią, z Piotrkiem wszystko jest w porządku. Siedział normalnie, nawet grał w Pokemony. Trochę biedny, poobdzierany, ale będzie żył –</i> ocenił stan kolegi Kamil Stoch</p>
      <p>Poniżej nagrane z wypadku Polaka.</p>
      <figure>
        <iframe src="https://www.youtube.com/embed/wkxSYkH-r-o" width="640" height="360" data-service="Youtube" scrolling="no"/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/najbardziej-sfeminizowane-zawody-w-polsce-gdzie-rzadza-kobiety/"/>
        <a href="https://nczas.com/2019/11/24/aborterka-magdalena-biejat-glosowala-razem-z-pis-tlumaczy-dlaczego-i-pograza-partie-rzadzaca/"/>
        <a href="https://nczas.com/2019/11/24/dziennikarz-tvn-ostro-krytykuje-pomysl-partii-razem-piasecki-o-gwarantowanym-dochodzie-podstawowym-jako-o-prawie-do-autodestrukcji/"/>
        <a href="https://nczas.com/2019/11/24/18-latek-ktory-zaatakowal-nozem-rodzine-byl-pijany-mial-ponad-promil-alkoholu/"/>
        <a href="https://nczas.com/2019/11/24/szok-forum-zydow-polskich-krytykuje-ustawe-447-posmiertny-triumf-hitlera/"/>
        <a href="https://nczas.com/2019/11/24/prad-musi-zdrozec-grozi-nam-skok-cen-od-16-do-30-proc/"/>
        <a href="https://nczas.com/2019/11/24/holland-i-applebaum-uhonorowane-przez-zelenskiego-wysokie-ukrainskie-odznaczenie-dla-kobiet-o-okreslonym-pochodzeniu/"/>
        <a href="https://nczas.com/2019/11/24/nadchodzi-black-friday-zlote-zniwa-dla-handlowych-naciagaczy/"/>
        <a href="https://nczas.com/2019/11/24/ponad-200-tysiecy-chorych-a-zima-jeszcze-sie-nawet-nie-zaczela/"/>
      </related>
    </article>
  </body>
</html>