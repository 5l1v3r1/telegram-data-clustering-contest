<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914927"/>
    <meta property="og:site_name" content="Dnevnik"/>
    <meta property="article:published_time" content="2019-11-24T17:45:00+00:00"/>
    <meta property="og:title" content="Vreme: Ponoči se bo na Primorskem delno zjasnilo, drugod bo vztrajala nizka oblačnost"/>
    <meta property="og:description" content="Na Primorskem bo pihala šibka burja, drugod bo možna megla. Jutranje temperature bodo od 2 do 6, na Primorskem od 8 do 13 stopinj Celzija. V ponedeljek bo na Primorskem pretežno jasno s šibko burjo. Drugod bo povečini oblačno ali megleno."/>
  </head>
  <body>
    <article>
      <h1>Vreme: Ponoči se bo na Primorskem delno zjasnilo, drugod bo vztrajala nizka oblačnost</h1>
      <address><time datetime="2019-11-24T17:45:00+00:00">24 Nov 2019, 17:45</time> by <a rel="author">STA</a></address>
      <p>
        <b>Na Primorskem bo pihala šibka burja, drugod bo možna megla. Jutranje temperature bodo od 2 do 6, na Primorskem od 8 do 13 stopinj Celzija. V ponedeljek bo na Primorskem pretežno jasno s šibko burjo. Drugod bo povečini oblačno ali megleno.</b>
      </p>
      <p>Najvišje temperature v notranjosti bodo okoli 8, na Goriškem in ob morju do 18 stopinj Celzija.</p>
      <p><b>Obeti:</b> V torek bo v notranjosti večinoma oblačno ali megleno. Na Primorskem bo sprva še sončno, popoldne se bo zmerno pooblačilo. V sredo bo pretežno oblačno, na zahodu se bodo začele pojavljati padavine, ki se bodo popoldne širile proti vzhodu. Zapihal bo jugozahodni veter.</p>
      <p><b>Vremenska slika:</b> Nad osrednjim Sredozemljem je ciklonsko območje, ki se počasi pomika nad južni Balkan. Od vzhoda bo pritekal k nam razmeroma topel in v višinah postopno manj vlažen zrak.</p>
      <p><b>Napoved za sosednje pokrajine:</b> Ponoči se bo ob severnem Jadranu delno jasnilo, pihala bo šibka burja. Drugod bo še večinoma oblačno ali megleno. V ponedeljek bo ob severnem Jadranu in v Alpah precej jasno, drugod se bo zadrževala nizka oblačnost. Ob Jadranu bo pihala šibka burja.</p>
      <related>
        <h4>Preberite zadnje Älanke</h4>
        <a href="https://www.dnevnik.si/1042915041/kronika/lazni-policist-izvajal-kontrolo-prometa"/>
        <a href="https://www.dnevnik.si/1042915040/slovenija/dona-gomilsek-drustvo-popasje-na-nasem-kavcu-zivi-ljubec-in-slinast-trop-zivali-in-ljudi"/>
        <a href="https://www.dnevnik.si/1042915038/magazin/aktualno/taylor-swift-presegla-michaela-jacksona-po-stevilu-ameriskih-glasbenih-nagrad"/>
        <a href="https://www.dnevnik.si/1042915032/kronika/v-crnem-morju-po-prevrnitvi-ladje-skusajo-resiti-14600-ovc"/>
        <a href="https://www.dnevnik.si/1042915034/svet/clanice-eu-utrle-pot-glasovanju-o-novi-evropski-komisiji"/>
        <a href="https://www.dnevnik.si/1042915037/svet/avstralijo-pretresa-afera-o-kitajskem-poskusu-infiltracije-v-parlament"/>
        <a href="https://www.dnevnik.si/1042915033/svet/turcija-bo-prvic-preizkusila-ruski-protiraketni-sistem"/>
      </related>
    </article>
  </body>
</html>