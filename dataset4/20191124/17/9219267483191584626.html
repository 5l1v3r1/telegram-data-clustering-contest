<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392814-%d7%93%d7%a8%d7%a2%d7%99-%d7%91%d7%97%d7%91%d7%a8%d7%95%d7%9f-%d7%9e%d7%97%d7%96%d7%a7-%d7%90%d7%aa-%d7%a0%d7%aa%d7%a0%d7%99%d7%94%d7%95-%d7%a9%d7%9c%d7%99%d7%97-%d7%a9%d7%9c-%d7%a2%d7%9d-%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-24T17:53:06+00:00"/>
    <meta property="og:title" content="דרעי בחברון: נתניהו חייב להמשיך, עם ישראל זקוק לו"/>
    <meta property="og:description" content="שר הפנים אריה דרעי מחזק את ידיו של ראש הממשלה בנימין נתניהו באירוע בחברון: &quot;ריבון העולמים אנחנו חייבים שהוא ימשיך&quot;, אמר דרעי..."/>
  </head>
  <body>
    <article>
      <h1>דרעי בחברון: נתניהו חייב להמשיך, עם ישראל זקוק לו</h1>
      <h2>שר הפנים אריה דרעי מחזק את ידיו של ראש הממשלה בנימין נתניהו באירוע בחברון: "ריבון העולמים אנחנו חייבים שהוא ימשיך", אמר דרעי והוסיף, "יש לנו אדם שהוא שליח של עם ישראל"</h2>
      <address><time datetime="2019-11-24T17:53:06+00:00">24 Nov 2019, 17:53</time> by <a rel="author">, חדשות סרוגים</a></address>
      <p>יו"ר ש"ס, השר אריה דרעי, באירוע בחברון מתייחס לכתב האישום שהחליט להגיש היועמ"ש מול ראש הממשלה נתניהו: "עם ישראל זקוק לניסיון ולחכמה שלו".</p>
      <p>בפתיחת דבריו אמר דרעי כי הוא מתפלל ומחזק את ראש הממשל, בנימין בן צילה, "שזקוק להרבה חיזוק", ודבריו זכו למחיאות כפיים.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>צילום: אשר מדינה</p>
      <p>שר הפנים נשא דברים באירוע מיוחד לחילופי יו"ר מנהלת חברון באזור מערת המכפלה וסיפר בפני הקהל: "אני רוצה לספר לכם, יצאתי עכשיו מדיון בטחוני ממושך עם ראש הממשלה, אני לא אפרט אבל היו שם מפקדים מכל זרועות הבטחון שלנו, ואני מסתכל עליו ושואל מאיפה כוחות הנפש? אי אפשר לראות עליו שום רושם ושום דבר מהסערה שאתם שומעים בחוץ"</p>
      <p>"הוא יושב בחדר סגור ומאד ממוקד, ער, נוגע בנקודה ומקבל החלטות באומץ. ואני אומר לעצמי, ריבון העולמים אנחנו חייבים שהוא ימשיך. הניסיון שלו והכישרונות שהקב״ה חנן אותו – בפרט בתקופה הקשה שעם ישראל זקוק לזה, הסיכונים ורצונות האויבים שלנו מכל הכיוונים – ה ירחם"</p>
      <p>"יש לנו אדם שהוא שליח של עם ישראל. זו השליחות שלו. הוא עושה זאת בצורה הטובה ביותר ואנחנו זקוקים לו״, אמר השר דרעי.</p>
      <p>
        <mark>
          <b>אל תחמיצו את ההזדמנות להשתתף בקניית הבית החדש בחברון | <u><a href="https://bit.ly/35lpLAR">תרמו עכשיו וקחו חלק במהלך ההיסטורי</a></u> &gt;&gt;</b>
        </mark>
      </p>
      <figure>
        <img src="https://www.srugim.co.il/wp-content/uploads/2019/11/WhatsApp-Image-2019-11-24-at-19.50.07.jpeg"/>
        <figcaption>צילום: אשר מדינה</figcaption>
      </figure>
    </article>
  </body>
</html>