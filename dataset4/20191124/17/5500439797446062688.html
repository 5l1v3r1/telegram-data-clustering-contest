<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22845/tudi-letos-bo-v-ljutomeru-za-dodatno-praznicno-ponudbo-skrbelo-drsalisce.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-24T17:35:00+00:00"/>
    <meta property="og:title" content="Tudi letos bo v Ljutomeru za dodatno praznično ponudbo skrbelo drsališče"/>
    <meta property="og:description" content="V Ljutomeru bo tudi letošnji december za dodatno praznično ponudbo skrbelo drsališče, kot je to bilo v navadi pretekla leta. Drsališče se bo pričelo postavljati v prihajajočem tednu, uradno odprtje drsališča pa bo v petek, 6. decembra, ob 17. uri, ko bo hkrati prižig lučk v mestu. Drsališče bo v enakem obsegu ..."/>
  </head>
  <body>
    <article>
      <h1>Tudi letos bo v Ljutomeru za dodatno praznično ponudbo skrbelo drsališče</h1>
      <h2>Drsališče se bo pričelo postavljati v prihajajočem tednu, uradno odprtje drsališča pa bo v začetku decembra, ko bo hkrati prižig lučk v mestu</h2>
      <address><time datetime="2019-11-24T17:35:00+00:00">24 Nov 2019, 17:35</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/tudi-letos-bo-v-ljutomeru-za-dodatno-praznicno-ponudbo-skrbelo-drsalisce_3149225596.jpg"/>
        <figcaption>Drsališče v Ljutomeru v preteklih letih</figcaption>
      </figure>
      <p>V Ljutomeru bo tudi letošnji december za dodatno praznično ponudbo skrbelo drsališče, kot je to bilo v navadi pretekla leta. Drsališče se bo pričelo postavljati v prihajajočem tednu, uradno odprtje drsališča pa bo v petek, 6. decembra, ob 17. uri, ko bo hkrati prižig lučk v mestu. Drsališče bo v enakem obsegu kot lani, v skupni velikosti 400 m2, zaenkrat pa še ni znano, ali bo tudi letos del drsališče pod šotorom. Najem drsališča bo izveden pri podjetju Arctic, d.o.o., ki bo izvedlo tudi postavitev drsališča. Drsanje bo brezplačno, najem drsalk bo stal 1 evro, ob drsališču pa bo zagotovljena gostinska ponudba.</p>
      <p>Letošnja praznična novoletna osvetlitev bo v celoti urejena v teh dneh, nekaj lučk je sicer <a href="https://www.prlekija-on.net/lokalno/22794/v-ljutomeru-smo-ze-v-praznicnem-vzdusju.html">svetilo že prejšnji teden</a>. Tudi letos bo na Glavnem trgu stala smreka, katera bo postavljena v začetku decembra. Strošek celotne praznične okrasitve pa bo znašal okoli 5.000 evrov.</p>
      <figure>
        <img src="https://www.prlekija-on.net/uploaded/2017_12/drsalisce-v-ljutomeru_7561535705.jpg"/>
        <figcaption>Zaenkrat še sicer ni znano, ali bo tudi letos del drsališče pod šotorom</figcaption>
      </figure>
    </article>
  </body>
</html>