<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159334_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T17:15:00+00:00"/>
    <meta property="og:title" content="ИЗВЪНРЕДНО: Изхвърлят Калиакра от Трета лига!"/>
    <meta property="og:description" content="Тимът беше член на българския футболен елит до 2012 година"/>
  </head>
  <body>
    <article>
      <h1>ИЗВЪНРЕДНО: Изхвърлят Калиакра от Трета лига!</h1>
      <address><time datetime="2019-11-24T17:15:00+00:00">24 Nov 2019, 17:15</time> by <a rel="author">Пламен Димитров</a></address>
      <p> Някогашният член на Първа лига Калиакра (Каварна) не се яви в трети мач през тази есен в Североизточната Трета лига и по Наредба БФС трябва да го извади от първенството, пише Спортал. Каварненци днес не пристигнаха за срещата с Устрем (Дончево) от 14-ия кръг.</p>
      <p> <br/>Преди това те пропуснаха визитата на Черноломец (Попово) в 11-ия кръг заради повреда в автобуса, а миналата седмица не се явиха за регионалното дерби с Добруджа (Добрич).<br/> <br/>Калиакра беше член на българския футболен елит до 2012 година, след което изпадна във втора и в последствие в Трета лига.<br/> <br/>Така с две неявявания по неуважителни причини и едно с обяснение за авария в автобуса само в рамките на есента, ситуацията изглежда доста ясна за Зоналния съвет на БФС във Варна- а именно наказване с изваждане от групата.<br/> <br/>Ако това се случи, Североизточната Трета лига ще продължи първенството с 12 отбора, след като и Локомотив (Русе) напусна преди началото на сезона.<br/> <br/>Ситуацията в двете Северни Трети лиги от години не се подобрява, което е логично на фона на демографските проблеми в тази част на страната, както и липсата на икономическа подкрепа.</p>
    </article>
  </body>
</html>