<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/ozgurluk-arayan-iranlilarin-kacis-noktasi-gectigimiz-yil-30-bin-kisi-turkiye-ye-goc-etti-890338"/>
    <meta property="og:site_name" content="Onedio"/>
    <meta property="article:published_time" content="2019-11-24T17:31:25+00:00"/>
    <meta property="og:title" content="Özgürlük Arayan İranlıların Kaçış Noktası: Geçtiğimiz Yıl 30 Bin Kişi Türkiye'ye Göç Etti"/>
    <meta property="og:description" content="İngiliz Sunday Times gazetesi, seküler yaşam biçimini benimseyen ve özgürlük isteyen İranlıların Türkiye'ye kaçtığını vurgulayan bir haber hazırladı. ..."/>
  </head>
  <body>
    <article>
      <h1>Özgürlük Arayan İranlıların Kaçış Noktası: Geçtiğimiz Yıl 30 Bin Kişi Türkiye'ye Göç Etti</h1>
      <address><time datetime="2019-11-24T17:31:25+00:00">24 Nov 2019, 17:31</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/ingiltere/50273314cc161f8ec1342339">İngiliz</a> Sunday Times gazetesi, seküler yaşam biçimini benimseyen ve özgürlük isteyen İranlıların Türkiye'ye kaçtığını vurgulayan bir haber hazırladı. Haberde geçen yıl Türkiye'ye göç eden zengin <a href="https://onedio.com/etiket/iran/50270c17cc161f8ec1342325">İranlı</a> sayısının 30 bin olduğu aktarıldı. </h4>
      <figure>
        <img src="https://img-s1.onedio.com/id-5ddab5c1758aaaf2170aa780/rev-0/w-500/s-00881142f1be7bd45464af5706e58260a205d0c4.jpg"/>
        <figcaption><a href="https://www.bbc.com/turkce/haberler-dunya-50538039?ocid=socialflow_facebook&amp;fbclid=IwAR0YZLMazmKWLix2gWjDVxtwvoPkzeCxsWU5GJdlbxR4ipKceK11fsBR8rE"><b>BBC Türkçe'de yer alan habere göre,</b></a> Sunday Times konuyu "Özgürlük ve alkol, <a href="https://onedio.com/etiket/iran/50270c17cc161f8ec1342325">İran</a>'ın zenginlerini Türkiye'ye çekiyor" başlığıyla aktardı. <br/><a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a> yaptırımlarının ekonomisini olumsuz etkilediği İran'dan çok sayıda kişinin Türkiye'ye kaçtığını aktaran gazete, geçen yıl bu sayının 30 bin olduğunu yazdı.</figcaption>
      </figure>
      <h3>Louise Callaghan, haberinde "Orta sınıf İranlılar Türkiye'ye akın ediyor. Bura vizeye ihtiyaç duymadan gelebildikleri bir avuç ülkeden biri" dedi.</h3>
      <figure>
        <img src="https://img-s2.onedio.com/id-5ddab6087e3fdf0c170770d9/rev-0/w-500/s-43451e6247b4d6101e4808c33b5b23c67295593a.jpg"/>
        <figcaption>Gazeteye konuşan Türkiye'de yaşayan İranlılardan Maryam Seda, "Burada her şey çok daha kolay. <a href="https://onedio.com/etiket/iran/50270c17cc161f8ec1342325">İran</a>'da tutunmak imkansız. Ekonomi çok kötü ve protestolar beni korkutuyor. Günlerdir anneme ulaşamıyorum" dedi.</figcaption>
      </figure>
      <h3>'Türkiye hem yatırım cenneti hem de katı İslami yasalardan uzak bir yer olarak görülüyor.'</h3>
      <figure>
        <img src="https://img-s2.onedio.com/id-5ddab7b68154fd7d199439fd/rev-0/w-500/s-cec7a10a6fe26c8ac6db7375f611299fb5d7fd0b.jpg"/>
        <figcaption>Seküler ve eğitimli girişimcilerin Türkiye'yi hem bir yatırım cenneti hem de katı İslami yasalardan uzakta rahat edebildikleri bir yer olarak gördüğünü belirten Sunday Times muhabiri Callaghan, Türkiye'den 250 bin dolarlık ev alanlara vatandaşlık verildiğini ve bu yılın ilk sekiz ayında İranlıların aldığı ev sayısının geçen yılın aynı dönemine kıyasla ikiye katlanarak 3 bine ulaştığını yazdı.</figcaption>
      </figure>
      <h3>İranlılara avukatlık yapan Ali Güden, "Herkes bir B planı peşinde. Türkiye'de ise özgür hissediyorlar, dilediklerini giyinebilirler" dedi.</h3>
      <figure>
        <img src="https://img-s1.onedio.com/id-5ddab8f88cedac60189f53a8/rev-0/w-500/s-bf95640475e2dd0e389c103280d1a238b9fa2c74.jpg"/>
        <figcaption>23 yaşındaki Siavash ise inşaat sektöründe çalışmak için dört yıl önce Türkiye'ye taşındığını, genç işsizliğinin yüzde 40 olduğu ülkesinde gençlerin öfkeli olduğunu söyledi:<br/>"Sistem reform yapamayacağını gösterdi ve gençler arasında umutsuzluk yarattı. Günümüz gençliği kendini kayıp nesil olarak görüyor."<br/><a href="https://onedio.com/etiket/iran/50270c17cc161f8ec1342325">İranlı</a> işadamı Iraj Hosseini ise ülkesindeki ekonomik kaos nedeniyle parasını birden fazla bankada tuttuğunu, <a href="https://onedio.com/etiket/iran/50270c17cc161f8ec1342325">İran</a>'da insanların nakit tutmak yerine arsa almaya yöneldiğini aktardı. Sunday Times'a konuşan Crisis Group (Kriz Grubu) İran Projesi Başkanı Ali Vaez, gençleri İran'dan dışarı iten nedenler hakkında şunları söyledi:<br/>"Her türlü muhalefete toleranssızlık, gençliğe parlak bir geleceğe kavuşma imkanı sunulmaması ve devletin reform yapamaması bir ümitsizliğe yol açtı. Hükümet halkın taleplerini dinlemek yerine İran'ın düşmanlarını suçlamayı <a href="https://onedio.com/etiket/tercih/57ab11709461fa5413c37e77">tercih</a> ediyor."</figcaption>
      </figure>
    </article>
  </body>
</html>