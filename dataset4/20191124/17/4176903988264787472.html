<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/hrana/jace-od-lekova-3-domace-kucne-namirnice/"/>
    <meta property="og:site_name" content="Krstarica"/>
    <meta property="article:published_time" content="2019-11-24T17:36:06+00:00"/>
    <meta property="og:title" content="Jače od lekova: 3 domaće (kućne) namirnice"/>
    <meta property="og:description" content="Pokazalo se da donekle štite čak i od malarije, a jedna će vas iznenaditi - &quot;nezdrava&quot; hrana!"/>
  </head>
  <body>
    <article>
      <h1>Jače od lekova: 3 domaće (kućne) namirnice</h1>
      <address><time datetime="2019-11-24T17:36:06+00:00">24 Nov 2019, 17:36</time> by <a rel="author" href="https://www.krstarica.com/author/vladislava/" target="_blank">V. B.</a></address>
      <figure>
        <img src="https://www.krstarica.com/wp-content/uploads/2019/06/sesir-cvece-sreca-750x430.jpeg"/>
        <figcaption>Foto: Andre Furtado/pexels.com</figcaption>
      </figure>
      <p>Ponekad ni nauka ne može da nam objasni zašto se, kad smo bolesni, mnogo bolje osećamo nakon što pojedemo određenu vrstu hrane.</p>
      <p>Svima je dobro poznato koliko je supa hranljiva u periodima prehlade ili virusa. Međutim, istraživanje londonskog Imperijal Koledža i bolnice Great Ormond Street, koje je objavljeno ove nedelje, otkrilo je <b>četiri vrste tradicionalnih supa</b> koje su pokazale da donekle štite od malarije, prenosi britanski Gardijan.</p>
      <p>Naime, sastojci ovih supa efektivno su blokirali polno sazrevanje parazita, što znači da mogu potencijalno da zaustave prenos bolesti. Međutim, ove četiri supe nisu imale nikakav poseban zajednički sastojak, što je još više zbunilo naučnike.</p>
      <p>Još dve supe su ovih godina kroz istraživanja pokazale da pomažu bolesnom organizmu: <b>pileća supa, koja sprečava kretanje belih krvnih zrnaca koja se bore sa infekcijama, kao i supa od komorača, koja često pomaže pri varenju i bolovima, jer hipotetički oponaša efekte koje estrogen ima na organizam</b>.</p>
      <p><b>Što se tiče belog luka</b>, poznato je da on ima lekovita svojstva. Posebno je dobar za <b>upale, artritis, depresiju i giht</b>.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/grip/najefikasniji-kucni-lekovi-protiv-gripa/"/>
        <a href="https://www.krstarica.com/zdravlje/depresija/izlecite-emotivne-traume-prirodnim-putem/"/>
        <a href="https://www.krstarica.com/zdravlje/ishrana/prirodni-lekovi-protiv-bolova/"/>
        <a href="https://www.krstarica.com/zdravlje/tegobe/cetiri-leka-iz-vase-kuhinje/"/>
      </related>
      <p>Kad su bolesni, ljudi vole da pojedu nešto slatko. Čak i oni koji nisu ljubitelji slatkog, često traže <b>torte i kolače</b> kad su prehlađeni.</p>
      <p>U tom slučaju torta treba da bude što jednostavnija. Prilikom pripreme poželjno je izbegavati čokoladu i dodati sezonsko voće, koje će torti dati punoću, zbog koje se onda ljudi osećaju sitije i energičnije.</p>
      <p>(J. Pavlović, Danas)</p>
    </article>
  </body>
</html>