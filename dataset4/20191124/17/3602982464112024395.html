<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/amateurvoetbal/triest-amateurs-stoppen-scheids-zich-bedreigd-voelt/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T17:35:29+00:00"/>
    <meta property="og:title" content="Triest… Amateurs stoppen omdat scheids zich bedreigd voelt"/>
    <meta property="og:description" content="De wedstrijd tussen SDOUC uit Ulft en MASV (Arnhem) zondag na 33 minuten gestaakt bij een 0-1 stand. Scheidsrechter Pascal Arnts voelde zich bedreigd door SDOUC-grensrechter Edwin Visbeek. MASV leidde met 1-0, toen Arnts SDOUC-doelman Bas van Ringelenstein wegstuurde vanwege een handsbal buiten het strafschopgebied. Trainer Mark Vinkenvleugel reageerde bozig en kreeg van arbiter Arnts…"/>
  </head>
  <body>
    <article>
      <h1>Triest… Amateurs stoppen omdat scheids zich bedreigd voelt</h1>
      <address>
        <time datetime="2019-11-24T17:35:29+00:00">24 Nov 2019, 17:35</time>
      </address>
      <p>
        <b>De wedstrijd tussen SDOUC uit Ulft en MASV (Arnhem) zondag na 33 minuten gestaakt bij een 0-1 stand. Scheidsrechter Pascal Arnts voelde zich bedreigd door SDOUC-grensrechter Edwin Visbeek.</b>
      </p>
      <p>MASV leidde met 1-0, toen Arnts SDOUC-doelman Bas van Ringelenstein wegstuurde vanwege een handsbal buiten het strafschopgebied. Trainer Mark Vinkenvleugel reageerde bozig en kreeg van arbiter Arnts een gele kaart. Toen Vinkenvleugel vroeg om het verder uit te leggen kreeg hij zijn 2e gele kaart en moest bij de supporters staan. Dat gebeurde volgens Arnts niet snel genoeg, waarop de scheidsrechter het duel tijdelijk staakte.<br/><br/><b>Welles-nietes<br/></b>Arnts riep de aanvoerders en grensrechters bij zich en wilde het duel na een afkoelingsperiode hervatten. Hij zag daar toch vanaf omdat hij zich bedreigd voelde door Visbeek, de grensrechter van SDOUC. "Ik werd naar binnen geroepen en de scheids zei dat ik eerlijk moest vlaggen en vervolgens vertelde hij dat er een andere grensrechter moest komen", zei Visbeek. "Ik heb hem niet bedreigd. De scheids was niet voor rede vatbaar.”<br/><br/>Arnts, die eerder dit seizoen ook het duel tussen GVA en Sprinkhanen in de 4e klasse D staakte en ook al andere potjes staakte, wilde geen commentaar geven.</p>
    </article>
  </body>
</html>