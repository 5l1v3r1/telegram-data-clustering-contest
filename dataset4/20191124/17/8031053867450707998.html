<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b1%cf%83%ce%bf%ce%ba-%ce%bf%ce%bb%ce%bf%ce%ba%ce%bb%ce%b7%cf%81%cf%8e%ce%b8%ce%b7%ce%ba%ce%b5-%cf%84%ce%bf-%cf%83%cf%85%ce%bd%ce%ad%ce%b4%cf%81%ce%b9%ce%bf-%cf%84%ce%b9-%ce%b1%cf%80%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T17:09:18+00:00"/>
    <meta property="og:title" content="ΠΑΣΟΚ: Ολοκληρώθηκε το συνέδριο – Τι αποφασίστηκε – Πρόεδρος μέχρι το 2021 η Φώφη Γεννηματά"/>
    <meta property="og:description" content="Ολοκληρώθηκε σήμερα το απόγευμα το συνέδριο του ΠΑΣΟΚ και αποφασίστηκε τα μέλη του να προσαρτηθούν στο ΚΙΝΑΛ, ενώ μέχρι το 2021, πρόεδρος παραμένει η Φώφη Γεννηματά."/>
  </head>
  <body>
    <article>
      <h1>ΠΑΣΟΚ: Ολοκληρώθηκε το συνέδριο – Τι αποφασίστηκε – Πρόεδρος μέχρι το 2021 η Φώφη Γεννηματά</h1>
      <address>
        <time datetime="2019-11-24T17:09:18+00:00">24 Nov 2019, 17:09</time>
      </address>
      <p>
        <b>Ολοκληρώθηκε σήμερα το απόγευμα το συνέδριο του ΠΑΣΟΚ και αποφασίστηκε τα μέλη του να προσαρτηθούν στο ΚΙΝΑΛ, ενώ μέχρι το 2021, πρόεδρος παραμένει η Φώφη Γεννηματά.</b>
      </p>
      <p>Το έκτακτο συνέδριο του ΠΑΣΟΚ ολοκληρώθηκε με την υπερψήφιση των καταστατικών προσαρμογών που εισηγήθηκε ο συντονιστής της ΚΟΕΣ και γραμματέας της Κ.Ο του ΚΙΝΑΛ, Βασίλης Κεγκέρογλου.</p>
      <p>Σύμφωνα με την μεταβατική διάταξη συγχρονίζεται η θητεία τη Φώφης Γεννηματά ως προέδρου του ΠΑΣΟΚ με τη θητεία της προέδρου Κινήματος Αλλαγής, δηλαδή μέχρι το 2021 οπότε και προβλέπεται η νέα διαδικασία εκλογής ηγεσίας.</p>
      <p>Ταυτόχρονα εγκρίθηκε η καταστατική πρόβλεψη πως τα μέλη του ΠΑΣΟΚ συμμετέχουν στις οργανώσεις του Κινήματος Αλλαγής.</p>
      <p>Ακόμη τα στελέχη σύνεδροι του ΠΑΣΟΚ έδωσαν την συγκατάθεσή τους για τις ιδεολογικές και πολιτικές προτεραιότητες και του στόχους που θα πρέπει το Κίνημα Αλλαγής να διεκδικήσει.</p>
    </article>
  </body>
</html>