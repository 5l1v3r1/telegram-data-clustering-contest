<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Srusio-se-most-na-autoputu-u-Italiji/570288?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T17:38:30+00:00"/>
    <meta property="og:title" content="Srušio se most na autoputu u Italiji"/>
    <meta property="og:description" content="Most preko kojeg ide autoput srušio se danas u italijanskom sjeverozapadnom regionu Liguriji, u blizini Savone, saopštile su vlasti."/>
  </head>
  <body>
    <article>
      <h1>Srušio se most na autoputu u Italiji</h1>
      <address><time datetime="2019-11-24T17:38:30+00:00">24 Nov 2019, 17:38</time> by <a rel="author">Tanjug</a></address>
      <p>Most preko kojeg ide autoput srušio se danas u italijanskom sjeverozapadnom regionu Liguriji, u blizini Savone, saopštile su vlasti.</p>
      <p>Predsjednik regiona Ðovani Toti rekao je da su kiše i loše vrijeme prouzrokovali veliko klizište koje je dovelo do rušenja mosta, prenosi agencija ANSA.</p>
      <p>
        <a href="https://www.nezavisne.com/novosti/svijet/Srusio-se-most-u-Djenovi-strahuje-se-da-ima-zrtava/492597">U Liguriji se prošle godine srušio most kod Ðenove kada su stradale 43 osobe.</a>
      </p>
      <p>Mediji prenose da su obilne kiše donijele velike poplave na sjeveru Italije ovog mjeseca.</p>
      <p>Srušio se samo jedan od dva odvojena kolovoza na mostu, ali je saobraćaj obustavljen na tom autoputu u oba smjera.</p>
      <hr/>
      <figure>
        <iframe src="https://www.youtube.com/embed/VE5avrB2lDQ" width="640" height="360" data-service="Youtube" scrolling="no"/>
      </figure>
    </article>
  </body>
</html>