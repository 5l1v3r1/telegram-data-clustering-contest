<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/security/_%D7%9E%D7%91%D7%A7%D7%A9%D7%99%D7%9D_%D7%9C%D7%90_%D7%9C%D7%9B%D7%9C%D7%95%D7%9C_%D7%90%D7%AA_%D7%94%D7%A8%D7%95%D7%A6%D7%97_%D7%91%D7%A9%D7%95%D7%9D_%D7%A2%D7%A1%D7%A7%D7%AA_%D7%A9%D7%97%D7%A8%D7%95%D7%A8_%D7%9E%D7%97%D7%91%D7%9C%D7%99%D7%9D_"/>
    <meta property="og:site_name" content="הקול היהודי"/>
    <meta property="article:published_time" content="2019-11-24T17:12:00+00:00"/>
    <meta property="og:title" content="&quot;מבקשים לא לכלול את הרוצח בשום עסקת שחרור מחבלים&quot;"/>
    <meta property="og:description" content="לאחר שנעמד בבית המשפט והצהיר כי רצח את הרב איתמר בן גל הי&quot;ד בשל היותו יהודי, בית המשפט גזר על המחבל מאסר עולם ופיצוי כספי. &quot;שירקב בכלא עד יומו האחרון."/>
  </head>
  <body>
    <article>
      <h1>"מבקשים לא לכלול את הרוצח בשום עסקת שחרור מחבלים"</h1>
      <h2>לאחר שנעמד בבית המשפט והצהיר כי רצח את הרב איתמר בן גל הי"ד בשל היותו יהודי, בית המשפט גזר על המחבל מאסר עולם ופיצוי כספי. "שירקב בכלא עד יומו האחרון.</h2>
      <address><time datetime="2019-11-24T17:12:00+00:00">24 Nov 2019, 17:12</time> by <a rel="author">מערכת הקול-היהודי</a></address>
      <p>בימ"ש המחוזי בלוד גזר היום (ראשון) מאסר עולם על המחבל עבד אל חכים בן עדאל עאצי אשר רצח בדקירות סכין את <a href="https://www.hakolhayehudi.co.il/item/security/%D7%90%D7%99%D7%AA%D7%9E%D7%A8_%D7%91%D7%9F_%D7%92%D7%9C_%D7%9E%D7%94%D7%A8_%D7%91%D7%A8%D7%9B%D7%94_%D7%A0%D7%A8%D7%A6%D7%97_%D7%91%D7%A4%D7%99%D7%92%D7%95%D7%A2">הרב איתמר בן גל הי"ד </a>בצומת אריאל לפני כשלוש שנים. בנוסף הטיל בית המשפט על המחבל תשלום פיצוי של 258,000 ש"ח לאלמנה ולילדיו היתומים של הרב.</p>
      <p>במהלך דיון הטיעונים לעונש קטע המחבל את עורך דינו אשר ניסה לטעון כי יש להקל בעונשו, והצהיר לבית המשפט כי רצח את הרב איתמר בכוונה בעקבות שישראל רוצחת נשים וילדים.</p>
      <figure>
        <img src="https://hakolhayehudi.co.il/Uploads/2018/02/MDiRLN6FHNQD2D.jpg"/>
        <figcaption>"תקף את חברתו היהודיה". המחבל עבד אל חכים עאצי בזירת הפיגוע</figcaption>
      </figure>
      <p>בדיון מסר עו"ד חיים בלייכר מארגון חוננו אשר מייצג את משפחת בן גל במיצוי זכויותהם כנפגעי עבירה לשופטים, מכתב מרגש מהוריו של הרב איתמר בן גל הי"ד שנרצח בצומת אריאל בפיגוע דקירה.</p>
      <p>במכתב קוראים ההורים לשופטים להטיל על הרוצח את העונש המקסימלי, וכן לקבוע כי הוא לא יכלל בשום עסקת שחרור מחבלים עתידית. "אנו מבקשים מכם שיוטל עליו עונש מאסר שיגרום לו להירקב בכלא עד יומו האחרון, שלא יוכל עוד לראות אור יום. אנו מבקשים מכם לקבוע שבשום פנים ואופן לא לכלול אותו בשום עסקת שחרור מחבלים עתידית".</p>
      <figure>
        <img src="https://hakolhayehudi.co.il/Uploads/2018/02/dycMQAIWQk1AdJ.jpeg"/>
        <figcaption>הרב איתמר בן גל הי"ד (אורי מלמד)</figcaption>
      </figure>
      <p>ראש המועצה האזורית שומרון יוסי דגן אמר לאחר גזר הדין, כי "המחבל הנתעב הזה הוא בן מוות, ובית המשפט צריך לקבוע בהחלטה שיפוטית שהוא לא ישוחרר מוקדם משנקבע, כפי שנעשה בארצות הברית ובמדינות אחרות. נחמתנו העיקרית היא בבניין הארץ, להפוך את הר ברכה לעיר ואם בישראל", אמר דגן.</p>
      <h3>   | יממה לפני הפיגוע: המחבל תקף חיילים שפחדו להגיב</h3>
      <p>מספר חודשים לפני שביצע את הפיגוע הרצחני, נפתח במשטרה תיק כנגד המחבל עבד אל כרים עאצי, לאחר <a href="https://www.hakolhayehudi.co.il/item/security/%D7%97%D7%95%D7%93%D7%A9%D7%99%D7%9D_%D7%9C%D7%A4%D7%A0%D7%99_%D7%94%D7%A4%D7%99%D7%92%D7%95%D7%A2__%D7%94%D7%9E%D7%97%D7%91%D7%9C_%D7%AA%D7%A7%D7%A3_%D7%90%D7%AA_%D7%97%D7%91%D7%A8%D7%AA%D7%95_%D7%94%D7%99%D7%94%D7%95%D7%93%D7%99%D7%94">שתקף את חברתו היהודיה</a>. המחבל שהה במספר מוסדות של הרווחה השייכים למדינת ישראל, שם גם הכיר יהודיות איתן יצר קשרים. בדף הפייסבוק שלו שיתף המחבל שוב ושוב לאורך השנים פוסטים מסיתים המביעים תמיכה במחבלים שרצחו יהדוים, וכן סרטונים של מחבלים ועדים ברחובות שכם כשהם חמושים.</p>
      <p>חות מ-24 שעות מרגע הפיגוע בצומת אריאל, אותו המחבל התעמת עם חיילים באותה התחנה, תקף אותם פיזית וקילל אותם, אך החיילים חששו ולא עשו לו דבר, כך נחשף ביממה האחרונה. חלק מהאירוע פורסם באתר ynet אך חלק מטענות החיילים הושתקו, ככל הנראה בלחץ גורמים צבאיים.</p>
      <p>המחבל, עבד אל כרים עאדל עאצי, הגיע ביום ראשון בסביבות השעה 18:10 לתחנת ההסעה בצומת אריאל לכיוון צומת תפוח. במקום היו חיילים שחשדו בו לאחר שהתקרב לתחנת ההסעה בה עומדים יהודים, וביקשו ממנו להציג תעודת זהות.</p>
      <p>על פי עדות מהמקום שהגיעה לידי הקול היהודי, ופורסמה גם בדף הפייסבוק של "הצל", בתגובה המחבל החל לקלל את החיילים בגסות, סירב לשתף פעולה וצרח על החיילים: "מי אתם בכלל? אני יודע שאתם לא יכולים לעשות לי כלום! לא מפחד ממכם!", ואף החל לצלם אותם במכשיר הפלאפון שלו.</p>
      <figure>
        <img src="https://hakolhayehudi.co.il/Uploads/2018/02/EvQ5rjOW5vU7WZ.jpg"/>
        <figcaption>אנדרטה לזכרו של הרב בן גל בצומת אריאל. (יהודה פרל)</figcaption>
      </figure>
      <p>כאשר המחבל המשיך לקלל את החיילים, אחד מהם דרש ממנו להפסיק והמחבל התנפל עליו באלימות. חיילים נוספים התערבו אבל המחבל דחף גם אותם ולפי עדויות אף דחף את נשקם. כעבור זמן קצר עזב המחבל את התחנה מבלי שהחיילים עשו לו דבר, תוך שהוא מקלל אותם ומצהיר: "אני זוכר את הפנים שלכם".<br/><br/>לדברי עד ראייה לאירוע החיילים הסבירו כי חששו לעצור אותו. "מצטער אח שלי, אבל אני מפחד שלא יגבו אותי, אני יעצור אותו ומה יקרה? עוד יבואו אלי בטענות!".</p>
      <p>פחות מיממה לאחר האירוע, ביום שני בשעה 14:25, ירד המחבל ממונית סמוך לתחנה ודקר למוות את הרב איתמר בן גל הי"ד שעמד במקום. הרב איתמר, שהופתע מאחור, הדף את המחבל ונמלט, אך דימם למוות ומאמצי ההחייאה לא צלחו.</p>
    </article>
  </body>
</html>