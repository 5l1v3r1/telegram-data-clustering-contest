<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321909/Uitslagen-zondagvoetbal-De-Lutte-blijft-foutloos-LSV-vindt-weg-naar-boven-in-3e-klasse"/>
    <meta property="og:site_name" content="RTV Oost"/>
    <meta property="article:published_time" content="2019-11-24T17:29:19+00:00"/>
    <meta property="og:title" content="Uitslagen zondagvoetbal: De Lutte blijft foutloos, LSV vindt weg naar boven in 3e klasse"/>
    <meta property="og:description" content="Er stond weer een volledige speelronde op het programma in het zondagamateurvoetbal. Hieronder een bloemlezing van een aantal gespeelde wedstrijden."/>
  </head>
  <body>
    <article>
      <h1>Uitslagen zondagvoetbal: De Lutte blijft foutloos, LSV vindt weg naar boven in 3e klasse</h1>
      <address>
        <time datetime="2019-11-24T17:29:19+00:00">24 Nov 2019, 17:29</time>
      </address>
      <slideshow>
        <figure>
          <img src="https://imgo.rgcdn.nl/270e5de2e83c403d9e54fceed6d12927/opener/Uitslagen-Foto-Eigen-foto.jpg?v=U-zBS4ZPxybth2nNHEtUDA2"/>
        </figure>
        <figure>
          <img src="https://imgo.rgcdn.nl/270e5de2e83c403d9e54fceed6d12927/opener/Uitslagen-Foto-Eigen-foto.jpg?v=U-zBS4ZPxybth2nNHEtUDA2"/>
        </figure>
        <figcaption>Uitslagen (Foto: Eigen foto)</figcaption>
      </slideshow>
      <p>Er stond weer een volledige speelronde op het programma in het zondagamateurvoetbal. Hieronder een bloemlezing van een aantal gespeelde wedstrijden. </p>
      <p>In de <a href="https://www.rtvoost.nl/sport/uitslagen-en-standen#!/klasse/2810">1e klasse E</a> boekte Tubantia na negen wedstrijden eindelijk de eerste zege van het seizoen. In Hengelo was de ploeg met 4-2 te sterk voor Stevo. De Zweef bleef nog zonder overwinning, want de Nijverdallers gingen onderuit bij De Bataven. Rigtersbleek won knap van Heino.</p>
      <p>FC Suryoye blijft ongeslagen in de <a href="https://www.rtvoost.nl/sport/uitslagen-en-standen#!/klasse/2812">2e klasse J</a>. Op bezoek bij Barbaros werd met 1-4 gewonnen en daardoor blijven de Enschedeërs koploper. Onderin blijft is BWO nog altijd puntloos, dit keer werd de ploeg uit Hengelo verslagen door Achilles'12.</p>
      <p>In de <a href="https://www.rtvoost.nl/sport/uitslagen-en-standen#!/klasse/2814">3e klasse A</a> weerde RSC zich kranig op bezoek bij koploper Grol, maar uiteindelijk werd toch met 4-3 verloren. Hekkensluiter LSV won met 1-0 van Losser en klimt daardoor naar de elfde plaats op de ranglijst. </p>
      <p>Holten blijft ongeslagen in de <a href="https://www.rtvoost.nl/sport/uitslagen-en-standen#!/klasse/2822">4e klasse G</a>. SDOL werd met 4-2 verslagen. Ook achtervolgers Nieuw Heeten en ABS maakten geen fout. FC Ulu Spor is nog altijd op zoek naar het eerste punt.</p>
      <p>In de <a href="https://www.rtvoost.nl/sport/uitslagen-en-standen#!/klasse/2823">5e klasse A</a> is De Lutte ook na negen wedstrijden foutloos, want op eigen veld werd Zenderen Vooruit met 4-2 huiswaarts gestuurd. Phenix en Bornerbroek blijven ook na dit weekend puntloos.</p>
      <p>Bekijk <a href="https://www.rtvoost.nl/sport/uitslagen-en-standen#!/">hier</a> alle uitslagen in het zondagvoetbal.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Uitslagen+zondagvoetbal%3a+De+Lutte+blijft+foutloos%2c+LSV+vindt+weg+naar+boven+in+3e+klasse">06 - 57 03 33 33</a>.</aside>
    </article>
  </body>
</html>