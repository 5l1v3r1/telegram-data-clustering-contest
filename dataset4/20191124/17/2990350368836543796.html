<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/extreme/upovnovazhenyy-z-prav-dytyny-kuleba-iz-synamy-potrapyv-v-avariiu/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T17:47:00+00:00"/>
    <meta property="og:title" content="Дитячий омбудсмен Кулеба із синами потрапив в аварію"/>
    <meta property="og:description" content="Уповноважений президента України з прав дитини Микола Кулеба разом із двома синами потрапив в аварію і наразі перебуває в реанімації у важкому стані"/>
  </head>
  <body>
    <article>
      <h1>Дитячий омбудсмен Кулеба із синами потрапив в аварію</h1>
      <address>
        <time datetime="2019-11-24T17:47:00+00:00">24 Nov 2019, 17:47</time>
      </address>
      <p>Уповноважений президента України з прав дитини<b> Микола Кулеба</b> разом із двома синами потрапив в аварію і наразі перебуває в реанімації у важкому стані.<br/><br/>Про це повідомляє<a href="https://dt.ua/UKRAINE/upovnovazheniy-z-prav-ditini-mikola-kuleba-potrapiv-v-avariyu-330732_.html"> DT.UA</a> з посиланням на інформоване джерело.<br/><br/>За його даними, з Миколою Миколайовичем були старший син <b>Тимофій</b> (перебуває у дуже важкому стані в реанімації) і молодший син <b>Єлисей</b>. Інші подробиці події невідомі.<br/><br/>Кулеба був перепризначений на свою посаду дитячого омбудсмена в червні президентом <b>Володимиром Зеленським</b>.<br/><br/>Кулеба виховує чотирьох дітей. Крім Тимофія і Єлисея у нього є також син<b> Давид</b> і дочка <b>Лія</b>.<br/><br/>Молитися за Миколу Кулебу та його синів закликав керівник молодіжного служіння ВСЦ ЄХБ, волинянин <b>Роман Кравчук</b>.</p>
      <figure>
        <a href="https://www.volynnews.com/files/news/2019/11-24/281134/45.JPG">
          <img src="https://www.volynnews.com/files/news/2019/11-24/281134/45.JPG"/>
        </a>
      </figure>
      <p>Про те, що Кулеба потрапив в ДТП також написала на своїй сторінці Facebook співачка і лідер Міжнародного громадського руху «ЖИВИ» <b>Оксамита Новачук</b>.<br/><br/>«Друзі, наш брат Микола Кулеба, уповноважений президента у справах дітей, потрапив в аварію. Він і один із трьох його дітей, перебувають у важкому стані», – написала Оксамита Новачук.</p>
      <figure>
        <a href="https://www.volynnews.com/files/news/2019/11-24/281134/1e8cde80-168a-4d31-8020-41d32693bb0d.jpeg">
          <img src="https://www.volynnews.com/files/news/2019/11-24/281134/1e8cde80-168a-4d31-8020-41d32693bb0d.jpeg"/>
        </a>
      </figure>
      <p>Реклама</p>
    </article>
  </body>
</html>