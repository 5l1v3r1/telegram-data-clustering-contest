<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/universite-ogrencisi-atkiyla-kendisini-kalorifer-12651368-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-24T17:26:41+00:00"/>
    <meta property="og:title" content="Üniversite öğrencisi atkıyla kendisini kalorifer borusuna astı"/>
    <meta property="og:description" content="Düzce'de 19 yaşındaki üniversite öğrencisi, kaldığı pansiyonda kendisini kalorifer borusuna asarak yaşamına son verdi."/>
  </head>
  <body>
    <article>
      <h1>Üniversite öğrencisi atkıyla kendisini kalorifer borusuna astı</h1>
      <address>
        <time datetime="2019-11-24T17:26:41+00:00">24 Nov 2019, 17:26</time>
      </address>
      <p>Düzce'nin <a href="https://www.haberler.com/akcakoca/"><b>Akçakoca</b></a> ilçesinde, üniversite öğrencisi Avnican B. (19) atkıyla kendisini kalorifer borusuna asarak yaşamına son verdi.</p>
      <h3>AİLE, PANSİYONUN İŞLETMECİLERİNE ULAŞTI</h3>
      <p>Olay, akşam saatlerinde, <a href="https://www.haberler.com/osmaniye/"><b>Osmaniye</b></a> Mahallesi'ndeki pansiyonda meydana geldi. <a href="https://www.haberler.com/duzce-universitesi/"><b>Düzce Üniversitesi</b></a> Akçakoca Turizm İşletmeciliği ve Otelcilik Yüksekokulu'nda 1'inci sınıf öğrencisi Avnican B.'den <a href="https://www.haberler.com/"><b>haber</b></a> alamayan ailesi, gencin bir süredir kaldığı pansiyonun işletmecilerine ulaşıp, durumu bildirdi.</p>
      <figure>
        <img src="https://foto.haberler.com/haber/2019/11/25/universite-ogrencisi-atkiyla-kendisini-kalorifer-12651368_77_m.jpg"/>
      </figure>
      <h3>KALORİFER BORUSUNA ASILI HALDE BULDULAR</h3>
      <p>Görevliler, Avnican B.'nin odasının kapısını çaldı ancak açan olmadı. Bunun üzerine pansiyon çalışanları durumu polis ve sağlık ekiplerine bildirdi. Olay yerine gelen polisin eşliğinde kapı açıldı. Avnican B. atkıyla kalorifer borusuna asılı hareketsiz halde bulundu.</p>
      <figure>
        <img src="https://foto.haberler.com/haber/2019/11/25/universite-ogrencisi-atkiyla-kendisini-kalorifer-12651368_4381_m.jpg"/>
      </figure>
      <h3>YAŞAMINI YİTİRDİĞİ BELİRLENDİ</h3>
      <p>Sağlık görevlilerince yapılan kontrolde, Avnican B.'nin yaşamını yitirdiği belirlendi. Olay yerinde yapılan incelemenin ardından Avnican B.'nin cesedi morga kaldırıldı.</p>
      <figure>
        <img src="https://foto.haberler.com/haber/2019/11/24/universite-ogrencisi-atkiyla-kendisini-kalori-12651368_o.jpg"/>
      </figure>
      <p>Kaynak: DHA<br/>Haber Videosu: <a href="https://www.haberler.com/video/universite-ogrencisi-atkiyla-kendisini-kalorifer-12651368-videosu/">Üniversiteli genç, kendini kalorifer borusuna asarak intihar etti!</a></p>
    </article>
  </body>
</html>