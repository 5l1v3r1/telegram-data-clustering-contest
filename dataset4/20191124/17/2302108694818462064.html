<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/incendiu-la-mallul-sun-plaza-din-bucuresti-focul-localizat-in-parcarea-subterana.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T17:15:46+00:00"/>
    <meta property="og:title" content="UPDATE S-a reluat accesul mașinilor pe două niveluri după stingerea incendiului din Sun Plaza/ Șase persoane au avut nevoie de îngrijiri medicale"/>
    <meta property="og:description" content="UPDATE ora 19:15 - Şase persoane au fost afectate de incendiul izbucnit duminică după-amiază în parcarea subterană a mall-ului Sun Plaza. Potrivit"/>
  </head>
  <body>
    <article>
      <h1> UPDATE S-a reluat accesul mașinilor pe două niveluri după stingerea incendiului din Sun Plaza/ Șase persoane au avut nevoie de îngrijiri medicale </h1>
      <address><time datetime="2019-11-24T17:15:46+00:00">24 Nov 2019, 17:15</time> by <a rel="author">Redacția</a></address>
      <p><b>UPDATE ora 19:15</b> – Şase persoane au fost afectate de incendiul izbucnit duminică după-amiază în parcarea subterană a mall-ului Sun Plaza. Potrivit reprezentanţilor ISU Bucureşti-Ilfov, în total sunt şase victime – patru cu expunere la fum, o persoană a suferit un atac de panică, iar o alta a acuzat o durere în zona toracică, transmite <a href="https://www.agerpres.ro/eveniment/2019/11/24/update-incendiu-la-mall-sun-plaza-isubif-6-persoane-afectate-se-permite-accesul-pe-doua-niveluri-pentru-preluarea-masinilor--408483">Agerpres.ro</a>. ISUBIF mai anunţă că se permite accesul la parter şi la nivelul minus 1, pentru preluarea autoturismelor.</p>
      <p>UPDATE. Focul a fost stins după ce toți clienții fuseseră evacuați, transmite Agerpres, citând Inspectoratul pentru Situații de Urgență.  Incendiul izbucnise în parcarea subterană de la nivelul 2, unde trei mașini au ars.</p>
      <p>Nu există răniți, mai transmite ISU.</p>
      <p>Un incendiu a izbucnit duminică după-amiază în parcarea subterană a mallului Sun Plaza din București, transmite Realitatea TV.</p>
      <p>O mașină ar fi luat foc în parcare, iar magazinele de la primul nivel al mallului au fost evacuate, potrivit sursei citate.</p>
      <p>
        <i>sursa foto: ISUBIF</i>
      </p>
    </article>
  </body>
</html>