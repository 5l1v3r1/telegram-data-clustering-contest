<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/ventilati-addii-per-future-monetizzazioni-renault-mercedes-honda-468940.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T17:30:37+00:00"/>
    <meta property="og:title" content="Ventilati addii per future monetizzazioni"/>
    <meta property="og:description" content="Le minacce di abbandono di Mercedes, Renault, Honda e Red Bull sono finalizzate ad ottenere migliori accordi commerciali nella contrattazione del nuovo Patto della Concordia con Liberty Media"/>
  </head>
  <body>
    <article>
      <h1>Ventilati addii per future monetizzazioni</h1>
      <h2>Le minacce di abbandono di Mercedes, Renault, Honda e Red Bull sono finalizzate ad ottenere migliori accordi commerciali nella contrattazione del nuovo Patto della Concordia con Liberty Media</h2>
      <address>
        <time datetime="2019-11-24T17:30:37+00:00">24 Nov 2019, 17:30</time>
      </address>
      <p><b>[Rassegna Stampa]</b> – Dopo aver definito i regolamenti sportivi 2021, diversi team hanno spiegato di essere in fase di riflessione sulle <b>prosecuzione dei rispettivi impegni in Formula 1</b> al termine dell’attuale Patto della Concordia. Molto risalto hanno avuto le dichiarazioni dei vertici <b>Mercedes e Renault</b>, ma anche la <b>Honda</b> non ha ufficializzato la volontà di proseguire nella massima categoria. Per l’autorevole giornalista Joe Saward si tratta solo di una partita a scacchi, al fine di strappare un miglior accordo economico con Liberty Media.</p>
      <figure>
        <img src="https://www.formulapassion.it/wp-content/uploads/2019/10/Photo4_s.r.l._1029798.jpg"/>
      </figure>
      <p>“<i>[…] Negli ultimi giorni ci sono state molte indiscrezioni su costruttori e motoristi che intendono ritirarsi dalla F1. Queste voci non dovrebbero essere prese troppo sul serio. Dopo aver definito le regole 2021, l’attenzione si è rivolta verso un nuovo accordo commerciale, che andrà dal 2021 al 2030 su condizioni ‘sostanzialmente uguali’ agli attuali accordi bilaterali del Patto della Concordia. È dunque del tutto logico che Mercedes, Renault, Red Bull e Honda diffondano indiscrezioni del genere, per avere un certo margine di negoziazione. […] La Ferrari ha già ottenuto ciò che voleva […] e dunque ora è in silenzio e lascia discutere gli altri. Toto Wolff ha detto che ‘non è un dato di fatto’ che la Mercedes resterà nello sport. Il boss Ola Kallenius […] in altre parole ha detto che non andranno da nessuna parte. Renault e Honda hanno speso molto negli ultimi anni, per cui mollare adesso sarebbe difficile. Ma l’industria automobilistica è a volte un po’ fuori controllo e l’unico punto interrogativo reale è la Renault, dato che la società è nel mezzo di un cambio di gestione. Da Parigi si dice che il 52enne italiano Luca Di Meo potrebbe essere il prossimo CEO. […] Di Meo è ben inserito nel motorsport, essendo un alleato e collega di Stefano Domenicali, ex Ferrari e boss Lamborghini […]</i>.”<br/><b>Joe Saward</b>, <i>motorsportweek.com</i>, 23 novembre 2019</p>
      <footer>RIPRODUZIONE RISERVATA</footer>
    </article>
  </body>
</html>