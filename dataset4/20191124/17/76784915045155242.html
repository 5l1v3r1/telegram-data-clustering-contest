<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/2019/11/24/egy_15_eves_lany_es_a_szovetsegi_kapitany_is_aranyermes_lett_a_sulyemelo_ob-n/"/>
    <meta property="og:site_name" content="Index.hu"/>
    <meta property="article:published_time" content="2019-11-24T17:57:00+00:00"/>
    <meta property="og:title" content="Egy 15 éves lány és a szövetségi kapitány is aranyérmes lett a súlyemelő ob-n"/>
    <meta property="og:description" content="Nagy Péter sorozatban 15. bajnoki címét szerezte."/>
  </head>
  <body>
    <article>
      <h1>Egy 15 éves lány és a szövetségi kapitány is aranyérmes lett a súlyemelő ob-n</h1>
      <address><time datetime="2019-11-24T17:57:00+00:00">24 Nov 2019, 17:57</time> by <a rel="author">efjé</a></address>
      <p>Megvédte ólomsúlyú elsőségét és megszakítás nélkül 15. bajnoki címét gyűjtötte be Nagy Péter a súlyemelő ob vasárnapi zárónapján Oroszlányban.</p>
      <p>A szegediek plusz 109 kg-os versenyzője közepes eredménnyel is magabiztosan nyert a súlycsoport legreményteljesebb utánpótláskorú emelője, a kazincbarcikai Holló Szilárd előtt.</p>
      <p>Tizenkettedszer lett magyar bajnok a versenyzőként még 40 évesen is aktív szövetségi kapitány, Gyurkovics Ferenc, aki a 109 kilósok mezőnyében hatalmas fölénnyel nyert, 83 (!) kilogrammal előzve meg az ezüstérmest. Gyurkovics 2016 óta kapitány, azóta nyeri kettős szerepben az ob aranyakat. </p>
      <p>Az egyéni értékelés szerint - a teljesítményt a testsúlyhoz viszonyító számítási rendszer alapján - Nagy végzett az élen Gyurkovics és Holló előtt.</p>
      <p>A nőknél a 19 éves békéscsabai Mitykó Veronika kiemelkedő teljesítményt nyújtott, hat jó gyakorlattal szakításban, lökésben és összetettben is országos juniorcsúcsokat állított fel 71 kg-ban. A</p>
      <p>2018 után idén is bajnok Szuromi Tímea, a BKV emelője a 81 kilogrammos kategóriában győzött, s végzett másodikként Mitykó mögött az egyéni értékelésben, az abszolút sorrendben harmadik pedig a szombaton az 55 kilósok között nyerő kecskeméti Árva Cintia lett.</p>
      <p>Kiemelendő még csak 15 éves és a 64 kg-ban hazai környezetben, az oroszlányi Gárdonyi Sportcentrumban győző Szalai Lili, aki magabiztos sikert aratva igazolta tehetségét.</p>
      <p>A vasárnapi győztesek: <br/>férfiak: <br/>102 kg: Lucz Levente (Oroszlány) 263 kg (szakítás 118 kg, lökés 145 kg) <br/>109 kg: Gyurkovics Ferenc (Pécsi SE) 328 (153, 175) <br/>plusz 109 kg: Nagy Péter (Szegedi Lelkesedés) 377 (171, 206) <br/>nők: <br/>64 kg: Szalai Lili (Oroszlány) 151 kg (szakítás 67 kg, lökés 84 kg) <br/>71 kg: Mitykó Veronika (Békéscsaba) 196 (91, 105) <br/>76 kg: Polgár Mirjam (Haladás VSE) 176 (78, 98) <br/>81 kg: Szuromi Tímea (BKV Előre) 208 (93, 115) <br/>87 kg: Bazsó Bianka (Haladás VSE) 182 (78, 104) <br/>plusz 87 kg: Gyürüs Barbara (Haladás VSE) 186 (83, 103)</p>
      <related>
        <h4>Kapcsolódók (5)</h4>
        <a href="https://index.hu/sport/2019/09/22/magat_krisztina_antidopping_csoport_keres_sulyemelo_vb_dobos_imre/"/>
        <a href="https://index.hu/sport/2018/11/18/a_szovetsegi_kapitany_is_magyar_bajnok_lett_sulyemelesben/"/>
        <a href="https://index.hu/sport/2017/11/18/a_kapitany_magyar_bajnok_akar_lenni/"/>
        <a href="https://index.hu/sport/2016/11/14/sulyemeles_tinik_nyerik_az_orszagos_bajnoksagot_hol_vannak_a_versenyzok/"/>
        <a href="https://index.hu/sport/hirek/2016/05/03/gyurkovics_lett_a_sulyemelok_kapitanya/"/>
      </related>
    </article>
  </body>
</html>