<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/korpus-psykhlikarni-v-lypynakh-vidremontuiut-/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T17:08:00+00:00"/>
    <meta property="og:title" content="Корпус психіатричної лікарні в Липинах відремонтують"/>
    <meta property="og:description" content="Протягом року заплановано здійснити реконструкцію даху корпусу № 4 Волинської обласної психіатричної лікарні № 1, що на вулиці Теремнівській, 98 у селі Липини Луцького району"/>
  </head>
  <body>
    <article>
      <h1>Корпус психіатричної лікарні в Липинах відремонтують</h1>
      <address>
        <time datetime="2019-11-24T17:08:00+00:00">24 Nov 2019, 17:08</time>
      </address>
      <p>Протягом року заплановано здійснити реконструкцію даху корпусу № 4 Волинської обласної психіатричної лікарні № 1, що на вулиці Теремнівській, 98 у селі Липини Луцького району.<br/><br/>Відкриті <a href="https://prozorro.gov.ua/tender/UA-2019-11-22-002934-b">торги</a> для пошуку підрядника медичний заклад оголосив 22 листопада. Тендерні пропозиції прийматимуть до 7 грудня, а аукціон має стартувати 9 грудня.<br/><br/>Очікувана вартість робіт становить 2,739 мільйона гривень.<br/><br/>Реконструкція даху корпусу включатиме демонтаж парапетних плит, улаштування стяжок, мурування стін, улаштування вікон, дверей, покрівлі, монтаж сходів, облаштування водостоків, термоізоляцію, електроосвітлення горища, утеплення покрівлі, встановлення блискавкозахисту тощо.<br/><br/>Роботи мають завершити до 31 грудня 2020 року. Гарантійний термін експлуатації об’єкта становитиме 10 років.<br/><br/>Відзначимо, що Волинська обласна психіатрична лікарня № 1 оголошувала тендер на реконструкцію даху четвертого корпусу <b><a href="https://www.volynnews.com/ua/news/all/korpus-psykhlikarni-v-lypynakh-vidremontuiut-/../../../../news/health/volynska-psykhlikarnia-vidremontuye-dakh-za-27-mln-/">рік тому</a></b>, однак торги згодом відмінили. Реклама</p>
    </article>
  </body>
</html>