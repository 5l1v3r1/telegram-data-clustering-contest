<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709851"/>
    <meta property="og:site_name" content="ישראל היום"/>
    <meta property="article:published_time" content="2019-11-24T17:25:58+00:00"/>
    <meta property="og:title" content="עצוב: כוכבת הקיי-פופ נמצאה מתה"/>
    <meta property="og:description" content="הזמרת הדרום קוריאנית גו הארה ניסתה להתאבד בעבר • לאחר הניסיון שלא צלח כתבה &quot;חוויתי יגון בעקבות מספר אירועים&quot;מוזיקה"/>
  </head>
  <body>
    <article>
      <h1>עצוב: כוכבת הקיי-פופ נמצאה מתה</h1>
      <h2>הזמרת הדרום קוריאנית גו הארה ניסתה להתאבד בעבר • לאחר הניסיון שלא צלח כתבה "חוויתי יגון בעקבות מספר אירועים"</h2>
      <address><time datetime="2019-11-24T17:25:58+00:00">24 Nov 2019, 17:25</time> by <a rel="author" href="https://www.israelhayom.co.il/writer_articles?tid=74089" target="_blank">ענבל חייט</a></address>
      <p>בגיל 28, כוכבת הקיי-פופ הפופלארית גו הארה נמצאה מתה בביתה. גופתה של הארה התגלתה בביתה בסיאול בשבת האחרונה. נכון לעכשיו סיבת המוות לא ידועה, והמשטרה לא אישרה אם מדובר בהתאבדות.</p>
      <p>• <a href="https://www.israelhayom.co.il/article/708865">"יוצר "הנערים": "מדובר באפרטהייד"</a></p>
      <p>• <a href="https://www.israelhayom.co.il/article/708523">תכירו: הכלבים של המפורסמים</a></p>
      <p>• <a href="https://www.israelhayom.co.il/article/708177">נועה קירל ולירן דנינו "מאושרים"</a></p>
      <p>לפני כחצי שנה ניצלו חייה של הארה לאחר שניסתה להתאבד, כשהתגלתה מחוסרת הכרה בביתה על ידי כוחות הצלה שהוזעקו על ידי הסוכן שלה, יום לאחר שפרסמה פוסט מדאיג באינסטגרם שכותרתו הייתה "להתראות". </p>
      <p>מאוחר יותר התנצלה בפני מעריציה ממיטת חוליה בבית החולים על הדאגה שגרמה. "אני מתנצלת על הדאגות והבלאגן שגרמתי... במונחי בריאות אני מתאוששת. חוויתי יגון בעקבות מספר אירועים חופפים, אבל מעכשיו אנסה לחשל את ליבי ולהיות בריאה".</p>
      <figure>
        <iframe src="https://www.youtube.com/embed/qCBs5NOyPdI" width="640" height="360" data-service="Youtube" scrolling="no"/>
      </figure>
      <p>
        <b>סרטון האינסטגרם האחרון של הארה</b>
      </p>
      <p>הארה, שסיימה לאחרונה מסע הופעות ביפן, הייתה חלק מלהקת הפופ קארה שנוסדה ב-2007, וב-2015 פתחה בקריירת סולו. בנוסף לקריירת השירה המצליחה שלה, הארה טיפחה גם קריירה טלוויזיונית  שכללה תפקיד בסדרה "City Hunt", השתתפות בתוכנית ריאליטי משלה והנחייה בתוכנית יופי.</p>
      <p>חייה האישיים סיפקו לא פעם חומר למדורי הרכילות, כשבין הסיפורים שמצאו את דרכם לכותרות ניתן למצוא דיווחים על ניתוחים פלסטיים בפניה ואקס, נגדו הגישה תביעה על אלימות, השחתת רכוש ופרסום תמונת עירום שלה ללא רשותה.</p>
      <p>מאז שנות ה-90, תופעת ההתאבדות בקרב כוכבי קיי פופ הפכה למגיפה של ממש, כשרבים מתלוננים על דכאון קשה ותעשייה אכזרית ונוקשה במיוחד.</p>
      <p>ב-2009 התאבדה גם השחקנית ג'אנג יה ייאון, כשהיא משאירה מאחור מכתב התאבדות בו טענה כי עברה התעללות מינית על ידי גורמים בכירים בתעשייה.</p>
      <p>הארה הייתה חברתה הקרובה של כוכבת הקיי פופ סולי, שהייתה שחקנית, דוגמנית וזמרת מצליחה אף היא, וסבלה במשך תקופה ארוכה מבריונות  קשה ברשת שהובילה לדיכאון שבסופו של דבר גרם לה להתאבד באוקטובר השנה.</p>
      <p>• <a href="https://www.israelhayom.co.il/article/708479">קים אור אזולאי נגד מעיין אדם</a></p>
      <p>• <a href="https://www.israelhayom.co.il/article/705771">התוכנית המביכה של ליהיא ונעמה</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
    </article>
  </body>
</html>