<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/society/rvaly-odyn-na-odnomu-odiah-u-rivnomu-pidlitky-shturmuvaly-sekond-khend-video/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T17:37:00+00:00"/>
    <meta property="og:title" content="Рвали один на одному одяг: у Рівному підлітки штурмували секонд-хенд. Відео"/>
    <meta property="og:description" content="У декількох містах України натовпи містян, які зібралися під секонд-хендами у день завозу, розбили і ледь не виламали двері під час відкриття магазинів"/>
  </head>
  <body>
    <article>
      <h1>Рвали один на одному одяг: у Рівному підлітки штурмували секонд-хенд. Відео</h1>
      <address>
        <time datetime="2019-11-24T17:37:00+00:00">24 Nov 2019, 17:37</time>
      </address>
      <p>У декількох містах України натовпи містян, які зібралися під секонд-хендами у день завозу, розбили і ледь не виламали двері під час відкриття магазинів.<br/><br/>Очевидці показали в мережі відео таких штурмів у Харкові та Рівному. Ролики опубліковані в Telegram, передає «<a href="https://www.obozrevatel.com/ukr/society/evropa-vse-blizhche-ukraintsi-shturmom-vzyali-sekond-hendi-video.htm">Обозреватель</a>».<br/><br/>Подібні атаки на секонд-хенди в Україні вже стали звичними.<br/><br/>«Європа все ближче і ближче! У Рівному підлітки штурмом взяли секонд-хенд. Рівень доходів населення не дозволяє купувати хороші і нові речі чи це менталітет?» – передає у Telegram «Нетиповий Харків».<br/><br/>На відео видно, як люди штовхаються, рвуть одне одному одяг і виламують вхідні двері у магазин. Серед натовпу - жінки, підлітки та діти.</p>
      <figure>
        <embed-post data-src="https://t.me/netipichnyi_kharkov/2734" data-service="Telegram"/>
      </figure>
      <p>«Харків, кінець листопада 2019 року. Новий завіз у секонд», – повідомляє канал «Харків 1654».</p>
      <figure>
        <embed-post data-src="https://t.me/kharkiv_1654/1174" data-service="Telegram"/>
      </figure>
      <p>Водночас на викладених у мережі роликах можна помітити, що люди в натовпах, які штурмують секонди, не виглядають бідно одягненими. Адже відомо, що «поритися» у поношених європейських речах, серед яких зустрічаються і брендові, люблять навіть затяті модники. Реклама</p>
    </article>
  </body>
</html>