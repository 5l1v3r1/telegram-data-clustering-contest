<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/virat-kohli-became-the-worlds-fifth-most-successful-captain-263284"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T17:40:57+00:00"/>
    <meta property="og:title" content="विराट के लिए लक्की बनी पिंक बॉल, कोलकाता टेस्ट में तोड़े कई रिकार्ड"/>
    <meta property="og:description" content="कोलकाता : सफलता के रथ पर सवार भारतीय कप्तान विराट कोहली आस्ट्रेलिया के एलेन बार्डर को पीछे छोड़कर दुनिया के पांचवें सबसे सफल कप्तान बन गए हैं। विराट ने यहां ईडन गार्डन में रविवार को बंगलादेश को दूसरे टेस्ट में पारी और 46 रन की अंतर से हराकर यह उपलब्धि अपने नाम की। विराट की अपनी कप्तानी में 53 मैचों में यह 33वीं जीत है और इसके साथ ही वह आस्ट्रेलिया के दिग्गज कप्तान एलेन बार्डर से आगे निकल गए हैं। बार्डर ने 1984-94 के बीच 93 टेस्टों में आस्ट्रेलिया की कप्तानी की थी और 32 टेस्ट जीते थे। कप्तानी में सर्वाधिक टेस्ट जीतने के मामले में विराट से आगे वेस्टइंडीज़ के क्लाइव लॉयड (36 टेस्ट जीत), ऑस्ट्रेलिया के स्टीव वॉ (41) और रिकी पोंटिंग (48) तथा दक्षिण अफ्रीका के ग्रीम स्मिथ (53) हैं। विराट की कप्तानी में भारत ने 11वीं बार पारी से जीत हासिल की।"/>
  </head>
  <body>
    <article>
      <h1>विराट के लिए लक्की बनी पिंक बॉल, कोलकाता टेस्ट में तोड़े कई रिकार्ड</h1>
      <address><time datetime="2019-11-24T17:40:57+00:00">24 Nov 2019, 17:40</time> by <a rel="author">Rkumar</a></address>
      <p>कोलकाता : सफलता के रथ पर सवार भारतीय कप्तान विराट कोहली आस्ट्रेलिया के एलेन बार्डर को पीछे छोड़कर दुनिया के पांचवें सबसे सफल कप्तान बन गए हैं। विराट ने यहां ईडन गार्डन में रविवार को बंगलादेश को दूसरे टेस्ट में पारी और 46 रन की अंतर से हराकर यह उपलब्धि अपने नाम की। विराट की अपनी कप्तानी में 53 मैचों में यह 33वीं जीत है और इसके साथ ही वह आस्ट्रेलिया के दिग्गज कप्तान एलेन बार्डर से आगे निकल गए हैं। बार्डर ने 1984-94 के बीच 93 टेस्टों में आस्ट्रेलिया की कप्तानी की थी और 32 टेस्ट जीते थे। कप्तानी में सर्वाधिक टेस्ट जीतने के मामले में विराट से आगे वेस्टइंडीज़ के क्लाइव लॉयड (36 टेस्ट जीत), ऑस्ट्रेलिया के स्टीव वॉ (41) और रिकी पोंटिंग (48) तथा दक्षिण अफ्रीका के ग्रीम स्मिथ (53) हैं। विराट की कप्तानी में भारत ने 11वीं बार पारी से जीत हासिल की।</p>
      <p>READ NEWS : <a href="https://www.dainiksaveratimes.com/sports/cricket/news/indian-pacers-hunt-as-a-pack-says-bharat-arun-263280">पिंक बॉल टेस्ट में तेज गेंदबाजों का जलवा, अरुण बोले- ‘एकजुट</a>...</p>
      <figure>
        <iframe data-src="https://twitter.com/ICC/status/1198530705380315136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>महेंद्र सिंह धोनी ने अपनी कप्तानी में नौ टेस्ट पारी से जीते थे। मोहम्मद अज़हरुद्दीन ने आठ टेस्ट और सौरभ गांगुली ने सात टेस्ट पारी के अंतर से जीते थे। विराट ने इसके साथ ही लगातार चार टेस्ट पारी से जीतने का अज़हरुद्दीन का रिकार्ड तोड़कर नया विश्व रिकॉर्ड बना दिया है। अज़हर की कप्तानी में भारत ने 1992-93 और 1993-94 में लगातार तीन टेस्ट पारी के अंतर से जीते थे। विराट की अपनी कप्तानी में यह लगातार सातवीं जीत है और उन्होंने लगातार छह टेस्ट जीतने के धोनी के रिकार्ड को तोड़ दिया है। विराट ने वेस्टइंडीज़ में दो टेस्ट, दक्षिण अफ्रीका से तीन घरेलू टेस्ट और बंगलादेश से दो घरेलू टेस्ट जीते हैं।</p>
      <p>READ NEWS : <a href="https://www.dainiksaveratimes.com/sports/cricket/news/australia-beat-pakistan-by-an-innings-and-5-runs-in-the-first-test-263264">AUS vs PAK : आस्ट्रेलिया ने पहले टेस्ट में पाकिस्तान को</a>...</p>
      <p>धोनी ने 2013 में आस्ट्रेलिया के खिलाफ चार टेस्ट और वेस्टइंडीज़ के खिलाफ दो टेस्ट जीते थे। भारतीय रन मशीन और कप्तान विराट कोहली ने इस मैच में अपने शतक के साथ कप्तान के तौर पर 5000 रन भी पूरे कर लिए और कप्तान के रुप में सबसे तेज 5000 रन बनाने वाले खिलाड़ी भी बन गए। इस शतक के साथ वह भारत के विशिष्ट बल्लेबाजों के एलीट क्लब में शामिल हो गये हैं। विराट ने भारत के पांच प्रमुख टेस्ट केंद्रों मुंबई, कोलकाता, चेन्नई, बेंगलुरु और दिल्ली में टेस्ट शतक बनाने की अछ्वुत उपलब्धि हासिल कर ली। इससे पहले यह उपलब्धि गुंडप्पा विश्वनाथ, सुनील गावस्कर और सचिन तेंदुलकर के नाम थी।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Virat Kohli became the world's fifth most successful captain</p>
    </article>
  </body>
</html>