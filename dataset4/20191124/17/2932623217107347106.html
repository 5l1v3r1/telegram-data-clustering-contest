<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/dunya/664728.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-24T17:04:00+00:00"/>
    <meta property="og:title" content="İran destekli terörist grupların karargah olarak kullandığı okulda patlama: 4 ölü"/>
    <meta property="og:description" content="Suriye-Irak sınırının yakınında Meyadin ilçesinde İran destekli terörist grupların karargah olarak kullandığı okulda meydana gelen patlamalar sonucu 4 kişi öldü."/>
  </head>
  <body>
    <article>
      <h1>İran destekli terörist grupların karargah olarak kullandığı okulda patlama: 4 ölü</h1>
      <h2>Suriye-Irak sınırının yakınında Meyadin ilçesinde İran destekli terörist grupların karargah olarak kullandığı okulda meydana gelen patlamalar sonucu 4 kişi öldü.</h2>
      <address>
        <time datetime="2019-11-24T17:04:00+00:00">24 Nov 2019, 17:04</time>
      </address>
      <p>AA muhabirinin bölgedeki güvenilir kaynaklardan edindiği bilgilere göre, Meyadin ilçesinde İran destekli Hizbullah terörist grubun karargah olarak kullandığı İbni Sina Okulu'nda art arda patlamalar yaşandı.</p>
      <p>Nedeni henüz bilinmeyen patlamalar sonucu 4 milis hayatını kaybetti.</p>
      <p>İran destekli yabancı terörist grupların Deyrizor'a yerleşmelerine giden süreç, Nisan 2016'da rejimin Rusya'nın hava desteğiyle Humus'a bağlı Karyateyn ve Mart 2017'de Tedmur'u (Palmira) düzenlediği operasyonlar sırasında başlamıştı.</p>
      <p>Bu gruplar, Suriye'de İdlib, Şam, Humus, Lübnan sınırı ve Deyrizor'da konuşlu bulunuyor.</p>
      <p>İran'dan Lübnan'a uzanan kara bağlantısını, önemli boru hatları ve ticaret yollarını korumak için yayılan gruplar, Deyrizor'da el koydukları mülklerde mezhep temelli eğitim veriyor, kültürel faaliyetler düzenliyor, hüseyniyeler açıyor.</p>
    </article>
  </body>
</html>