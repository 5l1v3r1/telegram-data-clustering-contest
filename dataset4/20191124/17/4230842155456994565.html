<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191124-dtp-za-uchastyu-avto-kuleby-z-yavylosya-video-momentu-avariyi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-24T17:47:03+00:00"/>
    <meta property="og:title" content="ДТП за участю авто Кулеби: з’явилося відео моменту аварії"/>
    <meta property="og:description" content="Момент аварії на Одеській трасі біля села Чабани, в якій постраждав уповноважений президента з прав дітей Микола Кулеба зі своїми дітьми, потрапив на відео."/>
  </head>
  <body>
    <article>
      <h1>ДТП за участю авто Кулеби: з’явилося відео моменту аварії</h1>
      <address>
        <time datetime="2019-11-24T17:47:03+00:00">24 Nov 2019, 17:47</time>
      </address>
      <p>Момент аварії на Одеській трасі біля села Чабани, в якій постраждав уповноважений президента з прав дітей Микола Кулеба зі своїми дітьми, потрапив на відео.</p>
      <p>ДТП за участю автомобіля уповноваженого з прав дітей Миколи Кулеби потрапила на відео. На кадрах видно, як вантажівка зносить Toyota, в якій знаходився Кулеба і двоє його синів.</p>
      <p>До слова, винуватцем аварії, за попередньою інформацією, називають саме чиновника, який проїхав на червоне світло і нібито перевозив дітей без автокрісел.</p>
      <p><b>Читайте:</b> <a href="https://fakty.com.ua/ua/proisshestvija/20191123-smertelna-dtp-na-trasi-kyyiv-chop-vantazhivka-protaranyla-dva-mikroavtobusy/">Смертельна ДТП на трасі Київ-Чоп: вантажівка протаранила два мікроавтобуси</a></p>
      <p>Заступник міністра внутрішніх справ Антон Геращенко підтвердив інформацію про ДТП за участю уповноваженого з прав дітей.</p>
      <blockquote>– 24 листопада в 13.30 в селищі Чабани Києво-Святошинського району Київської області житель села Гатне П., 1998 р.н., без постійного місця роботи, керуючи мікроавтобусом Volkswagen, на перехресті автодороги допустив зіткнення з автомобілем Toyota під керуванням Миколи Кулеби, 1972 р.н., уповноваженого президента України з прав дитини, – написав він.</blockquote>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKyivOperativ%2Fvideos%2F979964929068934%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Нагадаємо, Микола <a href="https://fakty.com.ua/ua/ukraine/20191124-upovnovazhenyj-z-prav-dytyny-mykola-kuleba-potrapyv-u-dtp-i-perebuvaye-v-reanimatsiyi/">Кулеба потрапив в аварію</a> разом зі своїми синами і зараз знаходиться в реанімації.</p>
      <p>З чиновником були старший син Тимофій, який госпіталізований в дуже важкому стані і молодший син Єлисей.</p>
    </article>
  </body>
</html>