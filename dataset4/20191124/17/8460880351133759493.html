<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/digitalia/a-viselheto-kutyuk-az-egeszseges-testmozgast-tamogatjak-2140953/"/>
    <meta property="og:site_name" content="BAMA"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="A viselhető kütyük az egészséges testmozgást támogatják"/>
    <meta property="og:description" content="Kimutatható a kapcsolat az inaktív életmód és egyes, nem fertőző betegségek között."/>
  </head>
  <body>
    <article>
      <h6 class="kicker">NEM CSUPÁN DIVAT</h6>
      <h1>A viselhető kütyük az egészséges testmozgást támogatják</h1>
      <address>
        <time datetime="2019-11-24T17:00:00+00:00">24 Nov 2019, 17:00</time>
      </address>
      <h4>Az Egészségügyi Világszervezet szerint miközben a felnőttek 30%-a nem mozog eleget, kimutatható a kapcsolat az inaktív életmód és egyes, nem fertőző betegségek között.</h4>
      <p>A mozgáshiány korunk egyik népbetegsége, amely az európai felnőttek és kamaszkorúak nagy hányadát érinti, és össztársadalmi szinten is jelentős problémákat okoz.</p>
      <p>A <a href="https://www.europeactive.eu/">EuropeActive</a> civil szervezet arra hívja fel a figyelmet, hogy kimutatható a kapcsolat az inaktivitás és a nem fertőző betegségek, valamint egyes hangulati és szorongásos rendellenességek között. Az európai egészség- és fitneszpiaccal foglalkozó nonprofit szervezet arra is rávilágított, hogy a mozgáshiány óriási kiadásokat jelent a társadalom számára. A mozgásszegény életmód számlájára 1,4-szer annyi költség írható, mint amennyibe a légszennyezettségből fakadó károk enyhítése kerül az Európai Unió 27 tagországában.</p>
      <p>Ugyanakkor Európa egyre aktívabbá válik, ahogyan azt a Deloitte nemzetközi tanácsadó cég 2019-es elemzése is bizonyítja, amely többek között <a href="https://www2.deloitte.com/content/dam/Deloitte/es/Documents/acerca-de-deloitte/Deloitte-ES-TMT-European-Health-Fitness-Market-2019.pdf">az európai fitneszpiac növekedéséről számol be</a>.</p>
      <figure>
        <img src="https://kpi.mediaworks.hu/wp-content/uploads/2019/11/HonorBand5sport.jpg"/>
      </figure>
      <h3>Tippek a hatékonyabb testmozgáshoz</h3>
      <p>Az okoseszközök további segítséget nyújthatnak az erőnlét folyamat követésében és a felhasználók közösséget alkotva együtt érhetik el mozgással kapcsolatos céljaikat. A Honor viselhető sporteszközein keresztül igyekszik segítséget nyújtani abban, hogy az emberek egyszerűbben építhessék be mindennapjaikba a mozgást, és növeljék az edzés hatékonyságát.</p>
      <p>Az alábbi javaslatokat gyűjtötték össze az egészség megőrzéséhez és a hatékonyabb testmozgáshoz:</p>
      <p>
        <b>1. Folyamatosan mérje a szívverését, hogy a legoptimálisabb pulzusszám mellett sportoljon</b>
      </p>
      <p>A viselhető okoseszköz egész nap valós időben méri a pulzust, és a hozzá kapcsolt telefon GPS-ének köszönhetően minden helyzetben azonnali visszajelzést ad a használója aktuális teljesítményéről.</p>
      <p>
        <b>2. Ismerje meg a testét, és tegye biztonságosabbá az edzéseket</b>
      </p>
      <p>A vér oxigénnel való telítettsége az edzések alatt fontos információt ad arról, hogy biztonságos és hatékony-e az adott mozgásforma. A véroxigénszint 90 és 100 százalék között tekinthető normálisnak. Ha 89 százalék alá esik a véroxigénszint, orvosi megfigyelés javasolt.</p>
      <p>A Band 5 az egyetlen belépő szintű okoskarkötő, amely beépített véroxigénszint-mérővel rendelkezik, így megmutatja, hogyan alkalmazkodik a testünk az edzéshez vagy nagy magasságokhoz.</p>
      <p>
        <b>3. Aludjon jól, hogy a szervezet megfelelően pihenhessen</b>
      </p>
      <p>Az optimális éjszakai pihenés valószínűleg a testedzési rutin legkevésbé figyelembe vett eleme. A TrueSleep technológia valós időben figyeli és elemzi az alvásminőséget, azonosítja az alvási szokásokat, és javaslatokkal segíti az alvásminőség javítását.</p>
      <p>
        <b>4. Mozogjon változatosan</b>
      </p>
      <p>Akár az edzés eredményességének növelése, akár egy új mozgásforma iránti kíváncsiság miatt, de mindenképpen érdemes változatos gyakorlatokkal megismertetni a testünket. A Honor tíz különböző sporttevékenyéget támogat a pulzusszám, az edzési időtartam, a távolság vagy például futás esetén a lépésfrekvencia mérésével. 50 méter mélységig vízálló, és többféle úszásnemben biztosítja a fejlődéshez szükséges információkat.</p>
    </article>
  </body>
</html>