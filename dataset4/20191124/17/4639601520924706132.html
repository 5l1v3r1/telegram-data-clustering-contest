<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/politics/diem25-o-apologismos-kai-oi-stoxoi-apo-ton-giani-varoufaki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T17:15:08+00:00"/>
    <meta property="og:title" content="DiEM25 : Ο απολογισμός και οι στόχοι από τον Γιανη Βαρουφάκη"/>
    <meta property="og:description" content="Τον απολογισμό για την έως τώρα πορεία του DiEM 25 έκανε ο Γιάνης Βαρουφάκης, στο συνέδριο του Κινήματος που πραγματοποιείται στην Πράγα."/>
  </head>
  <body>
    <article>
      <h1>DiEM25 : Ο απολογισμός και οι στόχοι από τον Γιανη Βαρουφάκη</h1>
      <h2>Τον απολογισμό για την έως τώρα πορεία του DiEM 25 έκανε ο Γιάνης Βαρουφάκης, στο συνέδριο του Κινήματος που πραγματοποιείται στην Πράγα.</h2>
      <address><time datetime="2019-11-24T17:15:08+00:00">24 Nov 2019, 17:15</time> by <a rel="author">ΤοΒΗΜΑ Team</a></address>
      <p>Τον απολογισμό για την έως τώρα πορεία του DiEM 25 έκανε ο Γραμματέας του ΜέΡΑ 25, <a href="https://www.tovima.gr/tag/%CE%B3%CE%B9%CE%AC%CE%BD%CE%B7%CF%82-%CE%B2%CE%B1%CF%81%CE%BF%CF%85%CF%86%CE%AC%CE%BA%CE%B7%CF%82/">Γιάνης Βαρουφάκης</a>, στο συνέδριο του Κινήματος που πραγματοποιείται στην Πράγα.</p>
      <p>Σύμφωνα με σχετική ανακοίνωση του ΜέΡΑ25 ο κ Βαρουφάκης , ανέλυσε τι δούλεψε και τι χρειάζεται ακόμα δουλειά, θέτοντας τους στόχους για το DiEM 2.0.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <h3>Οι στόχοι του DiEM25</h3>
      <p>• Εμβάθυνση της εσωτερικής δημοκρατίας (με περισσότερες συνελεύσεις μελών για διάφορα πολιτικά ζητήματα που ανακύπτουν), στην κατεύθυνση ότι η δημοκρατία ξεκινάει από το ίδιο μας το σπίτι.</p>
      <p>• Επανεξέταση των συμμαχιών, εστιάζοντας στη δημιουργία «εκλογικών βραχιόνων» σε περισσότερες χώρες της Ευρώπης, ώστε να αποφεύγονται «ευκαιριακές συνεργασίες», αλλά παράλληλα «να μην διολισθήσουμε στο μονοπάτι του απομονωτισμού».</p>
      <p>• Πλήρης ανάπτυξη της «Νέας Πράσινης Συμφωνίας» μας για την Ευρώπη, της «Προοδευτικής Διεθνούς» και της «προνομιακής» μας σχέσης με τους Εργατικούς στη Βρετανία.</p>
      <p>• Δημιουργία «διαύλου» για συνομιλία με τους προοδευτικούς ευρωσκεπτικιστές, «ώστε να τους πείσουμε ότι επιθυμούμε τον ριζικό μετασχηματισμό αυτής της Ευρώπης και όχι απλά τη μεταρρύθμιση της».</p>
      <h4>Ανάγκη μεταρρύθμισης της ΕΕ</h4>
      <p>«Να τους καταστήσουμε σαφές», σημείωσε ο κ. Βαρουφάκης, ότι «και εμείς πιστεύουμε ότι αυτή η Ευρωπαϊκή Ένωση δεν μπορεί να μεταρρυθμιστεί, αν δεν υπάρξει πραγματική ρήξη με τους θεσμούς του κατεστημένου, με τα καρτέλ της και τον όψιμο χρηματοπιστωτικό καπιταλισμό». Σε αντίθετη περίπτωση, πρόσθεσε, δεν υπάρχει προοπτική για μια βιώσιμη, κοινή ευημερία.</p>
      <p>Ο Γραμματέας του ΜέΡΑ 25 εξέφρασε την εκτίμηση ότι «η ατζέντα μας προκαλεί την έντονη αντίδραση των Βρυξελλών, συμπεριλαμβανομένης μάλιστα και της απειλής της αποπομπής όποιας χώρας τολμήσει να την υιοθετήσει».</p>
      <p>Ωστόσο, τόνισε , «ο ριζοσπαστικός μας ευρωπαϊσμός ξεσκεπάζει τόσο την άρνηση του κατεστημένου για μια ευημερούσα ήπειρο, όσο και την ετοιμότητα του να θυσιάσει την Ευρώπη μέσω της μετατροπής της σε ένα σιδερόφραχτο κλουβί λιτότητας».</p>
      <h4>Σχέδιο για τον «μετα-καπιταλισμό»</h4>
      <p>• Διεύρυνση των αιτημάτων μας πέρα από την ανάγκη του εκδημοκρατισμού της Ευρώπης με ένα σχέδιο για τον «μετά-καπιταλισμό». Όπως είπε ο Γραμματέας του ΜέΡΑ 25 «έχουμε δικαίως εν μέρει επικριθεί για το γεγονός ότι δεν εναντιωθήκαμε σθεναρά στα ακρότατα όρια ενός καταστροφικού χρηματοπιστωτικού καπιταλισμού που δεν μπορεί να αλλάξει και προωθείται από την παρασιτική ολιγαρχία και αναφερόμενος στην περαιτέρω δράση του DiEM25 είπε:</p>
      <p>« Το «DiEM 2.0» πρέπει να αναπτύξει ένα πρόγραμμα για την υπέρβαση αυτού του καπιταλισμού. Η «Νέα Πράσινη Συμφωνία» μας, συνιστά το πρώτο ελπιδοφόρο βήμα για ένα καλύτερο μέλλον. Πρέπει όμως τώρα να καταθέσουμε στους πολίτες το όραμα μας για το τι θα ακολουθήσει αυτό το καπιταλιστικό σύστημα.</p>
      <p>»Μια καλύτερη δημοκρατία, όπου κανείς δεν θα μπορεί να κατέχει μετοχές μιας επιχείρησης στην οποία ο ίδιος δεν θα είναι εργαζόμενος, όπου δεν θα υπάρχουν ιδιωτικές τράπεζες αλλά αντ’ αυτών η Κεντρική Τράπεζα θα παρέχει τη δυνατότητα για δωρεάν ηλεκτρονικούς τραπεζικούς λογαριασμούς σε όλους τους πολίτες.</p>
      <p>»Μια κοινωνία που θα παρέχει έναν αποταμιευτικό λογαριασμό σε κάθε παιδί που γεννιέται. Οι σπόροι ενός τέτοιου οράματος ενυπάρχουν ήδη στο πρόγραμμα και το μανιφέστο μας. Έργο του «DiEM 2.0» είναι να αναπτύξει με αυτούς τους σπόρους την ατζέντα του «μετά-καπιταλισμού» γύρω από την οποία θα οργανωθούν οι νέοι και οι μεγαλύτεροι σε όλη την</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>