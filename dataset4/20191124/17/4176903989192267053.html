<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/milijarder-blumberg-ulazi-u-trku-za-predsednika-sad/"/>
    <meta property="og:site_name" content="Krstarica"/>
    <meta property="article:published_time" content="2019-11-24T17:05:00+00:00"/>
    <meta property="og:title" content="Milijarder Blumberg ulazi u trku za predsednika SAD"/>
    <meta property="og:description" content="VASHINGTON (Reuters) - Milijarder Majkl Blumberg, bivši gradonačelnik Njujorka, ušao je danas u trku za kandidata Demokratske partije na predsedničkim"/>
  </head>
  <body>
    <article>
      <h1>Milijarder Blumberg ulazi u trku za predsednika SAD</h1>
      <address><time datetime="2019-11-24T17:05:00+00:00">24 Nov 2019, 17:05</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521259-750x430.jpg"/>
        <figcaption>Foto: Tanjug</figcaption>
      </figure>
      <p>VASHINGTON (Reuters) – Milijarder Majkl Blumberg, bivši gradonačelnik Njujorka, ušao je danas u trku za kandidata Demokratske partije na predsedničkim izborima iduće godine, iako je u martu rekao da se neće kandidovati za Belu kuću.</p>
      <p>„Kandidujem se za predsednika da bih pobedio Donalda Trampa i obnovio Ameriku. Ne možemo da priuštimo sebi još četiri godine nesmotrenih i neetičkih akcija predsednika Trampa“, rekao je Blumberg (77), medijski mogul koji je osnovao Blumberg LP, prenosi Rojters.</p>
      <p>Kandidatura centriste Blumberga predstavlja kasni izazov velikom broju demokratskih kandidata koji se nalaze blizu vrha po ispitivanjima javnog mnjenja – kolegi centristi Džou Bajdenu, bivšem američkom potpredsedniku, i Pitu Butidžidžu, gradonačelniku grada Saut Benda u Indijani, kao i uglednim liberalnim senatorima Elizabet Voren i Berniju Sandersu.</p>
      <p>Kao osmi najbogatiji Amerikanc na Forbsovoj listi, sa procenjenom vrednosti od 53,4 milijarde dolara, Bloomberg će imati tu prednost da može sam da finansira svoju kampanju i uloži milione dolara u oglašavanje i zapošljavanje osoblja, prenosi agencija.</p>
      <p>Blumberg je u četvrtak podneo dokumenta Saveznoj izbornoj komisiji SAD da bi se kandidovao za predsednika.</p>
      <p>(Tanjug)</p>
    </article>
  </body>
</html>