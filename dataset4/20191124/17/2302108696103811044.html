<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/foto-un-pod-s-a-prabusit-in-italia-din-cauza-ploilor-abundente-care-au-provocat-alunecari-masive-de-teren.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T17:13:24+00:00"/>
    <meta property="og:title" content="FOTO Un pod s-a prăbușit în Italia din cauza ploilor abundente care au provocat alunecări masive de teren"/>
    <meta property="og:description" content="Un pod rutier de pe o autostradă s-a prăbuşit duminică în regiunea Liguria din nord-vestul Italiei, în apropiere de oraşul de coastă Savona, a anunţat un"/>
  </head>
  <body>
    <article>
      <h1> FOTO Un pod s-a prăbușit în Italia din cauza ploilor abundente care au provocat alunecări masive de teren </h1>
      <address><time datetime="2019-11-24T17:13:24+00:00">24 Nov 2019, 17:13</time> by <a rel="author">Redacția</a></address>
      <p>Un pod rutier de pe o autostradă s-a prăbuşit duminică în regiunea Liguria din nord-vestul Italiei, în apropiere de oraşul de coastă Savona, a anunţat un purtător de cuvânt al companiei care operează autostrada, SIAS, transmite Reuters, citată de Agerpres.ro.</p>
      <figure>
        <img src="https://cdn.g4media.ro/wp-content/uploads/2019/11/pod-prabusit-italia-agerpres-e1574615596481.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/pod-prabusit-italia-agerpres-e1574615596481.jpg"/>
      </figure>
      <p>Preşedintele din Liguria, Giovanni Toti, a explicat că vremea rea a provocat o alunecare masivă de teren care a lovit viaductul şi că este posibil ca o maşină să fi fost implicată, dar acest lucru nu a fost confirmat, potrivit agenţiei de presă ANSA din Italia.</p>
      <p>Liguria este aceeaşi regiune în care un pod rutier de pe o autostradă s-a prăbuşit anul trecut la Genova, incident în care au murit 43 de oameni. Cunoscut sub numele de podul Morandi, acesta era operat de Autostrade per l’Italia, o unitate a grupului de infrastructură Atlantia.</p>
      <p>Ploile abundente au provocat inundaţii mari în nordul Italiei luna aceasta.</p>
      <p>
        <i>sursa foto: <a href="https://www.facebook.com/giovatoti/photos/pcb.2485809441666421/2485808788333153/?type=3&amp;theater">Giovanni Toti</a>/Facebook.com via Agerpres.ro.</i>
      </p>
    </article>
  </body>
</html>