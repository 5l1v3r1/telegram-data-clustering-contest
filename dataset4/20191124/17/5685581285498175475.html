<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/kopek-kavgasi-ortaligi-kan-golune-cevirdi-1286830-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T17:38:00+00:00"/>
    <meta property="og:title" content="Köpek kavgası ortalığı kan gölüne çevirdi"/>
    <meta property="og:description" content="Mersin'de aralarında husumet bulunan aileler arasında çıkan kavga sonucu 3 kişi hayatını kaybetti, bir kişi yaralandı."/>
  </head>
  <body>
    <article>
      <h1>Köpek kavgası ortalığı kan gölüne çevirdi</h1>
      <h2>Mersin'de aralarında husumet bulunan aileler arasında çıkan kavga sonucu 3 kişi hayatını kaybetti, bir kişi yaralandı.</h2>
      <address>
        <time datetime="2019-11-24T17:38:00+00:00">24 Nov 2019, 17:38</time>
      </address>
      <p>Mersin'in <a href="http://www.gazetevatan.com/arama/?Keyword=Anamur">Anamur</a> ilçesinde husumetli olan komşu aileler arasında çıkan tartışmada silahlı kavgaya dönüştü. Tüfekle vurulan 3 kişi hayatını kaybetti, 1 kişi ağır yaralandı.</p>
      <p>
        <b>KÖPEĞİNİN İÇTİĞİNİ GÖRDÜ</b>
      </p>
      <p>Olay, öğleden sonra Anamur merkeze 15 kilometre uzaklıktaki Karalarbahşiş Mahallesi'nde meydana geldi. Mustafa Nehir (65) ile İbrahim Nehir (25), bahçelerine satmak için koydukları sütlerini aralarında husumet olan komşularının köpeğinin içtiğini gördü.</p>
      <p>
        <b>BÜYÜYEREK KAVGAYA DÖNÜŞTÜ</b>
      </p>
      <p>Mustafa Nehir, komşularının oğlu <a href="http://www.gazetevatan.com/arama/?Keyword=AL%C4%B0%20CAN">Ali Can</a> Çatak'a (18) tepki gösterdi. Çıkan tartışma büyüyerek kavgaya dönüştü. Ali Can Çatak'ın babası Ali Çatak (40) da kavgaya karıştı. Kavga sırasında kim tarafından ateşlendiği belli olmayan tüfekten çıkan saçmalar Ali Can Çatak, İbrahim Nehir, Mustafa Nehir ve ismi öğrenilemeyen kişiye isabet etti.</p>
      <p>
        <b>ORTALIK KAN GÖLÜNE DÖNDÜ</b>
      </p>
      <p>4 kişi kanlar içinde yere yığılırken, çevredekilerin ihbarı üzerine <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ve <a href="http://www.gazetevatan.com/arama/?Keyword=Jandarma">jandarma</a> ekipleri sevk edildi. Ali Çatak ise olay yerinden kaçtı. Sağlık görevlilerince ilk müdahalesi yapılan 4 yaralı hastaneye kaldırıldı. Tedaviye alınan yaralılardan İbrahim Nehir, Mustafa Nehir ve Ali Can Çatak, doktorların tüm çabasına rağmen kurtarılamadı. Diğer yaralının sağlık durumunun ciddiyetini koruduğu bildirildi. Ali Çatak'ı yakalamak için jandarma ekiplerince çalışma başlatıldı.</p>
    </article>
  </body>
</html>