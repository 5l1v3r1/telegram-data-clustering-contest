<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/yeni-malatyaspor-fenerbahce-0-0-mac-ozeti-257764h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T17:58:00+00:00"/>
    <meta property="og:title" content="Yeni Malatyaspor - Fenerbahçe 0-0 (Maç özeti)"/>
    <meta property="og:description" content="Beşiktaş, Başakşehir ve Trabzonspor'un haftayı 3 puanla kapattığı haftada Fenerbahçe deplasmanda karşılaştığı Yeni Malatyaspor ile puanları bölüşmek zorunda kaldı. Golsüz sona eren maçta sarı lacivertli ekip zirve yarışında yara aldı."/>
  </head>
  <body>
    <article>
      <h1>Yeni Malatyaspor - Fenerbahçe 0-0 (Maç özeti)</h1>
      <address><time datetime="2019-11-24T17:58:00+00:00">24 Nov 2019, 17:58</time> by <a rel="author">Yeni Çağ Gazetesi</a></address>
      <p>
        <b>Beşiktaş, Başakşehir ve Trabzonspor'un haftayı 3 puanla kapattığı haftada Fenerbahçe deplasmanda karşılaştığı Yeni Malatyaspor ile puanları bölüşmek zorunda kaldı. Golsüz sona eren maçta sarı lacivertli ekip zirve yarışında yara aldı.</b>
      </p>
      <p>Fenerbahçe Süper Lig'de 12. hafta maçında deplasmanda Yeni Malatyaspor ile golsüz berabere kaldı. </p>
      <p>Fenerbahçe'nin kaptanı Emre Belözoğlu ilk yarıda bir penaltı atışından yararlanamadı. Sarı lacivertli ekibin forvet hattında yetersiz görüntü çizmesi ise dikkat çekti.</p>
      <p>
        <b>MAÇ ÖZETİ</b>
      </p>
      <p>Mücadelenin 5. dakikasında Alper sağ kanattan ceza sahasına girerken Mina'nın müdahalesi ile yerde kaldı ve Fenerbahçe tehlikeli olabilecek bir noktadan serbest vuruş kazandı. Emre'nin kullandığı serbest vuruşta savunma topu kornere yolladı.</p>
      <figure>
        <img src="https://www.yenicaggazetesi.com.tr/d/other/3ddfd33dc0babe68d80f42fc16d8832d.jpg"/>
      </figure>
      <p>Karşılaşmanın 12. dakikasında ev sahibi Yeni Malatyaspor maçın en net pozisyonunu kaçırdı. Yeni Malatyaspor rakip savunmayı eksik yakaladı. Orta alanda Zanka'dan harika sıyrılan Guilherme ceza sahasına girerken uygun durumda sağ ayağıyla vuruşunu yaptı fakat top az farkla yandan dışarı gitti.</p>
      <p>Yeni Malatyaspor'un kaçırdığı pozisyon sonrasında Fenerbahçe de Alper Potuk ile gole çok yaklaştı. Ceza sahasının hemen dışında Hasan Ali'nin pasıyla topla buluşan Alper uzak köşeye yerden sert vurdu ancak kaleci Farnolle soluna iyi uzandı ve gole izin vermedi.</p>
      <p>16. dakikada ilginç anlar yaşandı. Guilherme'nin pasıyla savunma arkasına sarkan Jahovic kaleci Altay'dan sıyrılmak istedi fakat genç kalecinin müdahalesi sonrası dengesini kaybetti. Fenerbahçe savunması topu uzaklaştırmayı başarırkan yardımcı hakem ofsayt bayrağını kaldırdı. Bu pozisyonun ardından Altay Bayındır sakatlık geçirdi. Sağlık görevlileri genç file bekçisinin tedavisi için oyun alanına girdi. Altay'ın tedavisi tamamlandı ve oyun yeniden başladı.</p>
      <p>Karşılaşmanın 30. dakikasında Fenerbahçe gole çok yaklaştı. Ozan'ın derin pasıyla hareketlenen Alper topuk pasıyla Moses'ı gördü fakat Nijeryalı futbolcu uygun durumda topu yandan dışarı attı.</p>
      <p>Karşılaşmanın 40. dakikasında Yeni Malatyaspor'un tehlikeli atağını Altay Bayındır savuşturdu. Guilherme'nin kullandığı serbest vuruşta Mina kafayı vurdu fakat iyi yer tutan Altay topu kornere çelmeyi başardı.</p>
      <p>Karşılaşmanın ilk sarı kartları 44. dakikada çıktı. Hakem Mete Kalkavan Hasan Ali Kaldırım ile Chabake'ye çıktı.</p>
      <p>45. dakikada bir sarı kart da Alper Potuk gördü. Maçın hakemine itirazlarından dolayı Alper kart gören isim oldu.</p>
      <p>45+8. dakikada Fenerbahçe VAR incelemesi sonrası Mete Kalkavan'ın kararı ile penaltı kazandı. Topun başına geçen Emre Belözoğlu penaltıdan yararlanamadı. Emre'nin sol taraftan yaptığı ortada Farnolle ve Moses çarpıştı, boşta kalan topu Yeni Malatyaspor savunması uzaklaştırdı. Moses'ın ceza sahasında yerde kaldığı pozisyon için hakem VAR incelemesi başlattı. Hakem Mete Kalkavan, Moses'ın yerde akldığı pozisyon için VAR incelemesi başlattı ve ardından penaltıyı işaret etti. Penaltıda topun başına geçen Emre Belözoğlu takımını öne geçirme fırsatını değerlendiremedi.</p>
      <figure>
        <img src="https://www.yenicaggazetesi.com.tr/d/other/4d8ea8b2827d7ab76aa237c702a430ef.jpg"/>
      </figure>
      <p>İtirazlarını sürdüren Mina sarı kart gördü. Penaltıya sebebiyet veren Arturo Mina sarı kartı gören isim oldu.</p>
      <p>Ardından maçta ilk yarı sona erdi ve ekipler golsüz eşitlikle soyunma odasının yolunu tuttular.</p>
      <p>Karşılaşmanın 2. yarısına iki takım da ilk yarıdaki 11'leri ile devam etti.</p>
      <p>Karşılaşmanın 50. dakikasında Fenerbahçe kaleyi uzaktan deneyen şutlar atmaya başladı. Luiz Gustavo'nun uzaklardan vurduğu şutu Farnolle güçlükle karşıladı.</p>
      <figure>
        <img src="https://www.yenicaggazetesi.com.tr/d/other/2bcc3a30a1d966879ea30a2dcd78f15b.jpg"/>
      </figure>
      <p>Karşılaşmanın 59. dakikasında Fenerbahçe tehlikeli bir atakla geldi. Fenerbahçe rakibini eksik ve dengesi yakaladı. Sağdan Dirar topu kale sahasına yolladı, Alper ve Fornolle'ü geçen topa uzak tarafta uygun durumda olanTolga vurdu fakat savunma topu çizgiden çıkardı. Dönen topa Hasan Ali vuruşunu yaptı ancak bu direk dibinde Farnolle topu kornere çelmeyi başardı.</p>
      <p>63. dakikada Fenerbahçe yine sağ kanattan etkili geldi. Ozan'ın içeri çevirdiği top savunmadan sekip dışarı açıldı, Moses topun gelişine çok sert vurdu ancak isabet sağlayamadı.</p>
      <p>Karşılaşmanın 66. dakikasında Yeni Malatyaspor'da Bifouma hızlı atağa kalktığı anda Dirar kendisini faulle durdurdu. Hakem Mete Kalkavan Dirar'a sarı kart gösterdi.</p>
      <p>Fenerbahçe ilk oyuncu değişikliğini 71. dakikada gerçekleştirdi. Alper Potuk yerine oyuna giren isim Garry Rodrigues oldu.</p>
      <p>Yeni Malatyaspor da ilk oyuncu değişikliğini 79. dakikada gerçekleştirdi. Gilherme yerine oyuna giren isim Donald Mitchell oldu.</p>
      <p>Yeni Malatyaspor da bir oyuncu değişikliği daha gerçekleşti. 82. dakikada Gökhan Töre'nin yerine oyuna Fofana girdi.</p>
      <figure>
        <img src="https://www.yenicaggazetesi.com.tr/d/other/cff53e76fcbd24bdf594592fd877bdc8.jpg"/>
      </figure>
      <p>Mücadelenin 85. dakikasında Fenerbahçe bir oyuncu değişikliği daha yaptı. Tolga Ciğerci yerine Jailson oyuna giren isim oldu.</p>
      <p>88. dakikada Fenerbahçe'de Garry Rodrigues ceza sahası içinde yerde kaldı ve penaltı bekledi. Atağın devamında Yeni Malatyaspor savunması tehlikeyi önledi.</p>
      <p>+4 oynanan maçın kalan dakikalarında da gol sesi çıkmazken maç 0-0 sona erdi.</p>
    </article>
  </body>
</html>