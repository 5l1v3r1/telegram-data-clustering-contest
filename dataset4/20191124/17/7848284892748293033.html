<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/roma-zaniolo-diffidato-e-ammonito-salta-il-verona-per-squalifica-rientrera-a-san-siro-con-l-inter-323930"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T17:39:00+00:00"/>
    <meta property="og:title" content="Roma, Zaniolo diffidato e ammonito: salta il Verona per squalifica, rientrerà a San Siro con l'Inter"/>
    <meta property="og:description" content="Salterà per squalifica la sfida di domenica prossima contro il Verona e rientrerà proprio per il big match contro l'Inter di scena venerdì 6 dicembre a San Siro...."/>
  </head>
  <body>
    <article>
      <h1>Roma, Zaniolo diffidato e ammonito: salta il Verona per squalifica, rientrerà a San Siro con l'Inter</h1>
      <address><time datetime="2019-11-24T17:39:00+00:00">24 Nov 2019, 17:39</time> by <a rel="author">Daniele Alfieri</a></address>
      <p>Salterà per squalifica la sfida di domenica prossima contro il Verona e rientrerà proprio per il big match contro l'Inter di scena venerdì 6 dicembre a San Siro. <b>Nicolò Zaniolo</b> è stato ammonito quest'oggi per aver perso tempo al momento della sostituzione in Roma-Brescia, gara terminata 3-0 per i capitolini e durante la quale al trequartista è stato annullato il gol dell'eventuale 4-0 su segnalazione del VAR: per lui che era diffidato, giallo da parte dell'arbitro Di Bello e squalifica per raggiungimento delle cinque ammonizioni in campionato. Zaniolo rimarrà così a riposo 'forzato' domenica prossima quando la Roma sfiderà l'Hellas al Bentegodi, mentre sarà impiegabile il successivo venerdì contro la sua ex squadra.</p>
    </article>
  </body>
</html>