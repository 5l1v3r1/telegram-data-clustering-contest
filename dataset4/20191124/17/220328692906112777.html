<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle/28-godini-ot-smrtta-na-geniya-fredi-merkyuri-407527.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T17:08:20+00:00"/>
    <meta property="og:title" content="28 години от смъртта на гения Фреди Меркюри"/>
    <meta property="og:description" content="През 1991 година великият музикант почина от СПИН"/>
  </head>
  <body>
    <article>
      <h1>28 години от смъртта на гения Фреди Меркюри</h1>
      <address><time datetime="2019-11-24T17:08:20+00:00">24 Nov 2019, 17:08</time> by <a rel="author">Редактор</a></address>
      <p>Днес се навършват 28 години от смъртта на легендарния Фреди Меркюри. Незабравимият вокалист на група Qeen почина на 45 г. през 1991 г<b>.</b> в Лондон вследствие усложнения от СПИН. Един ден преди смъртта си Меркюри, с рождено име Фарук Булсара, потвърждава, че е болен.</p>
      <p>Фреди Меркюри е британец. Роден е на 5 септември 1946 г. в Стоун Таун, Занзибар (тогава британска колония). Израства в Индия. През 1959 г. семейството му се установява във Великобритания.</p>
      <p>Основава Queen през 1970 г<b>.</b> заедно с Брайън Мей и Роджър Тейлър.</p>
      <p>През 1992 г. Меркюри е награден посмъртно за изключителен принос към британската музика, а на стадион "Уембли" в Лондон се провежда почетен концерт.</p>
      <p>Последните кадри на Фреди са увековечени в клипа към „These are the days of our lives" - песента, с която знаменитият вокалист казва сбогом на света. Клипът е заснет през месец май 1991 година. Тогава Фреди не може да вдигне стъклена чаша с една ръка.</p>
      <p>През 2002 г. е поставен под номер 58 в анкетата на Би Би Си на 100-те най-велики британци.</p>
      <p>Фреди Меркюри е избран за най-добър певец на всички времена в анкета от 2005 г., организирана от Blender и MTV2. 18-и е в списъка на сп. Rolling Stone за 100-те най-велики певци на всички времена и е описан от AllMusic като „един от най-великите рок изпълнители“.</p>
    </article>
  </body>
</html>