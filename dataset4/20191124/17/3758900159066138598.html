<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/sport/news-nadchodzacy-tydzien-w-sporcie-pod-znakiem-ligi-mistrzow,nId,3352338"/>
    <meta property="og:site_name" content="RMF24"/>
    <meta property="article:published_time" content="2019-11-24T17:47:19+00:00"/>
    <meta property="og:title" content="Nadchodzący tydzień w sporcie pod znakiem Ligi Mistrzów"/>
    <meta property="og:description" content="W najbliższym tygodniu dużo emocji czeka fanów piłkarskiej Champions League. Wszystko dlatego, że we wtorek i środę zostanie rozegrana piąta kolejka fazy grupowej. W czwartek zaś kolejne spotkania Ligi Europy. W przyszłym tygodniu o kolejne punkty w Lidze Mistrzów piłkarzy ręcznych powalczą też polskie zespoły - pewna awansu Orlen Wisła Płock i walczące wciąż o przejście do kolejnej fazy PGE VIVE Kielce."/>
  </head>
  <body>
    <article>
      <h1>Nadchodzący tydzień w sporcie pod znakiem Ligi Mistrzów</h1>
      <address><time datetime="2019-11-24T17:47:19+00:00">24 Nov 2019, 17:47</time> by <a rel="author" href="https://www.rmf24.pl/tylko-w-rmf24/magdalena-partyla" target="_blank">Magdalena Partyła</a></address>
      <p>
        <b>W najbliższym tygodniu dużo emocji czeka fanów piłkarskiej Champions League. Wszystko dlatego, że we wtorek i środę zostanie rozegrana piąta kolejka fazy grupowej. W czwartek zaś kolejne spotkania Ligi Europy. W przyszłym tygodniu o kolejne punkty w Lidze Mistrzów piłkarzy ręcznych powalczą też polskie zespoły - pewna awansu Orlen Wisła Płock i walczące wciąż o przejście do kolejnej fazy PGE VIVE Kielce.</b>
      </p>
      <figure>
        <img src="https://i.iplsc.com/pilkarze-juventusu-turyn/0009ERX0RXE5MPOB-C123-F4.png"/>
        <figcaption>Piłkarze Juventusu Turyn<cite>/PAOLO MAGNI /PAP/EPA</cite></figcaption>
      </figure>
      <p>Wtorek i środa ubiegną pod znakiem <b>piłkarskiej Ligi Mistrzów</b>. Awans do fazy mogą sobie zapewnić kolejne zespoły. Bardzo ciekawie zapowiadają się spotkania w grupie D. Pewny awansu <b>Juventus Turyn</b> podejmie na własnym stadionie <b>Atletico Madryt</b>. Jeżeli zespół z Hiszpanii wygra, to zapewni sobie przejście do kolejnej fazy rozgrywek. W drugim meczu tej grupy <b>Lokomotiv Moskwa</b> - Grzegorza Krychowiak i Macieja Rybusa - zmierzy się z <b>Bayerem Leverkusen</b>.</p>
      <p>W środę ciekawie będzie w Barcelonie. Będąca ostatnio w kryzysie <b>Borussia Dortmund</b> podejmie <b>"Dumę Katalonii"</b>. W tabeli grupy F prowadzi Barca, a punkt straty ma do niej zespół z Niemiec. Tego samego dnia <b>Napoli</b> - Arkadiusz Milika, który jest kontuzjowany i Piotra Zielińskiego - zmierzy się na Anfield z <b>Liverpoolem</b>. Jeżeli The Redds wygrają, to są w następnej rundzie Ligi Mistrzów.</p>
      <p><b>Emocje będą też w Lidze Mistrzów, ale piłkarzy ręcznych</b>. W środę pewna awansu do baraży o LAST 16 <b>Orlen Wisła Płock</b> podejmie<b> Kristianstadt</b>. W sobotę zaś mistrz polski zespół <b>PGE VIVE Kielce</b> zagra w 10. kolejce z <b>Mieszkowem Brześć</b>.</p>
      <p>A w weekend czeka nas <b>drugi konkurs Pucharu Świata w skokach narciarskich</b>. O kolejne punkty skoczkowie powalczą w Ruce niedaleko Kuusamo. Do Finlandii w czwartek wyleci 7 naszych reprezentantów. Oprócz kadry A, w której są: <a href="http://www.interia.pl/informacje-kamil-stoch,tId,126530">Kamil Stoch</a>, Dawid Kubacki, <a href="http://www.interia.pl/informacje-piotr-zyla,tId,146927">Piotr Żyła</a>, Jakub Wolny, Maciej Kot i Stefan Hula, zaprezentuje się także jeden skoczek z kadry B - Klemens Murańka. W Ruce odbędą się dwa konkursy indywidualne, to w sobotę i niedzielę, a w piątek pierwsze kwalifikacje. </p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fsport%2Fnews-wielki-powrot-kamila-stocha-w-ii-serii-jest-podium%2CnId%2C3352252%3Fparametr%3Dembed_linki">Wielki powrót Kamila Stocha w II serii! Jest podium!</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fsport%2Fnews-grozny-upadek-piotra-zyly-w-wisle%2CnId%2C3352254%3Fparametr%3Dembed_linki">Groźny upadek Piotra Żyły w Wiśle</a>
        </li>
      </ul>
    </article>
  </body>
</html>