<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159277_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T17:10:00+00:00"/>
    <meta property="og:title" content="ОБЗОР: Резерва донесе три точки на Алавес с два гола в края"/>
    <meta property="og:description" content="Билбао влезе в Топ 5 след победа като гост на Осасуна, Еспаньол отново не успя да победи"/>
  </head>
  <body>
    <article>
      <h1>ОБЗОР: Резерва донесе три точки на Алавес с два гола в края</h1>
      <address>
        <time datetime="2019-11-24T17:10:00+00:00">24 Nov 2019, 17:10</time>
      </address>
      <p>Изиграха се три от петте неделни срещи от 14-ия кръг в Ла Лига.<br/><br/><b>Първият двубой за деня противопостави Еспаньол и Хетафе</b>, които завършиха при резултат 1:1. Съперникът на Лудогорец в Лига Европа е на крачка от фазата на директните елиминации в надпреварата, но представянето му на испанските терени е меко казано слабо. „Лос перикитос“ записаха първа точка у дома от началото на сезона, с което имат в актива си 9 и са на предпоследно място в класирането на Примера, като единствено Леганес (6т.) се представя по-лошо от старта на сезона.<br/><br/><b>Атлетик Билбао влезе в Топ 5 след победа с 2:1 като гост на Осасуна</b>. „Лъвовете“ поведоха през първото полувреме с попадение на Уилиямс, но в 76-ата аржентинецът Езекил Авила върна Осасуна в мача. Домакините имаха три минути да се радват на попадението, тъй като в 79-ата Кенан Кодро отбеляза втори гол за Билбао, подпечатвайки успеха на своя тим.<br/><br/><b>Алавес стигна до много труден успех като гост на Ейбар с 2:0</b>, като двата гола отбеляза резервата Хоселу, който влезе в игра в 73-ата минута на мястото на Лукас Перес. В 85-ата минута нападателят откри резултата за тима от „Естадио Мендисороса“, а в първата минута от добавеното време 29-годишният испанец вкара и втория си гол.<br/><br/><i>В 19:30 часа Виляреал е домакин на Селта, а от 22:00 часа играят Валядолид и Севиля.</i><br/><br/><b>ПРОГРАМА:<br/><br/></b>Еспаньол - Хетафе 1:1<br/><br/>Осасуна - Атлетик Билбао 1:2<br/><br/>Ейбар - Алавес 0:2<br/><br/>19:30 Виляреал - Селта <br/><br/>22:00 Валядолид - Севиля <br/><br/><i><b><a href="http://livetv.sx/bg/allupcomingsports/1/">ГЛЕДАЙТЕ ВСИЧКИ МАЧОВЕ ТУК!</a></b></i></p>
    </article>
  </body>
</html>