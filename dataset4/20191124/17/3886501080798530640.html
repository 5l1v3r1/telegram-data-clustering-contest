<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119735-kossev-kurti-dobio-podrsku-za-formiranje-nove-vlade?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T17:40:06+00:00"/>
    <meta property="og:title" content="Kossev: Kurti dobio podršku za formiranje nove vlade"/>
    <meta property="og:description" content=" Lider Pokreta Samoopredeljenje Aljbin Kurti objavio je na društvenoj mreži Fejsbuk da je obezbedio većinu za novu kosovsku vladu.&quot;Predsedavajući tri stranke nevećinskih zajednica, kao i budući poslanici, Rasim Demiri, Fikrim Damka i Albert Kinoli (Alber Kinoli) glasaće za našu vladu i mene kao premijera, bez ikakvih uslova&quot;, poručio je Kurti iz Prizrena.Nakon odbacivanja glasova iz Srbije, Samoopredeljenju i LDK potrebna su bila još četiri poslanika kako bi formirali vladu bez treće partije. Prošle nedelje, parlamentarnoj grupi LVV pridružio se poslanik partije Egipćana, Elbert Krasnići (Elbert Krasniqi).Uz podršku tri nova poslanika, Samoopredeljenje je obezbedilo 61 glas za formiranje nove vlade."/>
  </head>
  <body>
    <article>
      <h1>Kossev: Kurti dobio podršku za formiranje nove vlade</h1>
      <address>
        <time datetime="2019-11-24T17:40:06+00:00">24 Nov 2019, 17:40</time>
      </address>
      <p> Lider Pokreta Samoopredeljenje Aljbin Kurti objavio je na društvenoj mreži Fejsbuk da je obezbedio većinu za novu kosovsku vladu."Predsedavajući tri stranke nevećinskih zajednica, kao i budući poslanici, Rasim Demiri, Fikrim Damka i Albert Kinoli (Alber Kinoli) glasaće za našu vladu i mene kao premijera, bez ikakvih uslova", poručio je Kurti iz Prizrena.<br/><br/>Nakon odbacivanja glasova iz Srbije, Samoopredeljenju i LDK potrebna su bila još četiri poslanika kako bi formirali vladu bez treće partije. Prošle nedelje, parlamentarnoj grupi LVV pridružio se poslanik partije Egipćana, Elbert Krasnići (Elbert Krasniqi).<br/><br/>Uz podršku tri nova poslanika, Samoopredeljenje je obezbedilo 61 glas za formiranje nove vlade.</p>
    </article>
  </body>
</html>