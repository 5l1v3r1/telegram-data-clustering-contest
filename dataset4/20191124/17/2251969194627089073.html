<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/24/reti-bianche-e-polemiche-pareggio-tra-chiesanuova-e-futura-96/1328941/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-24T17:36:03+00:00"/>
    <meta property="og:title" content="Reti bianche e polemiche, pareggio tra Chiesanuova e Futura 96"/>
    <meta property="og:description" content="PROMOZIONE - Finisce 0-0 tra le due formazioni che lottano per uscire dalla zona playout. Gli uomini di casa recriminano per un gol annullato nel finale"/>
  </head>
  <body>
    <article>
      <h1>Reti bianche e polemiche, pareggio tra Chiesanuova e Futura 96</h1>
      <h2>PROMOZIONE - Finisce 0-0 tra le due formazioni che lottano per uscire dalla zona playout. Gli uomini di casa recriminano per un gol annullato nel finale</h2>
      <address><time datetime="2019-11-24T17:36:03+00:00">24 Nov 2019, 17:36</time> by <a rel="author">Leonardo Giorgi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F24%2Freti-bianche-e-polemiche-pareggio-tra-chiesanuova-e-futura-96%2F1328941%2F">Condividi6</a><a href="https://twitter.com/intent/tweet?text=Reti+bianche+e+polemiche%2C++pareggio+tra+Chiesanuova+e+Futura+96&amp;url=https%3A%2F%2Fwww.cronachemaceratesi.it%2F2019%2F11%2F24%2Freti-bianche-e-polemiche-pareggio-tra-chiesanuova-e-futura-96%2F1328941%2F">Tweet</a>Email6 Condivisioni</p>
      <p> </p>
      <p>
        <b>Finisce a reti bianche lo scontro salvezza al Sandro Ultimi tra il Chiesanuova e la Futura 96. Gli ospiti si mangiano le mani per un rigore fallito al minuto 65 da Cingolani. A quel punto sono gli uomini di Tassi ad avere il pallino del gioco e mentale della partita, tanto che riescono a trovare il gol all’ultimo respiro in mischia con Morettini. Ma il guardialinee ravvisa un fallo non visto dal direttore di gara e la rete viene annullata tra le proteste furiose di giocatori e pubblico. Il Chiesanuova, oltre al già infortunato Ruibal, a pochi minuti dall’avvio di gara perde anche capitan Focante.</b>
      </p>
      <p>La cronaca – Primo tempo privo di chiare occasioni da rete. Gran tiro di Pelliccetti al 40esimo, ma il portiere di casa Carnevali blocca bene in due tempi. Nella ripresa la gara sale di ritmo, tanto che al 65esimo avviene l’episodio che avrebbe potuto decidere la partita: tocco di mano di Aringoli in area, calcio di rigore per la formazione di mister Cuccu. Sul dischetto si presenta il neo entrato Cingolani, che colpisce il palo alla destra di Carnevali. La gara viene presa in mano dal Chiesanuova. Al minuto 77 grossa occasione di testa mancata da Picchio. Proteste biancorosse all’85esimo: i giocatori reclamano un rigore per un intervento scorretto in area su Chiaraberta. Paniccià tiene la porta chiusa fino al terzo minuto di recupero, quando Morettini in mischia trova la zampata vincente per quello che sarebbe potuto essere il gol vittoria. Ma l’assistente di gara segnala un fallo e si resta sullo 0-0, con la partita che volge al termine.</p>
      <p>
        <b>Il tabellino:</b>
      </p>
      <p><b>CHIESANUOVA:</b> Carnevali, Cento, Pierantonelli (69’ Rango), Tanoni, Aringoli, Focante (10’ Picchio), Pasqui (72’ Chiaraberta), Morettini, Ciucci (62’ Cappelletti), Jacoponi, Medei (72’ Rapaccini). All. Tassi. A disp.: Muriglio A, Forresi, Roganti, Sacchi.</p>
      <p><b>FUTURA 96</b><b>: </b>Paniccià, Santarelli, Marzan (72’ Cianfaglione), Conte, Bordoni (25’ Smerilli, 40’ Capiato N.), Gobbi, Giuliani, Marozzi (55’ Cingolani), Pelliccetti, Piattella (70’ Dionea), Mannozzi. All. Cuccu. A disp.: Mureni, Islami, Borraccini, Capiato F.</p>
      <p><b>NOTE: </b>Ammoniti Aringoli, Rapaccini, Cappelletti, Cianfaglione, Capiato N, Cingolani, Smerilli.</p>
      <p><b>ARBITRO: </b>Pasqualini di Macerata.</p>
    </article>
  </body>
</html>