<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mobility/crollo-viadotto-casellati-urgono-misure-strutturali-469077.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T17:00:13+00:00"/>
    <meta property="og:title" content="Crollo viadotto, Casellati: “Urgono misure strutturali”"/>
    <meta property="og:description" content="Il presidente del Senato: &quot;E' sbagliato parlare di emergenza maltempo ogni qualvolta si verificano avvenimenti di questo genere&quot;"/>
  </head>
  <body>
    <article>
      <h1>Crollo viadotto, Casellati: “Urgono misure strutturali”</h1>
      <h2>Il presidente del Senato: "E' sbagliato parlare di emergenza maltempo ogni qualvolta si verificano avvenimenti di questo genere"</h2>
      <address><time datetime="2019-11-24T17:00:13+00:00">24 Nov 2019, 17:00</time> by <a rel="author">Andrea Trezza</a></address>
      <p><i>“Il crollo del viadotto lungo la Savona-Torino è l’ennesima <b>drammatica fotografia</b> di un’Italia che sotto il profilo idrogeologico vive una fase di pericolo permanente”</i>: con queste parole Maria Alberta Casellati, presidente del Senato, ha mostrato tutto il suo sconforto dopo la notizia del <b>cedimento di un tratto di autostrada A6</b> Torino-Savona a causa di una frana in seguito alle forti piogge.</p>
      <blockquote>
        <a href="https://www.formulapassion.it/automoto/mobility/torino-savona-viadotto-crollato-maltempo-a6-a10-469062.html">Torino-Savona, crolla viadotto per il maltempo</a>
      </blockquote>
      <p><i>“E’ sbagliato e fuorviante parlare di <b>emergenza maltempo</b> ogni qualvolta si verificano avvenimenti di questo genere”</i>, ha proseguito la Casellati. Il crollo del viadotto ha riguardato un frangente di circa 30 metri, e fortunatamente non ha visto il coinvolgimento di alcuna persona. Al momento l’autostrada è stata chiusa e il <b>traffico bloccato</b> in entrambe le direzioni, in attesa di capire come si evolveranno gli eventi. Certo è che la carenza dello stato delle infrastrutture italiane legate alla mobilità continua a confermarsi, dopo la tragedia del ponte Morandi che ha colpito la città di Genova lo scorso anno.</p>
      <p><i>“Urgono <b>misure strutturali</b> e non più provvedimenti-tampone”</i>, ha sottolineato la Casellati. Il presidente del Senato ha evidenziato la necessità di realizzare una <b>mappatura strategica</b> delle aree e delle infrastrutture a rischio e un piano per la messa in sicurezza dei territori. <i>“Non si può più sprecare un solo giorno”</i>, ha concluso.</p>
      <footer>RIPRODUZIONE RISERVATA</footer>
    </article>
  </body>
</html>