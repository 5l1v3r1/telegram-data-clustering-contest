<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/24/iraq-almeno-9-manifestanti-uccisi-nelle-proteste-contro-il-governo"/>
    <meta property="og:site_name" content="euronews"/>
    <meta property="article:published_time" content="2019-11-24T17:06:08+00:00"/>
    <meta property="og:title" content="Iraq: almeno 9 manifestanti uccisi nelle proteste contro il governo"/>
    <meta property="og:description" content="Proteste a Baghdad e altre città nel sud del Paese: le forze di sicurezza hanno aperto il fuoco sui manifestanti e usato i lacrimogeni"/>
  </head>
  <body>
    <article>
      <h1>Iraq: almeno 9 manifestanti uccisi nelle proteste contro il governo</h1>
      <address><time datetime="2019-11-24T17:06:08+00:00">24 Nov 2019, 17:06</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/92/40/773x435_cmsv2_7dd7e23f-dd8e-536a-9327-f652239c9d49-4319240.jpg"/>
      </figure>
      <p>Sono <b>almeno nove i manifestanti uccisi oggi dalle forze di sicurezza</b> irachene a Baghdad e in altre città nel sud del Paese durante le proteste antigovernative. Nel bilancio anche decine di feriti.</p>
      <p>Tre dimostranti sono morti a <b>Umm Qasr</b>, la principale città portuale del paese, non lontano da Bassora. Bloccate le vie d'accesso alla città.</p>
      <p>Quattro i morti a <b>Nassiriya</b>, dove le forze di sicurezza hanno aperto il fuoco e usato i lacrimogeni per disperdere i manifestanti che si erano riuniti su tre ponti della città situata nel sud est del Paese.</p>
      <p>A <b>Baghdad</b> due manifestanti sono stati uccisi durante le proteste andate in scena nella notte. Questa domenica la polizia ha bloccato un nuovo tentativo di raggiungere le sedi istituzionali nel centro città.</p>
      <p>Dall'inizio delle proteste a ottobre sono <b>oltre 300 i manifestanti uccisi</b> dalle forze dell'ordine.</p>
    </article>
  </body>
</html>