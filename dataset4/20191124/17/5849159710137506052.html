<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/sharad-pawar-meets-ncp-mlas-uddav-thakray-attends-1-1-10610518.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T17:16:00+00:00"/>
    <meta property="og:title" content="ఎన్సీపీ ఎమ్మెల్యేలతో శరద్ పవార్ భేటీ.. హాజరైన ఉద్దవ్ థాక్రే"/>
    <meta property="og:description" content="ముంబయి: మహారాష్ట్రలో రాజకీయం రోజుకో మలుపు తిరుగుతోంది. నిన్న ఉదయం బీజేపీ, ఎన్సీపీ శాసనసభాపక్ష నేత అజిత్ పవార్ అండతో ప్రభుత్వాన్ని ఏర్పాటు చేసిన విషయం తెలిసిందే."/>
  </head>
  <body>
    <article>
      <h1>ఎన్సీపీ ఎమ్మెల్యేలతో శరద్ పవార్ భేటీ.. హాజరైన ఉద్దవ్ థాక్రే</h1>
      <address>
        <time datetime="2019-11-24T17:16:00+00:00">24 Nov 2019, 17:16</time>
      </address>
      <p>ముంబయి: మహారాష్ట్రలో రాజకీయం రోజుకో మలుపు తిరుగుతోంది. నిన్న ఉదయం బీజేపీ, ఎన్సీపీ శాసనసభాపక్ష నేత అజిత్ పవార్ అండతో ప్రభుత్వాన్ని ఏర్పాటు చేసిన విషయం తెలిసిందే. కాగా, బీజేపీ, అజిత్ పవార్‌ను మభ్యపెట్టి అతని సహకారం తీసుకుందనీ.. ఈ ప్రభుత్వం మూడు రోజుల ముచ్చటేనని ఎన్సీపీ, శివసేన, కాంగ్రెస్.. బీజేపీపై మండిపడ్డాయి. గవర్నర్ భగత్‌సింగ్ కొశ్యారీ రాజ్యాంగానికి విరుద్దంగా, బీజేపీ కోవర్టుగా మారారని అతనిపై, బీజేపీపై చర్యలు తీసుకోవాలని శివసేన, ఎన్సీపీ- కాంగ్రెస్ సుప్రీం కోర్టులో పిటిషన్ దాఖలు చేసిన విషయం తెలిసిందే. <br/><br/>కాగా, ఎమ్మెల్యేలను కాపాడుకోవడం కోసం ఎన్సీపీ వారిని ముంబయిలోని లలిత్ హోటల్‌లో ఉంచింది. ఈ సందర్భంగా శరద్‌పవార్ వారితో మాట్లాడారు. మహారాష్ట్రలో మన కూటమే ప్రభుత్వాన్ని ఏర్పాటు చేస్తుందని ఆయన ఎమ్మెల్యేలకు హామీ ఇచ్చారు. ఈ సమావేశానికి శివసేన చీఫ్ ఉద్దవ్ థాక్రే, సంజయ్‌రౌత్ హాజరయ్యారు. ప్రభుత్వ ఏర్పాటుపై ఆందోళన చెందవద్దనీ.. మన కూటమి ప్రభుత్వం ఏర్పాటు చేయడం ఖాయమని ఉద్దవ్ వారికి భరోసా ఇచ్చారు. ఈ సందర్భంగా ఉద్ధవ్ థాక్రే, శరద్ పవార్‌తో రహస్య భేటీ అయ్యారు.</p>
    </article>
  </body>
</html>