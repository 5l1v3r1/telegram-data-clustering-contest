<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779950/%D8%A8%D8%A7%D8%B2%DB%8C-%D8%B3%D8%AE%D8%AA%DB%8C-%D8%A8%D9%88%D8%AF-%D8%A7%DA%AF%D8%B1-%D8%A8%D9%87-%D8%A7%D9%84%D9%85%D9%BE%DB%8C%DA%A9-%D8%B5%D8%B9%D9%88%D8%AF-%D9%86%DA%A9%D9%86%DB%8C%D9%85-%D9%81%D8%A7%D8%AC%D8%B9%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:01:33+00:00"/>
    <meta property="og:title" content="شهنازی: بازی سختی بود/ اگر به المپیک صعود نکنیم فاجعه است"/>
    <meta property="og:description" content="سرمربی تیم والیبال سایپا پس از شکست مقابل پیکان گفت: می دانستیم که کار سختی مقابل پیکان داریم. در بخش هایی از بازی تمرکز خود را از دست دادیم."/>
  </head>
  <body>
    <article>
      <h1>شهنازی: بازی سختی بود/ اگر به المپیک صعود نکنیم فاجعه است</h1>
      <address><time datetime="2019-11-24T17:01:33+00:00">24 Nov 2019, 17:01</time> by <a rel="author" href="https://www.mehrnews.com/archive?jr=720" target="_blank">ساناز سلیمان آبادی</a></address>
      <p>به گزارش <a href="https://www.mehrnews.com/">خبرنگار مهر</a> تیم والیبال سایپا امروز در هفته هشتم رقابت های لیگ برتر والیبال مقابل پیکان شکست خورد.</p>
      <p>ناصر شهنازی سرمربی تیم والیبال سایپا پس از شکست مقابل پیکان در جمع خبرنگاران گفت: پیش بینی بازی سخت مقابل پیکان را داشتیم. پیکان برخلاف اینکه می گویند تیم جوانی است اما بازیکنان جوان  باتجربه ای در اختیار دارد. بازیکنانی مانند چپرلی  که سابقه حضور ۷ ساله در لیگ برتر را دارند و این تیم دو ملی پوش به نام های یلی و کریمی را نیز در اختیار دارد.</p>
      <p>وی افزود: تلاش کردیم بارها نیز گفته ایم تیم سایپا رفته رفته بهتر می‌شود. هر دو تیم خوب بازی کرده اند. گاهی ما تمرکز را از دست دادیم و همین باعث شد پیکان در برخی شرایط بهتر عمل کند. هنوز راه زیادی تا پایان لیگ باقی مانده، امیدوارم در پایان رقابت ها، اشتباهات خود را جبران کنیم.</p>
      <p>سرمربی تیم والیبال سایپا درباره تعطیلی رقابت های لیگ نیز پیش از موعد گفت: همه ما می دانیم که تیم ملی در اولویت قرار دارد و اگر نتوانیم به المپیک صعود کنیم فاجعه است و این کار را برای جامعه والیبال سخت می کند. باید برنامه ریزی شود که نه تیم ملی و نه باشگاهها متضرر نشوند. چرا که باشگاهها هزینه کرده اند.</p>
      <p>وی تاکید کرد: اگر از مربیان لیگ برتر با حضور رئیس کارآمد و کاربلد فدراسیون هم اندیشی صورت گیرد بهتر می توان برای برگزاری رقابت های لیگ تصمیم گیری کرد.</p>
      <p>شهنازی درباره مشکل زمین و لیز بودن آن نیز تصریح کرد: به عشایری تبریک می گویم. مشکل لیز بودن زمین را برطرف کرده و سالن استاندارد می باشد و هیچ مشکلی وجود ندارد.</p>
    </article>
  </body>
</html>