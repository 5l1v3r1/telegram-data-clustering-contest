<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/monsignore-nunzio-galantino-chi-e-vescovo-italiano/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T17:46:18+00:00"/>
    <meta property="og:title" content="Chi è Monsignore Nunzio Galantino: età, vita e carriera religiosa"/>
    <meta property="og:description" content="Conosciamo meglio la storia del Monsignor Nunzio Galantino: ecco tutte le curiosità sul vescovo italiano con tutte le cariche ricoperte"/>
  </head>
  <body>
    <article>
      <h1>Chi è Monsignore Nunzio Galantino: età, vita e carriera religiosa</h1>
      <address><time datetime="2019-11-24T17:46:18+00:00">24 Nov 2019, 17:46</time> by <a rel="author">Salvatore I</a></address>
      <p>
        <b>Conosciamo meglio la storia del Monsignor Nunzio Galantino: ecco tutte le curiosità sul vescovo italiano</b>
      </p>
      <figure>
        <img src="https://www.viagginews.com/wp-content/uploads/2019/11/Screenshot-747.jpg"/>
        <figcaption>Nunzio Galatino</figcaption>
      </figure>
      <p>Il <b>Monsignor Nunzio Galatino</b> nasce a <b>Cerignola</b>, in provincia di Foggia, il 16 agosto 1948. Dopo aver frequentato il seminario diocesano di Ascoli Satriano, compie gli studi del ciclo istituzionale presso il seminario regionale di Benevento, conseguendovi il baccalaureato in teologia, nel 1972. Il 23 dicembre 1972 è ordinato presbitero, nella cattedrale di san Pietro apostolo a Cerignola, dal vescovo <b>Mario Di Lieto</b>.  Dopo l’ordinazione sacerdotale è vicerettore del seminario di Foggia e assistente dell’Azione Cattolica Ragazzi. Prosegue gli studi presso l’università di Bari, conseguendo la laurea in filosofia con una tesi intitolata L’antropologia di Bonhoeffer. Dal 1974 al 1977 diventa docente al Pontificio Seminario Regionale di Benevento, mentre nel 1975 ottiene l’abilitazione all’insegnamento di filosofia e scienze umane per scuole medie superiori dello Stato, insegnandovi dal 1978 al 1985, storia e storia della filosofia. Nel 1981 ottiene il dottorato in teologia dogmatica presso la Pontificia facoltà teologica dell’Italia meridionale di Napoli. Presso la stessa Pontificia facoltà è professore invitato (1978-1979) e incaricato (1981-1982). Ottiene nel 1985 il dottorato in teologia con una tesi intitolata La storicità come fedeltà alla terra in Dietrich Bonhoeffer. Diventa poi professore aggiunto (1988-1989), associato (1991-1992), straordinario (1995-1996) e infine ordinario dal 2002 fino al 2012.</p>
      <p>Dal 1977 al 2011 è parroco di <b>san Francesco d’Assisi</b> in Cerignola, vicario episcopale per la pastorale, vicario episcopale per la cultura e la formazione permanente. Sempre dal 1977, è docente di antropologia presso la <b>Pontificia facoltà teologica dell’Italia meridionale</b> (dal 2001 ordinario della medesima cattedra). Inoltre, dal 2004 diventa responsabile del Servizio nazionale per gli Studi Superiori di Teologia e di Scienze Religiose della CEI. Dal 1º agosto 1996 è cappellano di Sua Santità: è noto per aver “promosso la conoscenza del pensiero di Antonio Rosmini”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Chi è Monsignore Nunzio Galantino: le curiosità</h3>
      <p>Il 9 dicembre 2011 <b>papa Benedetto XVI</b>, inoltre, lo nomina vescovo di Cassano all’Jonio. Nel 2012 riceve l’ordinazione episcopale, nella cattedrale di Cerignola, dal cardinale Angelo Bagnasco, coconsacranti il vescovo Felice di Molfetta e l’arcivescovo Vincenzo Bertolone. Il 10 marzo successivo prende possesso della diocesi. Il 28 dicembre 2013 papa Francesco lo nomina segretario generale ad interim della Conferenza Episcopale Italiana. Poi nel 2014 lo stesso papa lo nomina segretario generale della Conferenza Episcopale Italiana ad quinquennium. Infine, il 26 giugno 2018 papa Francesco lo nomina presidente dell’<b>Amministrazione del patrimonio della Sede Apostolica</b>.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
        <a href="https://www.viagginews.com/2019/11/24/milan-napoli-kessie-biglia-rebic-telefonino-spogliatoi/"/>
      </related>
    </article>
  </body>
</html>