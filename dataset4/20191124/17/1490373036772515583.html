<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/sport/hokej/extraliga-mlada-boleslav-sparta-pardubice-kladno-trinec-vary-vitkovice_1911241720_jgr"/>
    <meta property="og:site_name" content="iROZHLAS"/>
    <meta property="article:published_time" content="2019-11-24T17:20:00+00:00"/>
    <meta property="og:title" content="O vítězství Sparty v Boleslavi 1:0 po nájezdech rozhodl Řepík. Kladno otočilo zápas s Pardubicemi"/>
    <meta property="og:description" content="V rozstřelu rozhodl kapitán Pražanů Michal Řepík. Druhé čisté konto v sezoně si připsal hostující gólman Matěj Machovský i domácí Gašper Krošelj."/>
  </head>
  <body>
    <article>
      <h1>O vítězství Sparty v Boleslavi 1:0 po nájezdech rozhodl Řepík. Kladno otočilo zápas s Pardubicemi</h1>
      <address><time datetime="2019-11-24T17:20:00+00:00">24 Nov 2019, 17:20</time> by <a rel="author">Jakub Grim</a></address>
      <p>
        <b>Hokejisté Sparty vyhráli v 21. kole extraligy v Mladé Boleslavi 1:0 po samostatných nájezdech a zvítězili pošesté za sebou. Ve vzájemných duelech s Bruslařským klubem se radovali ze čtvrté výhry za sebou. V rozstřelu rozhodl kapitán Pražanů Michal Řepík. Kladno v souboji s Pardubicemi prohrávalo již 0:2, konečný výsledek zápasu dvou týmu ze spodní části tabulky nakonec dopadl poměrem 3:2 pro Rytíře.</b>
      </p>
      <p>Utkání předcházel slavnostní ceremoniál, při kterém se domácí rozloučili s bývalým obráncem Janem Hanzlíkem. Sedmatřicetiletý rodák z Mladé Boleslavi, který se Spartou při dlouholetém působení v Praže získal tři mistrovské tituly, ukončil po uplynulé sezoně kariéru.</p>
      <p>Do první šance se dostal ve druhé minutě hostující Pech, ale Krošelj zasáhl betonem. Na druhé straně měli možnosti Ševc a Flynn. Domácí gólman ale vzápětí musel krýt Kudrnovu možnost. Postupně se na ledě ale odehrával především tuhý boj a šancí ubylo. Až ve 14. minutě nabídl Jeglič v přečíslení puk Ciencialovi, ale ten minul.</p>
      <related>
        <h4>Číst článek</h4>
        <a href="https://www.irozhlas.cz/sport/hokej/extraliga-hokej-vysledky-cesko-hokejova-pardubice-kladno-jagr-liberec-kometa_1911222015_mov"/>
      </related>
      <p>V úvodu druhé části přečkali domácí Ševcův trest a ve 25. minutě sami byli při Řepíkově vyloučení blízko branky. Šťastný zamířil do horní tyče. Hned po návratu s trestné lavice sice překonal Krošelje po objetí branky Řepík, ale po trenérské výzvě domácích sudí Pešina s Pražákem gól neuznali pro Pechovo nedovolené bránění brankáři.</p>
      <p>Mladá Boleslav se ubránila i při Jegličově trestu a v polovině utkání mohl otevřít skóre po spolupráci s Vondrkou Cienciala, ale ztroskotal na Machovském. V 37. minutě se prosadil individuálně Klepiš, ale sparťanský gólman byl opět neprůstřelný. Před druhou pauzou při Zbořilově trestu nestihl zakončit kombinaci před odkrytou brankou Rousek.</p>
      <p>Ve třetí třetině měli domácí převahu, ale Sparta se úspěšně bránila. V 50. minutě při trestu Dvořáčka vystřelil Buchtele puk do hlediště a hosté odolali i 100 vteřin v oslabení tří proti pěti. Krošelj si s pokusy Pražanů také poradil a duel dospěl do prodloužení. Ani pětiminutové nastavení nerozhodlo a v rozstřelu se jako jediný z deseti exekutorů prosadil ve třetí sérii Řepík.</p>
      <h3>Třinec - Karlovy Vary 1:6</h3>
      <p>Hokejisté Karlových Varů pokazili debut v nejvyšší soutěži sedmnáctiletému brankáři Nickovi Malíkovi. Energie získala klíčový náskok v rozmezí 32. až 37. minuty, během kterých odskočila i díky dvěma trefám Tomáše Vondráčka z 1:1 na 4:1. Energie, která v předchozím zápase vyhrála 7:2 v Brně, porazila Oceláře téměř po čtyřech letech a sérii deseti proher.</p>
      <h3>Vítkovice - Plzeň 0:5</h3>
      <p>Výhru hostí řídil útočník Jaroslav Kracík, který proti ostravskému celku skóroval hned třikrát. Čtvrté čisté konto v sezoně si připsal brankář Dominik Frodl. Zlomení Ostravané nedokázali skórovat a podruhé za sebou prohráli. Naopak Plzeň po dvou porážkách v nejvyšší soutěži po vítězství 5:0 opět naplno bodovala. Na ledě Vítkovic vyhrála po více než roce.</p>
      <h3>Kladno - Pardubice 3:2 </h3>
      <p>Dynamo vedlo 2:0, ale nakonec na body nedosáhlo a dál uzavírá tabulku. Rytíři dovršili obrat ve třetí třetině, kdy nejprve vyrovnal Jakub Strnad a tři minuty po něm rozhodl obránce Brady Austin. Domácí si připsali tři úspěch z posledních čtyř zápasů, Pardubice prohrály počtvrté za sebou.</p>
      <h3>Hradec Králové - Litvínov 6:2</h3>
      <p>Hokejisté Hradce Králové utnuli sérii pěti porážek. Severočeši si naopak pátý nezdar za sebou připsali. Rozhodující náskok si domácí vypracovali ve druhé třetině, ve které postupně zvyšovali až na 4:0. Hostům se podařilo snížit na 4:2, ale v závěru ještě dvakrát inkasovali.</p>
      <h3>Olomouc - Liberec 1:3</h3>
      <p>Zápas, který vypadal, že dospěje do prodloužení, rozhodl v poslední minutě liberecký útočník Lukáš Krenželok. Na konečných 3:1 do prázdné brány ještě uzavřel Petr Jelínek. Bílí Tygři vyhráli posedmé v řadě, jejich brankář Dominik Hrachovina si drží stoprocentní bilanci čtyř vítězství ve čtyřech utkáních.</p>
      <table bordered="">
        <caption>TELH (PLATNÉ K 24. 11. 2019)</caption>
        <tr>
          <th/>
          <th>Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>B</th>
        </tr>
        <tr>
          <td>1.</td>
          <td>Sparta</td>
          <td>21</td>
          <td>10</td>
          <td>7</td>
          <td>1</td>
          <td>3</td>
          <td>78:49</td>
          <td>45</td>
        </tr>
        <tr>
          <td>2.</td>
          <td>Třinec</td>
          <td>23</td>
          <td>13</td>
          <td>1</td>
          <td>2</td>
          <td>7</td>
          <td>79:59</td>
          <td>43</td>
        </tr>
        <tr>
          <td>3.</td>
          <td>Liberec</td>
          <td>20</td>
          <td>12</td>
          <td>2</td>
          <td>0</td>
          <td>6</td>
          <td>71:61</td>
          <td>40</td>
        </tr>
        <tr>
          <td>4.</td>
          <td>Plzeň</td>
          <td>20</td>
          <td>12</td>
          <td>0</td>
          <td>3</td>
          <td>5</td>
          <td>70:52</td>
          <td>39</td>
        </tr>
        <tr>
          <td>5.</td>
          <td>Mladá Boleslav</td>
          <td>21</td>
          <td>10</td>
          <td>3</td>
          <td>2</td>
          <td>6</td>
          <td>60:45</td>
          <td>38</td>
        </tr>
        <tr>
          <td>6.</td>
          <td>K. Vary</td>
          <td>21</td>
          <td>11</td>
          <td>1</td>
          <td>1</td>
          <td>8</td>
          <td>77:54</td>
          <td>36</td>
        </tr>
        <tr>
          <td>7.</td>
          <td>Kometa Brno</td>
          <td>21</td>
          <td>9</td>
          <td>3</td>
          <td>2</td>
          <td>7</td>
          <td>61:62</td>
          <td>35</td>
        </tr>
        <tr>
          <td>8.</td>
          <td>Mountfield HK</td>
          <td>22</td>
          <td>8</td>
          <td>2</td>
          <td>2</td>
          <td>10</td>
          <td>58:64</td>
          <td>30</td>
        </tr>
        <tr>
          <td>9.</td>
          <td>Kladno</td>
          <td>21</td>
          <td>7</td>
          <td>2</td>
          <td>3</td>
          <td>9</td>
          <td>57:73</td>
          <td>28</td>
        </tr>
        <tr>
          <td>10.</td>
          <td>Vítkovice</td>
          <td>22</td>
          <td>4</td>
          <td>6</td>
          <td>3</td>
          <td>9</td>
          <td>54:70</td>
          <td>27</td>
        </tr>
        <tr>
          <td>11.</td>
          <td>Olomouc</td>
          <td>21</td>
          <td>6</td>
          <td>2</td>
          <td>3</td>
          <td>10</td>
          <td>41:59</td>
          <td>25</td>
        </tr>
        <tr>
          <td>12.</td>
          <td>Zlín</td>
          <td>21</td>
          <td>7</td>
          <td>0</td>
          <td>1</td>
          <td>13</td>
          <td>58:68</td>
          <td>22</td>
        </tr>
        <tr>
          <td>13.</td>
          <td>Dynamo</td>
          <td>21</td>
          <td>5</td>
          <td>0</td>
          <td>3</td>
          <td>13</td>
          <td>42:66</td>
          <td>18</td>
        </tr>
        <tr>
          <td>14.</td>
          <td>Litvínov</td>
          <td>21</td>
          <td>4</td>
          <td>1</td>
          <td>4</td>
          <td>12</td>
          <td>50:74</td>
          <td>18</td>
        </tr>
      </table>
      <p><b>BK Mladá Boleslav - HC Sparta Praha 0:1 po sam. nájezdech</b><br/>Rozhodující sam. nájezd Řepík. Rozhodčí: Pešina, Pražák - Pešek, Malý. Vyloučení: 4:4. Diváci: 3912.<br/>Sestavy:<br/>Mladá Boleslav: Krošelj - Ševc, Hrbas, Dlapa, Pláněk, Bernad, Fillman, Kurka - D. Šťastný, Bičevskis, Klepiš - Vondrka, A. Zbořil, Skalický - J. Stránský, Jeglič, Cienciala - P. Kousal, Najman, Flynn. Trenéři: Rulík a Patera.<br/>Sparta Praha: Machovský - Blain, Kalina, Jurčina, T. Dvořák, Košťálek, Polášek, Piskáček - Řepík, Tomášek, Smejkal - Říčka, Sukeľ, A. Kudrna - Forman, Pech, Buchtele - Dvořáček, Rousek, Pšenička. Trenéři: Krupp a J. Nedvěd.</p>
      <p><b>HC Oceláři Třinec - HC Energie Karlovy Vary 1:6</b> (1:1, 0:3, 0:2)<br/>Branky a nahrávky: 11. Zahradníček (M. Stránský, O. Kovařčík) - 11. Koblasa (Skuhravý, V. Polák), 32. Gríger (T. Rachůnek), 37. Vondráček (Kohout), 37. Vondráček (Graňák, Skuhravý), 48. T. Kubalík (Raška, Kohout), 57. T. Mikúš (O. Beránek, V. Polák). Rozhodčí: Hradil, Mrkva - Jindra, Zíka. Vyloučení: 3:2, navíc Marcinko (Třinec) 10 min. Využití: 0:1. Diváci: 5008.<br/>Sestavy:<br/>Třinec: Malík - Kundrátek, Gernát, M. Doudera, Zahradníček, D. Musil, Galvinš - O. Kovařčík, M. Kovařčík, M. Stránský - Hrňa, Marcinko, Dravecký - Martynek, Polanský, Adamský - Chmielewski, Hladonik, Hrehorčák - Kofroň. Trenéři: Varaďa, Zadina a Raszka.<br/>Karlovy Vary: F. Novotný - Stříteský, Šenkeřík, Plutnar, Graňák, Eminger, M. Rohan, Mikyska - Flek, Gríger, T. Rachůnek - O. Beránek, T. Mikúš, V. Polák - T. Kubalík, Raška, Kohout - Vondráček, Skuhravý, Koblasa. Trenéři: Pešout a Mariška.</p>
      <p><b>HC Vítkovice Ridera - HC Škoda Plzeň 0:5</b> (0:2, 0:0, 0:3)<br/>Branky a nahrávky: 4. Kodýtek (Čerešňák, Budík), 20. Kracík (Gulaš, Kantner), 46. Gulaš (Kantner, Mertl), 51. Kracík (V. Němec, Rob), 55. Kracík (V. Němec). Rozhodčí: Jeřábek, Kika - Gebauer, Lederer. Vyloučení: Využití: Diváci: 5153.<br/>Sestavy:<br/>Vítkovice: M. Svoboda - Kvasnička, Šidlík, Bodák, Trška, D. Krenželok, Výtisk, Gregorc - Schleiss, Roman, Bukarts - P. Zdráhal, Š. Stránský, Lakatoš - Razgals, Mallet, Dej - Guman, Werbik, Baláž. Trenéři: Petr a Trnka.<br/>Plzeň: D. Frodl - Čerešňák, Budík, Vráblík, Jank, Kaňák, Moravčík - Gulaš, Mertl, Kantner - Rob, Kracík, V. Němec - Eberle, Kodýtek, P. Straka - R. Vlach, Kolda. Trenéři: Čihák, Jiří Hanzlík a J. Špaček.</p>
      <p><b>Rytíři Kladno - HC Dynamo Pardubice 3:2</b> (0:1, 1:1, 2:0)<br/>Branky a nahrávky: 28. Bílek (Réway, Barinka), 45. J. Strnad (Réway, Nash), 48. Austin (Nash) - 14. Tybor (Mandát, R. Kousal), 26. R. Kousal (Tybor, Eklund). Rozhodčí: Hodek, Bejček - J. Frodl, Komárek. Vyloučení: 4:5. Využití: 1:0. Diváci: 4892.<br/>Sestavy:<br/>Kladno: Godla - Nash, Austin, Romančík, Kehar, Zelingr, Barinka - Jágr, Stach, Zikmund - Bílek, Machač, Réway - Redlich, Melka, J. Strnad - Hajný, T. Kaut, O'Donnell. Trenéři: D. Čermák, Lidický a Kregl.<br/>Pardubice: Kacetl - Holland, Eklund, T. Voráček, J. Kolář, J. Zdráhal, J. Mikuš - Tybor, R. Kousal, Mandát - D. Kindl, T. Knotek, M. Látal - Machala, Harju, Kusý - Matýs, Pochobradský, Blümel - od 21. navíc Beran. Trenéři: Bělohlav, Janecký a Čáslava.</p>
      <p><b>Mountfield Hradec Králové - HC Verva Litvínov 6:2</b> (1:0, 3:1, 2:1)<br/>Branky a nahrávky: 12. R. Pilař (R. Pavlík, Dragoun), 21. Smoleňák (Zámorský, Dragoun), 32. Cingel, 34. M. Chalupa (Zámorský), 59. Vincour, 60. Rákos (Smoleňák) - 40. F. Lukeš (T. Pavelka, V. Hübl), 53. V. Hübl (Trávníček). Rozhodčí: Hejduk, M. Sýkora - Gerát, Hynek. Vyloučení: 7:7, navíc Vopelka - Jánošík 10 min. Využití: 1:1. Diváci: 4376.<br/>Sestavy:<br/>Hradec Králové: Mazanec - Zámorský, Linhart, F. Pavlík, Šalda, Nedomlel, Rosandič, R. Pilař - Vincour, Rákos, Červený - Smoleňák, Cingel, M. Chalupa - Jergl, Koukal, Perret - Vopelka, Dragoun, R. Pavlík. Trenéři: V. Růžička, T. Martinec, Krátoška a P. Svoboda.<br/>Litvínov: Honzík - Jánošík, L. Doudera, Baránek, Ščotka, Kudla, T. Pavelka - Mahbod, V. Hübl, F. Lukeš - Petružálek, M. Hanzl, Jarůšek - Myšák, J. Mikúš, Kašpar - Válek, Gerhát, Trávníček - Zygmunt. Trenéři: Šlégr, Kotrla a Skuhrovec.</p>
      <p><b>HC Olomouc - Bílí Tygři Liberec 1:3</b> (0:1, 1:0, 0:2)<br/>Branky a nahrávky: 22. Škůrek (Irgl, P. Musil) - 13. Lenc (Marosz, Filippi), 60. L. Krenželok (Graborenko, L. Hudáček), 60. P. Jelínek. Rozhodčí: Šír, Ganger - Kubičík, Klouček. Vyloučení: 4:6. Využití: 1:0. Diváci: 3867.<br/>Sestavy:<br/>Olomouc: Lukáš - Ondrušek, Jaroměřský, Švrček, Valenta, Vyrůbalík, Dujsík, Škůrek - Strapáč, Kolouch, Irgl - Burian, Nahodil, Klimek - Olesz, J. Knotek, Tomeček - P. Musil, Handl, Skladaný. Trenéři: Moták a Tomajko.<br/>Liberec: Hrachovina - Knot, Šmíd, Graborenko, Derner, Kolmann, Hanousek - Birner, L. Hudáček, Ordoš - Lenc, Filippi, Marosz - Zachar, P. Jelínek, L. Krenželok - Rychlovský, A. Musil, J. Vlach. Trenéři: Augusta a J. Kudrna.</p>
      <related>
        <h4>Související články</h4>
        <a href="https://www.irozhlas.cz/sport/hokej/dominik-hrachovina-bili-tygri-liberec-jaromir-jagr-kladno-hokej_1911231050_jgr"/>
        <a href="https://www.irozhlas.cz/sport/hokej/ledni-hokej-tipsport-extraliga-hc-ocelari-trinec-hc-vitkovice-ridera-petr-vrana_1911212239_and"/>
        <a href="https://www.irozhlas.cz/sport/hokej/tomas-rolinek-hokej-vrchlabi-druha-liga-prestup_1911201701_mov"/>
        <a href="https://www.irozhlas.cz/sport/hokej/kometa-brno-libor-zabransky-trener-hokej-extraliga-matej-stransky-trinec_1911201155_mov"/>
      </related>
    </article>
  </body>
</html>