<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/tolgyesi-khell-cynthia-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-24T17:40:04+00:00"/>
    <meta property="og:title" content="Emlékszel az UFO együttes vörös bombázójára? A 42 éves Cynthia dögösebb, mint valaha"/>
    <meta property="og:description" content="Tölgyesi-Khell Cynthia kicsattanó formában van."/>
  </head>
  <body>
    <article>
      <h1>Emlékszel az UFO együttes vörös bombázójára? A 42 éves Cynthia dögösebb, mint valaha</h1>
      <h2>Tölgyesi-Khell Cynthia kicsattanó formában van.</h2>
      <address><time datetime="2019-11-24T17:40:04+00:00">24 Nov 2019, 17:40</time> by <a rel="author">Laci Patricia</a></address>
      <p>Az UFO együttes volt a '90-es évek egyik legnépszerűbb formációja, Varga Zsolt, azaz Dr. Love volt a frontember, az oldalán pedig két csinos lánnyal, <b>Tölgyesi-Khell Cynthiával</b> és Szalai Zitával, becenevén Mercyvel lépett fel.</p>
      <p>Olyan slágereik voltak, mint a Szerelemdoktor, a Karibi party, a Napolaj vagy a Nyár van, a csapat végül 2000-ben feloszlott, majd tíz évvel később újjáalakultak, ekkor Cynthia is csatlakozott a csapathoz, de később kiszállt a formációból. Sokaknak egyébként ő volt a kedvence, a '90-es években a vörös hajú bombázóért csak úgy epekedtek a férfiak.</p>
      <figure>
        <iframe src="https://www.youtube.com/embed/Omi-S2Q-F34" width="840" height="560" data-service="Youtube" scrolling="no"/>
      </figure>
      <p>Ami a magánéletét illeti, 15 évig volt együtt Hujber Ferenccel, két gyermekük született, Noel fiuk 11, Noa lányuk ötéves. A kétgyermekes édesanya végül 2017-ben adta be a válópert, azóta rendeződött a szerelmi élete, párjával, Rolanddal nagyon boldog, lassan két éve vannak együtt.</p>
      <p>2019 októberében robbant a hír, hogy Cynthia és a Megatáncból megismert Karsai Zita Retro Chicks néven alapított duót, a '80-as és '90-es évek slágereivel járják majd az országot, első videóklipjüket november elején forgatták le, ami várhatóan még karácsony előtt debütálni is fog. Természetesen az új formáció megalakulása miatt szexi fotók is készültek a gyönyörű sztárról. Ez a felvétel nagyon dögös lett róla.</p>
      <figure>
        <img src="https://kep.cdn.indexvas.hu/1/0/3047/30474/304749/30474997_bdf80be2380fe658294f61cdbba1d316_wm.jpg"/>
        <figcaption>
          <cite>Fotó: Gráf Péter</cite>
        </figcaption>
      </figure>
      <p>Itt Karsai Zitával pózolt, mind a ketten kirobbanó formában vannak. Cynthiától megkérdeztük, hogy miért vágta bele ismét a fejszéjét a zenélésbe.</p>
      <figure>
        <img src="https://kep.cdn.indexvas.hu/1/0/3047/30475/304750/30475059_9465ea749d18ecd82559fe238b522b99_wm.jpg"/>
        <figcaption>Zenész társával, Karsai Zitával.<cite>Fotó: Gráf Péter</cite></figcaption>
      </figure>
      <p>- Nekem a gyerekek mellett most jött el az idő, és a csodálatos párom és szüleim támogatásával, segítségével újra színpadra állhatok. A tánc és zene szeretete az, amit szeretnénk minél több emberrel megosztani - mesélte nekünk a táncoktatóként is dolgozó sztár.</p>
      <p>- Saját stílusomat, a Salsa Street Jazzt oktatom. A tánc maradt a fővonal és a család - tette hozzá.</p>
      <h3>A '90-es évek énekesnői régen és most</h3>
      <p>Emlékszel Lajtai Katira, Betty Love-ra vagy Miss Bee-re? Képes összeállításunkban megnézheted, mennyit változtak a '90-es évek legnépszerűbb énekesnői.</p>
      <figure>
        <img src="https://kep.index.hu/1/0/2990/29906/299068/29906817_2295957_a8edc1be48f0e78e2e55c465c6762a7d_wm.jpg"/>
        <figcaption>
          <a href="https://femina.hu/hazai_sztar/lajtai-kati-2019/">Nézegess képeket! 5 kép<br/><b>Emlékszel a Crystal énekesnőjére? A 41 éves Lajtai Kati ma már boldog családanya</b></a>
        </figcaption>
      </figure>
    </article>
  </body>
</html>