<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/170976/djerar-pike-spreman-resi-problem-djokovicem-nadalom-ali-ovo-nimalo-nece-svideti-federeru"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T17:40:00+00:00"/>
    <meta property="og:title" content="Đerar Pike spreman da reši problem sa Đokovićem i Nadalom, ali ovo se nimalo neće svideti Federeru!"/>
    <meta property="og:description" content="Sukob između Dejvis kupa i ATP kupa mogao bi da bude rešen organizacijom zajedničkog događaja krajem septembra, smatra Đerar Pike."/>
  </head>
  <body>
    <article>
      <h1>Đerar Pike spreman da reši problem sa Đokovićem i Nadalom, ali ovo se nimalo neće svideti Federeru!</h1>
      <h2>Sukob između Dejvis kupa i ATP kupa mogao bi da bude rešen organizacijom zajedničkog događaja krajem septembra, smatra Đerar Pike.</h2>
      <address><time datetime="2019-11-24T17:40:00+00:00">24 Nov 2019, 17:40</time> by <a rel="author">Republika</a></address>
      <p>Prvi čovek agencije Kosmos, posle čije inicijative je promenjen format Dejvis kupa, ističe da bi takav sled događaja više odgovarao i vrhunskim igračima.</p>
      <p>- Pokušali smo da pregovaramo sa ljudima iz ATP, ali situacija sa bivšim predsednikom nije bila idealna i nismo mogli da postignemo dogovor- rekao je Pike.</p>
      <p>- Sada će biti određenih promena, tako da ponovo očekujemo pregovore. Mislim da bi idealno rešenje bilo da oformimo jedan vrhunski događaj, koji bi trajao dve nedelje. Novak Đoković i Rafael Nadal, koji su trenutno prvi i drugi teniser sveta, izrazili su istu želju. U ovom momentu nema baš ni smisla da imamo dva vrlo slična događaja- rekao je Pike.</p>
      <p>Ono što bi moglo da bude problem u ralizaciji ove ideje je što se krajem septembra igra Lejver kup, koje organizuju kompanija Team8 koja je u vlasništvu Rodžera Federera i Teniskog saveza Australije.</p>
      <p>- Naravno, to je Rodžerovo takmičenje i on želi da ga zaštiti. Razumem sasvim i što je kritikovao ono što smo uradili. Ipak, želimo da Dejvis kup bude na višem nivou jer je reč o takmičenju koje ima istoriju dugu 119 godina. Tako da ta dva takmičenja ne mogu da se porede- zaključio je Pike.</p>
      <p>Dejvis kup je ove nedelje održan prvi put u novom formatu, dok je premijerni ATP Kup na programu početkom januara.</p>
      <related>
        <h4>Pročitajte još:</h4>
        <a href="http://republika.rs/sport/tenis/170890/Noletov-kraj-ovu-godinu-zakljucak-svega-uradjenog-ISCRPLJEN-SAM"/>
        <a href="http://republika.rs/sport/tenis/170844/Zbog-DJokovica-Nadala-sam-ovo-sto-jesam"/>
        <a href="http://republika.rs/sport/tenis/170828/DJokovic-ostaje-bez-trenera"/>
        <a href="http://republika.rs/sport/tenis/170707/Nole-puca-nervoze-Moje-reci-Viktoru-privatna-stvar-umoran-sam-svega"/>
        <a href="http://republika.rs/sport/tenis/170663/Srpski-dzelat-presrecan-Bog-dao-sansu-budem-junak"/>
      </related>
    </article>
  </body>
</html>