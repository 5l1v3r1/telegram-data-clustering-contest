<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/24/2-0-a-redsal-hilal-con-giovinco-vince-champions-asia_9d5898db-9647-4ef3-8642-a44c5ecb1629.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T17:20:31+00:00"/>
    <meta property="og:title" content="2-0 a Reds, Al Hilal con Giovinco vince Champions Asia"/>
    <meta property="og:description" content="Giapponesi 'spuntati', sauditi 3/a volta su trono continentale (ANSA)"/>
  </head>
  <body>
    <article>
      <h1>2-0 a Reds, Al Hilal con Giovinco vince Champions Asia</h1>
      <h2>Giapponesi 'spuntati', sauditi 3/a volta su trono continentale</h2>
      <address><time datetime="2019-11-24T17:20:31+00:00">24 Nov 2019, 17:20</time> by <a rel="author">Redazione ANSA</a></address>
      <p>I sauditi dell'Al Hilal salgono per la terza volta sul trono dell'Asia, vincendo la Champions continentale al termine della finale di ritorno contro i giapponesi dell'Urawa Red Diamonds. Il match di Saitama, al quale hanno assistito 58.109 spettatori, è finito 2-0 per gli ospiti, con l'ex juventino Sebastian Giovinco fra i protagonisti: ha sfiorato il gol in un paio d'occasioni, e ha fornito a Dawsari l'assist per il primo gol. Il raddoppio è arrivato al 93' ad opera di Gomis. L'Al Hilal si era imposto anche all'andata, giocata a Riad, per 1-0. Ora la squadra saudita parteciperà, come il Flamengo che ieri ha vinto la Libertadores, al Mondiale per club. </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>