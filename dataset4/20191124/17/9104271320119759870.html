<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/viabilita-provinciale-il-progetto-del-ponte-di-castelletto-in-sostituzione-del-guado"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T17:17:44+00:00"/>
    <meta property="og:title" content="Viabilità provinciale il progetto del ponte di Castelletto in sostituzione del guado"/>
    <meta property="og:description" content="Ma trovare i soldi necessari sarà un'impresa molto difficile"/>
  </head>
  <body>
    <article>
      <h1>Viabilità provinciale il progetto del ponte di Castelletto in sostituzione del guado</h1>
      <h2>Ma trovare i soldi necessari sarà un'impresa molto difficile</h2>
      <address>
        <time datetime="2019-11-24T17:17:44+00:00">24 Nov 2019, 17:17</time>
      </address>
      <h3>Viabilità provinciale il progetto del ponte di Castelletto in sostituzione del guado</h3>
      <p>E’ stato depositato il progetto del ponte di Castelletto in sostituzione dello storico guado sul Cervo. Il progetto, dalle soluzioni molto moderne frutto del lavoro dello Studio SI.ME.TE. Srl di Torino e dello Studio Associato CORBELLARO SA di Gaglianico,  prevede una struttura in corten (acciaio ossidato esente da manutenzione) ad arco sulla campata centrale, una lunghezza di 160 metri, il manto d’asfalto con proprietà antineve e antighiaccio, il passaggio ciclo-pedonale affiancato alla sede stradale con punto di sosta informativo e panoramico a centro ponte, illuminazione puntuale a led e attraversamenti protetti per la fauna. Progetto sicuramente interessante ma che difficilmente potrà essere realizzato a causa dei costi che si dovrebbero aggirare intorno agli otto milioni di euro, se non addirittura nove, una cifra che non è assolutamente nelle disponibilità dell’amministrazione provinciale di Biella, peraltro uscita da poco dal grave dissesto economico degli anni scorsi. A breve se ne saprà certamente qualcosa di più. Inizialmente il costo del ponte era a carico della Regione Piemonte che però, successivamente, si è impegnata per i soli oneri di progettazione.</p>
    </article>
  </body>
</html>