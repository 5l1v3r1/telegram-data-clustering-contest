<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779983/%D9%84%D8%B2%D9%88%D9%85-%D9%88%D8%B1%D9%88%D8%AF-%D8%AF%D8%B3%D8%AA%DA%AF%D8%A7%D9%87-%D9%87%D8%A7%DB%8C-%D9%85%D8%B3%D8%A6%D9%88%D9%84-%D8%A8%D9%87-%D9%85%D9%88%D8%B6%D9%88%D8%B9-%D9%BE%D8%B3%D9%85%D8%A7%D9%86%D8%AF%D9%87%D8%A7%DB%8C-%D8%B9%D9%81%D9%88%D9%86%DB%8C-%D9%85%D8%B7%D8%A8-%D9%87%D8%A7%DB%8C-%D8%A7%D8%B1%D8%A7%DA%A9"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:24:55+00:00"/>
    <meta property="og:title" content="معاون استاندار مرکزی عنوان کرد: لزوم ورود دستگاه های مسئول به موضوع پسماندهای عفونی مطب های اراک"/>
    <meta property="og:description" content="اراک- معاون سیاسی، امنیتی و اجتماعی استاندارمرکزی گفت: موضوع ساماندهی  پسماندهای عفونی مطب های اراک درتعامل مسئولین دانشگاه علوم پزشکی، شهرداری و دفتر امور اجتماعی استانداری تعیین تکلیف شود."/>
  </head>
  <body>
    <article>
      <h1>معاون استاندار مرکزی عنوان کرد: لزوم ورود دستگاه های مسئول به موضوع پسماندهای عفونی مطب های اراک</h1>
      <address>
        <time datetime="2019-11-24T17:24:55+00:00">24 Nov 2019, 17:24</time>
      </address>
      <p>به گزارش <a href="https://www.mehrnews.com/">خبرنگار مهر</a>، بهروز اکرمی روز یکشنبه در جلسه ستاد صیانت از حریم امنیت عمومی و حقوق شهروندان استان مرکزی در اراک، اظهار داشت: در صورت مشاهده عدم رعایت تعرفه های مصوب در مطب پزشکان باید مطابق قانون برخورد های لازم صورت پذیرد.</p>
      <p>وی ادامه داد: بررسی ایرادات مطب های فاقد مجوز تزریقات و مسایلی از این دست باید توسط دانشگاه علوم پزشکی و با همکاری سمن های مردم نهاد این حوزه انجام شود.</p>
      <p>اکرمی گفت: موضوع جمع آوری و دفع پسماندهای عفونی مطب ها در اراک باید در طی جلسه ای با حضور مسئولین دانشگاه علوم پزشکی اراک، سازمان پسماند شهرداری و دفتر امور اجتماعی و فرهنگی استانداری تعیین تکلیف شود.</p>
      <p>وی اظهار کرد: دانشگاه علوم پزشکی اراک باید به منظور برطرف ساختن نواقص حاصل از بازدیدهای صورت گرفته توسط تیم های تخصصی از بیمارستان ها، کلینیک های پزشکی و داروخانه های شهرستان اراک در نوروز ۹۸ این مراکز را در دی ماه سال جاری مورد ارزیابی قرار دهد.</p>
    </article>
  </body>
</html>