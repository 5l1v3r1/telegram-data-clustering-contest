<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/frutti-extra-bursaspor-dan-farkli-tarife-90-71-1211282.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T17:51:00+00:00"/>
    <meta property="og:title" content="Frutti Extra Bursaspor'dan farklı tarife: 90-71"/>
    <meta property="og:description" content="ING Basketbol Süper Ligi'nin 9. haftasında Frutti Extra Bursaspor, İstanbul Ayhan Şahenk Spor Salonu'nda, Sigortamnet İTÜ engelini 90-71'lik skorla aşarak, 9. maçında 5. galibiyetini elde etti."/>
  </head>
  <body>
    <article>
      <h1>Frutti Extra Bursaspor'dan farklı tarife: 90-71</h1>
      <h2>ING Basketbol Süper Ligi'nin 9. haftasında Frutti Extra Bursaspor, İstanbul Ayhan Şahenk Spor Salonu'nda, Sigortamnet İTÜ engelini 90-71'lik skorla aşarak, 9. maçında 5. galibiyetini elde etti.</h2>
      <address>
        <time datetime="2019-11-24T17:51:00+00:00">24 Nov 2019, 17:51</time>
      </address>
      <p>Karşılaşmaya iyi başlayan ve pota altından <b>Olaseni </b>ve dışarıdan <b>Chris</b> <b>Jones'un </b>basketleriyle sayı üreten yeşil-beyazlılar, 12-4 öne geçtiği ilk çeyreği 20-13 üstün kapadı.</p>
      <p>Perry Jones'un müthiş yüzdeli şutlarına Tevfik de eşlik edince, Frutti Extra Bursaspor, 15'te farkı 14 sayıya çıkardı (31-17) ve devreyi de 40-30 galip bitirdi.</p>
      <p>İkinci yarının başında<b> </b><b>İTÜ'nün </b>çember altından üst üste basketlerine engel olamayan Bursaspor, fark 4'e kadar (42-38) düşse de <b>Perry Jones </b>ve <b>Olaseni </b>ile yeniden arayı açtı.</p>
      <p><b>Freeman'ın </b>da devreye girmesiyle 28'de 62-51 üstünlük yakalayan Potanın Timsahları, 3. çeyreği de 64-56 önde tamamladı.</p>
      <p>
        <b>PERRY JONES'TAN 27 SAYI</b>
      </p>
      <p>Son bölüme hızlı giren İTÜ, 32'de tabelayı 67-62 yapıp farkı 6'ya düşürse de, Chris Jones ve Freeman ile dışarıdan isabetli şutlar bulan yeşil-beyazlılar, son 5 dakikaya 77-64 galip girdiği mücadeleyi Perry Jones'un 27 sayılık performansıyla, 19 sayı farkla 90-71 kazanarak, geçen hafta İstanbul'daki Beşiktaş yenilgisinin moral bozukluğunu üzerinden attı ve play-off iddiasını sürdürdü.</p>
    </article>
  </body>
</html>