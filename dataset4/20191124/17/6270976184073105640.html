<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/kryklij-pohvalyvsya-uspihamy-infrastruktury/"/>
    <meta property="og:site_name" content="Рубрика"/>
    <meta property="article:published_time" content="2019-11-24T17:57:20+00:00"/>
    <meta property="og:title" content="Криклій похвалився успіхами інфраструктури"/>
    <meta property="og:description" content="Міністр інфраструктури України Владислав Криклій заявив, що в Україні помічений один з найбільш високих у Європі показників динаміки росту авіації. Про це він повідомив у Facebook. “Україна демонструє один з найбільших показників динаміки зростання авіації серед країн Європи“, – пише він. При цьому міністр підкреслив, що львівський аеропорт з початку 2019 року вже прийняв 2 […]"/>
  </head>
  <body>
    <article>
      <h1>Криклій похвалився успіхами інфраструктури</h1>
      <address><time datetime="2019-11-24T17:57:20+00:00">24 Nov 2019, 17:57</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1-28-860x580-c-1.jpg"/>
      </figure>
      <p>
        <b>
          <b>Міністр інфраструктури України Владислав Криклій заявив, що в Україні помічений один з найбільш високих у Європі показників динаміки росту авіації.</b>
        </b>
      </p>
      <p>Про це він повідомив у <a href="https://www.facebook.com/vladyslav.kryklii/posts/2625162907573565">Facebook.</a></p>
      <p>“Україна демонструє один з найбільших показників динаміки зростання авіації серед країн Європи“, – пише він.</p>
      <p>При цьому міністр підкреслив, що львівський аеропорт з початку 2019 року вже прийняв 2 мільйони пасажирів.</p>
      <p>“Всього рік тому було трохи менше 1,6 млн. пасажирів. Ріст за рік складе більше 25%“, – зазначив Криклій.</p>
      <p>Раніше Криклій <a href="https://rubryka.com/2019/11/22/ministr-infrastruktury-hoche-zvilnyty-svoyu-zastupnytsyu-yaka-nibyto-otrymala-posadu-cherez-lizhko/">заявив, що на наступному засіданні Кабінету міністрів проситиме про звільнення заступниці з питань європейської інтеграції Олександри Клітіної.</a></p>
      <p>На це <a href="https://rubryka.com/2019/11/22/zastupnytsya-krykliya-bude-sudytys-za-posadu-jty-ne-planuye/">заступниця міністра інфраструктури заявляє, що у скандалу з нібито її потраплянням на посаду через ліжко є замовники і що вона подаватиме до суду.</a></p>
      <p>Нагадаємо, 19 листопада у мережу злили запис розмови депутатів від “Слуги народу” у Кривому Розі, де вони обговорюють заступницю міністра інфраструктури Владислава Криклія, яка нібито потрапила на посаду “через ліжко”. Розмову у Telegram-каналі опублікував нардеп Антон Поляков.</p>
      <p>Олександра Клітіна до свого призначення обіймала посаду керівниці Офісу підтримки реформ Міністерства інфраструктури України. Працювала не тільки з міністром Володимиром Омеляном, але і з його попередником – Андрієм Пивоварським, будучи його радницею.</p>
    </article>
  </body>
</html>