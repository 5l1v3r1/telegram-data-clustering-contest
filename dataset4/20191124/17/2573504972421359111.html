<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231112/barbara-durso-mostra-la-busta-choc-la-prova-del-tradimento-ai-danni-di-paola-caruso-foto/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T17:20:05+00:00"/>
    <meta property="og:title" content="Barbara D’Urso mostra la busta choc: la prova del tradimento ai danni di Paola Caruso [FOTO]"/>
    <meta property="og:description" content="Nuovo appuntamento di Domenica Live di Barbara D’Urso Come ogni settimana, venerdì scorso Barbara D’Urso nel suo rotocalco Pomeriggio Cinque ha svelato in anteprima gli ospiti che saranno presenti nella nuova puntata di Domenica Live. L’artista napoletana ha parlato in particolare della vicenda di gossip che in questi giorni sta tenendo banco ovunque la fine della […]"/>
  </head>
  <body>
    <article>
      <h1>Barbara D’Urso mostra la busta choc: la prova del tradimento ai danni di Paola Caruso [FOTO]</h1>
      <address><time datetime="2019-11-24T17:20:05+00:00">24 Nov 2019, 17:20</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Nuovo appuntamento di Domenica Live di Barbara D’Urso</h3>
      <p>Come ogni settimana, venerdì scorso <b>Barbara D’Urso</b> nel suo rotocalco Pomeriggio Cinque ha svelato in anteprima gli ospiti che saranno presenti nella nuova puntata di <b>Domenica</b> <b>Live</b>.</p>
      <p>L’artista napoletana ha parlato in particolare della vicenda di gossip che in questi giorni sta tenendo banco ovunque la fine della relazione sentimentale dell’ex Bonas <b>Paola Caruso e Moreno Merlo</b>. Andiamo a vedere nel dettaglio la vicenda e gli altri ospiti della puntata odierna.</p>
      <h3>La busta choc e la vicenda di gossip fra Paola Caruso e Moreno Merlo</h3>
      <p>Oggi pomeriggio a partire dalle 17:20 su Canale 5, <b>Barbara D’Urso</b> aprirà un nuovo appuntamento di Domenica Live con la famosa<b> busta choc</b>. A quanto pare al suo interno contiene un documento fornito dall’ex naufraga dell’Isola dei Famosi <b>Paola Caruso</b>. Cosa è successo? Come annunciato la stessa Lady Cologno Pomeriggio Cinque, oggi si parlerà della rottura fra l’ex Bonas di Avanti un altro! e <b>Moreno Merlo</b>.</p>
      <p>Sembra proprio che la loro relazione sentimentale è giunta al <b>capolinea</b> nel peggiore dei modi e la madre di Michelino pare essere davvero molto <b>irritata.</b> Per quanto riguarda la soubrette calabrese vi sarebbero, infatti, ragioni gravi per cui è terminata la sua storia d’amore. L’ex protagonista di Temptation Island non ha per niente mantenuto la <b>promessa</b> fatta a Carmelita che gli aveva chiesto di trattare bene la Caruso e il figlioletto.</p>
      <h3>Lo sfogo di Vladimir Luxuria, Er Patata e il torneo Domenica Alive con Carmen Di Pietro</h3>
      <p>Nella puntata odierna di <b>Domenica Live</b> sarà presente anche <b>Vladimir Luxuria</b>. Venerdì scorso la padrona di casa Barbara D’Urso ha promesso che realizzerà una lunga intervista all’ex parlamentare e volto tv dopo quanto successo a Live Non è la D’Urso. Ricordiamo, infatti, che l’ex naufraga è stata pesantemente attaccata e umiliata da <b>Vittorio Sgarbi e Vittorio Feltri</b>.</p>
      <p>Sui social e sul web, dopo le parole del critico d’arte e del direttore di Libero, si sono sollevate una serie di <b>polemiche.</b> In studio, inoltre, ci sarà il comico romano <b>Er Patata</b>, marito della compianta Monica Scattini, che ha appena terminato di scontare gli arresti domiciliari per droga. In conclusione per il torneo <b>Domenica ALive</b> questa settimana sarà il turno di <b>Carmen Di Pietro</b> nei panni di Cenerentola.</p>
    </article>
  </body>
</html>