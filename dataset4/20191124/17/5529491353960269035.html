<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/maltempo-lunedi-25-novembre-allerta-rossa-3121031/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T17:23:11+00:00"/>
    <meta property="og:title" content="Maltempo, per lunedì 25 novembre allerta rossa su Emilia Romagna"/>
    <meta property="og:description" content="ROMA – Il graduale spostamento verso est del minimo depressionario già attivo sulla nostra penisola, determina la persistenza di condizioni di spiccata instabilità sull’Abruzzo e sulle regioni meridionali, con precipitazioni localmente intense e venti forti in particolare sulla Sicilia. Sulla base delle previsioni disponibili, il Dipartimento della Protezione Civile d’intesa con le regioni coinvolte – alle quali spetta l’attivazione dei sistemi di protezione civile nei territori interessati – ha emesso un ulteriore avviso di condizioni meteorologiche avverse che integra ed estende quelli diffusi nei giorni precedenti. I fenomeni meteo, impattando sulle diverse aree del Paese, potrebbero determinare delle criticità idrogeologiche e idrauliche che sono riportate, in una sintesi nazionale, nel bollettino nazionale di criticità e di allerta consultabile sul sito del Dipartimento (www.protezionecivile.gov.it).Sezzadio, Rosanna Parodi uccisa dal Bormida mentre andava ad assistere gli anzianiVongole uccise dal maltempo…"/>
  </head>
  <body>
    <article>
      <h1>Maltempo, per lunedì 25 novembre allerta rossa su Emilia Romagna</h1>
      <address><time datetime="2019-11-24T17:23:11+00:00">24 Nov 2019, 17:23</time> by <a rel="author">Redazione blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/maltempo-ansa-1-1.jpg"/>
        <figcaption>Una giornata di maltempo (foto ANSA)</figcaption>
      </figure>
      <p>ROMA – Il graduale spostamento verso est del minimo depressionario già attivo sulla nostra penisola, determina la persistenza di condizioni di spiccata instabilità sull’Abruzzo e sulle regioni meridionali, con precipitazioni localmente intense e venti forti in particolare sulla Sicilia. Sulla base delle previsioni disponibili, il <b>Dipartimento della Protezione Civile</b> d’intesa con le regioni coinvolte – alle quali spetta l’attivazione dei sistemi di protezione civile nei territori interessati – ha emesso un ulteriore avviso di condizioni meteorologiche avverse che integra ed estende quelli diffusi nei giorni precedenti.</p>
      <p>I fenomeni <a href="https://www.blitzquotidiano.it/cronaca-italia/maltempo-sfollati-liguria-a10-po-torino-3120853/">meteo</a>, impattando sulle diverse aree del Paese, potrebbero determinare delle criticità idrogeologiche e idrauliche che sono riportate, in una sintesi nazionale, nel bollettino nazionale di criticità e di allerta consultabile sul sito del Dipartimento (www.protezionecivile.gov.it).</p>
      <figure>
        <a href="https://www.blitzquotidiano.it/cronaca-italia/sezzadio-rosanna-parodi-uccisa-3121188/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/sezzadio-rosanna-parodi-uccisa-3121188/">
          <img src="https://static.blitzquotidiano.it/wp/wp-content/uploads/2019/11/bormida-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/sezzadio-rosanna-parodi-uccisa-3121188/">Sezzadio, Rosanna Parodi uccisa dal Bormida mentre andava ad assistere gli anziani</a>
      </h3>
      <figure>
        <a href="https://www.blitzquotidiano.it/cronaca-italia/vongole-maltempo-cenone-natale-3121153/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/vongole-maltempo-cenone-natale-3121153/">
          <img src="https://static.blitzquotidiano.it/wp/wp-content/uploads/2019/11/vongole-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/vongole-maltempo-cenone-natale-3121153/">Vongole uccise dal maltempo nell’Adriatico: cenone di Natale a rischio</a>
      </h3>
      <p>L’avviso prevede dal mattino di domani, <b>lunedì 25 novembre</b>, il persistere di precipitazioni sparse, anche a carattere temporalesco, su Abruzzo, Puglia, Basilicata, Calabria e Sicilia, specie sui settori settentrionali di quest’ultima. Le precipitazioni saranno accompagnate da rovesci di forte intensità, frequente attività elettrica e forti raffiche di vento. Attesi inoltre venti da forti a burrasca dai quadranti occidentali sulla Sicilia, con mareggiate lungo le coste esposte. Sulla base dei fenomeni previsti e in atto è stata valutata per la giornata di domani, lunedì 25 novembre, <b>allerta rossa</b> sulla pianura e bassa collina emiliana occidentale in <b>Emilia-Romagna</b>.</p>
      <p>Valutata inoltre <b>allerta arancione</b> in Abruzzo e Calabria, su gran parte di Piemonte, Veneto, Emilia-Romagna e Marche, su settori di Lombardia e Puglia. Allerta gialla inoltre in Valle d’Aosta, Trentino Alto Adige, Campania, Molise, Basilicata, su alcuni settori di Lombardia, Emilia-Romagna, Umbria, Sicilia, Sardegna e sui restanti territori di Piemonte, Veneto, Marche e Puglia.</p>
      <p>Il quadro meteorologico e delle criticità previste sull’Italia è aggiornato quotidianamente in base alle nuove previsioni e all’evolversi dei fenomeni, ed è disponibile sul sito del Dipartimento della Protezione Civile (www.protezionecivile.gov.it), insieme alle norme generali di comportamento da tenere in caso di maltempo. Le informazioni sui livelli di allerta regionali, sulle criticità specifiche che potrebbero riguardare i singoli territori e sulle azioni di prevenzione adottate sono gestite dalle strutture territoriali di protezione civile, in contatto con le quali il Dipartimento seguirà l’evolversi della situazione. </p>
      <p>Fonte: AGI.</p>
    </article>
  </body>
</html>