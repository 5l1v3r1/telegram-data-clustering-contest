<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185179/%E0%A6%AE%E0%A6%BE%E0%A6%A8%E0%A7%81%E0%A6%B7-%E0%A6%9A%E0%A6%BF%E0%A6%95%E0%A6%A8-%E0%A6%9A%E0%A6%BE%E0%A6%B2-%E0%A6%96%E0%A6%BE%E0%A7%9F-%E0%A6%A4%E0%A6%BE%E0%A6%87-%E0%A6%95%E0%A6%BF%E0%A6%9B%E0%A7%81%E0%A6%9F%E0%A6%BE-%E0%A6%A6%E0%A6%BE%E0%A6%AE-%E0%A6%AC%E0%A6%BE%E0%A7%9C%E0%A6%9B%E0%A7%87-%E0%A6%96%E0%A6%BE%E0%A6%A6%E0%A7%8D%E0%A6%AF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80"/>
    <meta property="og:site_name" content="somoynews.tv"/>
    <meta property="article:published_time" content="2019-11-24T17:21:00+00:00"/>
    <meta property="og:title" content="মানুষ চিকন চাল খায়, তাই কিছুটা দাম বাড়ছে: খাদ্যমন্ত্রী"/>
    <meta property="og:description" content="বর্তমানে দেশে চালের মজুদ রয়েছে তাছাড়া আমরা চালে স্বয়ংসম্পূর্ণ এবং বাজারও ..."/>
  </head>
  <body>
    <article>
      <h1>মানুষ চিকন চাল খায়, তাই কিছুটা দাম বাড়ছে: খাদ্যমন্ত্রী</h1>
      <address><time datetime="2019-11-24T17:21:00+00:00">24 Nov 2019, 17:21</time> by <a rel="author">সময় সংবাদ</a></address>
      <p><b>বর্তমানে দেশে চালের মজুদ রয়েছে তাছাড়া আমরা চালে স্বয়ংসম্পূর্ণ এবং বাজারও নিয়ন্ত্রণে রয়েছে, তবে কিছুটা দাম বেড়েছে বলে জানান খাদ্যমন্ত্রী সাধন চন্দ্র মজুমদার।</b><br/><br/>রোববার (২৪ নভেম্বর) রাজধানীর মতিঝিলে ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজ (এফবিসিসিআই) ভবনে নিত্য প্রয়োজনীয় পণ্যসামগ্রীর বছরব্যাপী চাহিদা, বাংলাদেশে পণ্যের উৎপাদন, আমদানি, মজুদ ব্যবস্থা, সরবরাহ ব্যবস্থাপনা ও যৌক্তিক মূল্য নির্ধারণ বিষয়ে দিকনির্দেশনা শীর্ষক এক রাউন্ড টেবিল বৈঠক  শেষে সাংবাদিকদের এসব কথা বলেন তিনি।<br/><br/>সাধন চন্দ্র মজুমদার বলেন, মানুষেরর অর্থনৈতিক আয় বাড়ার সঙ্গে খাদ্যপণ্যে পরিবর্তন এসেছে। তারা এখন মোটা চালের বদলে চিকন চাল খায়। এজন্য চিকন চালের দাম কিছুটা বাড়লেও মোটা চাল আগের দামেই বিক্রি হচ্ছে।<br/><br/>খাদ্যমন্ত্রী বলেন, চিকন চালের দাম বাড়ার পর ব্যবসায়ীসহ সংশ্লিষ্টদের সঙ্গে বসে আমরা এর সমাধান করেছি। এখন চালের বাজার স্বাভাবিক। চালের বাজারে যাতে কোনো কারসাজি না হয় সেজন্য আমাদের ১০টি টিম কাজ করছে।<br/><br/>ব্যবসায়ীদের শীর্ষ সংগঠন এফবিসিসিআই আয়োজিত সভায় সভাপতিত্ব করেন সংগঠনটির সভাপতি শেখ ফজলে ফাহিম।<br/><br/> </p>
    </article>
  </body>
</html>