<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392805-%d7%a9%d7%a7%d7%93-%d7%94%d7%a9%d7%90%d7%99%d7%a8%d7%95-%d7%90%d7%aa-%d7%9e%d7%a2%d7%a8%d7%9b%d7%aa-%d7%94%d7%9e%d7%a9%d7%a4%d7%98-%d7%9e%d7%97%d7%95%d7%a5-%d7%9c%d7%a4%d7%95%d7%9c%d7%99%d7%98%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-24T17:51:28+00:00"/>
    <meta property="og:title" content="שקד: &quot;המנדט להרכבת הממשלה נקבע ע&quot;י הכנסת בלבד&quot;"/>
    <meta property="og:description" content="יו&quot;ר הימין החדש יצאה כנגד התערבות אפשרית של היועץ המשפטי לממשלה למנוע את הרכבת הממשלה על ידי נתניהו, וקראה לו להשאיר זאת בידי הכ..."/>
  </head>
  <body>
    <article>
      <h1>שקד: "המנדט להרכבת הממשלה נקבע ע"י הכנסת בלבד"</h1>
      <h2>יו"ר הימין החדש יצאה כנגד התערבות אפשרית של היועץ המשפטי לממשלה למנוע את הרכבת הממשלה על ידי נתניהו, וקראה לו להשאיר זאת בידי הכנסת או נשיא המדינה בלבד</h2>
      <address><time datetime="2019-11-24T17:51:28+00:00">24 Nov 2019, 17:51</time> by <a rel="author">, חדשות סרוגים</a></address>
      <p>יו"ר הימין החדש ח"כ <u><a href="https://www.srugim.co.il/392020-%d7%90%d7%99%d7%99%d7%9c%d7%aa-%d7%a9%d7%a7%d7%93-%d7%9c%d7%90-%d7%a4%d7%95%d7%a1%d7%9c%d7%aa-%d7%a8%d7%99%d7%a6%d7%94-%d7%9c%d7%a8%d7%90%d7%a9%d7%95%d7%aa-%d7%94%d7%9e%d7%9e%d7%a9%d7%9c%d7%94">איילת שקד</a></u> יצאה כנגד התערבות אפשרית של <u><a href="https://www.srugim.co.il/392627-%d7%94%d7%a2%d7%a8%d7%9b%d7%94-%d7%94%d7%99%d7%95%d7%a2%d7%9e%d7%a9-%d7%a6%d7%a4%d7%95%d7%99-%d7%9c%d7%90%d7%a4%d7%a9%d7%a8-%d7%9c%d7%a0%d7%aa%d7%a0%d7%99%d7%94%d7%95-%d7%9c%d7%94%d7%9e%d7%a9%d7%99">היועץ המשפטי לממשלה</a></u> למנוע את הרכבת הממשלה על ידי ראש הממשלה נתניהו, וקראה לו להשאיר זאת בידי הכנסת או נשיא המדינה בלבד.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>בכנס לשכת שמאי מקרקעין במלון דן אילת, אמרה שקד כי  "אנו נמצאים בימים לא פשוטים וחובתנו כהנהגה לשמור על מדינה מתפקדת. כל מחנה רואה את המציאות בצורה הפוכה מהמחנה השני, אבל ידענו תקופות קשות הרבה יותר וגם מזה נתחזק".</p>
      <figure>
        <img src="https://www.srugim.co.il/i/wp-content/uploads/2016/11/F160201YS26__w1980.jpg"/>
      </figure>
      <h4>עוד באותו נושא</h4>
      <h3>דיווח: מנדלבליט יודיע- נתניהו יכול להקים ממשלה</h3>
      <p>לכתבה המלאה בסרוגים &gt;<br/>25</p>
      <p>החוק מאפשר לראש ממשלה לכהן עד הרשעה חלוטה אך במערכת המשפטית מעלים כי בג"ץ יתערב בהליך הדמוקרטי וחרף החוק – לא יאפשר זאת. על כך קראה שקד "למערכת המשפט, הן ליועמ"ש והן לבג"צ, השאירו את מערכת המשפט מחוץ לפוליטיקה".</p>
      <p>היא הסבירה כי "המנדט להרכבת הממשלה נקבע ע"י הכנסת או ע"י הנשיא ועל ידיהם בלבד", ואילו קידום של מהלך שכזה יהיה "דריסה של חוק היסוד או עיוותו היא טעות גדולה והיא תגרום לריסוק אמון הציבור במערכת המשפטית".</p>
      <p>על פי הפרסום בYNET מוקדם יותר, גורמים משפטיים בצלאח א-דין מעריכים כי מנדבליט ידגיש חוות הדעת לפיה קיימים קשיים משפטיים לכך שנתניהו, תחת כתב אישום כל כך חמור לא יכול וראוי להקים ממשלה.</p>
      <p>יחד עם זאת על פי הדיווח, הוא לא יאמר שיש מניעה חוקית שכן חוק יסוד הממשלה החריג במיוחד את ראש הממשלה שיכול לכהן בתפקיד עד פסק דין סופי.</p>
    </article>
  </body>
</html>