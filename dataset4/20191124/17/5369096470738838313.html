<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778663/vernbloum-elpizo-na-epistrepso-syntoma/"/>
    <meta property="og:site_name" content="to10.gr"/>
    <meta property="article:published_time" content="2019-11-24T17:36:34+00:00"/>
    <meta property="og:title" content="Βέρνμπλουμ: «Ελπίζω να επιστρέψω σύντομα»"/>
    <meta property="og:description" content="Ο Πόντους Βέρνμπλουμ μίλησε για το παιχνίδι με την ΑΕΛ, αλλά και για την αποθεραπεία του και την επιστροφή του στη δράση."/>
  </head>
  <body>
    <article>
      <h1>Βέρνμπλουμ: «Ελπίζω να επιστρέψω σύντομα»</h1>
      <h2>Ο Πόντους Βέρνμπλουμ μίλησε για το παιχνίδι με την ΑΕΛ, αλλά και για την αποθεραπεία του και την επιστροφή του στη δράση.</h2>
      <address><time datetime="2019-11-24T17:36:34+00:00">24 Nov 2019, 17:36</time> by <a rel="author">to10.gr</a></address>
      <p>Ο Πόντους Βέρνμπλουμ σε δηλώσεις του στο ημίχρονο του αγώνα με την ΑΕΛ αναφέρθηκε στην πορεία της αποθεραπείας του, στο παιχνίδι του ΠΑΟΚ που ακολουθεί με τον Ολυμπιακό, αλλά και τους Μίσιτς και Αουγκούστο και το πως λειτουργούν στον χώρο του κέντρου.</p>
      <p>
        <b>Αναλυτικά όσα είπε στο PAOK TV:</b>
      </p>
      <p>
        <a href="https://www.to10.gr/podosfero/superleague/778629/penalti-pou-zitai-ael-sto-cheri-tou-ingkason-vid/">
          <i>Το πέναλτι που ζητάει η ΑΕΛ στο χέρι του Ινγκασον (vid)</i>
        </a>
      </p>
      <p>«Πιστεύω ότι παίζουμε καλά. Σίγουρα θα έπρεπε να σκοράρουμε ένα γκολ ακόμα γιατί έχουμε δημιουργήσει ευκαιρίες. Αν είχαμε σκοράρει και δεύτερο γκολ θα ήταν πιο εύκολο για εμάς. Πρέπει να πετύχουμε κι άλλο τέρμα στη συνέχεια».</p>
      <p>
        <b>Για το ντέρμπι που ακολουθεί με τον Ολυμπιακό και αν επηρεάζει την ομάδα:</b>
      </p>
      <p>«Δε νομίζω ότι σκεφτόμαστε κάτι άλλο πέρα από τη νίκη σήμερα. Υπάρχει ένα μεγάλο παιχνίδι την άλλη Κυριακή, αλλά η ομάδα σκέφτεται το παιχνίδι σήμερα».</p>
      <p>
        <b>Για το κέντρο του ΠΑΟΚ με Αουγκούστο και Μίσιτς:</b>
      </p>
      <p>«Το παιχνίδι είναι στον έλεγχο μας χάρη στα παιδιά. Πρέπει να έχουμε στο μυαλό τους τις κόντρα επιθέσεις. Όλοι είναι επιθετικογενείς παίκτες, αλλά πρέπει να έχουν όλοι στο μυαλό τους την κόντρα της ΑΕΛ».</p>
      <p>
        <b>Για την επιστροφή του και πότε θα είναι αυτή:</b>
      </p>
      <p>«Δεν ξέρω… Ελπίζω να είναι σύντομα. Μετά τον τραυματισμό στον αχίλλειο πίεσα πολύ τον εαυτό μου, για να προλάβω τα πρώτα παιχνίδια του Τσαμπιονς Λιγκ κι έπειτα του Γιουρόπα Λιγκ. Με πήγε ένα τραυματισμός κι άλλο πίσω. Είναι πολύ ενοχλητικό. Δεν αντέχω να βλέπω άλλο τα παιχνίδια από την κερκίδα. Θέλω να μπω και να παίξω μπροστά σε αυτόν εδώ τον κόσμο».</p>
      <p>
        <b>Για το κίνητρο του να επιστρέψει μετά από τόσο μεγάλο χρονικό διάστημα:</b>
      </p>
      <p>«Το ποδόσφαιρο πέρα από τη δουλειά, είναι ένα παιχνίδι που μου έχε λείψει πολύ. Θέλω να προπονηθώ, να πάρω μυρωδιά από τα αποδυτήρια. Είχα επιστρέψει για περίπου ένα μήνα, αλλά ήρθε ξανά ο τραυματισμός. Μου έχει λείψει να μπορώ να παίξω με την ομάδα, αλλά και το να παίζω ποδόσφαιρο με το γιο μου».</p>
      <p>
        <b>
          <a href="https://www.to10.gr/podosfero/superleague/778663/vernbloum-elpizo-na-epistrepso-syntoma/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>