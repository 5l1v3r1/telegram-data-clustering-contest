<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/kossev-kurti-dobio-podrsku-za-formiranje-nove-vlade/"/>
    <meta property="og:site_name" content="Krstarica"/>
    <meta property="article:published_time" content="2019-11-24T17:40:06+00:00"/>
    <meta property="og:title" content="Kossev: Kurti dobio podršku za formiranje nove vlade"/>
    <meta property="og:description" content=" Lider Pokreta Samoopredeljenje Aljbin Kurti objavio je na društvenoj mreži Fejsbuk da je obezbedio većinu za novu kosovsku vladu. &quot;Predsedavajući tri"/>
  </head>
  <body>
    <article>
      <h1>Kossev: Kurti dobio podršku za formiranje nove vlade</h1>
      <address><time datetime="2019-11-24T17:40:06+00:00">24 Nov 2019, 17:40</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/arh_XjbKW_Beta-taxc94sk0z.640x360_rss-750x430.jpg"/>
        <figcaption>Foto: Beta</figcaption>
      </figure>
      <p> Lider Pokreta Samoopredeljenje Aljbin Kurti objavio je na društvenoj mreži Fejsbuk da je obezbedio većinu za novu kosovsku vladu.</p>
      <p>„Predsedavajući tri stranke nevećinskih zajednica, kao i budući poslanici, Rasim Demiri, Fikrim Damka i Albert Kinoli (Alber Kinoli) glasaće za našu vladu i mene kao premijera, bez ikakvih uslova“, poručio je Kurti iz Prizrena.</p>
      <p>Nakon odbacivanja glasova iz Srbije, Samoopredeljenju i LDK potrebna su bila još četiri poslanika kako bi formirali vladu bez treće partije. Prošle nedelje, parlamentarnoj grupi LVV pridružio se poslanik partije Egipćana, Elbert Krasnići (Elbert Krasniqi).</p>
      <p>Uz podršku tri nova poslanika, Samoopredeljenje je obezbedilo 61 glas za formiranje nove vlade.</p>
      <p>(Beta)</p>
    </article>
  </body>
</html>