<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006181/irak-nasiriye%E2%80%99de-3-protestocu-%C3%B6ld%C3%BCr%C3%BCld%C3%BC"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="Irak Nasiriye’de 3 protestocu öldürüldü"/>
    <meta property="og:description" content="Irak’ın Nasiriye şehrinde güvenlik güçlerinin hükümet karşıtı gösteri düzenleyen protestocuları dağıtmak için ateş açması sonucu 3 kişi hayatını kaybetti, 50'den fazla kişi de yaralandı. Reuters’ın aktardığı bilgilere göre güvenlik güçleri, şehirde ü"/>
  </head>
  <body>
    <article>
      <h1>Irak Nasiriye’de 3 protestocu öldürüldü</h1>
      <address>
        <time datetime="2019-11-24T17:00:00+00:00">24 Nov 2019, 17:00</time>
      </address>
      <p>Irak’ın Nasiriye şehrinde güvenlik güçlerinin hükümet karşıtı gösteri düzenleyen protestocuları dağıtmak için ateş açması sonucu 3 kişi hayatını kaybetti, 50'den fazla kişi de yaralandı.<br/><br/>Reuters’ın aktardığı bilgilere göre güvenlik güçleri, şehirde üç ana köprüde toplanan protestocuları dağıtmak için gerçek mermi ve göz yaşartıcı gaz kapsülleri kullandı.<br/><br/>Bağdat ve güneyde yer alan 9 ildeki protestolar bugün de yoğun bir katılım ile devam ediyor.<br/><br/>DPA’ya konuşan görgü tanıkları, yüzlerce göstericinin, çalışanların işe, öğrencilerin de okul ve üniversitelere ulaşmasını önlemek için bu sabah erken saatlerde ana yolları kesmeye başladığını dile getirdi.<br/><br/>Sosyal medyada bugün büyük protesto gösterileri düzenlenmesine ilişkin çağrı yapılmasının ardından Bağdat ve diğer illerde güvenlik güçleri ile askerler konuşlandı.<br/><br/>AFP’ye göre güneydeki petrol zengini Basra’daki protestocular, gıda ve ilaç ithalatı için hayati öneme sahip Um Kasr Limanı’na giden yol da dahil olmak üzere birçok ana yolu kapattı.<br/><br/>1 Ekim’de başlayan protestolarda şimdiye kadar çoğunluğu göstericiler olmak üzere 350 kişi hayatını kaybetti.</p>
    </article>
  </body>
</html>