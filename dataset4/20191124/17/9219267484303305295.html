<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392807-%d7%9b%d7%a9%d7%a0%d7%9c%d7%97%d7%9e%d7%aa%d7%99-%d7%a2%d7%91%d7%95%d7%a8-%d7%94%d7%9c%d7%99%d7%9b%d7%95%d7%93-%d7%91%d7%a8%d7%a7%d7%aa-%d7%97%d7%92%d7%92-%d7%91%d7%9e%d7%a4%d7%9c%d7%92%d7%aa"/>
    <meta property="og:site_name" content="סרוגים"/>
    <meta property="article:published_time" content="2019-11-24T17:43:29+00:00"/>
    <meta property="og:title" content="סער: &quot;חגגת בקדימה&quot;; ברקת: &quot;תתבייש לך&quot;"/>
    <meta property="og:description" content="אחרי שמוקדם יותר טען חבר הכנסת ניר ברקת כי גדעון סער מתואם עם השמאל להפלת נתניהו, סער מגיב לברקת ואומר כי בזמן שהליכוד התרסק ל- 12 מנדטים והוא נלחם בשבילו"/>
  </head>
  <body>
    <article>
      <h1>סער: "חגגת בקדימה"; ברקת: "תתבייש לך"</h1>
      <h2>אחרי שמוקדם יותר טען חבר הכנסת ניר ברקת כי גדעון סער מתואם עם השמאל להפלת נתניהו, סער מגיב לברקת ואומר כי בזמן שהליכוד התרסק ל- 12 מנדטים והוא נלחם בשבילו, ברקת היה זה שחגג במפלגת 'קדימה': "ליכודניקים לא קונים בכסף"</h2>
      <address><time datetime="2019-11-24T17:43:29+00:00">24 Nov 2019, 17:43</time> by <a rel="author">, חדשות סרוגים</a></address>
      <p>הקרבות בליכוד מתחממים.</p>
      <p>אחרי שמוקדם יותר טען חבר הכנסת ניר ברקת כי גדעון סער מתואם עם השמאל להפלת נתניהו, סער מגיב לברקת ואומר כי בזמן שהליכוד התרסק ל- 12 מנדטים והוא נלחם בשבילו, ברקת היה זה שחגג במפלגת 'קדימה'.</p>
      <p>‏"כשנלחמתי עבור הליכוד, שנותר עם 12 מנדטים – ברקת חגג עם שמפניות במטה 'קדימה' בה היה חבר", אמר סער.</p>
      <figure>
        <img src="https://www.srugim.co.il/i/wp-content/uploads/2019/11/%D7%A0%D7%99%D7%A8-%D7%91%D7%A8%D7%A7%D7%AA-3__w1980.jpg"/>
      </figure>
      <h4>עוד באותו נושא</h4>
      <h3>ברקת על סער: מתואם עם השמאל, הקריאה אינה תמימה</h3>
      <p>לכתבה המלאה בסרוגים &gt;<br/>14</p>
      <p>סער ערץ את ברקת ואמר: "אחרי כמה ימים בכנסת ברקת עושה קמפיין כביכול ל"ספר" או ל"ממלא מקום יו"ר התנועה" וכדי להוכיח שהוא קיים מנהל קמפיין הסתה נגדי".</p>
      <p>"ברקת, תלמד", אמר סער, "ליכודניקים לא קונים בכסף ומנהיגות לא בזגזוגים ומצמוצים".</p>
      <p>לאחר כשעה הגיב ברקת לסער ואמר לו כי הוא צריך להתבייש: "מנהיגות אמיתית נבחנת בשעת משבר. התבלבלת קצת ממחיאות הכפיים של השמאל והתקשורת ונכשלת בניסיון להדיח את ראש הממשלה. גילית חוסר נאמנות בשעה הכי קשה של נתניהו והליכוד. הפאניקה, איבוד העשתונות והמתקפות האישיות והנמוכות כלפי ראש הממשלה וכלפי לא יצליחו לטשטש זאת. תתבייש לך".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: סרוגים)</p>
      <p>מוקדם יותר נאם<u><a href="https://www.srugim.co.il/392497-%d7%a0%d7%99%d7%a8-%d7%91%d7%a8%d7%a7%d7%aa-%d7%9e%d7%a6%d7%99%d7%a2-%d7%9e%d7%aa%d7%95%d7%95%d7%94-%d7%9e%d7%a9%d7%9c%d7%95-%d7%9c%d7%a4%d7%a8%d7%99%d7%99%d7%9e%d7%a8%d7%99%d7%96-%d7%91%d7%9c%d7%99"> ברקת</a></u> בכנס לשכת יועצי המס באילת, והתייחס למתיחות החריפה בליכוד ביום שאחרי <u><a href="https://www.srugim.co.il/392146-%d7%a9%d7%95%d7%97%d7%93-%d7%9e%d7%a8%d7%9e%d7%94-%d7%95%d7%94%d7%a4%d7%a8%d7%aa-%d7%90%d7%9e%d7%95%d7%a0%d7%99%d7%9d-%d7%9b%d7%aa%d7%91-%d7%94%d7%90%d7%99%d7%a9%d7%95%d7%9d-%d7%94%d7%9e%d7%9c%d7%90">כתב האישום</a></u> נגד <u><a href="https://www.srugim.co.il/392697-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%90%d7%97%d7%96%d7%95%d7%a8-%d7%a2%d7%9c-%d7%94%d7%98%d7%a2%d7%95%d7%aa-%d7%a9%d7%9c-%d7%90%d7%95%d7%9c%d7%9e%d7%a8%d7%98-%d7%9c%d7%90-%d7%90">ראש הממשלה נתניהו</a></u>. הוא האשים את חלק מחבריו למפלגה וקרא להם "לפעול לסיכול ניסיונות הפלגנות מבית ומחוץ, לפעול ליצירת המשכיות שלטונית ואופק מנהיגותי למפלגה, תוך תמיכה מלאה בראש הממשלה".</p>
      <p>ברקת השמיע ביקורת על חברי המפלגה שפועלים נגד ראש הממשלה: "חברים מבית, כבר די בגלוי, מתואמים במסרים עם חברי כנסת מהשמאל, ומנסים לשדל חברי כנסת מטעם הליכוד ומהמחנה הלאומי לערוק ולהקים בקולותיהם ממשלת שמאל. גם הקריאה לקיום פריימריז לראשות הרשימה אינה תמימה כלל וכחל, כי הדבר מהווה מהלך של הדחה בפועל של יו"ר התנועה הנבחר וראש הממשלה, וזאת תוך עקיפת מוסדות המפלגה וההליכים החוקתיים הקבועים בחוקת המפלגה ותוך התעלמות מוחלטת מרצון רוב חברי הליכוד.</p>
      <p>בעקבות כך קרא להם, "האחריות הלאומית של התנועה, כמפלגת שלטון המנווטת את מדינת ישראל מחייבת אותנו לפעול לסיכול ניסיונות הפלגנות מבית ומחוץ, לפעול ליצירת המשכיות שלטונית ואופק מנהיגותי למפלגה, תוך תמיכה מלאה בראש הממשלה נתניהו ככל שהחוק והפסיקה מאפשרים, וכן לעמוד איתן לממש את רצון התנועה והעומד בראשה להקמת ממשלת אחדות לאומית. אנו צריכים להתייצב לצידו של ראש הממשלה, שהוא נכס אדיר למדינה ולליכוד, לאפשר לו להוכיח את חפותו, לא לחרוץ את דינו ובוודאי נוכח הכשלים החמורים שנתגלו בחקירה ודורשים טיפול יסודי ועמוק, לזכור את שורת אישי הציבור שזוכו לחלוטין בבית המשפט".</p>
      <figure>
        <img src="https://www.srugim.co.il/i/wp-content/uploads/2019/11/%D7%92%D7%93%D7%A2%D7%95%D7%9F-%D7%A1%D7%A2%D7%A8-8__w1980.jpg"/>
      </figure>
      <h4>עוד באותו נושא</h4>
      <h3>ארבעת המהלכים של גדעון סער</h3>
      <p>לכתבה המלאה בסרוגים &gt;<br/>9</p>
      <p>על העתירה והדרישה מהיועץ המשפטי לממשלה שיקבע כי נתניהו יהיה מנוע מלכהן כראש ממשלה, טען ברקת: "בדרך זו מנסים יריבנו לסלק מהמפה הפוליטית הן את ראש הממשלה ויו"ר הליכוד והן לרסק את הליכוד כמפלגה המובילה במחנה הלאומי".</p>
      <p>ברקת הגיש הבוקר לראש הממשלה וליו"ר מרכז הליכוד ח״כ חיים כץ, מתווה לפיו תתווסף לחוקת הליכוד הגדרת תפקיד של ממלא מקום קבוע ליו"ר התנועה. "מ"מ היו"ר ייבחר בפריימריז מקרב מתפקדי הליכוד, באופן זהה לבחירת יו"ר התנועה, ואז לקיים בחירות למ"מ באותו המועד שנידרש לבחור את יו"ר התנועה, ובכך למנוע בחירות מיותרות לתפקיד יו"ר התנועה ולרשימה לכנסת", הסביר ברקת.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: קבצי מבצרי)</p>
      <p>בהסתכלות רחבה ציין כי "בדרך זו אנחנו גם מאותתים לכחול לבן ולישראל ביתנו כי המהלך של החרמת הליכוד והעומד בראשו לא יצלח, ושעליהם לזנוח את הדיון של 'מרד בליכוד' ולנהל מו"מ עם ראש הממשלה במיידי במטרה למנוע סבב בחירות שלישי. אני תקווה שכך ינהגו ויודע שראש הממשלה ייענה לקריאתם למען מדינת ישראל".</p>
    </article>
  </body>
</html>