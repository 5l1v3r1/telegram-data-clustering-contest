<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/beroe/kamburov-v-kraq-na-sezona-mozhe-bi-shte-spra-s-futbola-1409286.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T17:34:00+00:00"/>
    <meta property="og:title" content="Камбуров: В края на сезона може би ще спра с футбола"/>
    <meta property="og:description" content="Нападателят на Берое Мартин Камбуров обяви, че е много вероятно след края на сезона да прекрати активната си футболна кариера Легендарният играч вече е на 39 години, а днес срещу Дунав (Русе) изигра мач номер 400 в кариерата си"/>
  </head>
  <body>
    <article>
      <h1>Камбуров: В края на сезона може би ще спра с футбола</h1>
      <address><time datetime="2019-11-24T17:34:00+00:00">24 Nov 2019, 17:34</time> by <a rel="author">Sportlive.bg</a></address>
      <p>Нападателят на <b><a href="https://www.sportlive.bg/bgfootball/beroe">Берое</a></b> Мартин Камбуров обяви, че е много вероятно след края на сезона да прекрати активната си футболна кариера. Легендарният играч вече е на 39 години, а днес срещу Дунав (Русе) изигра мач номер 400 в кариерата си.</p>
      <p><i>"Мислех го, ако виждам, че ми тежи, ще прекъсна с футбола. Годинките ми тежат, но нека да сме здрави. Сега съм под емоции и не мога да кажа на 100%</i>", коментира Камбуров пред "Диема спорт". Той посочи, че трудно ще успее да счупи рекорда на Петър жеков от реализирани 253 попадения в българското първенство.</p>
      <p>Нападателят се закани отново да вкара на Левски. Както е известно, той е играчът, който най-често бележи във вратата на "сините". <i>"Аз ги познавам най-добре. Винаги ще имат едно наум, когато съм на терена. Иначе в предстоящия мач ще подходят по-сериозно този път, миналият път ме подцениха",</i> заяви Камбуров.<b><i><a href="https://www.sportlive.bg/bgfootball/beroe/Kamburov-ostava-v-Beroe-s-nov-dogovor-oshte-edin-osnoven-igrach-syshto-prepodpisa-725399.html"> През март тази година той подписа нов договор със "заралии". Вижте подробности в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/beroe/Arda-se-vyrna-kym-pobedite-sled-vtori-uspeh-sreshtu-Beroe-prez-sezona-1404828.html"/>
        <a href="https://www.sportlive.bg/bgfootball/levski/Levski-si-nabelqza-igrach-na-Beroe-1391635.html"/>
        <a href="https://www.sportlive.bg/bgfootball/bgfootballother/Razlichnite-futbolni-nagradi-naj-umen-naj-poetichno-ime-naj-shtastliva-baba-i-oshte!-757934.html"/>
        <a href="https://www.sportlive.bg/timeout/timeoutother/Povdignaha-dve-obvineniq-sreshtu-Martin-Kamburov-752963.html"/>
        <a href="https://www.sportlive.bg/bgfootball/beroe/Kamburov-shte-goni-goloviq-rekord-na-Zhekov-714172.html"/>
      </related>
    </article>
  </body>
</html>