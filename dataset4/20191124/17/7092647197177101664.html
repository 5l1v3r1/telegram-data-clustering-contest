<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39832/%D8%AF%D8%A7%DA%A9%D8%AA-%DA%86%DB%8C%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-24T17:03:00+00:00"/>
    <meta property="og:title" content="داکت چیست؟"/>
    <meta property="og:description" content="به منظور محافظت از سیم و کابل و انتقال آن‌ها از یک کانال پلاستیکی استفاده می‌شود که آن را داکت می‌نامند. این داکت‌ها برای مصارف ایندور (Indoor) یعنی مکان‌های مسقف مناسب می‌باشند، زیرا ضد آب نمی‌باشند و زمانیکه رطوبت بالا باشد از لوله خورطومی با روکش پلاستیکی استفاده می‌شود،"/>
  </head>
  <body>
    <article>
      <h1>داکت چیست؟</h1>
      <address><time datetime="2019-11-24T17:03:00+00:00">24 Nov 2019, 17:03</time> by <a rel="author">پایگاه خبری صنعت برق - برق نیوز BarghNews</a></address>
      <p><i>به منظور محافظت از سیم و کابل و انتقال آن‌ها از یک کانال پلاستیکی استفاده می‌شود که آن را داکت می‌نامند. این داکت‌ها برای مصارف ایندور (Indoor) یعنی مکان‌های مسقف مناسب می‌باشند، زیرا ضد آب نمی‌باشند و زمانیکه رطوبت بالا باشد از لوله خورطومی با روکش پلاستیکی استفاده می‌شود، </i><b>سرویس آموزش و آزمون  <a href="https://barghnews.com/">برق نیوز</a></b>، به منظور محافظت از سیم و کابل و انتقال آن‌ها از یک کانال پلاستیکی استفاده می‌شود که آن را داکت می‌نامند. این داکت‌ها برای مصارف ایندور (Indoor) یعنی مکان‌های مسقف مناسب می‌باشند، زیرا ضد آب نمی‌باشند و زمانیکه رطوبت بالا باشد از لوله خورطومی با روکش پلاستیکی استفاده می‌شود، البته این ساده‌ترین روش حل این مساله است و برای موارد مهم باید با از متخصص مشاوره گرفت که هم اکنون موضوع بحث ما نیست.</p>
      <figure>
        <img src="https://barghnews.com/files/fa/news/1398/9/3/84247_679.jpg"/>
      </figure>
      <p>در بازار باکت‌هایی با سایز و کیفیت‌های مختلفی موجود می‌باشد که شما با توجه به سایز کابل‌های خود و شرایط محیط و یا یا تابلو برق خود می‌توانید بهترین گزینه را انتخاب نماییم و بصورت کلی در زمان انتخاب و سفارش داکت موارد زیر را مد نظر داشته باشید.<br/><br/>۱٫ جنس داکت: برخی از انواع داکت در دراز مدت استحکام و انعطاف پذیری خود را حفظ نموده در حالیکه برخی دیگر بعد از مدتی شکننده شده و کارایی خود را از دست می‌دهند. پس باید در انتخاب داکت مناسب با توجه به کاربری محل مورد استفاده دقت کافی را بخرج داد.<br/><br/>۲٫ اندازه داکت: سایز داکت باید متناسب با تعداد و قطر کابل‌های مورد استفاده در تجهیزات مدار بسته باشد.<br/><br/>۳٫ درب داکت: درب داکت باید به گونه‌ای باشد که به راحتی باز و بسته شود تا در صورت نیاز به اعمال تغییرات و یا تعمیرات دسترسی به کابل‌ها میسر باشد.<br/><br/>داکت‌ها معمولا در سایز‌های استاندارد تولید می‌شوند و از طریق اندازه عرضی و عمق داکت شناسایی می‌شوند و معمولا در شاخه‌های ۲ متری در بازار موجود می‌باشند.<br/>برخی سایز‌های استاندارد داکت عبارتند از:<br/><br/>داکت ۱: با اندازه ۱۰*۱۰ میلیمتر<br/>داکت ۱٫۵: با اندازه ۱۵*۱۰ میلیمتر<br/>داکت ۲: با اندازه ۲۰*۲۰ میلیمتر<br/>داکت ۲٫۵: با اندازه ۲۰*۲۵ میلیمتر<br/>داکت ۳ معمولی: با اندازه ۳۰*۳۰ میلیمتر<br/>داکت ۳ ارتفاع کوتاه: با اندازه ۱۵*۳۰ میلیمتر<br/>داکت ۳٫۵: با اندازه ۴۵*۳۵ میلیمتر<br/>داکت ۴: با اندازه ۳۰*۴۰ میلیمتر<br/>داکت ۵: با اندازه ۳۰*۵۰ میلیمتر<br/>داکت ۶ معمولی: با اندازه ۴۵*۶۰ میلیمتر<br/>داکت ۶ پایه بلند: با اندازه ۶۰*۶۰ میلیمتر<br/>داکت ۹ معمولی: با اندازه ۴۵*۹۰ میلیمتر<br/>داکت ۹ پایه بلند: با اندازه ۶۰*۹۰ میلیمتر</p>
    </article>
  </body>
</html>