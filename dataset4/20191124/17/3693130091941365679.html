<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/trump-in-korktugu-oldu-abd-li-milyarder-resmen-acikladi-1211273.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T17:02:00+00:00"/>
    <meta property="og:title" content="Trump'ın korktuğu oldu! ABD'li milyarder resmen açıkladı"/>
    <meta property="og:description" content="ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı."/>
  </head>
  <body>
    <article>
      <h1>Trump'ın korktuğu oldu! ABD'li milyarder resmen açıkladı</h1>
      <h2>ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı.</h2>
      <address>
        <time datetime="2019-11-24T17:02:00+00:00">24 Nov 2019, 17:02</time>
      </address>
      <p><b>Bloomberg,</b> yaptığı yazılı açıklamada, "<b>Donald Trump'ı </b>yenmek ve <b>ABD'yi </b>yeniden inşa etmek için <b>ABD </b>başkanlığı için yarışacağım." ifadesini kullandı.</p>
      <p><b>Trump'</b>ın 4 yıl daha "pervasız ve ahlaksız davranışlarını" kaldıramayacaklarını savunan <b>Bloomberg</b>, "<b>Trump</b>, ülkemize ve değerlerimize karşı bir varoluş tehdidi. Eğer bir dönem daha seçimleri kazanırsa, yol açtığı zararı atlatamayabiliriz." değerlendirmesinde bulundu.</p>
      <p>Yaklaşık 36 milyar dolarlık servetiyle dünyanın en zengin kişilerinden birisi olan 77 yaşındaki Bloomberg, 2003-2013'te New York belediye başkanlığını yürütmüştü.</p>
      <p>
        <b>Demokrat Parti'nin öne çıkan ismi Biden</b>
      </p>
      <p><b>ABD'</b>de 3 Kasım 2020'de yapılacak başkanlık seçimleri için<b> Demokrat Parti'den Bloomberg</b> dışında 17 aday adayı daha yarışıyor.</p>
      <p>Yapılan anketlere göre, şu anda Barack Obama dönemi ABD Başkan Yardımcısı Joe Biden yarışı önde götürüyor.</p>
      <p>Biden'ı, Massachusetts Senatörü Elizabeth Warren ve Vermont Senatörü Bernie Sanders takip ediyor.</p>
    </article>
  </body>
</html>