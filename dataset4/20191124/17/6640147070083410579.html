<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cod-modern-warfare-lancio-digitale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T17:43:00+00:00"/>
    <meta property="og:title" content="COD Modern Warfare ha avuto il miglior lancio digitale dell'anno | Game Division"/>
    <meta property="og:description" content="COD Modern Warfare è stato il gioco che nel 2019 ha venduto più copie in versione digitale al lancio. I dati sono di SuperData Arcade."/>
  </head>
  <body>
    <article>
      <h1>COD Modern Warfare ha avuto il miglior lancio digitale dell'anno | Game Division</h1>
      <address>
        <time datetime="2019-11-24T17:43:00+00:00">24 Nov 2019, 17:43</time>
      </address>
      <p><b>SuperData Research</b> del gruppo Nielsen ha diffuso il proprio report di ottobre in merito alle <b>vendite digitali</b> e al primo posto della classifica per copie vendute digitalmente c’è <b>COD Modern Warfare</b> che ad ad oggi risulta il titolo che ha totalizzato il <b>record</b> annuale per maggior numero di vendite online al lancio. Estremamente positivi anche i risultati di <b>Apex Legends</b> che ad ottobre ha raggiunto alcuni dei suoi migliori dati di sempre in quanto ad acquisti in-game.</p>
      <p>Guardando i dati nel dettaglio, <b>COD Modern Warfare</b> ha venduto circa <b>4,75  milioni</b> di copie digitali tra console e PC nel mese di ottobre con il rilascio avvenuto giorno 25. Rispetto a Black Ops 4 si tratta dell’<b>11% in meno</b>, anche se COD Modern Warfare è uscito in una data più vicina alla chiusura della rilevazioni mensile di SuperData.</p>
      <figure>
        <img src="https://www.tomshw.it/images/images/2019/11/playstation-5-rumor-64792.jpg"/>
      </figure>
      <p>Leggi anche: <a href="https://www.tomshw.it/videogioco/god-of-war-disponibile-primo-podcast/">God of War: disponibile il primo podcast di Santa Monica dedicato al titolo</a></p>
      <p>Per quanto riguarda <b>Apex Legends</b> il titolo ha ottenuto cifre da record con <b>45 milioni di incassi</b> attraverso acquisti in-game nel mese di ottobre. Lo sparatutto sviluppato da <b>Respawn</b> sembra così essere diventato un titolo più che importante per EA dal <b>lancio</b> avvenuto nel mese di <b>febbraio</b>. Più in difficoltà <b>NBA 2K</b>, dove la crescita delle <b>microtransazioni</b> sembra essere rallentata negli ultimi quattro mesi.</p>
      <p>Guardando ai dati <b>globali</b>, nel mese di ottobre sono stati spesi <b>8,84 miliardi di dollari</b> per acquisti digitali che hanno riguardato le varie piattaforme di gioco. Ad ogni modo i dati sono in calo del 3% rispetto allo scorso anno sopratutto per il settore console anche se bisogna dire che nel 2018 erano arrivati titoli molto attesi come Red Dead Redemption 2. A questi si aggiungono anche i dati dei guadagni provnienti dei <b>giochi PC</b> nello stesso periodo. <b>League of Legends</b> risulta in prima posizione in quanto a transazioni online.</p>
      <blockquote>Call of Duty Modern Warfare è disponibile anche nella versione Amazon Edition che potete trovare <a href="https://toms.it/J66j7">a questo indirizzo</a>.</blockquote>
    </article>
  </body>
</html>