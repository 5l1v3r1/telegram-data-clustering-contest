<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/24/843011"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T17:47:00+00:00"/>
    <meta property="og:title" content="কঙ্গোতে যাত্রীবাহী বিমান বিধ্বস্ত"/>
    <meta property="og:description" content="কঙ্গোতে অন্তত ১৭ জন যাত্রীসহ একটি বিমান বিধ্বস্ত হয়েছে। এখন পর্যন্ত হতাহতের সংখ্যা স্পষ্টভাবে জানা যায়নি। তবে, কঙ্গোর এ ঘটনায় বেশ কয়েকজন মারা গেছেন বলে জানিয়েছে স্থানীয় নর্থ কিভু প্রদেশের গভর্নরের দপ্তর। জানা গেছে, কঙ্গোর পূর্বাঞ্চলীয় গোমা শহরে আজ রবিবার বিমানটি বিধ্বস্ত হয়। ‘বিজি বী’ নামের একটি কম্পানি বিমানটি দিয়ে ফ্লাইট পরিচালনা করতো। বার্তা সংস্থা রয়টার্স বলছে, নর্থ কিভু প্রদেশের গভর্নরের দপ্তর এক বিবৃতিতে জানিয়েছে, গোমা থেকে উড্ডয়নের সময় বিমানটি বিধ্বস্ত হয়। একই প্রদেশের বেনি শহরে যাওয়ার কথা ছিল ফ্লাইটটির। প্রসঙ্গত, সে দেশে বিমান দুর্ঘটনা এড়াতে পর্যাপ্ত নিরাপত্তা ব্যবস্থা না থাকায় প্রায়ই দুর্ঘটনার খবর শোনা যায়। প্রায়ই বিমান দুর্ঘটনার অভিযোগে ‘বিজি বী’ কম্পানিকে ইউরোপীয় ইউনিয়নভুক্ত (ইইউ) দেশগুলোতে নিষিদ্ধ করা হয়। চলতি বছরের অক্টোবরে একই বিমানবন্দরে দুর্ঘটনায় আট যাত্রীর সবাই মারা যায়।"/>
  </head>
  <body>
    <article>
      <h1>কঙ্গোতে যাত্রীবাহী বিমান বিধ্বস্ত</h1>
      <address><time datetime="2019-11-24T17:47:00+00:00">24 Nov 2019, 17:47</time> by <a rel="author">কালের কণ্ঠ অনলাইন</a></address>
      <p>কঙ্গোতে অন্তত ১৭ জন যাত্রীসহ একটি বিমান বিধ্বস্ত হয়েছে। এখন পর্যন্ত হতাহতের সংখ্যা স্পষ্টভাবে জানা যায়নি। তবে, কঙ্গোর এ ঘটনায় বেশ কয়েকজন মারা গেছেন বলে জানিয়েছে স্থানীয় নর্থ কিভু প্রদেশের গভর্নরের দপ্তর।</p>
      <p>জানা গেছে, কঙ্গোর পূর্বাঞ্চলীয় গোমা শহরে আজ রবিবার বিমানটি বিধ্বস্ত হয়। ‘বিজি বী’ নামের একটি কম্পানি বিমানটি দিয়ে ফ্লাইট পরিচালনা করতো।</p>
      <p>বার্তা সংস্থা রয়টার্স বলছে, নর্থ কিভু প্রদেশের গভর্নরের দপ্তর এক বিবৃতিতে জানিয়েছে, গোমা থেকে উড্ডয়নের সময় বিমানটি বিধ্বস্ত হয়। একই প্রদেশের বেনি শহরে যাওয়ার কথা ছিল ফ্লাইটটির।</p>
      <p>প্রসঙ্গত, সে দেশে বিমান দুর্ঘটনা এড়াতে পর্যাপ্ত নিরাপত্তা ব্যবস্থা না থাকায় প্রায়ই দুর্ঘটনার খবর শোনা যায়। প্রায়ই বিমান দুর্ঘটনার অভিযোগে ‘বিজি বী’ কম্পানিকে ইউরোপীয় ইউনিয়নভুক্ত (ইইউ) দেশগুলোতে নিষিদ্ধ করা হয়। চলতি বছরের অক্টোবরে একই বিমানবন্দরে দুর্ঘটনায় আট যাত্রীর সবাই মারা যায়।</p>
    </article>
  </body>
</html>