<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/vandor-eva-szineszno-kisunokaja-mar-fel-eves/d28vy6j"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T17:50:52+00:00"/>
    <meta property="og:title" content="Vándor Éva színésznő kisunokája már féléves"/>
    <meta property="og:description" content="Vándor Éva (65) tele van vitalitással. A Jászai Mari-díjas színésznő állandó szerepei mellett folyamatosan újabb felkéréseknek tesz eleget, miközben arra is jut energiája, hogy lelkesen unokázzon."/>
  </head>
  <body>
    <article>
      <h1>Vándor Éva színésznő kisunokája már féléves</h1>
      <address><time datetime="2019-11-24T17:50:52+00:00">24 Nov 2019, 17:50</time> by <a rel="author" href="https://www.blikk.hu/szerzo/ferenczi-fruzsina" target="_blank">Ferenczi Fruzsina [Újságíró]</a></address>
      <p>
        <i>
          <b>Vándor Éva (65) tele van vitalitással. A Jászai Mari-díjas színésznő állandó szerepei mellett folyamatosan újabb felkéréseknek tesz eleget, miközben arra is jut energiája, hogy lelkesen unokázzon.</b>
        </i>
      </p>
      <p>
        <b>Fél éve született meg a kisunokája, Jónás. Bírja vele a tempót?</b>
      </p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>– Igen, szerencsére! Ő ad nekem rengeteg energiát és örömet, mert ami benne van és sugárzik belőle, az a nagymamát elvarázsolja. Az unokám mellett az is fiatalon tart az életben, hogy rengeteg fiatallal dolgozom együtt, akiktől annyi jót kapok!</p>
      <p>
        <b>Miben láthatják mostanában a nézők?</b>
      </p>
      <p>– Múlt hét óta játsszuk A nagy négyest a József Attila Színházban, a héten pedig Salgótarjánban kezdek próbálni. A Mikó Pisti fogja rendezni a Nem élhetek muzsika nélkült, amibe nagy zenekar, nagy tánckar, minden be lesz dobva. Aztán a Pinceszínházban lesz egy kétszemélyes előadásom, és a Mozsár műhelyben is felkértek egy monológra, szóval nem unatkozom!</p>
      <p>
        <b>Igazán remek formában van. Az életmódjára is odafigyel?</b>
      </p>
      <p>– Én a nagy középút vagyok, nem vagyok semmilyen szélsőség híve: sem a túl sok evésnek, sem a túlzott visszafogottságnak. Igyekszem sportolni, amikor időm van rá, de a próbák is betudhatóak egy-egy edzésnek sokszor.</p>
    </article>
  </body>
</html>