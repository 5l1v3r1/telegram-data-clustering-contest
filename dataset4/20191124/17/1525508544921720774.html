<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779964/%D8%B2%D9%86%D8%AC%DB%8C%D8%B1%D9%87-%D8%AA%D9%88%D8%B2%DB%8C%D8%B9-%D8%A8%D8%B1%D8%AE%DB%8C-%D8%A7%D9%82%D9%84%D8%A7%D9%85-%D8%AF%D8%B1-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D9%85%D8%B9%DB%8C%D9%88%D8%A8-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:17:55+00:00"/>
    <meta property="og:title" content="معاون استاندار بوشهر: زنجیره توزیع برخی اقلام در استان بوشهر معیوب است"/>
    <meta property="og:description" content="بوشهر - معاون سیاسی، امنیتی و اجتماعی استاندار بوشهر با بیان اینکه زنجیره توزیع برخی اقلام در استان بوشهر معیوب است، گفت: مردم باید برخورد با گران‌فروشان را لمس کنند."/>
  </head>
  <body>
    <article>
      <h1>معاون استاندار بوشهر: زنجیره توزیع برخی اقلام در استان بوشهر معیوب است</h1>
      <address>
        <time datetime="2019-11-24T17:17:55+00:00">24 Nov 2019, 17:17</time>
      </address>
      <p>به گزارش <a href="https://www.mehrnews.com/">خبرنگار مهر</a>، مجید خورشیدی عصر یکشنبه در نشست شورای اطلاع‌رسانی استان بوشهر اظهار داشت: اطلاع‌رسانی از اقدامات دستگاه‌های اجرایی برای مردم یک ضرورت است و باید از همه ظرفیت‌ها استفاده کرد.</p>
      <p>وی برگزاری تورهای رسانه‌ای را در راستای اطلاع‌رسانی بسیار مهم دانست و اضافه کرد: دستگاه‌های اجرایی زمینه بازدید خبرنگاران و فعالان اجتماعی از پروژه‌های حوزه کاری خود را فراهم سازند.</p>
      <p>معاون سیاسی، امنیتی و اجتماعی استاندار بوشهر با اشاره به نقش مهم اطلاع‌رسانی مناسب در مقابله با تهدیدات و دسیسه‌های دشمنان، بیان کرد: دشمن همه تلاش خود را برای ناامید کردن مردم به کار گرفته است و مقابله با این توطئه‌ها ضروری است.</p>
      <p>وی بر لزوم انعکاس مطالبات مردم از رسانه‌ها تاکید کرد و ادامه داد: در راستای مقابله با گران‌فروشی اقدامات خوبی در دستور کار گرفته است و باید مردم به خوبی برخوردهای با گرانفروشان را ببینند و لمس کنند.</p>
      <p>خورشیدی با اشاره به لزوم تعطیلی واحدهای گران‌فروش، تصریح کرد: در صورتی که فروشگاه‌های زنجیره‌ای گران‌فروشی کنند ضمن تعطیلی آنها باید نسبت به نصب پارچه با درج عنوان گران‌فروشی معرفی شوند.</p>
      <p>وی با بیان اینکه زنجیره توزیع برخی اقلام در استان بوشهر معیوب است تصریح کرد: استان بوشهر یک استان ساخلی است و نباید قیمت ماهی و میگو در استان‌های میانی کشور از بوشهر ارزان‌تر باشد.</p>
    </article>
  </body>
</html>