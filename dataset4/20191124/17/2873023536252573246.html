<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/athlitismos/podosfairo/220287_niki-se-nekro-hrono-gia-ton-atromito"/>
    <meta property="og:site_name" content="Efsyn.gr"/>
    <meta property="article:published_time" content="2019-11-24T17:24:38+00:00"/>
    <meta property="og:title" content="Νίκη σε «νεκρό χρόνο» για τον Ατρόμητο"/>
    <meta property="og:description" content="Στο 5ο λεπτό των καθυστερήσεων υπέταξε ο Ατρόμητος τον ΟΦΗ, σε ένα ματς με πολλές χαμένες ευκαιρίες και από τις δύο πλευρές."/>
  </head>
  <body>
    <article>
      <h1>Νίκη σε «νεκρό χρόνο» για τον Ατρόμητο</h1>
      <address><time datetime="2019-11-24T17:24:38+00:00">24 Nov 2019, 17:24</time> by <a rel="author">efsyn.gr</a></address>
      <p>Στο 5ο λεπτό των καθυστερήσεων υπέταξε ο <b>Ατρόμητος</b> τον <b>ΟΦΗ </b>(τελικό σκορ: <b>2-1</b>), σε ματς που έγινε στην Αθήνα και ήταν για την 11η αγωνιστική του πρωταθλήματος στη <b>Super League 1</b>.</p>
      <p>Με τη νίκη τους αυτή, οι γηπεδούχοι ανέβηκαν περαιτέρω στον βαθμολογικό πίνακα και πλέον βρίσκονται στην 8η θέση με 14 βαθμούς. Αντίθετα, οι Κρητικοί έχασαν στο τέλος την ευκαιρία να πάρουν ένα θετικό αποτέλεσμα, μένοντας ωστόσο στην 4η θέση με 16 βαθμούς.</p>
      <figure>
        <iframe data-src="https://twitter.com/Super_League_GR/status/1198646977354964992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η αναμέτρηση κράτησε αμείωτο το ενδιαφέρον των οπαδών από το πρώτο λεπτό μέχρι το τελευταίο, με τους δύο μονομάχους να σημειώνουν συνολικά τρία γκολ και να έχουν... ισάριθμα δοκάρια,καθώς και πολλές ευκαιρίες για άλλα τέρματα.</p>
      <p>Ο Ατρόμητος ήταν καλύτερος στο πρώτο μέρος, προηγήθηκε με τον <b>Μανούσο </b>μόλις στο 3ο λεπτό, όμως οι φιλοξενούμενοι κατάφεραν να ισοφαρίσουν μέχρι τη λήξη του ημιχρόνου, χάρη σε τέρμα του <b>Ναμπί </b>στο 21ο λεπτό.</p>
      <p>Στο δεύτερο ημίχρονο πρωταγωνιστής ήταν ο ΟΦΗ, όμως οι γηπεδούχοι, αφού άντεξαν στην πίεση των αντιπάλων τους, κατόρθωσαν να πετύχουν το ποθητό τέρμα με τον <b>Γιακουμάκη </b>και να πάρουν μία σημαντική νίκη, λίγο πριν από το τελικό σφύριγμα.</p>
      <p>Οι συνθέσεις των ομάδων:</p>
      <p><b>Ατρόμητος</b>: Μέγιερι, Γκάλο, Ταλόχα, Ρισβάνης, Γούτας, Χαρίσης, Μπαένα, Ανδρούτσος (72' Βέλλιος), Ενσικουλού, Ρόσα (61' Γιακουμάκης), Μανούσος (84΄Ούμπιδες)</p>
      <p><b>ΟΦΗ</b>: Σωτηρίου, Σακόρ, Κουτρουμπής, Νέιρα, Μάνος (65' Φιγκεϊρέντο), Ναμπί (87' Στάικος), Σεμέδο (90+4' Σόουζα), Μαρινάκης, Γιαννούλης, Τσιλιανίδης, Μπράουν</p>
      <related>
        <h4>Σχετικά Άρθρα</h4>
        <a href="https://www.efsyn.gr/athlitismos/podosfairo/181611_moirasia-stin-kriti-gia-ofi-kai-atromito"/>
        <a href="https://www.efsyn.gr/athlitismos/podosfairo/14043_paei-toympa-me-aera-8-bathmon"/>
        <a href="https://www.efsyn.gr/node/218405"/>
        <a href="https://www.efsyn.gr/node/218331"/>
        <a href="https://www.efsyn.gr/athlitismos/podosfairo/218151_allo-ta-mathimatika-ki-allo-o-realismos"/>
        <a href="https://www.efsyn.gr/node/216535"/>
      </related>
    </article>
  </body>
</html>