<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815921"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T17:32:00+00:00"/>
    <meta property="og:title" content="Георги Костадинов пропусна да спаси Арсенал"/>
    <meta property="og:description" content="Краснодар сложи край на серията си от 4 равенства в РПЛ. &quot;Биковете&quot; победиха с 2:1 като гост Арсенал (Тула) и вече са трети в класирането, ..."/>
  </head>
  <body>
    <article>
      <h1>Георги Костадинов пропусна да спаси Арсенал</h1>
      <address><time datetime="2019-11-24T17:32:00+00:00">24 Nov 2019, 17:32</time> by <a rel="author">КРАСИМИР ГЪЛЪБОВ</a></address>
      <p>Краснодар сложи край на серията си от 4 равенства в РПЛ. "Биковете" победиха с 2:1 като гост <a href="https://www.sportal.bg/statistics_team_news.php?champ=17&amp;team=446">Арсенал (Тула)</a> и вече са трети в класирането, на точка зад втория <a href="https://www.sportal.bg/statistics_team_news.php?champ=17&amp;team=174">Локомотив (Москва)</a>. <a href="https://www.sportal.bg/statistics_player.php?team=382&amp;player=16417&amp;champ=17">Тони Вилена</a> и <a href="https://www.sportal.bg/statistics_player.php?team=382&amp;player=4597&amp;champ=17">Сергей Петров</a> бяха точни за успеха, а <a href="https://www.sportal.bg/statistics_player.php?team=382&amp;player=1727979&amp;champ=17">Иван Игнатиев</a> пропусна дузпа. Евений Луценко вкара почетното попадение за домакините. В края на двубоя българският национал можеше да изравни, но не успя да стигне до топката след удар на Луценко.<br/><br/>И преди двубоя днес Краснодар имаше осезаемо надмощие в мачовете срещу този съперник - 7 победи, 1 равенство и само 1 загуба при голова разлика 19:1. Старши треньорът на "биковете" <a href="https://www.sportal.bg/statistics_manager_details.php?champ=17&amp;team=382">Сергей Матвеев</a> пусна в атака <a href="https://www.sportal.bg/statistics_player.php?team=382&amp;player=5712&amp;champ=17">Маркус Берг</a> и Иван Игнатиев, а <a href="https://www.sportal.bg/statistics_player.php?team=382&amp;player=1551464&amp;champ=17">Магомед-Шапи Сулейманов</a> бе преместен на десния фланг в халфовата линия. Отляво действаше <a href="https://www.sportal.bg/statistics_player.php?team=382&amp;player=1399&amp;champ=17">Мануел Фернандеш</a>.<br/><br/><br/><a href="https://www.sportal.bg/statistics_player.php?team=446&amp;player=5857&amp;champ=17">Георги Костадинов</a> си партнираше с <a href="https://www.sportal.bg/statistics_player.php?team=446&amp;player=26366&amp;champ=17">Горан Чаушич</a> в средата на терена за Арсенал. Другите двама халфове в състава на <a href="https://www.sportal.bg/statistics_manager_details.php?champ=17&amp;team=446">Игор Черевченко</a> бяха <a href="https://www.sportal.bg/statistics_player.php?team=446&amp;player=11203&amp;champ=17">Виктор Алварес</a> и <a href="https://www.sportal.bg/statistics_player.php?team=446&amp;player=14978&amp;champ=17">Роберт Бауер</a>, а <a href="https://www.sportal.bg/statistics_player.php?team=446&amp;player=6644&amp;champ=17">Игор Горбатенко</a>, <a href="https://www.sportal.bg/statistics_player.php?team=446&amp;player=5506&amp;champ=17">Евгений Луценко</a> и <a href="https://www.sportal.bg/statistics_player.php?team=446&amp;player=6750&amp;champ=17">Сергей Ткачов</a> водеха нападението. <br/><br/>Началото бе за гостите, които поведоха още в 7-ата минута. Тони Вилена опита далечен изстрел и след рикошет в тялото на противников футблист, топката заблуди <a href="https://www.sportal.bg/statistics_player.php?team=446&amp;player=5378387&amp;champ=17">Егор Шамов</a> и спря в мрежата - 0:1. След четвърт час игра Мануел Фернандеш се контузи и на неговото място влезе <a href="https://www.sportal.bg/statistics_player.php?team=382&amp;player=1559506&amp;champ=17">Вандерсон</a>.</p>
      <figure>
        <img src="https://www.sportal.bg/uploads/tinymce/010101010/boyan4/boyan7/boyan12/boyan13/boyan14/boyan15/boyan16/EKJSzGnW4AAWbQw.jpg"/>
      </figure>
      <p>В средата на полувремето Сулейманов центрира, а Бауер изби топката на крака на Сергей Петров, който не се поколеба да разстреля Шамов - 0:2. Последваха силни минути за Арсенал и малко преди почивката "артилеристите" се върнаха в мача. Ткачов центрира към далечната греда и Луценко красиво засече с глава за 1:2.<br/><br/>През втората част в игра се за Краснодар се завърна <a href="https://www.sportal.bg/statistics_player.php?team=382&amp;player=12251&amp;champ=17">Юрий Газинский</a>, който дълго време лекуваше контузия и не бе записвал участие от началото на сезона. В 63-ата минута Игантиев беше фаулиран в наказателното поле от вратаря на домакините Шамов. Потърпевшият сам изпълни дузпата, но стреля високо над вратата.</p>
      <figure>
        <iframe data-src="https://twitter.com/FCKrasnodar/status/1198623519665471489?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>В 67-ата минута Вилена получи жълт картон за нарушение срещу Костадинов. Малко преди това българският национал изкара официално предупреждение и на <a href="https://www.sportal.bg/statistics_player.php?team=382&amp;player=6995785&amp;champ=17">Даниил Уткин</a>. <br/><br/>Родният халф можеше да донесе точката на Арсенал в последните секунди, но една крачка не му стигна, за да засече топката на далечната греда. <br/><br/><a href="http://lmnew.sportal.bg/ls/widgets/?/sportalbg/bg/Europe:Athens/page/sportcenter/soccer#matchId=18382315">МИНУТА ПО МИНУТА</a><br/><a href="https://www.sportal.bg/statistics_game.php?champ=17&amp;season=361&amp;game=85645">СТАТИСТИКА ОТ МАЧА</a><br/><a href="https://www.sportal.bg/statistics_ranking.php?champ=17&amp;season=361">КЛАСИРАНЕ</a><br/><a href="https://www.sportal.bg/statistics_players_stats.php?champ=17&amp;season=361&amp;team=0&amp;order=score">ГОЛМАЙСТОРИ</a><br/><a href="https://www.sportal.bg/statistics_schedule.php?champ=17&amp;season=361&amp;team=0">ПРОГРАМА</a></p>
    </article>
  </body>
</html>