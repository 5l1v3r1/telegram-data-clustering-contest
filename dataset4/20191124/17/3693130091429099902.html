<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/otomobil-yandi-otoyol-trafige-kapandi-1211272.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="Otomobil yandı otoyol trafiğe kapandı"/>
    <meta property="og:description" content="TEM Otoyolu Düzce kesiminde seyir halindeyken birden alev alan otomobil, yanarak hurdaya döndü. Otomobilin patlama riskine karşı Otoyol Ankara istikameti trafiğe kapatıldı."/>
  </head>
  <body>
    <article>
      <h1>Otomobil yandı otoyol trafiğe kapandı</h1>
      <h2>TEM Otoyolu Düzce kesiminde seyir halindeyken birden alev alan otomobil, yanarak hurdaya döndü. Otomobilin patlama riskine karşı Otoyol Ankara istikameti trafiğe kapatıldı.</h2>
      <address>
        <time datetime="2019-11-24T17:00:00+00:00">24 Nov 2019, 17:00</time>
      </address>
      <p>Yangın; akşam saatlerinde <b>TEM Otoyolu Düzce</b> kesiminde meydana geldi.</p>
      <figure>
        <img src="https://images.bursadabugun.com/editor/haber/24112019/aw863970-03-5ddaa8e998f0d.jpg"/>
      </figure>
      <p>Edinilen bilgilere göre, <b>İstanbul </b>istikametinden <b>Ankara </b>istikametine gitmekte olan Sabri Hançer idaresindeki 54 KD 004 plakalı otomobil, <b>Otoyol Üç köprü </b>mevkiinde bir anda alev aldı. Otomobili hemen emniyet şeridine çeken sürücü <b>Sabri Hançer, Düzce Belediyesi İtfaiye Müdürlüğünü</b> arayarak, aracının yandığını söyledi. Bunun üzerine olay yerine Düzce Belediyesi İtfaiye Müdürlüğü ekipleri geldi. Alevler içinde kalan otomobile hemen müdahale eden ekipler yangını söndürdü. Ancak otomobil tamamen yanarak hurdaya döndü.</p>
      <figure>
        <img src="https://images.bursadabugun.com/editor/haber/24112019/aw863970-05-5ddaa8e1144b7.jpg"/>
      </figure>
      <p>Polis ekipleri ise otomobilin patlama riskine karşı otoyolun Ankara şeridini trafiğe kapattı. Yarım saat trafiğe kapatılan otoyolda uzun araç kuyrukları oluştu. Yangının söndürülmesiyle birlikte otoyol kademeli olarak trafiğe açıldı.<br/>Polis ekipleri yangınla ilgili inceleme başlattı.<br/> </p>
    </article>
  </body>
</html>