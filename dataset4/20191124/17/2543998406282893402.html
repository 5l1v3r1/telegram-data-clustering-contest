<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170968/premijerka-srbije-doktoratu-malog-odluka-politicka-sinisa-ostati-vladi"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T17:21:00+00:00"/>
    <meta property="og:title" content="Premijerka Srbije o doktoratu Malog: Odluka je politička, Siniša će ostati u vladi"/>
    <meta property="og:description" content="Premijerka Srbije Ana Brnabić ocenila je danas da je odluka o proglašenju doktorata ministra finansija Siniše Malog za plagijat &quot;eklatantan primer političke odluke i političkih pritisaka&quot;, koji dovodi u pitanje i nezavisnost Beogradskog univerziteta."/>
  </head>
  <body>
    <article>
      <h1>Premijerka Srbije o doktoratu Malog: Odluka je politička, Siniša će ostati u vladi</h1>
      <h2>Premijerka Srbije Ana Brnabić ocenila je danas da je odluka o proglašenju doktorata ministra finansija Siniše Malog za plagijat "eklatantan primer političke odluke i političkih pritisaka", koji dovodi u pitanje i nezavisnost Beogradskog univerziteta.</h2>
      <address><time datetime="2019-11-24T17:21:00+00:00">24 Nov 2019, 17:21</time> by <a rel="author">Tanjug</a></address>
      <p>- Ovo je eklatantan primer i političke odluke, i političkih pritisaka, i dvostrukih standarda, i šta sve ne. Za mene, ovo ozbiljno dovodi u pitanje nezavisnost Beogradskog univerziteta i daleko prevazilazi doktorat Siniše Malog - rekla je novinarima u Novom Sadu Ana Brnabić, odgovarajući na pitanje u vezi s doktoratom Siniše Malog i o tome da li će i kakve posledice on snositi.<br/><br/>- Za mene, kao predsednicu Vlade Srbije, najvažnije u ovom trenutku da sve što radim da se pokaže da mi kao Vlada ni u jednom trenutku nećemo da utičemo na autonomiju Univerziteta. Ali, ostali, koji toliko vole taj Univerzitet, treba da razmisle o svim ovim pitanjima i kažu koji su odgovori na njih, jer ovo je daleko prevazišlo doktorat Siniše Malog - rekla je premijerka.<br/><br/>Ona je svoju tvrdnju da Beogradski univerzitet ima dvostruke aršine po pitanju odlučivanju o kršenju etičkog kodeksa potkrepila primerom Saobraćajnog fakulteta.<br/><br/>- Potpuno drugačija situacija je bila kada je profesor Dragan Ðuričin pred Beorgadskim univerzitetom pokrenuo postupak zbog neakademskog ponašanja svog kolege, akademika Teodorovića, jer ga je akademik omalovažavao u javnosti, što nije dozvoljeno po etičkom kodeksu da tor adi bez ikakvog osnova. U tom slučaju, Beogradski univerzitet je potpuno drugačije reagovao. Prosledio je Saobraćajnom fakultetu njegovu žalbu, Nastavno-naučno veće je odbacilo i vratilo Univerzitetu, a Univerzitet to samo prosledio profešoru Ðuričinu i pozvao se na decentralizaciju i da ne želi dalje da se meša. U slučaju Siniše Malog mešao se četiri puta i četiri puta preinačio odluku Nastavno-naučnog veća - rekla je Brnabićeva.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170726/Vucic-trgovini-oruzjem-DJilas-pokazao-samo-osminu-dokumenata-hoce-ruse-Srbiju-Malom-sam-rekao-pocepa-doktorat"/>
        <a href="http://republika.rs/vesti/srbija/170437/Odluka-doktoratu-Sinise-Malog-nije-cestita-Svi-popustili-pod-politickim-pritiskom"/>
        <a href="http://republika.rs/vesti/srbija/170434/Aleksandar-Antic-Sinisa-Mali-medju-najzasluznijim-ekonomske-uspehe-Srbije"/>
      </related>
      <p>Upitana kako je razumela izjavu predsednika Aleksandra Vučića da Siniša Mali mora snositi i političke posledice i da li to znači da će se to odraziti na njegovu funkciju ministra, premijerka je rekla da će s Vučićem razgovarati "i kao s predsednikom Srbije i kao s predsednikom Srpske napredne stranke“ o ovom pitanju.<br/><br/>- Ako se ne varam, predsednik Vučić je rekao da Mali treba da snosi političke konsekvence svojih loših procena i političkih odluka, a kao ministar finansija on jeste i politička figura. Ja, ako imam šta da zamerim Malom, onda je to što je dozvolio ove pritiske i ucene i da njegov doktorat politizuju kao temu. Mislim da je bilo važno da je Siniša Mali u jednom trenutku trebalo da izađe i kaže - ljudi, u trenutku kada vi politizujete ovaj doktorat, ja u tome ne želim da učestvujem, ne želim ovo da radim ni sebi, ni svojoj porodici, ni Vladi. To bih ja uradila - rekla je Ana Brnabić.<br/><br/>Ocenila je da je Mali još ranije trebalo da povuče svoj doktorat, jer, kako je rekal, njemu zvanje nije ni dodeljeno“.<br/><br/>- I da kaže da to nema više nikakve veze sa akademskom čestitošću ili stručnošču, ovo ima veze samo s političkim pritiscima, koji su od trenutka kada je grupa studenata blokirala Rektorat i rekli mi ćemo ponovo blokirati, ako nam se ne svidi odluka, on je trebalo da kaže da ga ovo više ne zanima - rekla je Brnabićeva.</p>
    </article>
  </body>
</html>