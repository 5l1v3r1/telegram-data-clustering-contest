<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/matheu-vierde-bij-junior-songfestival/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-24T17:35:14+00:00"/>
    <meta property="og:title" content="Matheu vierde bij Junior Songfestival"/>
    <meta property="og:description" content="Matheu is vierde geworden bij het Junior Eurovisie Songfestival. De zege ging voor de tweede keer op rij naar het gastland Polen. Dat land was duidelijk favoriet bij de kijkers."/>
  </head>
  <body>
    <article>
      <h1>Matheu vierde bij Junior Songfestival</h1>
      <address><time datetime="2019-11-24T17:35:14+00:00">24 Nov 2019, 17:35</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Matheu is vierde geworden bij het Junior Eurovisie Songfestival. De zege ging voor de tweede keer op rij naar het gastland Polen. Dat land was duidelijk favoriet bij de kijkers.</p>
      <p>Matheu was als veertiende aan de beurt en bracht een geweldige versie van zijn song Dans met jou. Hij kreeg zo’n groot applaus dat de presentator van het liedjesspektakel er een opmerking over maakte.</p>
      <p>De puntentelling begon goed voor Matheu. Hij kreeg van de eerste twee landen meteen 12 punten. Nadat de vakjury’s van alle 19 deelnemende landen aan de beurt waren geweest stond Nederland vierde. Kazachstan, Polen en Spanje stonden in de top 3.</p>
      <p>Daarna werden de stemmen van de kijkers verdeeld. Matheu kwam toen uit op een totaal van 186 punten. Daarmee stond hij even aan kop, maar uiteindelijk kon hij het niet bolwerken tegen de Poolse Wiktoria Gabor. Haar Superhero was met 278 punten de duidelijke winnaar.</p>
      <p>BuzzE</p>
    </article>
  </body>
</html>