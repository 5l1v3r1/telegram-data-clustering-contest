<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtvkulfold/szijjarto-folytatodnak-a-bevandorlasparti-erok-tamadasai-2490826"/>
    <meta property="og:site_name" content="hírTV"/>
    <meta property="article:published_time" content="2019-11-24T17:21:00+00:00"/>
    <meta property="og:title" content="Szijjártó: Folytatódnak a bevándorláspárti erők támadásai"/>
    <meta property="og:description" content="Szünet nélkül folytatódnak a bevándorláspárti erők támadásai Magyarország ellen - közölte Szijjártó Péter külgazdasági és külügyminiszter vasárnap az MTI-vel."/>
  </head>
  <body>
    <article>
      <h1>Szijjártó: Folytatódnak a bevándorláspárti erők támadásai</h1>
      <address><time datetime="2019-11-24T17:21:00+00:00">24 Nov 2019, 17:21</time> by <a rel="author">MTI</a></address>
      <h4>Szünet nélkül folytatódnak a bevándorláspárti erők támadásai Magyarország ellen - közölte Szijjártó Péter külgazdasági és külügyminiszter vasárnap az MTI-vel.</h4>
      <p>A miniszter közleményében arra reagált, hogy Jean Asselborn luxemburgi külügyminiszter a Der Tagesspiegel című német napilap vasárnapi számában ismét kritizálta Magyarországot, amiért nem fogad be illegális bevándorlókat. Jean Asselborn szerint a jogállamiság Magyarországon nincs megfelelő állapotban - ismertette a cikkben foglaltakat Szijjártó Péter a kommünikében.</p>
      <p>Azt írta: a luxemburgi külügyminiszter Soros György üzletember, Frans Timmermans, az Európai Bizottság leköszönő és egyúttal leendő alelnöke és Jean-Claude Juncker, a bizottság leköszönő elnöke szövetségese, ők meg akarják szervezni a bevándorlást. Orbán Viktor miniszterelnök viszont a magyar emberek szövetségese a bevándorlás elleni harcban.</p>
      <p>Szijjártó Péter hangsúlyozta: Magyarország olyan jogállam, ahol a magyar emberek biztonsága és jogai a legfontosabbak. És Magyarország egy olyan uniós tagállam, amely betartja az európai szabályokat, amikor megvédi a saját határát, amely az Európai Unió külső határa is egyben.</p>
      <p> </p>
      <p>MTI</p>
    </article>
  </body>
</html>