<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/u-yegypti-vpershe-prohodyt-vystavka-mumifikovanyh-tvaryn.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T17:32:37+00:00"/>
    <meta property="og:title" content="У Єгипті вперше проходить виставка муміфікованих тварин"/>
    <meta property="og:description" content="У Єгипті вперше проходить виставка муміфікованих тварин"/>
  </head>
  <body>
    <article>
      <h1>У Єгипті вперше проходить виставка муміфікованих тварин</h1>
      <address>
        <time datetime="2019-11-24T17:32:37+00:00">24 Nov 2019, 17:32</time>
      </address>
      <figure>
        <img src="https://1news.com.ua/wp-content/uploads/2019/11/medium.png.jpg"/>
      </figure>
      <p>Велику експозицію муміфікованих тварин, знайдених у давньоєгипетському некрополі, вперше представили публіці неподалік від Каїра, повідомляє 1NEWS, посилаючись на <a href="https://www.unn.com.ua/uk/news/1837514-u-yegipti-vidkrili-vistavku-mumifikovanikh-tvarin">УНН</a>.</p>
      <p>Єгипетські археологи виявили велику гробницю з муміфікованими тваринами минулого року біля ступінчастою піраміди Джосера у Саккарі, на південь від столиці Єгипту.</p>
      <p>Під товщею піску знайшли сотні артефактів, зокрема маски, статуетки, а також муміфікованих котів, крокодилів, кобр і птахів.</p>
      <p>У суботу влада Єгипту вперше представила артефакти на виставці біля некрополя Саккара.</p>
      <p>Серед знайдених мумій, за попередніми оцінками експертів, є двоє левенят. Зараз міністерство у справах старожитностей Єгипту проводить аналізи, щоб у цьому впевнитися.</p>
      <p>На відміну від муміфікованих котів, яких археологи знаходять доволі регулярно, виявлення неушкоджених левів, і особливо їхніх дитинчат, трапляється рідко.</p>
      <p>Саккара – це стародавній могильник, який був некрополем Мемфіса, столиці Давнього Єгипту.</p>
      <p>Розташований приблизно за 30 км на південь від Каїра, некрополь Саккара був місцем поховання понад 3 тис. років. Він є частиною Світової спадщини ЮНЕСКО.</p>
      <p>Нагадаємо, у Мюнхені відбувся аукціон з продажу речей нацистських часів, який зібрав сотні тисяч євро.</p>
    </article>
  </body>
</html>