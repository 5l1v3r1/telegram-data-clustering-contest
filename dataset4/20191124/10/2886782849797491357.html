<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/24/bolivia-uj-valasztasok-lesznek"/>
    <meta property="og:site_name" content="euronews"/>
    <meta property="article:published_time" content="2019-11-24T10:10:53+00:00"/>
    <meta property="og:title" content="Bolívia: új választások lesznek"/>
    <meta property="og:description" content="A bolíviai kongresszus mindkét háza jóváhagyta, hogy semmisítsék meg az október 20-i, nemzetközi szervezetek szerint is vitatott választás eredményét, és tartsanak új választást."/>
  </head>
  <body>
    <article>
      <h1>Bolívia: új választások lesznek</h1>
      <address><time datetime="2019-11-24T10:10:53+00:00">24 Nov 2019, 10:10</time> by <a rel="author">Peter Rudi</a></address>
      <figure>
        <img src="https://static.euronews.com/articles/stories/04/31/85/20/773x435_cmsv2_9ce26e6a-cf5b-5f58-801f-178ad1b5faf0-4318520.jpg"/>
      </figure>
      <p>A bolíviai kongresszus mindkét háza jóváhagyta, hogy semmisítsék meg az október 20-i, nemzetközi szervezetek szerint is vitatott választás eredményét, és tartsanak új választást a volt elnök, Evo Morales indulása nélkül.</p>
      <p>Az erről szóló törvényjavaslatot a magát az ország ideiglenes államfőjévé nyilvánító Jeanine Ánez küldte el a parlamentnek, ahol rövid vita után jóvá is hagyták.</p>
      <p>Az ideiglenes államfő a döntés után sajátos módon nyugtatta meg a választáson indulni akarókat. Azt mondta, hogy a kormány nem vizsgál egyetlen politikai, szakszervezeti vagy civil indulót sem, de akik bűnt követtek el, akik megsértették a törvényeket azok semmiféle amnesztiára ne számítsanak.</p>
    </article>
  </body>
</html>