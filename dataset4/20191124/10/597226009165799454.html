<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082141-kremenchuzhan-zaproshuyut-vdvdati-polschu-shvecyu-norvegyu-ta-danyu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-24T10:01:00+00:00"/>
    <meta property="og:title" content="Кременчужан запрошують відвідати Польщу, Швецію, Норвегію та Данію"/>
    <meta property="og:description" content=" Після проходження міжнародного семінару «Північноєвропейський досвід у реалізації політики сфери культури, освіти, охорони здоров’я» його учасники отримають сертифікати міжнародного зразка"/>
  </head>
  <body>
    <article>
      <h1>Кременчужан запрошують відвідати Польщу, Швецію, Норвегію та Данію</h1>
      <address><time datetime="2019-11-24T10:01:00+00:00">24 Nov 2019, 10:01</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574612886_poyizdka.jpg"/>
      </figure>
      <p>
        <b>Після проходження міжнародного семінару «Північноєвропейський досвід у реалізації політики сфери культури, освіти, охорони здоров’я» його учасники отримають сертифікати міжнародного зразка</b>
      </p>
      <p>Кременчужан запрошують з 9 по 18 серпня 2020 здійснити культурно-освітню поїздку до Польщі, Швеції, Норвегії та Данії з організацією міжнародного семінару «Північноєвропейський досвід у реалізації політики сфери культури, освіти, охорони здоров’я». Про це повідомляє ВМГО «Серце до серця».</p>
      <p>Захід проводиться відповідно до плану спільних заходів Мінкультури та Всеукраїнської молодіжної громадської організації «Серце до серця», з метою ознайомлення з міжнародним досвідом у сферах культури, освіти, охорони здоров’я, соціальної та молодіжної політики.</p>
      <p>Узяти участь у міжнародному семінарі запрошуються представники районних, міських, обласних державних адміністрацій, органів місцевого самоврядування, співробітники закладів культури, освіти, охорони здоров’я, громадських організацій, гуманітарної сфери й інші зацікавлені спеціалісти.</p>
      <blockquote>Важливо: витрати на проживання, харчування та проїзд передбачаються за рахунок учасників семінару.</blockquote>
      <p>За підсумками семінару учасники отримають сертифікати міжнародного зразка. Для участі у поїздці необхідно мати закордонний біометричний паспорт. Кількість місць обмежена.</p>
      <p>Додаткова інформація та реєстрація учасників за телефонами: 044-400-43-01, 063-737-40-47, 067-407-77-98, 050-447-49-68, 093-214-64-17.</p>
      <p>План поїздки можна переглянути тут:<a href="https://www.telegraf.in.ua/engine/download.php?id=644">plan_serce.doc</a> [37 Kb] (cкачиваний: 78)</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>