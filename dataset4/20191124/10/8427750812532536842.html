<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/24/uomini-donne-luigi-mastroianni-rumors-viaggio-barcellona-ritorno-fiamma-irene-capuano/"/>
    <meta property="og:site_name" content="Isa e Chia"/>
    <meta property="article:published_time" content="2019-11-24T10:00:30+00:00"/>
    <meta property="og:title" content="‘Uomini e Donne’, Luigi Mastroianni ospite in radio fa chiarezza sui rumors sul suo viaggio a Barcellona. E a proposito di un ritorno di fiamma con Irene Capuano…"/>
    <meta property="og:description" content="Sono passati circa due mesi dalla rottura di Luigi Mastroianni e Irene Capuano, una delle coppie nate nella scorsa stagione del Trono Classico (QUI l’annuncio). Insieme da febbraio, non sono riusciti ad uscire indenni da una forte crisi che li ha travolti alla fine dell’estate, dopo aver trascorso vacanze all’insegna dell’amore e della passione, per le quali si sono divisi tra Roma e la Sicilia."/>
  </head>
  <body>
    <article>
      <h1>‘Uomini e Donne’, Luigi Mastroianni ospite in radio fa chiarezza sui rumors sul suo viaggio a Barcellona. E a proposito di un ritorno di fiamma con Irene Capuano…</h1>
      <address><time datetime="2019-11-24T10:00:30+00:00">24 Nov 2019, 10:00</time> by <a rel="author">Stefania</a></address>
      <figure>
        <img src="https://static.nexilia.it/isaechia/2019/11/Luigi-Mastroianni-Irene-Capuano.jpg"/>
        <figcaption>Luigi Mastroianni - Irene Capuano</figcaption>
      </figure>
      <p>Sono passati circa due mesi dalla rottura di <b>Luigi Mastroianni</b> e<b> Irene Capuano</b>, una delle coppie nate nella scorsa stagione del <i>Trono Classico</i> (<b><a href="https://www.isaechia.it/2019/10/24/uomini-donne-luigi-mastroianni-irene-capuano-lasciati-parole-tronista/">QUI </a></b>l’annuncio). Insieme da febbraio, non sono riusciti ad uscire indenni da una forte crisi che li ha travolti alla fine dell’estate, dopo aver trascorso vacanze all’insegna dell’amore e della passione, per le quali si sono divisi tra Roma e la Sicilia.</p>
      <p>In molti hanno puntato il dito contro l’ex tronista poiché gli hanno addossato la maggior parte delle responsabilità per la fine della loro storia. Ma lui non ci sta e ha più volte ribadito che determinate decisioni non si prendono singolarmente ma in coppia. Ed è lo stesso concetto che ha ripetuto ai microfoni di <i>Radio Radio Non Succederà Più</i>, dove la <i>speaker</i> <b>Giada Di Miceli</b> gli ha riportato di aver incontrato la sua ormai ex fidanzata la scorsa settimana e di aver trovato in lei una persona visibilmente provata dagli ultimi accadimenti sentimentali, ma aperta alla possibilità di riconciliarsi (<b><a href="https://www.isaechia.it/2019/11/10/uomini-donne-irene-capuano-radio-fiamma-luigi-mastroianni-spero-voci-flirt-tronista/">QUI </a></b>vi abbiamo parlato dell’intervista della giovanissima romana).</p>
      <blockquote>Da come parli te è come se tra virgolette tutto sia scaricato a me. In realtà la decisione si prende in due, se ci si lascia ci si lascia in due, se si torna lo si fa in due. La cosa di scaricare la palla a me, beh… lei ha fatto capire una cosa, che poi magari non corrisponde ai fatti. Si riparte con i fatti, non con le dichiarazioni in radio.</blockquote>
      <p>Per <b>Luigi</b> al momento non sembrerebbero esserci i presupposti per ripartire, visti i problemi che li hanno portati a prendere due strade differenti.</p>
      <blockquote>Preferirei non parlarne perché sono argomenti che abbiamo deciso di tenere un po’ nostri… Ci sono state delle problematiche importanti sotto il nostro punto di vista, per il bene di entrambi abbiamo deciso di chiudere. Per il momento… Se c’è la possibilità di tornare insieme? No,perché non ci sono i presupposti, non si sono creati l’ultima volta che ci siamo visti. Abbiamo deciso di chiudere per delle motivazioni.</blockquote>
      <p>Tuttavia, non ha nemmeno intenzione di essere così netto nella sua posizione e lascia uno spiraglio aperto.</p>
      <blockquote>Può essere, non escludo niente…<i> ‘Mai dire mai’</i> è il mio motto di vita. Ho imparato negli anni a cogliere le sfumature. Tutto può succedere nella vita.</blockquote>
      <p>Alla domanda se è stato realmente innamorato della <b>Capuano</b> si è lasciato scappare un “<i>abbastanza</i>” che ha un po’ stranito la donna, ma il 25enne ha prontamente riparato alla sua risposta.</p>
      <blockquote>Abbastanza, tanto… Mi sono innamorato due volte nella sua vita. Sì, sono stato innamorato.</blockquote>
      <p>In questi giorni, <b>Irene</b> si è anche sottoposto ad un intervento di mastoplastica additiva, che però il siciliano non ha voluto commentare: “<i>Perdonami, ti ripeto… Non mi va, veramente… è una cosa che veramente non mi va…</i>“. Sempre in questo periodo si è ritrovato a difendersi dalle accuse di <b>Deianira Marzano</b> che ha fatto circolare sul web la voce che si fosse già consolato con una nuova fiamma (<b><a href="https://www.isaechia.it/2019/11/18/uomini-donne-luigi-mastroianni-barcellona-compagnia-corteggiatrice-indiscrezione-deianira-marzano/">QUI </a></b>e <b><a href="https://www.isaechia.it/2019/11/19/uomini-donne-luigi-mastroianni-replica-insinuazioni-deianira-marzano-trovo-costretto-agire-vie-legali/">QUI </a></b>ve ne abbiamo parlato). In particolare, ha asserito che non fosse solo durante un breve viaggio a Barcellona, ma avesse con sé una compagnia femminile. In realtà, in radio, <b>Luigi</b> ha spiegato di essere partito da solo e di non essere dell’uomo per intraprendere nuove frequentazioni. La sua sosta spagnola era legata unicamente ad un progetto lavorativo.</p>
      <blockquote>Se prendo l’aereo da solo oppure no? Lo sapevo… Di solito li prendo con i fotografi o con i collaboratori. Non ero partito con nessuno,<i> </i>al massimo faccio amicizia sugli aerei. A Barcellona sono partito da solo per un progetto di<i> travel blogging</i>. Se sono tornato con qualcuno? Ma magari fosse così semplice o così veloce.</blockquote>
      <p><b><a href="https://www.dailymotion.com/video/x7odkco?fbclid=IwAR2EiCDDoxp7f2OtGSCjWK2a_TyEn21FJeyLW6loAKG-LkmhFLuPgGLwzUY">QUI </a></b>e <b><a href="https://www.youtube.com/watch?v=tvGW7dEeobU">QUI </a></b>i video dell’intervista integrale.</p>
      <p>E voi che ne pensate?</p>
    </article>
  </body>
</html>