<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/katerina-geronikoloy-synergasia-ton-gianni-tsimitseli-oi-entaseis-anamesa-toys-dimioyrgia-oikogeneias/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-24T10:45:22+00:00"/>
    <meta property="og:title" content="Κατερίνα Γερονικολού: Η συνεργασία με τον Γιάννη Τσιμιτσέλη, οι εντάσεις ανάμεσά τους και η δημιουργία οικογένειας!"/>
    <meta property="og:description" content="Κατερίνα Γερονικολού: Η συνεργασία με τον Γιάννη Τσιμιτσέλη, οι εντάσεις ανάμεσά τους και η δημιουργία οικογένειας! Όπως δήλωσε"/>
  </head>
  <body>
    <article>
      <h1>Κατερίνα Γερονικολού: Η συνεργασία με τον Γιάννη Τσιμιτσέλη, οι εντάσεις ανάμεσά τους και η δημιουργία οικογένειας!</h1>
      <address><time datetime="2019-11-24T10:45:22+00:00">24 Nov 2019, 10:45</time> by <a rel="author">ΣΥΝΕΙΔΗΣΗ</a></address>
      <p>Σε μία έντονη επαγγελματική χρονιά γι’ αυτήν, η<b> Κατερίνα Γερονικολού</b> παραχώρησε συνέντευξη στο περιοδικό TV Έθνος και μίλησε στον Αλέξη Μίχα για την μετάβασή της από το δράμα στην κομεντί με το «<b>Αν ήμουν πλούσιος</b>» του <b>ΑΝΤ1</b>, για τη συνεργασία της με τον σύντροφό της <b>Γιάννη Τσιμιτσέλη</b> σε θέατρο και κινηματογράφο και το εάν αυτή επηρέασε τη σχέση τους, και δηλώνει πώς αν και ρομαντική δεν κάνει σχέδια για το μέλλον.</p>
      <figure>
        <img src="https://www.tlife.gr/wp-content/uploads/2019/03/gtsimitselis_52815374_324602101593195_8478180534919803905_n-1-860x751.jpg"/>
      </figure>
      <p>
        <b>Από το δράμα, μετάβαση στην κωμωδία, στο «Αν ήμουν πλούσιος» του ΑΝΤ1. Το διασκεδάζεις;</b>
      </p>
      <p>Το διασκεδάζω πολύ! Ήθελα να κάνω κωμωδία και αν όχι κωμωδία, κομεντί. Το «Τατουάζ» ήταν πολύ πετυχημένο και χάρηκα γι’ αυτά τα δύο χρόνια, όμως μου είχε λείψει το πιο ανάλαφρο, το πιο χαμογελαστό. Όχι τόσα πολλά κλάματα. Το «Αν ήμουν πλούσιος»είναι και λίγο όπως είναι η ζωή. Πότε κλαις, πότε γελάς, πότε χαίρεσαι, πότε λυπάσαι. Χαίρομαι που παίζω με εξαιρετικούς άντρες συναδέλφους, από 6χρονους μέχρι μεγαλύτερους. Όλοι εξαιρετικοί παρτενέρ και καλά παιδιά. Είμαστε σε μια άλλη φάση, πιο νεανική, πιο παρεΐστικη. Ήταν κάτι που ήθελα.</p>
      <p>
        <b>Μέχρι σήμερα, κάνοντας έναν απολογισμό της καριέρας σου, νιώθεις τυχερή ή άτυχη;</b>
      </p>
      <p>Νιώθω πολύ τυχερή! Έχω βρεθεί στο σωστό μέρος την κατάλληλη στιγμή. Από την πρώτη στιγμή με τον «Λάκη τον γλυκούλη» που μπήκα έπειτα από γρήγορα αντικατάσταση, ενώ είχε γυριστεί το πρώτο επεισόδιο. Από μια παρέα που βρέθηκα και προέκυψε μια πολύ καλή δουλειά. Έκλεισα τυχαία δουλειές που δεν θα τις άλλαζα με τίποτα. Βέβαια, θέλω να πιστεύω πώς δεν είναι μόνο τύχη η δουλειά μας, είναι και αρκετή εργασία, μόχθος και συνέπεια. Δεν αρκεί το όποιο ταλέντο μπορεί κάποιος να διαθέτει. Είναι και οι επιλογές και οι συμπεριφορές και βέβαια το ήθος.</p>
      <p>
        <b>Ακούστηκε το όνομά σου το καλοκαίρι για τις Άγριες Μέλισσες. Ισχύει πώς συζήτησες για τη συγκεκριμένη σειρά;</b>
      </p>
      <p>Ο σκηνοθέτης της σειράς, Λευτέρης Χαρίτος, ήταν ο πρώτος μου σκηνοθέτης. Ήμουν στη δραματική, πρώτο έτος, έκανα κοπάνα, πέρασα από μια οντισιόν και έκανα έναν γκεστ ρόλο στο «Σε είδα» , μια σειρά αυτοτελών επεισοδίων στον Alpha. Είναι ένας πολύ αγαπημένος μου άνθρωπος και ο πρώτος που με εμπιστεύτηκε. Δεν μου έγινε πρόταση για τις Άγριες Μέλισσες. Συναντηθήκαμε στο Kappa Studios στον ANT1 και του ευχήθηκα καλή επιτυχία. Είχε ήδη κλείσει το καστ. Εγώ ξέρω πώς το καστ της συγκεκριμένης σειράς είχε κλείσει από πολύ νωρίς. Όλοι οι ηθοποιοί είναι πολύ καλοί. Η σειρά είναι πολύ ωραία.</p>
      <figure>
        <img src="https://www.tlife.gr/wp-content/uploads/2018/12/gtsimitselis_46232587_307345963091670_6318625462866862924_n-860x860.jpg"/>
      </figure>
      <p>
        <b>«Κι από Σμύρνη… Σαλονίκη» στον «Ελληνικό Κόσμο». Παίζεις μαζί με τον Γιάννη Τσιμιτσέλη. Τώρα που το εφαρμόζεις στην πράξη, είναι καλύτερο ή χειρότερο για ένα ζευγάρι να δουλεύει μαζί;</b>
      </p>
      <p>Δεν δουλεύουμε μαζί από το πρωί μέχρι το βράδυ. Δουλεύουμε το βράδυ. Είναι πολύ ωραία. Την ημέρα είμαστε χώρια και το βράδυ γυρνώντας στο αμάξι συζητάμε για την ημέρα μας και πώς πέρασε. Ο Γιάννης είναι πολύ καλός ηθοποιός και είναι χαρά μου να παίζω με καλούς ηθοποιούς. Φυσικά και χαίρομαι που συνεργάζομαι μαζί του.</p>
      <p>
        <b>Τι λέτε το βράδυ γυρνώντας;</b>
      </p>
      <p>Σίγουρα θα μιλήσουμε για την παράσταση. Ποιος δεν βγήκε στην ώρα του, σε ποιο ρούχο χάλασε το φερμουάρ (γέλια), σε ποιες ατάκες γέλασε το κοινό. Θα το κάναμε ούτως η άλλως, απλώς τώρα έχουμε να μοιραστούμε περισσότερα πράγματα.</p>
      <figure>
        <img src="https://www.tlife.gr/wp-content/uploads/2018/03/tsimitselis.jpg"/>
      </figure>
      <p>
        <b>Είχαν προηγηθεί πολύωρα γυρίσματα στο «Για Πάντα», την ταινία σας που βγαίνει την Πρωτοχρονιά. Και διάβασα σε συνέντευξή σου πώς πολλές φορές διαφωνούσατε. Τελικά περνούσε το δικό σου ή του Γιάννη;</b>
      </p>
      <p>Του Γιάννη περνούσε. Πολλές φορές τσακωνόμασταν, μου έλεγε «θα κάνουμε αυτό που λέω εγώ» και έπειτα από δύο ώρες ερχόταν και μου έλεγε να κάνουμε αυτό που έλεγα εγώ. Πανηγύριζα από μέσα μου (γέλια).</p>
      <p>
        <b>Ήταν πολύωρα γυρίσματα. Η ένταση της δουλειάς μεταφερόταν και στο σπίτι;</b>
      </p>
      <p>Δεν ήταν μία απλή ταινία. Είναι η ιστορία ενός ζευγαριού. Εστιάζει πολύ πάνω στο ζευγάρι. Το «Για Πάντα» μιλά για τις ανθρώπινες σχέσεις. Και με τον Γιάννη περάσαμε μαζί απ’ όλα τα στάδια της παραγωγής. Την έχω ζήσει περισσότερο απ’ οτιδήποτε άλλο έχω κάνει στον χώρο. Είναι πολύ δικό μας αυτό με τον Γιάννη. Τώρα βρισκόμαστε στην τελική ευθεία για τις αίθουσες. Δεν μπορούσαμε λοιπόν ν α το αφήσουμε στην τύχη του. Το παραδίδουμε στο κοινό έπειτα από κόπους μεγάλου χρονικού διαστήματος. Οι όποιες διαφωνίες είχαν να κάνουνε λοιπόν με το τελικό αποτέλεσμα που θα βγει προς τα έξω. Νομίζω ότι θα μας δικαιώσει.</p>
      <figure>
        <img src="https://www.tlife.gr/wp-content/uploads/2019/06/gtsimitselis_64671327_417978955713817_5621583215307932488_n-860x797.jpg"/>
      </figure>
      <p>
        <b>Κάνεις σκέψεις για δημιουργία οικογένειας;</b>
      </p>
      <p>Δεν είμαι σε αυτό το σημείο ακόμη. Έχω άλλα πράγματα αυτή τη στιγμή στο μυαλό μου.</p>
      <p>
        <b>tlife.gr</b>
      </p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/entyposiaki-limenikos-tin-amfilochia-apotachthike-to-soma-kai-paei-my-style-rocks-video/"/>
        <a href="http://sinidisi.gr/zeta-makrypoylia-apokalypse-ti-tin-enochlei-ston-michali-chatzigianni/"/>
        <a href="http://sinidisi.gr/o-patrinos-giannis-pefanis-amartise-stis-elies-ki-egine-thema-ston-moytsina-video/"/>
        <a href="http://sinidisi.gr/o-aderfos-moyzoyraki-o-aderfos-maravegia-pozaroyn-mazi-richnoyn-to-instagram-deite-foto/"/>
        <a href="http://sinidisi.gr/katerina-geronikoloy-stin-agkalia-gianni-tsimitseli-dilonei-gia-panta-deite-foto/"/>
        <a href="http://sinidisi.gr/tonia-sotiropoyloy-kostis-maravegias-volta-to-romantiko-geyma-thea-sti-symproteyoysa-deite-foto/"/>
      </related>
    </article>
  </body>
</html>