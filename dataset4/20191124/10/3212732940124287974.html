<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/tavuklari-zehirlendi-gozyaslarina-hakim-olamadi-110106173586"/>
    <meta property="og:site_name" content="Mynet Haber"/>
    <meta property="article:published_time" content="2019-11-24T10:01:52+00:00"/>
    <meta property="og:title" content="Tavukları zehirlendi! Gözyaşlarına hakim olamadı"/>
    <meta property="og:description" content="Osmaniye’nin Sumbas ilçesinde evinin bahçesindeki kümeste baktığı tavukları zehirlenen Medine Göde, telef olan tavuklarının ardından gözyaşı döktü."/>
  </head>
  <body>
    <article>
      <h1>Tavukları zehirlendi! Gözyaşlarına hakim olamadı</h1>
      <h2>Osmaniye’nin Sumbas ilçesinde evinin bahçesindeki kümeste baktığı tavukları zehirlenen Medine Göde, telef olan tavuklarının ardından gözyaşı döktü.</h2>
      <address><time datetime="2019-11-24T10:01:52+00:00">24 Nov 2019, 10:01</time> by <a rel="author">Mynet</a></address>
      <p>Osmaniye’nin Sumbas ilçesine bağlı Kızılömerli köyünde tarım ve hayvancılık yapan Bekir ve Medine Göde çifti, köyde bulunan evlerinin bahçesindeki kümeste besledikleri tavukların yem ve suyunu vererek Kadirli’deki evlerine gitti. Bir gün sonra köye gelen Göde çiftçi kümeste gördükleri manzara karşısında şok yaşadı.</p>
      <p><b>ZEHİRLENME TEŞHİSİ KOYULDU<br/></b><br/>Kümesteki tavukların 21 tanesinin telef olup yerde yattığını gören Bekir Göde ölmüş tavuğun birini alarak Kadirli ilçesindeki veteriner hekime götürdü. Tavuğu inceleyen veteriner hekim tavukların zehirli bir madde verilerek zehirlendiği teşhisini koydu.</p>
      <p><b>"BU KADAR DA OLMAZ Kİ..."<br/></b><br/>Kümesteki ölü tavukların yanında gözyaşları içerisinde olayı anlatan Medine Göde, "Bu kadar da olmaz ki, böyle bir vicdansızlık olur mu. Öldüğü için ağlamıyorum. Ama böyle fırsat bulup akşamdan zehir atıp tavuklarımı öldürdükleri için ağlıyorum. Her bir tavuğa bir yumurta denir. Ben gittiğine üzülmüyorum ama bu şekilde yapmalarına üzülüyorum" dedi.</p>
      <p>Eşi Bekir Göde ise, “Tavukları yemledim, sularını koydum. Akşam Kadirli’ye gittim. Akşam da Kadirli’de kaldık. Daha sonra köye geldiğimizde böyle bir durumla karşılaştık. Tavuğun birini aldım veterinere götürdüm. Veteriner bunlar zehirlenmiş dedi” şeklinde konuştu.</p>
      <p>Bekir ve Medine Göde çifti tavuklarını zehirleyen kişi ya da kişilerin bulunmasını istiyor.</p>
      <p>
        <b>Kaynak: İHA</b>
      </p>
      <p>1/</p>
    </article>
  </body>
</html>