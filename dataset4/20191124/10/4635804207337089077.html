<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/turkiye-birinci-siraya-yukseldi-otogaz-lpg-hakkinda-ilginc-veri/"/>
    <meta property="og:site_name" content="LOG"/>
    <meta property="article:published_time" content="2019-11-24T10:00:52+00:00"/>
    <meta property="og:title" content="Türkiye birinci sıraya yükseldi; Otogaz (LPG) hakkında ilginç veri"/>
    <meta property="og:description" content="EPDK Başkanı Mustafa Yılmaz yaptığı son açıklamarda, Türkiye'de Otogaz (LPG) kullanımı hakkında dikkat çeken bir bilgi paylaştı."/>
  </head>
  <body>
    <article>
      <h1>Türkiye birinci sıraya yükseldi; Otogaz (LPG) hakkında ilginç veri</h1>
      <address><time datetime="2019-11-24T10:00:52+00:00">24 Nov 2019, 10:00</time> by <a rel="author">Barış İNSELEL</a></address>
      <p><a href="https://www.epdk.org.tr/">EPDK</a> Başkanı Mustafa Yılmaz yaptığı son <a href="https://www.log.com.tr/tesla-cybertruck-in-kirilmaz-denilen-camlari-neden-kirildi-video/">açıklamarda</a>, Türkiye’de <b>Otogaz (LPG)</b> kullanımı hakkında dikkat çeken bir bilgi paylaştı.</p>
      <p>Enerji Piyasası Düzenleme Kurumu (EPDK) Başkanı Mustafa Yılmaz Türkiye’de LPG kullanımı hakkında <b>çarpıcı</b> açıklamalar yaptı. Yılmaz paylaştığı bilgilerde Türkiye’nin akaryakıt harcamasının son 10 sene içerisinde  <b>yüzde 47 artışla</b> 27,8 milyon tona kadar çıktığının altını çizdi. Trafiğe çıkan araç sayısında son 10 yılda gerçekleşen artışı göz önüne aldığımızda bu değerler normal diyebiliriz. Yapılan açıklamalarda diğer Avrupa ülkelerine kıyasla akaryakıt denetimlerinin çok <b>sık olduğu</b> ve bunun bir sonucu olarak<b> yakıt kalitesinin</b> Türkiye’de <b>birinci</b> olduğu da söylendi. Dikkat çeken bir diğer konu ise artan akaryakıt fiyatları yüzünden sürücülerin LPG’ye yönelmesine ait veriler oldu. Ülkemiz otogaz kullanan araç sayısı ile dünyada <b>birinci</b> konumdaymış. Maalesef bu durum da bizi<b> şaşırtmadı.</b></p>
      <h3>Otogaz (LPG) kullanımında dünya lideriyiz</h3>
      <p>Yılmaz konu ile ilgili; <i>“Akaryakıt Kalite İzleme Sistemi’nin (AKİS) oluşturulması ve diğer çalışmalarda ülkemizde piyasaya arz edilen akaryakıtın yüzde 99’undan fazlasının yani neredeyse tamamının teknik düzenlemelere uygun olduğu görülmüştür. Bu başarı oranı ile ülkemiz Avrupa’da en fazla akaryakıt tüketilen 6 büyük ülke arasında akaryakıt kalitesi açısından <b>ilk sırada</b> yer almıştır. Diğer bir ifade ile Avrupa’nın en kaliteli akaryakıtı ülkemizde tüketilmektedir.Bugün Türkiye, dünyanın en büyük <b>15’inci LPG pazarı</b>. 2018 yılında ülkemiz<b> otogaz kullanımında</b> Güney Kore’yi geçerek <b>birinci</b> sıraya yükselmiştir. Türkiye, otogaz kullanan araç sayısı ve istasyon sayısı bakımından ise <b>dünya lideri</b> konumunu devam ettirmektedir.</i>” dedi.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/maceraperest-konsept-karsinizda-kia-seltos-x-line-trail-ve-attack/"/>
      </related>
    </article>
  </body>
</html>