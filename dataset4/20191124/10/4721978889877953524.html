<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719286/servant-rinnovata-seconda-stagione"/>
    <meta property="og:site_name" content="iPhone Italia"/>
    <meta property="article:published_time" content="2019-11-24T10:34:59+00:00"/>
    <meta property="og:title" content="M. Night Shyamalan conferma che “Servant” è stata rinnovata per la seconda stagione"/>
    <meta property="og:description" content="Sembra che la serie TV Servant in arrivo tra pochi giorni su Apple TV+ sia stata già rinnovata per una seconda stagione da Apple."/>
  </head>
  <body>
    <article>
      <h1>M. Night Shyamalan conferma che “Servant” è stata rinnovata per la seconda stagione</h1>
      <address>
        <time datetime="2019-11-24T10:34:59+00:00">24 Nov 2019, 10:34</time>
      </address>
      <p>Sembra che la serie TV Servant in arrivo tra pochi giorni su Apple TV+ sia stata già rinnovata per una seconda stagione, come già accaduto con See, For All Mankind, the Morning Show e Dickinson.</p>
      <p>Secondo <a href="https://variety.com/2019/tv/news/servant-renewed-season-2-apple-1203413812/">Variety</a>, il produttore esecutivo dello spettacolo <b>M Night. Shyamalan</b> (che ha anche diretto diversi episodi) aveva confermato che una seconda stagione era in preparazione durante il The Tonight Show con Jimmy Fallon.</p>
      <p>Apple ha presentato in anteprima lo show all’inizio di questa settimana, lo scorso 20 novembre, e in un comunicato stampa, ha confermato che la prima stagione di Servant con Toby Kebbell, Lauren Ambrose, Nell Tiger Free e Rupert Grint, uscirà il <b>28 novembre</b>. Tre episodi saranno subito resi disponibili al lancio, mentre gli episodi rimanenti verranno pubblicati settimanalmente il venerdì successivo, per un totale di 10 episodi.</p>
      <p>Servant racconta la storia di una coppia di Filadelfia che ha tragicamente perso il figlio di sole 13 settimane. Per far fronte a questo dolore, sostituiscono il bambino con una bambola realistica e assumono una tata per occuparsene. Qui sotto trovate il trailer della prima stagione.</p>
      <figure>
        <iframe src="https://www.youtube.com/embed/N1cOR0sRRIw" width="640" height="360" data-service="Youtube" scrolling="no"/>
      </figure>
      <p>
        <a href="https://www.iphoneitalia.com/category/apple-tv-6">Apple TV+</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>