<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191122-a-mastercard-uj-jelentese-szerint-az-egyesult-allamokban-a-legjobb-noi-vallalkozonak-lenni.html"/>
    <meta property="og:site_name" content="Origo"/>
    <meta property="article:published_time" content="2019-11-24T10:03:00+00:00"/>
    <meta property="og:title" content="Ezekben az országokban a legjobb női vállalkozónak lenni"/>
    <meta property="og:description" content="Egy új tanulmány szerint az Egyesült Államokban a legjobb női vállalkozónak lenni."/>
  </head>
  <body>
    <article>
      <h1>Ezekben az országokban a legjobb női vállalkozónak lenni</h1>
      <address><time datetime="2019-11-24T10:03:00+00:00">24 Nov 2019, 10:03</time> by <a rel="author">Origo</a></address>
      <p>
        <b>Az USA kis mértékben körözte le a tavalyi első helyezett Új- Zélandot a Mastercard 2019-es évi összeállításában, ahol azt rangsorolták, a világ mely országában a legjobb női vállalkozónak lenni – összegzi a <a href="https://www.cnbc.com/2019/11/20/mastercard-the-best-countries-in-the-world-to-be-a-woman-entrepreneur.html">CNBC</a>.</b>
      </p>
      <p>A tanulmány, amely a Nemzetközi Munkaügyi Szervezet, az UNESCO és a Global Entrepreneurship Monitor szervezeteinek nyilvános adatain alapult, megállapította, hogy az Egyesült Államokban a legjobb női vállalkozóként tevékenykedni.</p>
      <figure>
        <img src="https://cdn.nwmgroups.hu/s/img/i/1810/20181031konyvelo-konyveles-ado-laptop-merleg2.jpg?w=644&amp;h=429"/>
        <figcaption>Illusztráció<cite>Forrás: Shutterstock</cite></figcaption>
      </figure>
      <p><mark>Az összeállításnál három fő szempontot mértek, és ezekhez pontokat rendeltek.<br/></mark>A maximálisan adható száz ponthoz figyelembe vették a nők fejlődési eredményeit és a munkaerő piaci részvételüket, a pénzügyi ismereteket és a finanszírozási hozzáférést, valamint a vállalkozók támogatását is.</p>
      <p>Az USA 70,3 pontot gyűjtött össze, amit „a nők vállalkozói aktivitásának növekedése" és a támogató feltételek, például a vállalkozásindítás megkönnyítése ösztönzött. Új-Zéland 70,2 pontot kapott az erős kormányzás és a megfelelő pénzügyi támogatások miatt.</p>
      <aside>Kanada 69 ponttal a harmadik helyet foglalja el, a helyi kulturális felfogás és a pénzügyi támogatások miatt.</aside>
      <figure>
        <img src="https://cdn.nwmgroups.hu/s/img/i/1804/20180416nok-dolgoznak-az-irodaban1.jpg?w=644&amp;h=429"/>
        <figcaption>Illusztráció<cite>Forrás: AFP/Cultura Creative/Sofie Delauw</cite></figcaption>
      </figure>
      <aside>Ugyanakkor a ranglista alján Algéria (39 pont), Bangaldes (35,9 pont), valamint Egyiptom (35,7 pont) szerepel, olyan tényezők miatt, mint a korlátozott oktatás és a kisvállalkozások gyenge támogatása.</aside>
      <p>A Mastercard harmadik alkalommal készítette el az éves rangsort, és a cég elmondása alapján ez jelentős hatással bír a nemek közötti egyenlőség előmozdítására, ugyanakkor még a legfejlettebb államokban is van min javítani.</p>
      <blockquote>A kutatásból kitűnik, hogy a nemek közötti egyenlőtlenség továbbra is fennáll az egész világon, bár különféle módon nyilvánul meg. És ez nem csupán a fejlett, vagy a fejlődő világ problémája. Még azokon a piacokon is, ahol a legígéretesebb vállalkozói feltételek vannak, a női vállalkozások nem érték el teljes potenciáljukat"</blockquote>
      <p>– mondta a Mastercard Ázsia és Csendes-óceáni régiójának ügyvezető alelnöke.</p>
      <p>A jelentés 58 országot vizsgált, amelyek együttesen a világ női munkaerejének közel 80 százalékát adják.<br/><mark>Érdekesség, hogy a nemek közötti egyensúly Ugandában a legjobb,<br/></mark>ahol a vállalkozások 38,2 százalékát nők vezetik, míg az Egyesült Államokban 3,5, százalékos, Új-Zélandon pedig 31,8 százalékos ez az arány.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/gazdasag/20191113-a-tengerentuli-iroda-feje-lesz-marwa-alkhuzaim.html"/>
        <a href="https://www.origo.hu/gazdasag/20190827-ez-a-10-fele-munka-ami-nagyon-gyorsan-terjed-a-nok-koreben-bar-korabban-tipikus-ferfimunkanak-1.html"/>
        <a href="https://www.origo.hu/gazdasag/20190228-kozepiskolas-lanyok-tanulhatnak-programozast.html"/>
        <a href="https://www.origo.hu/gazdasag/20180717-tobb-szaz-noi-pilotajelolt-adta-be-jelentkezeset-szaud-arabiaban.html"/>
      </related>
    </article>
  </body>
</html>