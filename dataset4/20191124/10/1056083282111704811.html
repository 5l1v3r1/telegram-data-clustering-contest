<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301587/%D9%BE%DB%8C%D8%B4-%D9%86%DB%8C%D8%A7%D8%B2-%D8%B3%D8%AE%D8%AA-%D8%A7%D9%81%D8%B2%D8%A7%D8%B1%DB%8C-%D8%A8%D8%B1%D8%A7%DB%8C-%D9%86%D8%B1%D9%85-%D8%A7%D9%81%D8%B2%D8%A7%D8%B1%D9%87%D8%A7%DB%8C-%D8%AD%D8%B3%D8%A7%D8%A8%D8%AF%D8%A7%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-24T10:26:08+00:00"/>
    <meta property="og:title" content="پیش‌نیاز سخت‌افزاری برای نرم‌افزارهای حسابداری"/>
    <meta property="og:description" content="نصب و عملکرد درست نرم‌افزارهای حسابداری بسته به نوع آن‌ها نیازمند قدرت سخت‌افزاری مدنظری است که توسط شرکت سازنده نرم‌افزار پیشنهاد می‌شود."/>
  </head>
  <body>
    <article>
      <h1>پیش‌نیاز سخت‌افزاری برای نرم‌افزارهای حسابداری</h1>
      <address><time datetime="2019-11-24T10:26:08+00:00">24 Nov 2019, 10:26</time> by <a rel="author">زهرا میعادی</a></address>
      <p>نصب و عملکرد درست نرم‌افزارهای حسابداری بسته به نوع آن‌ها نیازمند قدرت سخت‌افزاری مدنظری است که توسط شرکت سازنده نرم‌افزار پیشنهاد می‌شود.</p>
      <p>به گزارش ایسنا، بنابر اعلام ایلیاحساب، سخت‌افزار مورد نیاز نرم‌افزار حسابداری بسته به تعداد کاربرها متغیر است، هر چه تعداد کاربرها بیشتر باشد این پیش‌نیاز سخت‌افزاری بالاتر خواهد رفت.</p>
      <p>پیش‌نیاز سخت‌افزاری نرم‌افزار حسابداری تحت وب نظیر پاتریس، هلو و سپیدار به ازای ۵ کاربر به شرح زیر است.</p>
      <figure>
        <img src="https://cdn.isna.ir/d/2019/11/24/4/61493230.jpg"/>
      </figure>
      <p>سخت‌افزار موردنیاز برای نرم‌افزار ۵ کاربره تحت وب</p>
      <p>حال اگر تعداد کاربرها افزایش پیدا کند بدیهی است که این پیش‌نیاز سخت‌افزاری به سطح بالاتری خواهد رفت و باید سیستم قوی‌تر و اینترنت پرسرعت‌تری فراهم باشد. برای نرم‌افزار حسابداری تحت وب با تعداد ۱۶ تا ۴۰ کاربر، سخت‌افزار مورد نیاز نرم‌افزارهای حسابداری قطعاً بالاتر خواهد بود.</p>
      <figure>
        <img src="https://cdn.isna.ir/d/2019/11/24/4/61493231.jpg"/>
      </figure>
      <p>پیش‌نیاز سخت‌افزاری برای نرم‌افزار ۱۶ تا ۴۰ کاربره تحت وب</p>
      <p>
        <b>پیش‌نیاز نرم‌افزاری سرور</b>
      </p>
      <p>علاوه بر پیش‌نیازهای سخت‌افزاری، یک سری پیش‌نیاز نرم‌افزاری برای سرور لازم است که باید قبل از استفاده از نرم‌افزار حسابداری تحت وب مهیا شود. این پیش‌نیازهای نرم‌افزاری و امنیتی سرور به شرح زیر می‌باشند:</p>
      <p>- نصب سیستم‌عامل windows server ۲۰۰۸ روی سرور مشتری.</p>
      <p>- داشتن یک اینترنت پرسرعت با پهنای باند ۱۲۲۱ کیلوبایت که برای ۵ کاربر لازم است و به ازای هر کاربر باید ۲۵۰ کیلوبایت به پهنای باند مشتری اضافه شود.</p>
      <p>- مشتری باید یک آی پی استاتیک تهیه کند.</p>
      <p>- یک آنتی‌ویروس مناسب و اصل باید روی سرور مشتری وجود داشته باشد که از ملزومات امنیتی نرم‌افزار حسابداری تحت وب است.</p>
      <p>
        <b>تحت وب کردن نرم‌افزارهای حساب داری تک کاربره</b>
      </p>
      <p>برای تبدیل نرم‌افزار حسابداری تک کاربره هلو به نرم‌افزار حساب داری تحت وب، باید نسخه نرم‌افزار تک کاربره را به نسخه شبکه با کد ۴۴ ارتقا دهیم. به‌جز نرم‌افزار هلو باقی نرم‌افزارها را بدون ارتقا به نسخه شبکه می‌توان تحت وب کرد.</p>
      <p>
        <b>مهم‌ترین ویژگی‌های نرم‌افزار حسابداری</b>
      </p>
      <p>۱- پشتیبانی خوب: کار مالی و حسابداری از حساسیت بسیار بالایی برخوردار است و به همین دلیل باید از نرم‌افزاری استفاده کرد که تیم پشتیبانی آن همیشه در دسترس باشد تا در صورت وقوع مشکل بتوان به‌سرعت از آن‌ها مشورت گرفت. این پشتیبانی می‌تواند به‌صورت حضوری، تلفنی و یا اینترنتی باشد. بعضی از نرم‌افزارهای حسابداری پشتیبانی ۲۴ ساعته ارائه می‌کنند که در صورت وقوع مشکل می‌توان به‌سرعت با آن‌ها ارتباط برقرار کرد. هزینه پشتیبانی بسته به نوع نرم‌افزار متفاوت است برخی از این نرم‌افزارها در سال اول هزینه پشتیبانی دریافت نمی‌کنند ولی از سال دوم مشتری باید هزینه پشتیبانی را پرداخت کند.</p>
      <p>۲- سرعت نرم‌افزار حسابداری: نرم‌افزار حسابداری تحت ویندوز و نرم‌افزار حسابداری تحت وب از نظر سرعت با هم تفاوت دارند، اما در هر دو مورد ویژگی‌های سخت‌افزاری و سرعت اینترنت خوب سرعت کار با نرم‌افزار را بالا خواهد برد. علاوه بر سرعت خوب خود نرم‌افزار، کاربر هم باید آموزش‌های لازم را دیده باشد تا بتواند با سرعتی معقول با آن کار کند. البته رابط کاربری نرم‌افزار هم در این‌ بین نقش بسزایی دارد.</p>
      <p>۳- قابلیت تبدیل اطلاعات: اگر یک کاربر بخواهد اطلاعات حسابداری را از یک نرم‌افزار قدیمی به یک نرم‌افزار جدید منتقل کند، قابلیت تبدیل باید در نرم‌افزار جدید وجود داشته باشد.</p>
      <p>۴- قابلیت تبدیل فایل خروجی به اکسل: نرم‌افزار اکسل با توجه به اینکه هیچ محدودیتی ندارد تقریباً از تمام نرم‌افزارهای حسابداری موجود در بازار کامل‌تر است. امروزه در تمام کشورها گزارش‌های حسابداری با نرم‌افزار اکسل تهیه می‌شود و به همین دلیل قابلیت خروجی فایل به‌صورت اکسل برای نرم‌افزار باید وجود داشته باشد.</p>
      <p>۵- ظاهر و رابط کاربری: رابط کاربری نرم‌افزار و زیبایی آن می‌تواند سطح کارایی آن را به‌مراتب بالاتر ببرد. کاربر در صورت وجود رابط کاربری و فضای زیبا راحت‌تر می‌تواند با نرم‌افزار کار کند و سرعت کار هم بالا خواهد رفت.</p>
      <p>۶- سیستم خزانه‌داری: در این سیستم موجودی نقد و چک بررسی می‌شود، وجه نقد مهم‌ترین دارایی شرکت است و کاربر با وجود این سیستم می‌تواند به تراکنش‌های مالی و گردش حساب و موجودی چک دسترسی داشته باشد.</p>
      <p>
        <b>تفاوت نرم‌افزار حسابداری تحت وب با نرم‌افزار حسابداری ابری</b>
      </p>
      <p>نرم‌افزار حسابداری تحت وب برنامه‌ای است که از طریق شبکه ارتباطی HTTP در دسترس قرار می‌گیرد. این برنامه‌ها عموماً از طریق مرورگرها اجرا می‌شوند. یک برنامه تحت وب لزوماً روی اینترنت اجرا نمی‌شود و می‌تواند روی شبکه داخلی شرکت هم اجرا شود. نرم‌افزار حسابداری تحت وب که روی اینترنت اجرا می‌شود با چالش‌های امنیتی روبه‌رو است، اما اگر روی شبکه داخلی شرکت اجرا شود دیگر مشکلات امنیتی و قطعی اینترنت در کار نخواهد بود. از طرف دیگر نرم‌افزار حسابداری ابری به اینترنت نیاز دارد و دیگر نمی‌توان در شبکه داخلی شرکت از آن استفاده کرد.</p>
      <p>
        <b>لزوم به‌کارگیری آزمون‌های امنیت برای نرم‌افزارهای حسابداری تحت وب</b>
      </p>
      <p>در صورت حمله به نرم‌افزار حسابداری تحت وب و عبور از پروتکل http دیگر به‌کارگیری فایروال به‌تنهایی کفایت نمی‌کند. امن کردن نرم‌افزار تحت وب شامل اعمال امنیت در سه لایه شبکه، میزبان و برنامه کاربردی است. بهترین راه تشخیص حفره‌های امنیتی اجرای آزمون استاندارد امنیت است.</p>
      <p>انتهای رپرتاژ آگهی</p>
    </article>
  </body>
</html>