<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%ce%ac%cf%83%ce%b9%ce%bd%ce%b7-%ce%b3%cf%81%ce%b1%ce%bc%ce%bc%ce%ae-%ce%ba%cf%8d%cf%80%cf%81%ce%bf%cf%85-%ce%bf%ce%b9-7-%ce%bd%ce%b5%ce%ba%cf%81%ce%bf%ce%af-%ce%b5%ce%b8%ce%bd%ce%bf%cf%86.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T10:24:30+00:00"/>
    <meta property="og:title" content="Πράσινη γραμμή Κύπρου: Οι 7 νεκροί εθνοφρουροί και η τραγική ειρωνεία"/>
    <meta property="og:description" content="23 χρόνια συμπληρώθηκαν φέτος από την τελευταία δολοφονία εθνοφρουρού στην πράσινη γραμμή από τους Τούρκους στρατιώτες."/>
  </head>
  <body>
    <article>
      <h1>Πράσινη γραμμή Κύπρου: Οι 7 νεκροί εθνοφρουροί και η τραγική ειρωνεία</h1>
      <address>
        <time datetime="2019-11-24T10:24:30+00:00">24 Nov 2019, 10:24</time>
      </address>
      <p>
        <b>23 χρόνια συμπληρώθηκαν φέτος από την τελευταία δολοφονία εθνοφρουρού στην πράσινη γραμμή από τους Τούρκους στρατιώτες.</b>
      </p>
      <p>Επτά συνολικά εθνοφρουροί δολοφονήθηκαν άνανδρα από τους Τούρκους στρατιώτες από την εισβολή του 1974 και έπειτα στη πράσινη γραμμή.</p>
      <p>Οι αφορμές τις πλείστες φορές ήταν η είσοδος του Ελληνοκύπριου εθνοφρουρού στη νεκρή ζώνη για να δώσει είτε τσιγάρα είτε ποτό σε Τούρκο στρατιώτη και άλλες ο θάνατος των παλικαριών μας ήταν άνευ λόγου και αιτίας.</p>
      <figure>
        <img src="https://www.pentapostagma.gr/wp-content/uploads/2019/11/9601519778145395869.jpg"/>
      </figure>
      <p>
        <b>Μιχαλάκης Σοφοκλέους 1976</b>
      </p>
      <p>Ο κύκλος του αίματος αρχίζει με τον Σοφοκλέους, όπου δολοφονείται τον Απρίλιο του 1976. Πέρασε στη πράσινη γραμμή για να δώσει τσιγάρα στον Τούρκο σκοπό και εκτελέστηκε εν ψυχρώ.</p>
      <p>Τούρκος αξιωματικός βρέθηκε στη σκηνή, είδε τον Σοφοκλέους και τον πυροβόλησε στο πρόσωπο. Ο Ελληνοκύπριος εθνοφρουρός πέθανε ακαριαία.</p>
      <p>
        <b>Χριστάκης Γεωργίου 1982</b>
      </p>
      <p>Έξι χρόνια αργότερα, σειρά παίρνει ο Γεωργίου. Σεπτέμβριος του 1982 πέφτει νεκρός σε φυλάκιο στο Καϊμακλή. Άνευ λόγου και αιτίας πυροβολήθηκε από τον Τούρκο στρατιώτη που βρισκόταν στο απέναντι φυλάκιο.</p>
      <p>
        <b>Τρύφωνας Τρύφωνος 1983</b>
      </p>
      <p>Λίγα λεπτά αφού ανέλαβε υπηρεσία στη σκοπιά του φυλάκιου Αγίου Κασσιανού πέφτει νεκρός. Ο λόγος δολοφονίας του άγνωστός. Ο Τρύφωνος ξεψύχησε λίγα λεπτά μετά που δέχθηκε τους πυροβολισμούς.</p>
      <figure>
        <img src="https://www.pentapostagma.gr/wp-content/uploads/2019/11/1_231.jpg"/>
      </figure>
      <p>
        <b>Χαράλαμπος Χαραλάμπους 1988</b>
      </p>
      <p>Μάϊος του 1988 και άλλος ένας εθνοφρουρός πέφτει νεκρός από τα πυρά του Αττίλα. Όλα άρχισαν όταν Τούρκος υπαξιωματικός μπήκε σε σπίτι που κόντα νεκρή ζώνη… Ο Χαραλάμπους άκουσε τις φωνές και έσπευσε να δει τι συμβαίνει. Ο Τούρκος υπαξιωματικός τότε τον αντιλήφθηκε και τον σκότωσε.</p>
      <p>
        <b>Ευαγόρας Ευαγόρου 1988</b>
      </p>
      <p>Τον Ιούλιο του ίδιου έτους, ο Λοχίας Ευαγόρου, μπαίνει στη νεκρή ζώνη για να δώσει στο Τούρκο σκοπό ένα ραδιόφωνο με αποτέλεσμα να πέσει νεκρός. Καθώς πλησίαζε το φυλάκιο ο Τούρκος σκοπός άνοιξε πυρ εναντίων του, δολοφονώντας τον εν ψυχρώ.</p>
      <p>
        <b>Αθανάσιος Κλεοβούλου 1993</b>
      </p>
      <p>Πέντε χρόνια αργότερα, ο Κλεοβούλου έμελλε να χάσει τη ζωή του. Ο Κλεοβούλου μπήκε στη νεκρή ζώνη για να πάρει μια μπουκάλα αλκοόλ από τον Τούρκο σκοπό. Καθώς πλησίαζε το φυλάκιο για να παραλάβει το μπουκάλι, μια σφαίρα τον ρίχνει κάτω. Όπως διαφάνηκε από τις μαρτυρίες ο πυροβολισμός προήλθε από διπλανό τουρκικό φυλάκιο.</p>
      <p>
        <b>Στέλιος Παναγή 1996</b>
      </p>
      <p>Ο τελευταίος νεκρός, στη τραγική λίστα… Ο Παναγή στις τελευταίες ήμερες του στο φυλάκιο κόντα στις Κεντρικές Φυλακές ανέπτυξε φιλικές σχέσεις με Τούρκο σκοπό και δύο ημέρες πριν από την μετάθεση του, θέλησε να ανταλλάξει πηλήκιο.</p>
      <p>Μπήκε στη νεκρή ζώνη για την ανταλλαγή και τότε έπεσε νεκρός από τις σφαίρες των Τούρκων. Τραγική ειρωνεία η αφίσα που υπήρχε στο φυλάκιο του με τους έξι προηγούμενους νεκρούς εθνοφρουρούς, που έγραφε πάνω…</p>
      <p>«Εθνοφρουρέ της μοιρασμένης μας πατρίδας, μην ενδίδεις σε καλέσματα των Τούρκων τα οποία μπορεί να φαίνονται φιλικά, αλλά είναι πολύ πιθανόν να αποβούν μοιραία για σένα…»</p>
    </article>
  </body>
</html>