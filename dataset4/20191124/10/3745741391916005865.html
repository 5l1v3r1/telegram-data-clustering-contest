<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/hideo-kojima-korku-oyunu-uzerinde-calisiyor-h80423.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T10:14:21+00:00"/>
    <meta property="og:title" content="Hideo Kojima, Yeniden Bir Korku Oyunu Üzerinde Çalışıyor"/>
    <meta property="og:description" content="Kojima Productions kurucusu Hideo Kojima, yeniden bir korku oyunu üzerinde çalıştığını gözler önüne seren bir tweet paylaştı."/>
  </head>
  <body>
    <article>
      <h1>Hideo Kojima, Yeniden Bir Korku Oyunu Üzerinde Çalışıyor</h1>
      <h2>Sevilen oyun geliştiricisi Hideo Kojima, korku oyunlarıyla adından geçmişte bahsettirmişti. Öyle görünüyor ki kendisi yeniden bir korku oyunu üzerinde çalışıyor. Fakat bu korku oyununun ne olduğunu kimse bilmiyor.</h2>
      <address><time datetime="2019-11-24T10:14:21+00:00">24 Nov 2019, 10:14</time> by <a rel="author" href="https://www.webtekno.com/yazar/umtklnc" target="_blank">Ümit Kılınç</a></address>
      <p>Efsanevi oyun geliştiricisi Hideo Kojima, yeniden eski oyunlarının türüne dönüş yapabileceğine dair çok güçlü <b>ipuçları </b>bıraktı. Son olarak Death Stranding’i geliştiren Kojima’nın bir sonraki durağı, yine bir zamanlar fazlasıyla konuşulmasını sağlayan <b>korku oyunları</b> olabilir.</p>
      <p>Aslında Kojima, Death Stranding’e de birkaç korku temalı element yerleştirmişti. Ancak korku oyunlarının tamamen hastası olanlar için bu elementler onlar için oldukça güçsüz kalıyordu. İşte bu haberimizde tam olarak bu oyunları bekleyenler için müthiş bir motivasyon olacak.</p>
      <figure>
        <img src="https://www.webtekno.com/images/editor/default/0002/31/e064f55d5a3a1c8ef96b8a43d0fd1f0e1148a825.jpeg"/>
      </figure>
      <p>Öncelikle geçmişte bize bu görüşün temellerini attıran röportaja gidelim. Hideo Kojima, daha önce Ekim ayında verdiği bir röportajda video oyunu endüstrisinden ve Kojima Productions stüdyosunun gidişatından bahsetmişti. Kojima, stüdyosuyla birlikte bir korku oyunu üzerinde çalışmaya <b>istekli olduğunu</b> söylemiş ve açıklamalarına şöyle devam etmişti:</p>
      <p>‘<i><b>Bir gün tabii ki bir korku oyunu yapmak istiyorum. Bir an önce çıkmasını istediğim fikirlerim var ancak zamanını bilmiyorum. Bunu ne zaman yapabileceğimi düşünmem gerekiyor.</b></i></p>
      <p><i><b>Korku, filmlere konu olduğunda, gerçekten korkutucu bir şey izlerken gözünüzü kapar gibi oluyorsunuz. Oyunlar filmlerden daha farklı. Eğer bir filmde gözünüzü kaparsanız o şey sona erecektir, film devam edecektir. Ancak oyunlarda bu şeyle etkileşim kurulur. Kendiniz ilerlemek zorundasınızdır.</b></i>’</p>
      <figure>
        <img src="https://www.webtekno.com/images/editor/default/0002/31/b13c04af930d819a929360f3d24dfd12aee7c1e2.jpeg"/>
      </figure>
      <p>Tüm bu açıklamalardan sonra iki gün önce Hideo Kojima, Twitter’da bir paylaşım yaptı. Kojima, iptal edilen korku oyunu <b>P.T. Silent Hills’dan</b> bahsetti. En korkutucu oyunu yapmak için ve korku ruhunu uyandırmak için korku filmleri izleyeceğini söyledi. P.T.’yi yaparken Tayland yapımı <b>The Eye’ı</b> kiraladığını ancak korkudan bitiremediğini, bu kez bitirip bitiremeyeceğini sordu.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/valve-half-life-alyx-vr-h80422.html">Valve Geliştiricisi, Half Life: Alyx'in Neden Yalnızca VR Destekli Olduğunu Cevapladı</a>
      </p>
      <p>Yani Hideo Kojima’nın atığı son tweet <b>kesinlikle </b>bir korku oyununa işaret ediyor. Ancak bu korku oyununun iptal edilen Silent Hills mi yoksa bambaşka bir oyun mu olacağı gizemini koruyor. Tabii tweet’e gelen yorumlar da bu iki olasılık arasında gidip geliyor.</p>
      <p><b>Kaynak : </b>https://www.digitaltrends.com/gaming/hideo-kojima-horror-video-game/</p>
    </article>
  </body>
</html>