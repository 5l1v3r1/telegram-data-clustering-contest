<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/telefonia/oppo-m1-un-nuovo-soc-per-il-mercato-degli-smartphone_85668.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-24T10:01:01+00:00"/>
    <meta property="og:title" content="OPPO M1: un nuovo SoC per il mercato degli smartphone?"/>
    <meta property="og:description" content="OPPO M1 potrebbe essere il primo SoC della società cinese. La registrazione del marchio è avvenuta all'ufficio brevetti europeo anche se mancano ancora molti dettagli tecnici e informazioni per avere un quadro preciso."/>
  </head>
  <body>
    <article>
      <h1>OPPO M1: un nuovo SoC per il mercato degli smartphone?</h1>
      <address><time datetime="2019-11-24T10:01:01+00:00">24 Nov 2019, 10:01</time> by <a rel="author">Mattia Speroni</a></address>
      <p>
        <b>OPPO M1 potrebbe essere il primo SoC della società cinese. La registrazione del marchio è avvenuta all'ufficio brevetti europeo anche se mancano ancora molti dettagli tecnici e informazioni per avere un quadro preciso.</b>
      </p>
      <p>Diverse società si sono lanciate nel mercato dei <b>SoC</b> producendo al contempo <b>smartphone</b>. Per esempio troviamo Apple (<a href="https://www.hwupgrade.it/articoli/apple/5532/recensione-iphone-11-e-11-pro-autonomia-e-fotografia-nuovamente-da-primato_index.html">A1X</a>), Samsung (<a href="https://www.hwupgrade.it/news/telefonia/samsung-exynos-990-e-modem-5g-exynos-5123-ecco-l-hardware-di-galaxy-s11_85151.html">Exynos</a>), Huawei/HiSilicon (<a href="https://www.hwupgrade.it/news/cpu/ecco-kirin-990-5g-da-huawei-il-primo-soc-top-di-gamma-con-modem-5g-integrato_84276.html">Kirin</a>) e Xiaomi (Surge). Nel prossimo futuro ci potrebbe essere però un nuovo concorrente: <b>OPPO </b>infatti potrebbe introdurre <b>OPPO M1</b>, il suo primo processore.</p>
      <figure>
        <img src="https://hwupgrade.it/immagini/OppoReno2_15.jpg"/>
      </figure>
      <p>La notizia è semi-ufficiale considerando che il marchio ora è inserito nel database dell'<a href="https://nl.letsgodigital.org/smartphones/oppo-m1-smartphone-processor/">ufficio brevetti</a> europeo e quindi non è solamente un <i>"rumors"</i>. Chiaramente la registrazione di un <i>brand </i>non svela tutto ciò che vorremmo conoscere su <b>OPPO M1</b>, ma permette di intuire una strategia da parte del <a href="https://www.hwupgrade.it/news/telefonia/oppo-reno2-tanta-eleganza-e-4-fotocamere-per-migliorarsi-la-recensione_85546.html">produttore cinese</a>.</p>
      <p>Per riuscire a realizzare <b>OPPO M1</b> sono stati assunti anche ingegneri di società come Speadtrum e MediaTek anche se non è chiaro come sarà strutturato il chip. Infatti nel brevetto è solo specificato il nome e non l'architettura, la struttura dei core, frequenze e caratteristiche particolari. È molto probabile che comunque ci troveremo di fronte a una soluzione basata su architettura ARM.</p>
      <p>Uno dei primi eventi durante i quali sarà possibile avere qualche novità su <b>OPPO M1</b> sarà il MWC 2020 di Barcellona. Difficile al momento attuale sapere se ci sarà un comunicato che parla del solo processore oppure uno smartphone che integrerà questo SoC.</p>
    </article>
  </body>
</html>