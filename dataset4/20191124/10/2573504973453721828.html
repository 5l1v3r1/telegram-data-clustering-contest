<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230539/bufera-a-uomini-e-donne-tina-cipollari-vuota-il-sacco-ecco-perche-gemma-galgani-mi-odia/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T10:00:33+00:00"/>
    <meta property="og:title" content="Bufera a Uomini e Donne, Tina Cipollari vuota il sacco: ‘Ecco perché Gemma Galgani mi odia…’"/>
    <meta property="og:description" content="Le ragioni delle liti tra Gemma Galgani e Tina Cipollari Qualche giorno fa la storica opinionista di Uomini e Donne, Tina Cipollari, ha rilasciato una lunga intervista a Nuovo, il magazine di gossip diretto da Riccardo Signoretti. Quest’ultimo, oltre a farle delle domande sulla sua relazione sentimentale con l’imprenditore culinario Vincenzo, ha anche voluto sapere […]"/>
  </head>
  <body>
    <article>
      <h1>Bufera a Uomini e Donne, Tina Cipollari vuota il sacco: ‘Ecco perché Gemma Galgani mi odia…’</h1>
      <address><time datetime="2019-11-24T10:00:33+00:00">24 Nov 2019, 10:00</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Le ragioni delle liti tra Gemma Galgani e Tina Cipollari</h3>
      <p>Qualche giorno fa la storica opinionista di Uomini e Donne, <b>Tina Cipollari</b>, ha rilasciato una lunga intervista a <b><i>Nuovo,</i></b> il magazine di gossip diretto da Riccardo Signoretti.</p>
      <p>Quest’ultimo, oltre a farle delle domande sulla sua relazione sentimentale con l’imprenditore culinario <b>Vincenzo</b>, ha anche voluto sapere un suo parere sulla frequentazione tra la sua acerrima nemica <b>Gemma Galgani</b> e il nuovo cavaliere del Trono over <b>Juan Luis Ciano</b>. Senza peli sulla lingua la vamp frusinate ha risposto così:</p>
      <aside>“Tra poco finirà anche con questo…Gemma parte in quarta, si attacca agli uomini, quando lo capiscono se la danno a gambe…”.</aside>
      <p>Poi l’ex moglie di Kikò Nalli ha approfittato di questa <b>chiacchierata</b> col giornalista per ribadire ancora una volta che lei non è responsabile dei <b>fallimenti amorosi</b> della dama torinese.</p>
      <aside>“Deve capire che io non c’entro nulla…E’ lei che si rovina da sola…”,</aside>
      <p>ha ribadito la donna. E a quanto pare la direttrice di sala del Teatro Colosseo di Torino non <b>sopporta</b> l’opinionista, perché è convinta che sia lei la causa della <b>fine</b> delle sue storie d’amore. Per questa ragione ora ha <b>paura</b> che anche quella col dentista italo-venezuelano possa finire per lo stesso motivo.</p>
      <h3>Tina Cipollari esclude un confronto pacifico con Gemma Galgani</h3>
      <p>Intervistata dal settimanale di gossip <i><b>Nuovo</b></i>, il giornalista ha domandato alla sua ospite <b>Tina Cipollari</b> se prima o poi diventerà amica di <b>Gemma Galgani</b>. Ma la storica opinionista del dating show Uomini e Donne sembra essere molto <b>scettica</b> su un’eventuale amicizia con la dama piemontese:</p>
      <aside>“Non credo perché siamo sempre in conflitto come si può vedere in trasmissione…Trovare un punto d’incontro tra noi è complicato…”.</aside>
      <p>In poche parole sembra sia da <b>escludere</b> che in futuro la dama torinese, la quale di recente ha versato delle lacrime amare per<b> Juan Luis Ciano</b>, e l’ex moglie di Kikò Nalli possano almeno avere un <b>chiarimento</b> definitivo. Difatti, stando alle parole della vamp frusinate, le loro <b>divergenze</b> sarebbero del tutto insuperabili anche a causa dei vari <b>pregiudizi</b> che l’ex fiamma di Giorgio Manetti ha nei suoi confronti.</p>
    </article>
  </body>
</html>