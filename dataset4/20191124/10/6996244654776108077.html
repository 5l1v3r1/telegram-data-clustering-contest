<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709695?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-24T10:08:59+00:00"/>
    <meta property="og:title" content="אלפים חגגו את זכייתה של פלמנגו בליברטדורס: &quot;ניצחון לכדורגל הברזילאי&quot;"/>
    <meta property="og:description" content="אלפים חגגו את זכייתה של פלמנגו בגביע הליברטדורס • ז'סוס: &quot;זה מרגש, אירופה לא מתייחסת לכדורגל פה, ולא בצדק&quot;כדורגל עולמי"/>
  </head>
  <body>
    <article>
      <h1>אלפים חגגו את זכייתה של פלמנגו בליברטדורס: "ניצחון לכדורגל הברזילאי"</h1>
      <h2>ריו דה ז'ניירו נצבעה באדום ושחור לאחר הזכייה של הברזילאים לראשונה מאז 1981 • ז'סוס: "זה מרגש, אירופה לא מתייחסת לכדורגל פה, ולא בצדק"</h2>
      <address><time datetime="2019-11-24T10:08:59+00:00">24 Nov 2019, 10:08</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>אין הרבה מילים שיכולים לתאר את גמר גביע הליברטדורס בין ריבר פלייט לפלמנגו שנערך אמש (שבת) בלימה, בירת פרו. עד הדקה ה-89, אלופת היבשת מאשתקד, ריבר, הובילה 0:1 משער מוקדם אבל סיום בלתי נתפס של הברזילאים עם צמד לגביגול סידרה לפלמנגו את הגביע לראשונה מאז 1981, אז כיכב בקבוצה זיקו האגדי.</p>
      <p>לאחר הניצחון, אלפי אוהדי פלמנגו יצאו לרחובות ריו דה ז'ניירו וצבעו את אחת הערים היפות בעולם בצבעי אדום - שחור, בזמן שגם הפסל של ישו וסימן ההיכר של העיר נצבע בצבעי אלופת היבשת הטרייה. </p>
      <figure>
        <img src="https://www.israelhayom.co.il/sites/default/files/u94833/08020964.jpg"/>
        <figcaption>
          <b>גביגול ודייגו, חוגגים אמש בלימה // צילום: Gettyimages</b>
        </figcaption>
      </figure>
      <p>ז'סוס, המאמן הפורטוגלי והוותיק של הברזילאים, שמוכר בעיקר בזכות הצלחתו הגדולה בבנפיקה התרגש מהזכייה ואמר לאחר המשחק: "המשחק הזה הוא תעודת כבוד לכדורגל הדרום אמריקאי. הערב הזה היסטורי, כי כולם הבינו שיש כדורגל מחוץ לאירופה. שתי קבוצות מברזיל וארגנטינה, מדינות שמצמיחות כדורגלנים מהטובים בעולם מדי יום, חייבים להעריך את זה יותר. חייבים להעריך יותר את מה שקורה פה, ביבשת הזאת. אירופה לא מתייחסת לכדורגל פה, ולא בצדק".</p>
      <figure>
        <img src="https://www.israelhayom.co.il/sites/default/files/u94833/1184256260.jpg"/>
      </figure>
      <p>
        <b>אוהד פלמנגו חוגג בריו דה ז'ניירו // צילום: Gettyimages</b>
      </p>
      <p>עוד הוסיף המאמן בן ה-65: "זה לא רק ניצחון של פלמנגו, של השחקנים, של האוהדים, זה גם ניצחון של הכדורגל הברזילאי והפורטוגלי. אני רוצה לחלוק את הרגע הזה עם העם שלי. אני גאה להיות פורטוגלי. ושמעתי ששדר הטלוויזיה הפורטוגלי ראה את הגול השני שלנו, הוא פרץ בבכי. זה מרגש, זה משמח, זה גורם לי להיות מאושר וגאה".</p>
    </article>
  </body>
</html>