<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/24/842906"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T10:34:00+00:00"/>
    <meta property="og:title" content="'তোমার সঙ্গে আমিও বড় হচ্ছি' ছেলেকে বললেন মা শ্বেতা"/>
    <meta property="og:description" content="গতকাল শনিবার ১৯ বছরে পা দিলেন অগ্যস্ত নন্দা। ছেলের জন্মদিনে স্বাভাবিক ভাবেই খুশি-গর্বিত মা শ্বেতা বচ্চন নন্দা। মেয়ে নভ্যা নভেলির সঙ্গে ছেলেকে এক ফ্রেমে ধরে সেই ছবি ইনস্টাগ্রামে পোস্ট করেন তিনি। সঙ্গে মনকাড়া ক্যাপশন: &quot;শুভ জন্মদিন...তুমি যেন আমার একটুকরো ছায়া। তুমি ১৯-এ পা দিলে। আমার অদ্ভুত ভালোলাগা তৈরি হয়েছে মনে। তোমার সঙ্গে একটু একটু করে আমি যেন আরও বড় হচ্ছি।&quot;  সেই পোস্ট অভিষেক বচ্চনের চোখে পড়তেই সঙ্গে সঙ্গে মন্তব্য করেন, 'এই ছবি, এই ক্যাপশন দেখলে ম্যাগি তোমায় খুন করে ফেলবে!' এই ট্যুইট দেখে সবার কৌতূহল, ম্যাগি কে? কেনই বা এই ছবি দেখলে রেগে যাবেন তিনি? যাঁরা জানেন না তাঁদের জ্ঞাতার্থে, অভিষেক ভাগ্নি নভ্যাকে মজা করে ম্যাগি নামে ডাকেন। আর ছবিতে নভ্যার চোখ বন্ধ হয়ে গেছে। সেই ছবি সোশ্যালে এসেছে দেখলে ক্ষেপে যাওয়ারই তো কথা!  যদিও শ্বেতা জানিয়েছেন, নভ্যা এসবে ততটাও মাথা ঘামান না। অতি সম্প্রতি, নভ্যা-অগ্যস্তকে নিউ ইয়র্কে শ্বেতার ছোটবেলার বন্ধু জোয়া আখতারের সঙ্গে নামি রেস্তোরাঁয় ডিনার করতে দেখা গেছে। সেই ছবি শেয়ার করে জোয়া লিখেছেন, &quot;হ্যানসেল-গ্রেটেল একসঙ্গে&quot;।  প্রসঙ্গত, নভ্যা-অগ্যস্ত দু-জনেই পড়ায় ব্যস্ত। প্রায়ই তাঁদের…"/>
  </head>
  <body>
    <article>
      <h1>'তোমার সঙ্গে আমিও বড় হচ্ছি' ছেলেকে বললেন মা শ্বেতা</h1>
      <address><time datetime="2019-11-24T10:34:00+00:00">24 Nov 2019, 10:34</time> by <a rel="author">কালের কণ্ঠ অনলাইন</a></address>
      <p>গতকাল শনিবার ১৯ বছরে পা দিলেন অগ্যস্ত নন্দা। ছেলের জন্মদিনে স্বাভাবিক ভাবেই খুশি-গর্বিত মা শ্বেতা বচ্চন নন্দা। মেয়ে নভ্যা নভেলির সঙ্গে ছেলেকে এক ফ্রেমে ধরে সেই ছবি ইনস্টাগ্রামে পোস্ট করেন তিনি। সঙ্গে মনকাড়া ক্যাপশন: "শুভ জন্মদিন...তুমি যেন আমার একটুকরো ছায়া। তুমি ১৯-এ পা দিলে। আমার অদ্ভুত ভালোলাগা তৈরি হয়েছে মনে। তোমার সঙ্গে একটু একটু করে আমি যেন আরও বড় হচ্ছি।" </p>
      <p>সেই পোস্ট অভিষেক বচ্চনের চোখে পড়তেই সঙ্গে সঙ্গে মন্তব্য করেন, 'এই ছবি, এই ক্যাপশন দেখলে ম্যাগি তোমায় খুন করে ফেলবে!'</p>
      <p>এই ট্যুইট দেখে সবার কৌতূহল, ম্যাগি কে? কেনই বা এই ছবি দেখলে রেগে যাবেন তিনি? যাঁরা জানেন না তাঁদের জ্ঞাতার্থে, অভিষেক ভাগ্নি নভ্যাকে মজা করে ম্যাগি নামে ডাকেন। আর ছবিতে নভ্যার চোখ বন্ধ হয়ে গেছে। সেই ছবি সোশ্যালে এসেছে দেখলে ক্ষেপে যাওয়ারই তো কথা!  যদিও শ্বেতা জানিয়েছেন, নভ্যা এসবে ততটাও মাথা ঘামান না।</p>
      <p>অতি সম্প্রতি, নভ্যা-অগ্যস্তকে নিউ ইয়র্কে শ্বেতার ছোটবেলার বন্ধু জোয়া আখতারের সঙ্গে নামি রেস্তোরাঁয় ডিনার করতে দেখা গেছে। সেই ছবি শেয়ার করে জোয়া লিখেছেন, "হ্যানসেল-গ্রেটেল একসঙ্গে"। </p>
      <p>প্রসঙ্গত, নভ্যা-অগ্যস্ত দু-জনেই পড়ায় ব্যস্ত। প্রায়ই তাঁদের নানা মুহূর্তের ছবি দেখা যায় মা শ্বেতা বচ্চনের ইনস্টাগ্রামে। প্রতিবছর জন্মদিনে তাঁদের ছবি সোশ্যালে দিয়ে শুভেচ্ছা জানান মা। মজার ব্যাপার, নভেম্বরে অগ্যস্ত আর ডিসেম্বরে নভ্যার জন্মদিন। তিনি এবার ২২!  সূত্র- এনডিটিভি </p>
    </article>
  </body>
</html>