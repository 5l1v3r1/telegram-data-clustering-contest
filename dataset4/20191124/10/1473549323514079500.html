<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/usa-najstarsza-sedzia-sadu-najwyzszego-ruth-bader-ginsburg-w-szpitalu,987838.html"/>
    <meta property="og:site_name" content="TVN24"/>
    <meta property="article:published_time" content="2019-11-24T10:18:42+00:00"/>
    <meta property="og:title" content="Sędzia amerykańskiego Sądu Najwyższego w szpitalu"/>
    <meta property="og:description" content="Ruth Bader Ginsburg, 86-letnia sędzia Sądu Najwyższego USA, została hospitalizowana z objawami gorączki i dreszczy - poinformował w sobotę sąd."/>
  </head>
  <body>
    <article>
      <h1>Sędzia amerykańskiego Sądu Najwyższego w szpitalu</h1>
      <address><time datetime="2019-11-24T10:18:42+00:00">24 Nov 2019, 10:18</time> by <a rel="author">mart/adso</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/2ec8afb8-c18f-4494-9642-c50689986e3b-480p.mp4" autoplay="" loop=""/>
        <figcaption>Ruth Ginsburg jest najstarszą sędzią Sądu Najwyższego<cite>Foto: Getty Images | Video: U.S. National Archives, U.S. Supreme Court, Joe Ravi/Wikipedia, Phil Roeder/Wikipedia</cite></figcaption>
      </figure>
      <h3>Ruth Bader Ginsburg, 86-letnia sędzia Sądu Najwyższego USA, została hospitalizowana z objawami gorączki i dreszczy - poinformował w sobotę sąd.</h3>
      <p>W opublikowanym oświadczeniu poinformowano, że sędzia Sądu Najwyższego Ruth Bader Ginsburg została przyjęta w piątek wieczorem do Johns Hopkins Hospital w Baltimore, po wstępnym zdiagnozowaniu w jednym z waszyngtońskich szpitali.</p>
      <related>
        <a href="https://www.tvn24.pl/wiadomosci-ze-swiata,2/najstarsza-sedzia-amerykanskiego-sadu-najwyzszego-trafila-do-szpitala,882130.html"/>
      </related>
      <p>Po dożylnym podaniu antybiotyków i płynów jej stan się poprawił i oczekuje się że zostanie wypisana ze szpitala już w niedzielę rano czasu lokalnego (po południu w Polsce).</p>
      <h3>Kłopoty ze zdrowiem sędzi</h3>
      <p>Ginsburg jest najstarszą sędzią Sądu Najwyższego i stan jej zdrowia jest pilnie obserwowany. W ostatnich latach miała wiele kłopotów ze zdrowiem, walczyła m. in. z nowotworem trzustki i płuc.</p>
      <p>Składający się z dziewięciu sędziów Sąd Najwyższy jest sądem najwyższej instancji w sprawach podlegających prawu federalnemu. Jego zadaniem jest też kontrola zgodności z konstytucją działań władzy ustawodawczej i wykonawczej. Swoimi orzeczeniami odgrywa ogromną rolę w życiu politycznym.</p>
      <p>Sędziowie Sądu Najwyższego są wyznaczani przez prezydenta, ale ich kandydatury musi zatwierdzić Senat.</p>
      <p>Prezydent Trump mianował dotychczas dwóch, zaliczanych do konserwatystów, sędziów Sądu Najwyższego. Obecnie konserwatywni sędziowie mają w tym sądzie przewagę w stosunku 5:4.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/oburzenie-naszego-narodu-osiagnelo-punkt-kulminacyjny,987647.html"/>
        <a href="https://www.tvn24.pl/wiadomosci-ze-swiata,2/afera-o-dostep-do-twittera-john-bolton-oskarza-bialy-dom,987629.html"/>
        <a href="https://www.tvn24.pl/wiadomosci-ze-swiata,2/ogien-strzela-z-silnika-groza-na-pokladzie-samolotu,987616.html"/>
        <a href="https://www.tvn24.pl/wiadomosci-ze-swiata,2/w-domowym-zaciszu-chodzila-topless-moze-trafic-na-liste-przestepcow-seksualnych,987450.html"/>
        <a href="https://www.tvn24.pl/wiadomosci-ze-swiata,2/boi-sie-ze-nikt-z-demokratow-nie-pokona-trumpa-wiec-sam-rozwaza-kandydowanie,987364.html"/>
      </related>
    </article>
  </body>
</html>