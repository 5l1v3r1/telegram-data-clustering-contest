<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/general/607284"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-24T10:44:00+00:00"/>
    <meta property="og:title" content="ต้องรอด! โพลชี้คนลดค่าใช้จ่ายไม่จำเป็น สู้ยุคเศรษฐกิจฝืด"/>
    <meta property="og:description" content="ดุสิตโพลเผยคน 69.38% ลดค่าใช้จ่ายที่ไม่จำเป็น สู้ยุคเศรษฐกิจฝืด แต่ระบุ ค่าเดินทาง ค่ารถเมล์ ค่ารถไฟ ค่าน้ำมัน ไม่สามารถประหยัดได้"/>
  </head>
  <body>
    <article>
      <h1>ต้องรอด! โพลชี้คนลดค่าใช้จ่ายไม่จำเป็น สู้ยุคเศรษฐกิจฝืด</h1>
      <address><time datetime="2019-11-24T10:44:00+00:00">24 Nov 2019, 10:44</time> by <a rel="author">PostToday</a></address>
      <p>ดุสิตโพลเผยคน 69.38% ลดค่าใช้จ่ายที่ไม่จำเป็น สู้ยุคเศรษฐกิจฝืด แต่ระบุ ค่าเดินทาง ค่ารถเมล์ ค่ารถไฟ ค่าน้ำมัน ไม่สามารถประหยัดได้</p>
      <p>เมื่อวันที่ 24 พ.ย. 62 สวนดุสิตโพล มหาวิทยาลัยสวนดุสิต เปิดเผย ผลสำรวจความคิดเห็นเรื่อง "การกินอยู่ของประชาชน ณ วันนี้" โดยสำรวจประชาชนทั่วประเทศ จำนวนทั้งสิ้น 1,174 คน ระหว่างวันที่ 19-23 พ.ย. 2562 เพื่อสะท้อนความคิดเห็นของประชาชนที่มีต่อการดำเนินชีวิตประจำวัน จากกรณีประเทศไทย ณ วันนี้ กำลังประสบปัญหาที่ซับซ้อนและยุ่งยากทั้งการเมือง เศรษฐกิจ และสังคม ในขณะที่ประชาชนทั่วไปก็ต้องต่อสู้ดิ้นรนเลี้ยงดูครอบครัว และดำรงชีวิตท่ามกลางภาวะเศรษฐกิจในปัจจุบัน สรุปผลได้ ดังนี้</p>
      <p>
        <b>1.จากภาวะเศรษฐกิจ ณ วันนี้ ประชาชนมีวิธีการประหยัดที่เป็นรูปธรรมอะไรบ้าง?</b>
      </p>
      <p>อันดับ 1 ลดค่าใช้จ่ายที่ไม่จำเป็น เช่น ท่องเที่ยว ช้อปปิ้ง งานเลี้ยงสังสรรค์ ของฟุ่มเฟือย 69.38%</p>
      <p>อันดับ 2 ไม่ออกนอกบ้าน อยู่บ้านมากขึ้น ทำอาหารทานเองที่บ้าน 40.74%</p>
      <p>อันดับ 3 วางแผนการเงิน แบ่งเงินเป็นส่วนๆ ทำบัญชีรายรับ-รายจ่าย 22.85%</p>
      <p>อันดับ 4 ซื้อสินค้าเฉพาะในช่วงที่ลดราคา จัดโปรโมชั่น 21.23%</p>
      <p>อันดับ 5 ทำงานพิเศษ หารายได้เสริม เก็บออมเงิน 19.60%</p>
      <p>
        <b>2.ประชาชนมีวิธีประหยัดค่าใช้จ่ายในชีวิตประจำวัน หรือที่เรียกว่า ปัจจัย 4 อย่างไร?</b>
      </p>
      <p>
        <b>อาหาร</b>
      </p>
      <p>1.ทำอาหารทานเอง ลดทานข้าวนอกบ้าน 62.83%</p>
      <p>2.กำหนดค่าใช้จ่ายในแต่ละมื้อ ไม่เกินกี่บาท 37.59%</p>
      <p>3.ไม่กินทิ้งกินขว้าง กินพอดี เหลือเก็บใส่กล่อง 23.46%</p>
      <p>
        <b>ที่อยู่อาศัย</b>
      </p>
      <p>1.ประหยัดน้ำ ไฟ /ปิดไฟ ถอดปลั๊ก เมื่อไม่ใช้งาน 65.63%</p>
      <p>2.หมั่นดูแลรักษาอุปกรณ์เครื่องใช้ในบ้าน ซ่อมเอง 39.35%</p>
      <p>3.เลือกเช่าราคาไม่แพง หารกับเพื่อน อยู่กับญาติ 15.77%</p>
      <p>
        <b>เสื้อผ้า เครื่องนุ่งห่ม</b>
      </p>
      <p>1.ช้อปปิ้งน้อยลง รอซื้อช่วงโปรโมชั่น ลดราคา 54.58%</p>
      <p>2.ใส่ชุดเดิม แลกเปลี่ยนเสื้อผ้ากับเพื่อน พี่น้อง 40.16%</p>
      <p>3.ซื้อของมือสอง ไม่ซื้อแบรนด์เนม 16.71%</p>
      <p>
        <b>ยารักษาโรค</b>
      </p>
      <p>1.ออกกำลังกาย ดูแลสุขภาพ ตรวจสุขภาพประจำปี 60.12%</p>
      <p>2.ใช้สิทธิ สวัสดิการรักษาพยาบาล ประกันสังคม 32.36%</p>
      <p>3.กินอาหารที่มีประโยชน์ ครบ 5 หมู่ 28.07%</p>
      <p>
        <b>3.สิ่งที่ประชาชนไม่สามารถประหยัดได้ มีอะไรบ้าง?</b>
      </p>
      <p>อันดับ 1 ค่าเดินทาง ค่ารถเมล์ ค่ารถไฟ ค่าน้ำมัน 63.52%</p>
      <p>อันดับ 2 ค่ายา ค่ารักษาพยาบาล 50.80%</p>
      <p>อันดับ 3 ค่าเช่า ค่าผ่อนชำระต่างๆ เช่น ผ่อนบ้าน ผ่อนรถ บัตรเครดิต 24.79%</p>
      <p>อันดับ 4 ค่าเทอม ค่าเล่าเรียน 20.64%</p>
      <p>อันดับ 5 ค่าภาษีสังคม เช่น งานบุญ งานแต่งงาน งานศพ 18.66%</p>
    </article>
  </body>
</html>