<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904979/thorup-krijgt-advies-tijdens-drukke-periode-roteren-lijkt-me-nu-wel-aangewezen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T10:18:00+00:00"/>
    <meta property="og:title" content="Thorup lijkt niet op Clement: &quot;In tegenstelling tot Club roteert hij nauwelijks&quot;"/>
    <meta property="og:description" content="KAA Gent gaat zondagmiddag op herkansing tegen Royal Antwerp FC. In de inhaalwedstrijd van afgelopen donderdag was The Great Old duidelijk een maatje te groot: 3-2. Volgens Wim De Coninck had dat echter vooral te maken met de fysieke paraatheid van beide teams."/>
  </head>
  <body>
    <article>
      <h1>Thorup lijkt niet op Clement: "In tegenstelling tot Club roteert hij nauwelijks"</h1>
      <address>
        <time datetime="2019-11-24T10:18:00+00:00">24 Nov 2019, 10:18</time>
      </address>
      <p>
        <b>KAA Gent gaat zondagmiddag op herkansing tegen Royal Antwerp FC. In de inhaalwedstrijd van afgelopen donderdag was The Great Old duidelijk een maatje te groot: 3-2. Volgens Wim De Coninck had dat echter vooral te maken met de fysieke paraatheid van beide teams.</b>
      </p>
      <p>Terwijl Antwerp in de interlandperiode amper een handvol spelers moest afstaan, waren dat er bij Gent tien. De meesten van dat tiental keerden pas woensdag, een dag voor de confrontatie met Antwerp dus, terug naar Gent. De Coninck zag dan ook een gebrek aan scherpte bij de <i>Buffalo's. </i>Thorup had even goed enkele aanpassingen kunnen doorvoeren, maar de Deen koos voor zijn vaste elf.</p>
      <aside>Lees meer<br/><a href="https://www.voetbalprimeur.be/nieuws/904841/thorup-spaart-gent-niet-na-verloren-partij-tegen-antwerp-men-against-boys-.html?itm_source=www.voetbalprimeur.be&amp;itm_medium=highlighted-content">Thorup spaart Gent niet na verloren partij tegen Antwerp: 'Men against boys'</a></aside>
      <p>De Coninck adviseert Thorup om toch wat meer te roteren. "Gent heeft nog zeker negen duels af te werken tot aan de winterstop. Als ze ook in de beker nog een ronde overleven, hebben ze dit kalenderjaar nog tien wedstrijden af te werken en dat is veel", rekent de analist even uit bij <i>Het Nieuwsblad</i>. "In tegenstelling tot Club roteert Thorup nauwelijks. Blijkbaar wijzen de medische data uit dat de spelers dat aankunnen, maar ik vond dat je donderdagavond bij jongens als Owusu merkte dat ze iets minder fris waren."</p>
      <p>"Ik denk dat Thorup de komende weken net iets vaker iemand zal vervangen, maar het is niet echt zijn ding", weet De Coninck. "Hij verkiest om telkens dezelfde elf aan de aftrap te brengen. Roteren lijkt me nu wel aangewezen, want anders kan dat wel eens zuur opbreken tijdens de Play-Offs. Soms moet je jongens even rust gunnen. Morgen zal hij toch opnieuw met het sterkst mogelijke elftal aantreden, want je kunt je niet permitteren dat je nul op zes boekt tegen Antwerp", besluit De Coninck.</p>
      <aside>Lees meer<br/><a href="https://www.voetbalprimeur.be/nieuws/904950/-antwerp-laat-jonge-verdediger-meetrainen-in-the-championship-.html?itm_source=www.voetbalprimeur.be&amp;itm_medium=highlighted-content">'Antwerp laat jonge verdediger meetrainen in The Championship'</a></aside>
    </article>
  </body>
</html>