<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/kostres-lsv-borba-za-modernu-srbiju-mora-biti-prioritetan-interes-svih-demokratskih-snaga/"/>
    <meta property="og:site_name" content="Krstarica"/>
    <meta property="article:published_time" content="2019-11-24T10:05:04+00:00"/>
    <meta property="og:title" content="Kostreš (LSV): Borba za modernu Srbiju mora biti prioritetan interes svih demokratskih snaga"/>
    <meta property="og:description" content="Generalni sekretar Lige socijaldemokrata Vojvodine (LSV) Bojan Kostreš kazao je danas da ta stranka smatra da borba za modernu Srbiju, koja će, kako je"/>
  </head>
  <body>
    <article>
      <h1>Kostreš (LSV): Borba za modernu Srbiju mora biti prioritetan interes svih demokratskih snaga</h1>
      <address><time datetime="2019-11-24T10:05:04+00:00">24 Nov 2019, 10:05</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-wjqtkzvqor.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Generalni sekretar Lige socijaldemokrata Vojvodine (LSV) Bojan Kostreš kazao je danas da ta stranka smatra da borba za modernu Srbiju, koja će, kako je ocenio, „postati punopravna članica Evropske unije“, mora biti prioritetan interes svih demokratskih snaga u Srbiji.</p>
      <p>Kostreš je dodao da će LSV u utorak, zajedno sa svojim političkim partnerima, usvojiti Memorandum o budućnosti Vojvodine, kojim će snažno naglasiti demokratsku i proevropsku opredeljenost.</p>
      <p>On je kazao da je nedopustivo da politički prostor u Srbiji bude zapljusnut desničarskom i konzervativnom ideologijom, koja „ove prostore drži u stanju stalne nesigurnosti“.</p>
      <p>„Proevropske i modernističke snage moraju naći odgovor na narastajući antievropski narativ, a to mogu učiniti samo ako budu blisko saradjivale. Pružamo ruku svim političkim akterima koji se zalažu za evropsku Srbiju, jer će naša zemlja samo tako ući u zajednicu uspešnih i perspektivnih društava“, zaključio je Kostreš.</p>
      <p>(Beta)</p>
    </article>
  </body>
</html>