<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/congo-17-persoane-au-murit-in-urma-prabusirii-unui-avion/"/>
    <meta property="og:site_name" content="Europa FM"/>
    <meta property="article:published_time" content="2019-11-24T10:38:09+00:00"/>
    <meta property="og:title" content="Congo: 17 persoane au murit în urma prăbuşirii unui avion"/>
    <meta property="og:description" content="Şaptesprezece persoane au murit după ce un avion de mici dimensiuni s-a prăbuşit la scurt timp după ce a decolat în estul Republicii Congo, informează duminică dpa, Reuters şi AFP."/>
  </head>
  <body>
    <article>
      <h1>Congo: 17 persoane au murit în urma prăbuşirii unui avion</h1>
      <address>
        <time datetime="2019-11-24T10:38:09+00:00">24 Nov 2019, 10:38</time>
      </address>
      <p>Şaptesprezece persoane au murit după ce un avion de mici dimensiuni s-a prăbuşit la scurt timp după ce a decolat în estul Republicii Congo, informează duminică dpa, Reuters şi AFP.</p>
      <p>Avionul ce aparţinea companiei private congoleze Busy Bee s-a prăbuşit peste un cartier populat din oraşul Goma, în estul Congo.</p>
      <p>„Primele informaţii pe care avem la dispoziţie arată că la bordul avionului se aflau 17 persoane”, a anunţat, într-un comunicat, guvernatorul provinciei Kivu în care se află oraşul Goma.</p>
      <p>„Şase trupuri neînsufleţite au fost scoase de sub epava avionului. Echipele de salvare continuă căutările”, a declarat primarul oraşului Goma, Timothee Kiesse.</p>
      <p>Potrivit unui responsabil al aeroportului din Goma, nu ar exista niciun supravieţuitor printre cei 17 pasageri ai avionului turbopropulsor Dornier-228.</p>
      <p>Busy Bee este o companie nou-înfiinţată, care dispune de trei aparate menite să deservească zonele Beni şi Butembo din provincia Nord-Kivu.</p>
      <p>Conducerea companiei s-a reunit în aşteptarea rezultatelor unei anchete tehnice iniţiate de o echipă pe teren.</p>
    </article>
  </body>
</html>