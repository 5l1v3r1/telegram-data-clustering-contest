<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/260434/o-tom-xanks-eksigise-giati-den-ypodyetai-pote-ton-kako-stis-tainies"/>
    <meta property="og:site_name" content="LiFO"/>
    <meta property="article:published_time" content="2019-11-24T10:56:00+00:00"/>
    <meta property="og:title" content="Ο Τομ Χανκς εξήγησε γιατί δεν υποδύεται ποτέ τον «κακό» στις ταινίες"/>
    <meta property="og:description" content="Σε συνέντευξή του ο Τομ Χανκς εξήγησε γιατί δεν υποδύεται ποτέ τον «κακό» στις ταινίες που συμμετέχει"/>
  </head>
  <body>
    <article>
      <h1>Ο Τομ Χανκς εξήγησε γιατί δεν υποδύεται ποτέ τον «κακό» στις ταινίες</h1>
      <h2>Σε συνέντευξή του ο Τομ Χανκς εξήγησε γιατί δεν υποδύεται ποτέ τον «κακό» στις ταινίες που συμμετέχει</h2>
      <address><time datetime="2019-11-24T10:56:00+00:00">24 Nov 2019, 10:56</time> by <a rel="author">NEWSROOM</a></address>
      <p>
        <b>Στον λόγο που αδυνατεί να παίξει τον ρόλο του κακού στις ταινίες αναφέρθηκε σε πρόσφατη συνέντευξή του ο <a href="https://www.lifo.gr/tags/%CE%A4%CE%BF%CE%BC+%CE%A7%CE%B1%CE%BD%CE%BA%CF%82">Τομ Χάνκς</a>.</b>
      </p>
      <p>«Εδώ και καιρό έχω αναγνωρίσει στον εαυτό μου ότι δεν εμπνέω φόβο σε κανέναν. Αυτό είναι διαφορετικό από το να είσαι καλός, το καταλαβαίνετε; Θεωρώ πως κρύβω κάτι το μυστήριο. Αλλά δεν είναι αυτό της κακοβουλίας. Αν δεν παίρνω ποτέ αυτούς τους ρόλους είναι γιατί οι κακοί, σε γενικές γραμμές, διακατέχονται σε έναν βαθμό από κάτι κακόβουλο που δεν μπορώ να προσποιηθώ», ανέφερε ο 63χρονος ηθοποιός, που κατά την πολυετή του καριέρα υποδύεται, κυρίως τους θετικούς χαρακτήρες στις ταινίες.</p>
      <p>Κατά τη διάρκεια της καριέρας του ο Τομ Χανκς, που φάνηκε να γνωρίζει καλά τις αδυναμίες του, έχει υποδυθεί σκοτεινούς χαρακτήρες. Έπαιξε τον ρόλο ενός, συμπαθητικού ωστόσο, δολοφόνου στο «Ο Δρόμος Της Απώλειας» το 2002, τον κακοποιό στο "Cloud Atlas" το 2012, ενώ ρόλο «κακού» ανέλαβε και στο «Ο Κύκλος» το 2017 στο πλάι της Έμμα Γουότσον.</p>
      <p>Ο πιο πρόσφατος ρόλος του Τομ Χανκς είναι στο «Ένας υπέροχος γείτονας» που κυκλοφόρησε εφέτος.</p>
      <p>
        <i>Με πληροφορίες από cinemablend.com</i>
      </p>
    </article>
  </body>
</html>