<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191598/video/emotiva/reaccio/nen/daltonic/veure/primera/vegada/color"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-24T10:29:00+00:00"/>
    <meta property="og:title" content="VÍDEO L'emotiva reacció d'un nen daltònic en veure per primera vegada en color"/>
    <meta property="og:description" content="La família recull més de 14.000 euros per ajudar a altres persones amb daltonisme"/>
  </head>
  <body>
    <article>
      <h1>VÍDEO L'emotiva reacció d'un nen daltònic en veure per primera vegada en color</h1>
      <h2>La família recull més de 14.000 euros per ajudar a altres persones amb daltonisme</h2>
      <address>
        <time datetime="2019-11-24T10:29:00+00:00">24 Nov 2019, 10:29</time>
      </address>
      <p>Llàgrimes d'emoció per veure el món en color. Aquesta ha estat la reacció de Jonathan Jones, un nen de 12 anys daltònic, que, per tant, no pot distingir els colors. El dijous passat, a Cottonwood (Minnesota, als Estats Units) Jones estava a la classe sobre daltonisme i el seu professor li va deixar provar unes ulleres especials.<br/><br/>En un primer moment, el jove inspecciona la classe amb la vista però s'ha de treure les noves ulleres perquè no pot contenir les llàgrimes d'emoció: hi pot veure per primera vegada en color!</p>
      <figure>
        <iframe data-src="https://twitter.com/BenJones_5/status/1197599034841518080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>El seu germà gran ho va gravar tot i va penjar el vídeo a Twitter amb un enllaç de GoFundMe que demanava finançament per pagar les ulleres, d'uns 320 euros aproximadament. Les imatges de la reacció del jove van tenir tant d'èxit, que han viatjat arreu del món i han aconseguit més de 14.000 euros.<br/><br/>La família Jones ha decidit destinar la resta de diners a la fundació que proveeix d'ulleres per a daltònics a aquells que no se les puguin permetre.<br/><br/>Tot i això, l'efectivitat d'aquestes ulleres ha estat qüestionada per alguns científics, ja que pot crear falses esperances per als daltònics.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>