<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807066/%D8%A7%D9%81%D8%B2%D8%A7%DB%8C%D8%B4-%DB%B1%DB%B5%DB%B1-%D9%88%D8%A7%D8%AD%D8%AF%DB%8C-%D8%B4%D8%A7%D8%AE%D8%B5-%DA%A9%D9%84-%D8%A8%D9%88%D8%B1%D8%B3-%D8%AA%D9%87%D8%B1%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T10:49:00+00:00"/>
    <meta property="og:title" content="افزایش ۱۵۱ واحدی شاخص کل بورس تهران"/>
    <meta property="og:description" content="شاخص کل بورس اوراق بهادار تهران در پایان معاملات امروز در روندی متعادل با ۱۵۱ واحد رشد همراه شد."/>
  </head>
  <body>
    <article>
      <h1>افزایش ۱۵۱ واحدی شاخص کل بورس تهران</h1>
      <h2>شاخص کل بورس اوراق بهادار تهران در پایان معاملات امروز در روندی متعادل با ۱۵۱ واحد رشد همراه شد.</h2>
      <address>
        <time datetime="2019-11-24T10:49:00+00:00">24 Nov 2019, 10:49</time>
      </address>
      <p>به گزارش گروه اقتصادی خبرگزاری دانشجو، شاخص کل بورس اوراق بهادار تهران، در پایان معاملات امروز یکشنبه ۳ آذر ۹۸ در یک روند متعادل همچون روز گذشته با ۱۵۱ واحد رشد به ۳۰۵ هزار و ۷۷۴ واحد رسید.<br/><br/>شاخص کل با معیار هم‌وزن ۶۹۱ واحد رشد کرده و به رقم ۸۹ هزار و ۳۰۷ واحد رسید. امروز ارزش روز بازار در بورس اوراق بهادار تهران به بیش از یک میلیون و ۱۱۵ هزار میلیارد تومان رسید.<br/><br/>امروز معامله‌گران بورس بیش از ۳ میلیارد سهام حق‌تقدم و اوراق مالی در قالب ۳۶۷ هزار نوبت معامله و به ارزش ۱۶۷۷ میلیارد تومان داد و ستد کردند.<br/><br/>شاخص قیمت با معیار وزنی ـ. ارزشی ۴۰ واحد رشد کرده و به رقم ۸۱ هزار و ۹۱۶ واحد رسید. شاخص قیمت با معیار هموزن ۴۶۲ واحد تقویت شده و به رقم ۵۹ هزار و ۷۰۲ واحد رسید.<br/><br/>شاخص آزاد شناور ۱۹۳ واحد تقویت شده و به رقم ۳۵۶ هزار و ۳۲۲ واحد رسید. شاخص بازار اول بورس ۳۴۲ واحد کاهش یافته و به رقم ۲۲۰ هزار و ۱۴۳ واحد رسید.<br/><br/>شاخص بازار دوم بورس با افزایش ۲۳۴۸ واحد به رقم ۶۳۱ هزار و ۲۴۶ واحد رسید. امروز نماد‌های خدمات انفورماتیک، کشتیرانی جمهوری اسلامی، همراه اول و صنایع پتروشیمی خلیج‌فارس در تقویت شاخص بورس اثرگذار بودند و نماد‌های پالایش نفت اصفهان، پتروشیمی پارس و پتروشیمی خارک در کاهش شاخص بورس مؤثر بوده‌اند.<br/><br/>امروز نماد‌های پربیننده شامل بانک تجارت به قیمت هرسهم ۴۴۰ ریال، بانک ملت ۵۴۵۶ ریال، سایپا، ماشین‌سازی اراک، ایران‌خودرو، نوش مازندران و بانک صادرات ایران به قیمت هر سهم ۵۳۸ ریال بوده‌اند.<br/><br/>امروز در فرابورس ایران شاخص کل ۸ واحد کاهش یافته و به رقم ۳۹۴۶ واحد رسید. ارزش معاملات بازار اول و دوم فرابورس به بیش از ۲۲۶ هزار میلیارد تومان رسید.<br/><br/>امروز معامله‌گران فرابورس بیش از ۸۶۸ میلیون سهام حق‌تقدم و اوراق مالی در قالب ۱۷۲ هزار معامله و به ارزش ۶۹۷ میلیارد تومان در فرابورس ایران داد و ستد کردند.<br/><br/>امروز نماد‌های بیمه کوثر و مادیران بیشترین اثر تقویتی در شاخص فرابورس را داشته‌اند و نماد‌های پتروشیمی مارون، پتروشیمی زاگرس، فولاد هرمزگان جنوب، تولید برق عسلویه مپنا و توسعه مولد نیروگاه جهرم بیشترین اثر کاهشی در شاخص فرابورس را داشته‌اند.<br/><br/>نماد‌های پربیننده فرابورس شامل ذوب‌آهن اصفهان، صنایع کاغذ پارس، توسعه و عمران استان کرمان، سرمایه‌گذاری میراث فرهنگی، بانک دی، کشت و صنعت شهداب ناب خراسان و صنایع ماشین‌های اداری ایران بوده‌اند.<br/><br/>امروز با پیام ناظر بازار برخی نماد‌های بورسی متوقف شده تعدادی بازگشایی شدند همچنین اطلاعیه‌هایی در مورد عرضه مجدد حق تقدم سهام برخی نماد‌ها منتشر شد، برخی دچار وقفه معاملاتی و برخی نیز حراج شدند.<br/><br/>در پیام ناظر بازار توقف نماد معاملاتی نوش‌مازندران بازگشایی نماد قند لرستان و اطلاعیه حق‌تقدم سیمان صوفیان، قابل مشاهده است. همچنین در پیام دیگری بازگشایی نماد معاملاتی تاپیکو و پتروشیمی شیراز انجام شد.<br/><br/>بازگشایی نماد کارتن‌سازی ایران، وقفه در نماد معاملاتی شرکت توریستی و رفاهی آبادگران ایران، وقفه در نماد معاملاتی شرکت چرخشگر، وقفه در نماد معاملاتی ایران‌ارقام، وقفه نماد معاملاتی کشت و صنعت چین‌چین، و حراج مجدد نماد معاملاتی سرمایه‌گذاری امید و داده‌پردازی ایران روی داد.<br/><br/>همچنین در پیام دیگری وقفه معاملاتی نماد کاغذسازی کاوه، توقف نماد پتروشیمی شیراز، توقف نماد معدنی و صنعتی صبانور، توقف نماد اختیار فروش تبعی نفت و گاز پتروشیمی تأمین، توقف نماد تاپیکو، روی داد.</p>
    </article>
  </body>
</html>