<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/arabuluculuk-sinavi-ne-zaman-olacak-sinav-sonucu-kac-kisi-alinacak-sinavda-kac-soru-olacak-h534891.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T10:06:48+00:00"/>
    <meta property="og:title" content="Arabuluculuk Sınavı Ne Zaman Olacak, Sınav Sonucu Kaç Kişi Alınacak, Sınavda Kaç Soru Olacak?"/>
    <meta property="og:description" content="2019 yılı Arabulucu alımı sınavına başvurular Eylül ayı başına kadar alındı. 2019 yılı Adalet Bakanlığı Arabuluculuk Sınavı 24 Kasım 2019 tarihinde saat 14.00 ’da tek oturum halinde yapılacak. Sınav 150 dakika sürecek. Sınav; çoktan seçmeli, 5 (beş) cevap şıklı, toplam 100 sorudan oluşacaktır. Adalet Bakanlığı bünyesinde alımı yapılacak olan Arabuluculuk sınav başvuru sonuçları ilan edildi."/>
  </head>
  <body>
    <article>
      <h1>Arabuluculuk Sınavı Ne Zaman Olacak, Sınav Sonucu Kaç Kişi Alınacak, Sınavda Kaç Soru Olacak?</h1>
      <address><time datetime="2019-11-24T10:06:48+00:00">24 Nov 2019, 10:06</time> by <a rel="author">KamuAjans</a></address>
      <p>
        <b>2019 yılı Arabulucu alımı sınavına başvurular Eylül ayı başına kadar alındı. 2019 yılı Adalet Bakanlığı Arabuluculuk Sınavı 24 Kasım 2019 tarihinde saat 14.00 ’da tek oturum halinde yapılacak. Sınav 150 dakika sürecek. Sınav; çoktan seçmeli, 5 (beş) cevap şıklı, toplam 100 sorudan oluşacaktır. Adalet Bakanlığı bünyesinde alımı yapılacak olan Arabuluculuk sınav başvuru sonuçları ilan edildi.</b>
      </p>
      <p>5 bin arabulucunun alınacağı sınavın başvuru şartları ve son başvuru <a href="http://www.kamuajans.com/haberleri/tarih">tarih</a>i <a href="http://www.kamuajans.com/haberleri/adalet">Adalet</a> <a href="http://www.kamuajans.com/haberleri/bakanl%C4%B1%C4%9F%C4%B1">Bakanlığı</a> tarafından yayınlanmıştı. On binlerce hukukçu 16 farklı merkezde yapılacak sınavla arabulucu olmaya çalışacak. Arabuluculuk sınavına başvuracak adaylarda; Türk vatandaşı olmak, tam ehliyetli olmak ve mesleğinde en az beş yıllık kıdeme sahip olmak ve diğer bazı şartlar yer alıyordu.<br/><br/>Sınav, Ankara Hacı Bayram Veli Üniversitesi tarafından 24 Kasım 2019 Pazar günü saat 14.00’da tek oturum halinde Adana, Antalya, Ankara, Bursa, Denizli, Diyarbakır, Erzurum, Gaziantep, İstanbul (Anadolu – Avrupa), İzmir, Kayseri, Malatya, Samsun, Trabzon ve Van illerinde yapılacaktır. Sınav saat 14.00’da başlayacak ve 150 (yüz elli) dakika sürecektir.<br/><b><br/><br/>ARABULUCULUK SINAVI BAŞVURU ŞARTLARI</b></p>
      <p>Arabuluculuk sınavına başvuracakların;</p>
      <p>1) Türk vatandaşı olmak,</p>
      <p>2) Hukuk fakültesinden mezun olmak veya yabancı bir hukuk fakültesini bitirip de Türkiye’deki hukuk fakülteleri programlarına göre eksik kalan derslerden sınava girip başarı belgesi almış bulunmak,</p>
      <p>3) Tam ehliyetli olmak,</p>
      <p>4) 26/9/2004 tarihli ve 5237 sayılı Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı bir yıldan fazla süreyle hapis cezasına ya da affa uğramış olsa bile Devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık, gerçeğe aykırı bilirkişilik yapma, yalan tanıklık ve yalan yere yemin suçlarından mahkûm olmamak,</p>
      <p>5) Mesleğinde en az beş yıllık kıdeme sahip olmak,</p>
      <p>6) Arabuluculuk eğitimini tamamlamak.</p>
      <p>
        <a href="http://www.adb.adalet.gov.tr/link/2019sinav/ilan.pdf">
          <b>5000 (beşbin) arabulucu ihtiyacına yönelik olarak yayınlanan ilana aşağıdaki linkten ulaşabilirsiniz. </b>
        </a>
        <br/>
        <br/>
        <b>
          <a href="http://www.adb.adalet.gov.tr/link/2019sinav/2019-1klavuz.pdf">BAŞVURU KILAVUZU İÇİN TIKLAYINIZ...</a>
        </b>
      </p>
    </article>
  </body>
</html>