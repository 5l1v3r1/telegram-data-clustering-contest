<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/aktivistka-thunbergova-si-vyskusa-sefovat-znamemu-programu-bbc.html"/>
    <meta property="og:site_name" content="TREND.sk"/>
    <meta property="article:published_time" content="2019-11-24T10:59:00+00:00"/>
    <meta property="og:title" content="Aktivistka Thunbergová si vyskúša šéfovať známemu programu BBC"/>
    <meta property="og:description" content="Mladá Švédka už zadala prípravu reportáží z Antarktídy a Zambie a rozhovoru s guvernérom britskej centrálnej banky"/>
  </head>
  <body>
    <article>
      <h1>Aktivistka Thunbergová si vyskúša šéfovať známemu programu BBC</h1>
      <address><time datetime="2019-11-24T10:59:00+00:00">24 Nov 2019, 10:59</time> by <a rel="author">ČTK</a></address>
      <p>
        <b>Klimatická aktivistka Greta Thunbergová si v decembri na jeden deň vyskúša, aké to je byť šéfeditorka rannej relácie Today na britskej rozhlasovej stanici BBC Radio 4.</b>
      </p>
      <p>Šestnásťročná G. Thunbergová bude jednou z pätice osobností, ktoré sa tejto úlohy podľa už zažitej tradície ujímajú medzi 26. decembrom a Silvestrom. Pre deň, kedy bude o podobe ranného vysielania rozhodovať ona, už zadala prípravu reportáží z Antarktídy a Zambie a rozhovoru s guvernérom britskej centrálnej banky Markom Carneym.</p>
      <related>
        <a href="https://www.etrend.sk/ekonomika/kde-sa-vzala-greta-thunberg-a-ako-vyzera-ohromujuca-put-vlakom-v-poslednom-gulagu.html"/>
        <a href="https://www.etrend.sk/ekonomika/nepochopena-greta-mlada-aktivistka-ktora-sposobila-osial-a-zmenila-svet.html"/>
      </related>
      <p>BBC o G. Thunbergovej napísala, že jej meno je synonymom boja za záchranu planéty. Pripomína, že mladá Švédka bola tento rok nominovaná na Nobelovu cenu za mier za to, že stála pri zrode celosvetového hnutia, ktorého stúpenci sa snažia vyvíjať tlak na vrcholných politikov, aby podnikli zásadné kroky v boji proti zmenám klímy.</p>
      <p>Rozhlasová stanica si ako ďalšiu hosťujúcu šéfeditorku vybrala predsedníčku britského najvyššieho súdu Brendu Haleovou. Tá sa dostala do centra pozornosti, keď v septembri premiérom Borisom Johnsonom presadzované prerušenie zasadnutie britského parlamentu krátko pred brexitem označila za nezákonné. Program Today pod jej vedením zavedie poslucháčov práve na najvyšší súd.</p>
      <p>V minulosti boli medzi hosťujúcim šéfeditorom relácii Today napríklad americká herečka a humanitárna aktivistka Angelina Jolie, teraz už bývalý predseda dolnej snemovne britského parlamentu John Bercow alebo princ Harry.</p>
    </article>
  </body>
</html>