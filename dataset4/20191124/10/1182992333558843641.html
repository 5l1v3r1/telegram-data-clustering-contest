<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d0%bf%d1%80%d0%b5%d0%bc%d0%b0%d1%85%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b4%d0%b8%d0%b3%d0%b0%d1%82%d0%b0-%d0%bd%d0%b0-%d1%86%d0%b5%d0%bd/"/>
    <meta property="og:site_name" content="Труд"/>
    <meta property="article:published_time" content="2019-11-24T10:05:34+00:00"/>
    <meta property="og:title" content="Започна премахването на дигата на Централния плаж в Созопол"/>
    <meta property="og:description" content="Почти премахната е вече пясъчната дига на Централния плаж в старата част на Созопол, съобщиха от Министерството на туризма. Само часове след като министър Николина Ангелкова разпореди съоръжението да бъде съборено, концесионерът започна действия. Вчера министърът на туризма бе в..."/>
  </head>
  <body>
    <article>
      <h1>Започна премахването на дигата на Централния плаж в Созопол</h1>
      <address><time datetime="2019-11-24T10:05:34+00:00">24 Nov 2019, 10:05</time> by <a rel="author">Труд онлайн</a></address>
      <p>Почти премахната е вече<a href="https://trud.bg/%d0%b7%d0%b0%d0%b1%d1%80%d0%b0%d0%bd%d0%b8%d1%85%d0%b0-%d0%bd%d0%b0-%d0%ba%d0%be%d0%bd%d1%86%d0%b5%d1%81%d0%b8%d0%be%d0%bd%d0%b5%d1%80%d0%b0-%d0%bd%d0%b0-%d0%bf%d0%bb%d0%b0%d0%b6%d0%b0-%d0%b2-%d1%81/"> пясъчната дига на Централния плаж в старата част на Созопол</a>, съобщиха от Министерството на туризма. Само часове след като министър Николина Ангелкова разпореди съоръжението да бъде съборено, концесионерът започна действия.</p>
      <p>Вчера министърът на туризма бе в Созопол, за да разговаря с местните хора, подали сигнал срещу изграждането на дигата. Винаги търсим обратна връзка с хората, ако има проблеми – решаваме ги заедно с консенсус и това ще продължи и в бъдеще, каза министърът пред гражданите на Созопол. Разпоредената от нея спешна проверка установи, че има разминаване с уведомлението от концесионера, изпратено на 28 октомври до Министерството на туризма, Басейнова дирекция и общината. Инспекцията показа, че при изграждане на дигата в Созопол е изземван пясък от заливаемата площ. Затова министърът разпореди възстановяване на съществуващото положение на плажа и неустойка по договора от 6900 лв. В същото време дигите са изключително важни защитни съоръжения и не бива да бъдат отричани, те се ползват за защита на ивиците и инфраструктурата от морски бури навсякъде по света.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>