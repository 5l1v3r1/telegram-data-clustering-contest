<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/pozar-u-zgradi-u-splitu-stanari-evakuisani/"/>
    <meta property="og:site_name" content="Krstarica"/>
    <meta property="article:published_time" content="2019-11-24T10:19:00+00:00"/>
    <meta property="og:title" content="Požar u zgradi u Splitu, stanari evakuisani"/>
    <meta property="og:description" content="SPLIT - Veliki požar izbio je jutros u stanu zgrade u splitskom naselju Trstenik i proširio se na još jedan stan, a stanovnici zgrade su evakuisani,"/>
  </head>
  <body>
    <article>
      <h1>Požar u zgradi u Splitu, stanari evakuisani</h1>
      <address><time datetime="2019-11-24T10:19:00+00:00">24 Nov 2019, 10:19</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521211-750x430.jpg"/>
        <figcaption>Foto: Tanjug/Tviter/@RadioDalmacija</figcaption>
      </figure>
      <p>SPLIT – Veliki požar izbio je jutros u stanu zgrade u splitskom naselju Trstenik i proširio se na još jedan stan, a stanovnici zgrade su evakuisani, javlja Index.hr.</p>
      <p>Radio Dalmacija je na Tviteru objavila da je požar stavljen pod kontrolu, a da žrtava nema.</p>
      <p>Prema prvim informacijama, gašenje je otežano jer su stanovi smešteni na teško pristupačnom terenu za vatrogasce, ali i zbog nepropisno parkiranih automobila.</p>
      <p>Dalmacija danas navodi da je vatra buknula u stanu na šestom spratu, pa se preko balkona i spoljnih roletni proširila na 7. i 8. sprat.</p>
      <p>Na terenu je trenutno 40 vatrogasaca sa 14 vozila, kao i ekipa Hitne medicinske pomoći i policija.</p>
      <p>(Tanjug)</p>
    </article>
  </body>
</html>