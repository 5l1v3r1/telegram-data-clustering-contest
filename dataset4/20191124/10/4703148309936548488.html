<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/buszbalesetben-serult-meg-a-dac-jatekosa"/>
    <meta property="og:site_name" content="csakfoci.hu"/>
    <meta property="article:published_time" content="2019-11-24T10:28:33+00:00"/>
    <meta property="og:title" content="Buszbalesetben sérült meg a DAC játékosa"/>
    <meta property="og:description" content="A DAC meglepő, 5-0-s vereséget szenvedett a Nagymihály vendégeként a szlovák bajnokság legutóbbi játéknapján. A dunaszerdahelyi játékosokat egy buszbaleset is megzavarta a meccs előtt."/>
  </head>
  <body>
    <article>
      <h1>Buszbalesetben sérült meg a DAC játékosa</h1>
      <address><time datetime="2019-11-24T10:28:33+00:00">24 Nov 2019, 10:28</time> by <a rel="author">csakfoci.hu</a></address>
      <p>
        <b>
          <b>A DAC meglepő, 5-0-s vereséget szenvedett a Nagymihály vendégeként a szlovák bajnokság legutóbbi játéknapján. A dunaszerdahelyi játékosokat egy buszbaleset is megzavarta a meccs előtt.</b>
        </b>
      </p>
      <p><i>– Már bent voltunk Nagymihályban, amikor egy kereszteződésnél a sofőrnek hirtelen fékeznie kellett. Dominik Kružliak a fékezésnél beleverte a fejét az előtte lévő szék támlájába, olyan szerencsétlenül, hogy az arccsontjánál felszakadt a bőr, nagyon vérzett. Mindent megtettünk, hogy tudja vállalni a játékot, ő maga mondta, hogy kész pályára lépni. De azzal is volt dolgunk, hogy lelkileg helyrerázzuk a játékosokat, sokan nagyon megijedtek, főleg a múlt heti szörnyű buszbalesetre gondolva</i> (Nyitrán történt tragikus buszbaleset az elmúlt héten, a szerk.) – árulta el az Új Szónak a részleteket már a mérkőzés után Karol Pecze, a DAC csapatvezetője.</p>
    </article>
  </body>
</html>