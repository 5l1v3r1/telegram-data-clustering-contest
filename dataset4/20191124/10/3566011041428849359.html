<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549604.html/%D9%85%DB%8C%D8%AF%D8%A7%D9%86-%D8%A7%D9%86%D9%82%D9%84%D8%A7%D8%A8--%D9%81%D8%B1%DB%8C%D8%A7%D8%AF-%D8%B9%D9%84%DB%8C%D9%87-%D8%A2%D8%B4%D9%88%D8%A8-%D9%88-%D9%85%D8%AF%DB%8C%D8%B1%D8%A7%D9%86-%D8%A7%D8%B4%D8%B1%D8%A7%D9%81%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T10:26:00+00:00"/>
    <meta property="og:title" content="میدان انقلاب؛ فریاد علیه آشوب و مدیران اشرافی"/>
    <meta property="og:description" content="علیرضا معاف نوشت: برای آرامش اقتصاد، تولید و بازار و یادآوری اولویت فوری و جدی رسیدگی به مستضعفین و طبقات فرودست که بدلیل بی تدبیری دولت پیر و ناکارآمد، به شدت تحت فشار معیشتی هستند."/>
  </head>
  <body>
    <article>
      <h1>میدان انقلاب؛ فریاد علیه آشوب و مدیران اشرافی</h1>
      <h2>یادداشت/علیرضا معاف؛</h2>
      <address>
        <time datetime="2019-11-24T10:26:00+00:00">24 Nov 2019, 10:26</time>
      </address>
      <p>علیرضا معاف نوشت: برای آرامش اقتصاد، تولید و بازار و یادآوری اولویت فوری و جدی رسیدگی به مستضعفین و طبقات فرودست که بدلیل بی تدبیری دولت پیر و ناکارآمد، به شدت تحت فشار معیشتی هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علیرضا معاف در یادداشتی به ١٦ دلیل محوری برای حضور در راهپیمایی روز دوشنبه در تهران پرداخت: </p>
      <p>اول:برای آنکه در تاریخ شیعه، ماجرای تلخ تنهایی مسلم، فرستاده حضرت حسین، تکرار نشود.   دوم:برای امنیت فرزندان، خواهران و مادران این سرزمین، فلیعبدوا رب هذاالبیت... امنهم من خوف.   سوم: برای دلجویی از اشک پدری که جهار دخترش در آتش سوخت، برای همدردی با کارگری که محل شغلش آتش گرفت و قلبش سوخت.   چهارم:برای اظهار ارادت به مادران و فرزندان ده شهید مظلوم این روزهای تلخ، برای آرامش دل خانواده شهید مرتضی ابراهیمی و کودک چهل روزه اش، برای کودکی که دیگر در شبهای خانه محقرشان ، صدای پدر را نمیشنود.   پنجم:برای اظهار اعتراض به اشرافیت دولتمردانی که مردم را نمیفهمند و متکبرانه و متفرعنانه، تصمیمات نسنجیده میگیرند و کام عیدانه مردم را تلخ کردند.   ششم:برای بیعت خونی، شیعی و انقلابی با حاکمیت علی مدار و حسینی مسلک جمهوری باشکوه اسلامی.   هفتم:برای اظهار نفرت از لبخند ترامپ و مکر ماکرون وخدعه وهابیت.   هشتم:برای اظهار مودت و اطاعت به رهبر جوانمرد، ساده زیست، حکیم، مقتدر ومظلوممان.   نهم:برای آنکه تهران، وجه نمادین و استعاری در کشور دارد و بازتاب بین المللی راهپیمایی آن متفاوت از کل کشور است.   دهم:برای تولید موجی بلند در دریای انقلاب اسلامی که دینامیزم آن، نهادهای انتخابی مجلس و دولت را به ریل انقلاب اسلامی بازگرداند.   یازدهم:برای حمایت از فسادستیزی قوه قضاییه ، مستضعف نوازی و محرومیت زدایی بسیج و سپاه.   دوازدهم:میاییم به یاد شور نهم دی هشتاد و هشت، تشییع شهدای غواص و حججی بی سر و همه بیست و دوم بهمن ها   سیزدهم:برای اطمینان قلب مجدد انصارالله یمن، حزب‌الله لبنان، حشدالشعبی عراق، شیعیان نیجریه و کشمیر و بحرین و همه جغرافیای مقاومت که با چشم نگران، احوالات ایران را رصد می‌کنند.   چهاردهم:برای تحقیر و تودهنی مکرر به ربع پهلوی فاسد و کم عقل، رجوی رذل و کثیف، اوباش کراوات زده بی بی سی نشین و اراذل اجاره ای اصلاح طلب آمریکایی که دوباره و وقیحانه، مدعی نظام اسلامی شده اند.   پانزدهم:برای آرامش اقتصاد، تولید و بازار و یادآوری اولویت فوری و جدی رسیدگی به مستضعفین و طبقات فرودست که بدلیل بی تدبیری دولت پیر و ناکارآمد، به شدت تحت فشار معیشتی هستند.   شانزدهم:برای نصرت دین خدا، و ولی خدا تا خدا یاری مان کند، ولینصرن الله من ینصره..    ما به وعده‌های الهی از عمق جان، باور داریم. انتهای پیام/</p>
    </article>
  </body>
</html>