<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/magazin/hirek/2019/11/24/a_kutya_bezarta_magat_es_elindult_egy_probakorre/"/>
    <meta property="og:site_name" content="totalcar"/>
    <meta property="article:published_time" content="2019-11-24T10:20:00+00:00"/>
    <meta property="og:title" content="Egy kutya autóba zárta magát és elindult egy próbakörre"/>
    <meta property="og:description" content="Nem sok szürreálisabb jelenet létezik, mint amikor egy autó halad és egy kutya ül a volánnál."/>
  </head>
  <body>
    <article>
      <h1>Egy kutya autóba zárta magát és elindult egy próbakörre</h1>
      <address><time datetime="2019-11-24T10:20:00+00:00">24 Nov 2019, 10:20</time> by <a rel="author">Macsuga János</a></address>
      <p>Nem sok szürreálisabb jelenet létezik, mint amikor egy autó halad és egy kutya ül a volánnál, de Amerikában tényleg megtörtént.</p>
      <figure>
        <video src="https://kep.cdn.indexvas.hu/1/0/3048/30486/304866/30486675_80da82e00ff88156476af5b83aa9a1bd_wm.gif" autoplay="" loop=""/>
      </figure>
      <p>A helyszín Florida állam, Port St. Lucie és elég volt egy kisebb figyelmetlenség, hogy bekövetkezzen a furcsa helyzet. A Mercury Sable tulajdonosa járó motorral és nyitott ajtóval hagyta a ház előtt kocsiját, amit Max (a kutya) kihasznált, hogy elgurulhasson egy körre az autóval.</p>
      <figure>
        <iframe src="https://www.youtube.com/embed/ooKPCFNAw98" width="560" height="315" data-service="Youtube" scrolling="no"/>
      </figure>
      <p>A kutya valahogyan hátramenetbe kapcsolta a váltót, így az autó kúszásnak eredt.  Max krúzolása majdnem egy órán át tartott, ekkor hívták ki a szomszédok a rendőröket, akik megállították a Mercuryt. Ez elsőre nem volt egyszerű, hisz Max nem csak a hátramenetet találta el, hanem sikeresen be is zárta magát. A pótkulcs viszont lemerült, így kézzel kellett kinyitniuk az autót.  Szerencse a szerencsétlenségben, hogy a kormány el volt tekerve, így egy kitört postaládán kívül senkinek nem esett baja. A Mercury is megúszta egy karcolással és a beszámolók szerint a kutya is jól van. </p>
    </article>
  </body>
</html>