<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/136363/teslim-tore-hayatini-kaybetti"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-24T10:07:00+00:00"/>
    <meta property="og:title" content="Teslim Töre hayatını kaybetti"/>
    <meta property="og:description" content="Bir yılı aşkın süredir kanser tedavisi gören 68 kuşağının öncü kadrolarından Teslim Töre tedavi gördüğü hastanede yaşamını yitirdi."/>
  </head>
  <body>
    <article>
      <h1>Teslim Töre hayatını kaybetti</h1>
      <h2>Bir yılı aşkın süredir kanser tedavisi gören 68 kuşağının öncü kadrolarından Teslim Töre tedavi gördüğü hastanede yaşamını yitirdi.</h2>
      <address>
        <time datetime="2019-11-24T10:07:00+00:00">24 Nov 2019, 10:07</time>
      </address>
      <p>Bir yılı aşkın süredir kanser tedavisi gören 68 kuşağının öncü kadrolarından Teslim Töre tedavi gördüğü hastanede yaşamını yitirdi.</p>
      <p>68 Kuşağı devrimci hareketin önemli isimlerinden Deniz Gezmiş ve arkadaşlarıyla birlikte THKO (Türkiye Halk Kurtuluş Ordusu), sonrasında THKO MB ve TKEP (Türkiye Komünist Emek Partisi) kurucularından Teslim Töre, siyasi sürgün olarak yaşadığı Bern’de yoğun bakıma kaldırılmıştı.</p>
      <p>Odatv'nin haberine göre Töre ile aynı şehirde yaşayan oğlu Hasan Töre babasının durumunun kötüleştiğini ancak umutlarını yitirmek istemediklerini söylemişti.</p>
      <p>Töre’nin Almanya’da yaşayan diğer oğlu Şükrü Töre ise babasının ömrünün insanlığın kurtuluşu mücadelesiyle geçtiğini belirterek son bir yıldır buna kanserden kurtuluş mücadelesinin de eklendiğini belirtmişti.</p>
      <p>Şükrü Töre, babasını ziyarete pek çok yoldaşının ve dostunun geldiğini kaydetmişti.</p>
    </article>
  </body>
</html>