<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348107.html"/>
    <meta property="og:site_name" content="תעלומה באנגליה: השחקן שנהרג עדיין בחיים?"/>
    <meta property="article:published_time" content="2019-11-24T10:11:00+00:00"/>
    <meta property="og:title" content="תעלומה באנגליה: השחקן שנהרג עדיין בחיים?"/>
    <meta property="og:description" content="משפחתו של ג'יילויד סמואל, שנהרג בתאונה במאי 2018, טוענת כי מדובר במוות מזויף וכי אשתו של הכדורגלן ביימה את מותו כדי להרוויח את כספי הביטוח"/>
  </head>
  <body>
    <article>
      <h1>תעלומה באנגליה: השחקן שנהרג עדיין בחיים?</h1>
      <h2>משפחתו של ג'יילויד סמואל, שנהרג בתאונה במאי 2018, טוענת כי מדובר במוות מזויף וכי אשתו של הכדורגלן ביימה את מותו כדי להרוויח את כספי הביטוח </h2>
      <address><time datetime="2019-11-24T10:11:00+00:00">24 Nov 2019, 10:11</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1443471.jpg"/>
        <figcaption>ג'יילויד סמואל (רויטרס)</figcaption>
      </figure>
      <p>פרשה חדשה/ישנה מעסיקה היום (ראשון) את התקשורת האנגלית. במאי 2018, השחקן האנגלי בן ה-37, ג’יילויד סמואל, נהרג בתאונת דרכים, לאחר שרכבו מסוג ‘ריינג’ רובר’ בשווי 100,000 פאונד עלה באש. אלא שכעת משפחתו טוענת כי השחקן, שחקנה לשעבר של בולטון ואסטון וילה בכלל נמצא בחיים וכי מדובר ב”מוות מזויף”. על פי טענות המשפחה, אשתו של סמואל ביצעה הונאת ביטוח וביימה את מותו של השחקן האנגלי, זאת על מנת להרוויח את כספי הביטוח הרבים.</p>
      <p>משפחתו של השחקן מוסיפה ואומרת כי השחקן כלל לא היה ברכבו בזמן התאונה וכי היא מקווה החקירה שתיפתח ב-26 בנובמבר תאשש את טענותיה. אחותו של סמואל והוריו התלוננו כי המשטרה לא אפשרה להם לבדוק לעומק את שרידי ה-DNA שנותרו במכונית לאחר התאונה הקשה ואף פרסמה מכתב של משרד חקירות מקרי המוות על הממצאים שזוהו בזירת התאונה.</p>
      <figure>
        <img src="https://images.one.co.il/images/one/450_250/gg1443472.jpg"/>
        <figcaption>ג'יילויד סמואל (רויטרס)</figcaption>
      </figure>
      <p>אחותו של הכדורגלן, <b>לזלי-אן</b>, גם העבירה מסר חד ברשתות החברתיות לגביו מות אחיה: “אנחנו ניפגש בקרוב, עוד בגלגול הזה”, והוסיפה: “אני יודעת שאתה חי ואני יודעת גם שה-DNA שנמצא הוא לא שלך, 100%, הכל שקרים”.</p>
      <p>המשטרה המקומית מסרה לאחר תלונותיהם המשפחה לחקור את המקרה: “נעשתה בדיקה מקיפה על התאונה וממצאיה, המשפחה קיבלה את המסקנות שלנו ואף אפשרנו לערער את ההחלטה שלנו, אבל נכון לעכשיו לא הוגש כל ערעור”. </p>
      <p>אלמנתו של ג’יילויד סמואל, אמה, סירבה להגיב על הטענות מצד המשפחה כי זייפה את מותו של בעלה על מנת להרוויח את כספי הביטוח מהתאונה, אך הוסיפה בין היתר: “אני רוצה רק להגן על שלושת ילדיי שצריכים לא רק להתמודד עם מותו הטרגי של אביהם, אלא גם עם ‘פייק ניוז’, איומים והתקפות אישיות ברשתות החברתיות השונות. בסוף החקירה הסופית אני אתן הצהרה רשמית ועד אז אבקש לכבד את פרטיותי”. </p>
    </article>
  </body>
</html>