<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sport/kulfoldi-foci/a-hetedik-emeletrol-zuhant-ki-a-fiatal-labdarugo-jatekos/y6pp8dr"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T10:33:19+00:00"/>
    <meta property="og:title" content="Tragikus körülmények között elhunyt az U18-as válogatott tagja: egy szlovákiai kollégium ablakán zuhant ki a fiatal sportoló"/>
    <meta property="og:description" content="Tragikus haláleset sokkolja a szlovák sportvilágot. Tragikus körülmények között elhunyt Adrián Sivoň , a szlovák U18-as válogatott tehetséges, fiatal focistája."/>
  </head>
  <body>
    <article>
      <h1>Tragikus körülmények között elhunyt az U18-as válogatott tagja: egy szlovákiai kollégium ablakán zuhant ki a fiatal sportoló</h1>
      <address><time datetime="2019-11-24T10:33:19+00:00">24 Nov 2019, 10:33</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Tragikus haláleset sokkolja a szlovák sportvilágot. Tragikus körülmények között elhunyt <b>Adrián Sivoň</b> , a szlovák U18-as válogatott tehetséges, fiatal focistája.</b>
        </i>
      </p>
      <p>
        <b>Szlovákiában szombat reggel egy kollégium hetedik emeleti lakásnak ablakán zuhant ki a mindössze 17 éves, korosztályos válogatott labdarúgó játékos, Adrián Sivoň.</b>
      </p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A fiatal focista még élt, miután kizuhant kollégiumot magban foglaló panelház ablakán. A rohammentők súlyos sérülésekkel, medence töréssel és átszúrt tüdővel szállították Adriánt a kórházba. Azonban hiába próbálták küzdeni az életéért, nem tudták megmenteni őt.</p>
      <p>A rendőrség a helyszínéléskor nem talált idegenkezűségre utaló nyomokat, viszont azt egyelőre nem tudni, hogy baleset történt, vagy szándékosan vetett véget a fiatal sportoló az életének. A rendőrségi szóvivő azt is hozzátette, hogy nem fognak nyomozást indítani az ügyben – számolt be róla <a href="https://parameter.sk/kizuhant-hetedikrol-fiatal-szlovak-korosztalyos-valogatott-focista">a Parameter oldala.</a></p>
      <p>A sportoló klubjának elnöke, megerősítette a szörnyű tragédiát.</p>
      <p>Elnézést kérek, nagyon nehéz szavakat találnom. Olyan fájdalmat okozott ez a hír, hogy még magam sem tudom, mihez kezdjek vele. Legutóbb az edzőtáborban találkoztunk, illetve a Romániában lejátszott duplamérkőzésen. Normális fiatalemberként, tehetséges futballistaként ismertem Adriánt. A legközelebbi, Montenegró elleni meccsen a tartalékok között volt, számoltam vele a csapat tavaszi mérkőzésein is. Őszinte részvétemről biztosítom a családját, hozzátartozóit</p>
      <p>- reagált az U18-as válogatott vezetőedzője, Stanislav Macek.</p>
      <p>
        <b>Ha segítség kell</b>
      </p>
      <p>Ha ön is úgy érzi, segítségre lenne szüksége, tárcsázza a krízishelyzetben lévők részére rendszeresített, ingyenesen hívható 116-123 telefonszámot, akár mobiltelefonról is!</p>
    </article>
  </body>
</html>