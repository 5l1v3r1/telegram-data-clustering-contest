<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/society/uchastyk-ot-magistrala-struma-ostava-zatvoren-zaradi-remont-news_1409191.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T10:40:00+00:00"/>
    <meta property="og:title" content="Участък от магистрала &quot;Струма&quot; остава затворен заради ремонт"/>
    <meta property="og:description" content="Интензивен е трафикът за товарни автомобили на изход на Граничните пунктове „Капитан Андреево“, „Лесово“ и „Дунав мост 2“, съобщават от „Гранична полиция“."/>
  </head>
  <body>
    <article>
      <h1>Участък от магистрала "Струма" остава затворен заради ремонт</h1>
      <address><time datetime="2019-11-24T10:40:00+00:00">24 Nov 2019, 10:40</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>Интензивен е трафикът за товарни автомобили на изход на Граничните пунктове „Капитан Андреево“, „Лесово“ и „Дунав мост 2“, съобщават от „Гранична полиция“. На българо-сръбската, българо-гръцката и на границата със Северна Македония трафикът е нормален на всички гранични контролно-пропускателни пунктове. <br/><br/><br/>Движението по 14-километров участък от автомагистрала "Струма" в посока Дупница е спряно до 29 ноември, припомнят от агенция "Пътна инфраструктура". Ограничението е за отсечката от пътен възел "Долна Диканя" до пътен възел "Дупница – Север", а затварянето е заради ремонт на фуга на съоръжение при 46-и километър. Трафикът за Дупница от пътен възел "Долна Диканя" се насочва по стария път Е-79.</p>
      <related>
        <a href="https://www.actualno.com/society/podgotvete-kolite-si-za-zimni-uslovija-syvetva-api-shofiorite-news_1407734.html"/>
      </related>
      <p>До 14 декември движението по пътя Драгичево – Рударци се ограничава за всички превозни средства поради ремонт на канализацията. Обходният маршрут е през уличната мрежа на Драгичево.</p>
    </article>
  </body>
</html>