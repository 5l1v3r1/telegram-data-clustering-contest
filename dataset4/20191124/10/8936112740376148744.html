<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/inne,132/rugby-na-wozkach-druga-edycja-turnieju-w-raszynie,987840.html"/>
    <meta property="og:site_name" content="TVN24"/>
    <meta property="article:published_time" content="2019-11-24T10:21:00+00:00"/>
    <meta property="og:title" content="Druga edycja turnieju rugby na wózkach. &quot;Gra jest ostra i bardzo kontaktowa&quot;"/>
    <meta property="og:description" content="Bardzo dynamiczne akcje i dużo kontaktowej gry, a wszystko to podczas drugiej edycji turnieju rugby na wózkach, który w ten weekend odbywa się w Raszynie. - Organizowany jest po to, by propagować t..."/>
  </head>
  <body>
    <article>
      <h1>Druga edycja turnieju rugby na wózkach. "Gra jest ostra i bardzo kontaktowa"</h1>
      <address>
        <time datetime="2019-11-24T10:21:00+00:00">24 Nov 2019, 10:21</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/59b7c1ea-e599-4cae-b85c-641604222eb3.png?type=1&amp;srcmode=0&amp;srcx=1/1&amp;srcy=1/4&amp;srcw=1/1&amp;srch=24/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/6dfa5a12-5280-4390-8274-28a81a8118a4-480p.mp4"/>
          <figcaption>Tomasz Biduś o 2. edycji turnieju w rugby na wózkach w Raszynie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/d0e65bd6-6ad7-4101-9978-27105f8f3885-480p.mp4"/>
          <figcaption>Rugby na wózkach to sport bardzo kontaktowy</figcaption>
        </figure>
        <figcaption>W Raszynie odbywa się druga edycja turnieju rugby na wózkach Foto: avalonextreme.pl | Video: tvn24</figcaption>
      </slideshow>
      <h3>Bardzo dynamiczne akcje i dużo kontaktowej gry, a wszystko to podczas drugiej edycji turnieju rugby na wózkach, który w ten weekend odbywa się w Raszynie. - Organizowany jest po to, by propagować ten sport, rozwijać dyscyplinę - mówił we "Wstajesz i Weekend" na antenie TVN24 trener i zawodnik Tomasz Biduś.</h3>
      <p>Avalon Extreme Rugby Cup to turniej międzynarodowy. Oprócz polskich zespołów udział biorą też m.in. ekipy z przedstawicielami Finlandii i Danii.</p>
      <p>- Posiadamy drużynę, która się rozwija, która awansowała z trzeciej do pierwszej ligi. I konsekwencją tego jest zorganizowanie turnieju, po to, by propagować ten sport - opowiadał Biduś, ambasador projektu.</p>
      <related>
        <a href="https://eurosport.tvn24.pl/inne,132/mistrz-olimpijski-sparalizowany-bardzo-mala-szansa-ze-calkowicie-wyzdrowieje,981983.html"/>
      </related>
      <h3>"Specjalne rydwany"</h3>
      <p>Rugby na wózkach jest grą dla osób z niepełnosprawnościami. Zasady dopuszczają do rywalizacji sportowców z tetraplegią (paraliż czterokończynowy) bądź tych, którzy utracili częściową lub pełną sprawność w co najmniej trzech kończynach.</p>
      <p>To także jedna z dyscyplin paraolimpijskich.</p>
      <p>Jak przygotowane są wózki? - To specjalne rydwany - wyjaśniał Biduś. - Zawodnicy przepychają się, zderzają, wywalają, wózki muszą być zatem obudowane i zabezpieczone, by nie uszkodzić ciała. Gra jest ostra i bardzo kontaktowa, ale poza boiskiem, jak już się wyżyjemy, możemy spokojnie funkcjonować - oznajmił.</p>
      <p>Autor: lukl / Źródło: eurosport.pl, avalonextreme.pl, niepełnosprawni.pl</p>
    </article>
  </body>
</html>