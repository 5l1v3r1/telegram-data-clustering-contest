<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/bez-opasnost-za-zhivota-e-momicheto-namushkano-vyv-vlak-6102472"/>
    <meta property="og:site_name" content="Vesti"/>
    <meta property="article:published_time" content="2019-11-24T10:06:00+00:00"/>
    <meta property="og:title" content="Намушкаха младо момиче в нощния влак"/>
    <meta property="og:description" content="Инцидентът е станал след спор"/>
  </head>
  <body>
    <article>
      <h1>Намушкаха младо момиче в нощния влак</h1>
      <h2>Инцидентът е станал след спор</h2>
      <address>
        <time datetime="2019-11-24T10:06:00+00:00">24 Nov 2019, 10:06</time>
      </address>
      <aside>
        <a href="https://vbox7.com/emb/external.php?vid=4fae18a3a4&amp;autoplay=1">Видео</a>
      </aside>
      <p>Младото момиче, което беше намушкано с нож в нощния влак, е без опасност за живота. Състоянието й е стабилно, съобщи д-р Полина Талева от старозагорската болница.</p>
      <p>Първоначалните данни за инцидента, станал тази нощ, са за пострадала млада жена на 21 години. Пристигналите на място полицейски екипи са установили и задържали нападателя - 20-годишен мъж. При възникналия конфликт между пътниците мъжът нанесъл прободни рани на жената. Пострадалата незабавно е транспортирана в болница в тежко състояние.</p>
      <p>
        <a href="https://www.vesti.bg/bulgaria/napadnaha-s-nozh-pytnik-vyv-vlaka-sofiia-burgas-6097277">Нападнаха с нож пътник във влака София-Бургас</a>
      </p>
      <p>
        <a href="https://www.vesti.bg/bulgaria/zhenaprobola-myzha-v-gyrdite-sled-skandal-vyv-vlaka-6088837">Намушкаха човек във влак, той почина</a>
      </p>
      <p><b>Според разкази на свидетели</b>, няколко пъти 20-годишният младеж влизал в купето и притеснявал младото момиче. Накрая станал агресивен и девойката извадила нож, за да го сплаши. Момчето й го взел и я намушкал няколко пъти с него. След това тръгнал да бяга, но случаен пътник от влака успявал да му попречи.</p>
      <p>Младата жена веднага е откарана в болницата в Стара Загора. "Няма в момента никаква опасност за живота й. Стабилно е състоянието й. Дошло е в спешно приемно отделение с порезни и прободни рани в областта на гърдите", съобщи д-р Полина Талева.</p>
      <p>Близките на момичето научили за инцидента едва тази сутрин.</p>
      <p>"Сутринта ми се обадиха след инцидента. Сега говорих с лекарката - стабилна е", споделя майката на Виктория, цитирана от <a href="https://nova.bg/news/view/2019/11/24/269580/%D0%BD%D0%B0%D0%BC%D1%83%D1%88%D0%BA%D0%B0%D1%85%D0%B0-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D0%B2%D1%8A%D0%B2-%D0%B2%D0%BB%D0%B0%D0%BA/">NOVA.</a></p>
      <p>"При постъпване момичето е било контактно и адекватно и към момента продължава да е контактна и адекватно. Дошло е от спешно приемно отделение с прорезни и прободни рани в областта на гърдите. Има прорезни рани в областта на главата, на бедрото и на ръката", заяви Д-р Полина Талева.</p>
      <p>На Виктория предстои да й бъдат направени операции, свързани с възстановяването на разрязаните сухожилия.</p>
      <p>Извършителят е настанен в Психиатричната болница в Раднево, тъй като имал психични проблеми.</p>
      <p>Води се разследване. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/vlak-udari-lek-avtomobil-ima-postradali-6101980"/>
        <a href="https://www.vesti.bg/bulgaria/vlak-blysna-kola-v-selo-trud-shofioryt-zagina-6098052"/>
        <a href="https://www.vesti.bg/bulgaria/agresiia-vyv-vlaka-zaradi-bilet-ot-2-lv-6096354"/>
      </related>
    </article>
  </body>
</html>