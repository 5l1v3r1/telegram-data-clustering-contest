<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/cyberpunk-2077-son-gelistirme-asamasina-geldi-h80424.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T10:18:36+00:00"/>
    <meta property="og:title" content="Cyberpunk 2077’de Gelişim Sürecinin Son Aşamasına Gelindi"/>
    <meta property="og:description" content="CD Projekt Red'in geliştiriciliğini üstlendiği ve fazlasıyla beklenti yaratan Cyberpunk 2077'nin gelişiminde son aşamaya gelindiği açıklandı."/>
  </head>
  <body>
    <article>
      <h1>Cyberpunk 2077’de Gelişim Sürecinin Son Aşamasına Gelindi</h1>
      <h2>CD Projekt Red, dün gece Cyberpunk 2077 ile ilgili yeni bir bilgi paylaştı. Geliştirici şirket, üçüncü çeyrek mali raporlarını açıklarken oyunun gelişiminin son aşamasına gelindiğini açıkladı.</h2>
      <address><time datetime="2019-11-24T10:18:36+00:00">24 Nov 2019, 10:18</time> by <a rel="author" href="https://www.webtekno.com/yazar/ugurcandr" target="_blank">Uğurcan Dere</a></address>
      <p>Polonya merkezli video oyun geliştiricisi <b>CD Projekt Red</b>, özellikle The Witcher serisiyle ünlenmiştir. Popülaritesini sevilen The Witcher serisiyle fazlasıyla artıran CD Projekt Red’in önümüzdeki sene piyasaya süreceği yeni projesi <b>Cyberpunk 2077</b> de oyuncularda fazlasıyla beklenti yaratmayı başarmıştı. Şirket, üçüncü çeyrek mali raporlarını paylaştığı sırada beklenen oyunun gelişimiyle ilgili de bazı bilgiler verdi.</p>
      <p>CD Projekt Red’in geliştirdiği ve önümüzdeki sene piyasaya sürmeyi planladığı Cyberpunk 2077, tanıtıldığı günden beri yapılan paylaşımlarla dikkatleri her seferinde üzerine çekmeyi başarıyor. Oyun içerisinde Keanu Reeves gibi önemli bir ismi de barındıran ve bununla da üzerindeki ilgiyi oldukça artırmayı başaran oyunun gelişim aşaması ile ilgili birtakım bilgiler paylaşıldı. CD Projekt Red’in paylaştığı raporlara göre oyunun gelişiminin <b>son aşamasına</b> gelindi.</p>
      <h3>Şirket, oyunun en yoğun geliştirme aşamasında olduklarını belirtti</h3>
      <figure>
        <img src="https://www.webtekno.com/images/editor/default/0002/31/b3fc854e0af5a05fd68503eba004541650c68379.jpeg"/>
      </figure>
      <p>CD Projekt Red, yayınladığı mali raporlarda bulunan bilgilerde Cyberpunk 2077’nin geliştirme aşamalarında <b>en yoğun dönemde</b> olduklarını belirtti. Bu açıklamanın tam olarak neyi kast ettiği biraz şüpheli olsa da şirket, oyunun son geliştirme aşamalarında olduğunu ima eden birkaç kısa açıklamada da bulundu. Oyunun önümüzdeki senenin Nisan ayında piyasaya sürüleceğini göz önünde bulundurunca geliştirici ekibin hala 5 ayı var, dolayısıyla bu zaman oyunun gelişimini tamamlayıp hataları test etmek için hala uzun bir zaman.</p>
      <p>Mali raporlarda ortaya çıkan bir başka şey ise şirketin harcamalarının Cyberpunk 2077 için fazlasıyla arttığı. Bu çok da şaşırtıcı bir bilgi olmasa da Cyberpunk 2077, şirketin fazlasıyla ünlenen oyunu The Witcher 3’ten <b>daha fazla</b> kaynak eritti. Şirket, bu oyunun çok büyük çaplı bir oyun olduğunu ve olabildiğince fazla bütçe isteyeceğini zaten oyunu geliştirmeye başladıklarında belirtmişti. İyi tarafından bakmak gerekirse, oyun sayesinde CD Projekt Red’in geliri <b>yüzde 7</b> oranında artmış görünüyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/cyberpunk-2077-nintendo-switch-h77727.html">Cyberpunk 2077'nin Yapımcılarından Nintendo Switch İçin Kötü Haber</a>
      </p>
      <p>Önümüzdeki sene piyasaya sürülmesi planlanan Cyberpunk 2077, birçok platformda satışa sunulacak. Şu anda Steam ve Epic Games satış platformlarında ön siparişe açılmış olan oyun <b>249 TL</b> fiyat etiketine sahip. Cyberpunk 2077, takvim yaprakları <b>16 Nisan 2020</b> tarihini gösterdiğinde PC, PS4, Stadia ve Xbox One platformları için piyasaya sürülecek.</p>
      <p><b>Kaynak : </b>gamerant.com/cyberpunk-2077-final-stage-development/</p>
    </article>
  </body>
</html>