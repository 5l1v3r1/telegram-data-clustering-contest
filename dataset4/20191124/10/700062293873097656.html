<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/politics/714959-georgiadhs-ta-kleista-kentra-einai-gia-to-kalo.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T10:27:00+00:00"/>
    <meta property="og:title" content="Γεωργιάδης: Τα κλειστά κέντρα είναι για το καλό"/>
    <meta property="og:description" content="Για το σχέδιο της κυβέρνησης στο μεταναστευτικό/προσφυγικό και τις ανησυχίες των κατοίκων των νησιών για τη δημιουργία κλειστών κέντρων μίλησε ο υπουργός Ανάπτυξης Άδωνις Γεωργιάδης"/>
  </head>
  <body>
    <article>
      <h1>Γεωργιάδης: Τα κλειστά κέντρα είναι για το καλό</h1>
      <address>
        <time datetime="2019-11-24T10:27:00+00:00">24 Nov 2019, 10:27</time>
      </address>
      <p>Για το σχέδιο της κυβέρνησης στο μεταναστευτικό/προσφυγικό και τις ανησυχίες των κατοίκων των νησιών για τη δημιουργία κλειστών κέντρων μίλησε ο υπουργός Ανάπτυξης Άδωνις Γεωργιάδης στον ΣΚΑΪ.</p>
      <p>Ο κ. Γεωργιάδης δήλωσε ότι αντιλαμβάνεται και σέβεται τις διαμαρτυρίες και την αγωνία των κατοίκων αλλά τους διαβεβαίωσε ότι «το σχέδιο με τα κλειστά κέντρα είναι για το καλό».</p>
      <p>«Θέλω να πω στους κατοίκους της Σάμου: Τι είναι καλύτερο; Να έχουν ένα ανοιχτό κέντρο στο οποίο μπαινοβγαίνουν ή ένα κλειστό κέντρο, φυλασσόμενο, στο οποίο θα ξέρουμε ποιος είναι ποιος ανά πάσα στιγμή», τόνισε ο υπουργός Ανάπτυξης.</p>
      <p>Σύμφωνα με τον Άδωνι Γεωργιάδη, η ΝΔ υλοποιεί με αυτό τον τρόπο μια βασική προεκλογική της δέσμευση στο προσφυγικό. Είπε επίσης πως πρόκειται για ένα συγκροτημένο σχέδιο που «χρειάζεται κάποιο χρόνο να αποδώσει και θα αποδώσει».</p>
      <p>Ο Ερντογάν εργαλειοποιεί το μεταναστευτικό – Έρχονται μαζικές απελάσεις</p>
      <p>Ο υπουργός Ανάπτυξης, τόνισε ότι ο πρόεδρος της Τουρκίας, Ταγίπ Ερντογάν, εργαλειοποιεί το μεταναστευτικό για πολιτικούς λόγους. Προανήγγειλε μαζικές απελάσεις από τις αρχές του 2020.</p>
      <p>«Ο Ερντογάν χρησιμοποιεί τους πρόσφυγες και τους μετανάστες για να κάνει πολιτική. Το ξέραμε. Αυτός είναι ο Ερντογάν. Αυτόν έχουμε δίπλα μας. Το θέμα είναι εμείς πως θα χειριστούμε το ζήτημα. Με την αλλαγή του νόμου και του κλειστού τύπου κέντρα θα αρχίσουν οι μαζικές απελάσεις από τις αρχές του επόμενου χρόνου», τόνισε χαρακτηριστικά.</p>
      <p>
        <a href="http://www.topontiki.gr/article/353836/georgiadis-ta-kleista-kentra-einai-gia-kalo">www.topontiki.gr</a>
      </p>
    </article>
  </body>
</html>