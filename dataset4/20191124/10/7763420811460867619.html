<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/thailand/south/578904"/>
    <meta property="og:site_name" content="Spring News"/>
    <meta property="article:published_time" content="2019-11-24T10:50:32+00:00"/>
    <meta property="og:title" content="“สนธิรัตน์” เดินหน้าพลิกโฉมปาล์มน้ำมัน มั่นใจ “B10” ดันราคายั่งยืน"/>
    <meta property="og:description" content="“สนธิรัตน์” รมว.พลังงาน ประกาศ เผาน้ำมันปาล์มในสต็อก เดินหน้าวางแผนลดสต็อค-สกัดลักลอบนำเข้าจากประเทศเพื่อนบ้าน รองรับให้บริการบี10 วันที่ 1 ม.ค.63 เชื่อ2563 เห็นราคาขยับ ขอความร่วมมือเกษตรกร ห้ามเพิ่มพื้นที่ปลูกเน้นเพิ่มผลผลิตต่อไร่"/>
  </head>
  <body>
    <article>
      <h1>“สนธิรัตน์” เดินหน้าพลิกโฉมปาล์มน้ำมัน มั่นใจ “B10” ดันราคายั่งยืน</h1>
      <h2>“สนธิรัตน์” รมว.พลังงาน ประกาศ เผาน้ำมันปาล์มในสต็อก เดินหน้าวางแผนลดสต็อค-สกัดลักลอบนำเข้าจากประเทศเพื่อนบ้าน รองรับให้บริการบี10 วันที่ 1 ม.ค.63 เชื่อ2563 เห็นราคาขยับ ขอความร่วมมือเกษตรกร ห้ามเพิ่มพื้นที่ปลูกเน้นเพิ่มผลผลิตต่อไร่</h2>
      <address>
        <time datetime="2019-11-24T10:50:32+00:00">24 Nov 2019, 10:50</time>
      </address>
      <p>วันนี้ (24 พ.ย.62) ที่โรงแรมบรรจงบุรี จ.สุราษฎร์ธานี นายสนธิรัตน์ สนธิจิรวงศ์ รัฐมนตรีว่าการกระทรวงพลังงาน เป็นประธานปาฐกถาพิเศษ “ บี 10 น้ำมันบนดิน เพื่อเศรษฐกิจฐานราก” งานสัมมนา “ บี 10 พลิกโฉมปาล์มน้ำมัน”</p>
      <p>จัดโดยกระทรวงพลังงานร่วมกับหนังสือพิมพ์ กรุงเทพธุรกิจ, ฐานเศรษฐกิจและคมชัดลึก กล่าวว่า วันนี้ผมคิดว่าสิ่งที่พวกเราฝันมายาวนานในเรื่องของบี 10 ไม่ว่าอินโดนีเซียจะไปถึง บี 20 บี 30 ผมคิดว่าไม่ใช่เรื่องที่กังวลใจ แต่เรื่องที่เราจะต้องทำให้ได้คือประเทศไทยจะต้องเป็นประเทศที่แก้ปัญหาปาล์มน้ำมันที่ดีที่สุดเมื่อเทียบกับ 2 ประเทศ ที่จะต้องทำให้ได้</p>
      <figure>
        <img src="https://spcdn.springnews.co.th/wp-content/uploads/2019/11/1-149.jpg"/>
      </figure>
      <p>“วันนี้บี 100 มีผู้ผลิตประมาณ 13 โรง มีโรงใหม่เพิ่มอีก 1 โรง ตอนนี้ บี 100 ทั้งประเทศ ก่อนที่ บี 10 จะมาในวันที่ 1 ม.ค.63 บี 100 ทั้งประเทศ ถูกกระทรวงพลังงานโดยกรมธุรกิจพลังงานประกาศแล้วครับ เหลือมาตรฐานบี 100 เกรดเดียวไมมีสองเกรดอีกต่อไป เพื่อยกมาตรฐานของบี 100”</p>
      <p>เมื่อบี 100 เหลือมาตรฐานเกรดเดียว ไม่สับสน และกำลังจะเดินหน้าไปสู่ บี 10 เต็มรูปแบบ ตอนนี้ค่ายน้ำมันทุกค่ายเขาประกาศเข้าร่วมกับ บี 10 ทั้งหมด ปตท.อันเดียวท่านรับปากแล้วว่า ม.ค.63 เร็วกว่าแผนจะมีสถานีบริการ (ปั้ม) น้ำมัน 600-700 ปั้มทุกจังหวัด และเปลี่ยนให้บริการบี 10 ทั้งหมดไม่เกินเดือนม.ค.63</p>
      <p>ฉะนั้น อยากจะฝากพี่น้องประชาชนอย่าใจร้อน เวลาเราเปลี่ยน บี 10 ทั้งประเทศ มันไม่ง่าย เพราะเขามีสต็อก บี 7 อยู่เยอะ บี 7 ใช้กันอยู่ประมาณวันละเกือบ 60 ล้านลิตร การสต็อกน้ำมันเขาไม่ทำเดือนเดียว เขาต้องทำเผือไป 6 เดือน เพราะน้ำมันขาดไม่ได้ พอเปลี่ยนเป็น บี 10</p>
      <p>เขาก็ต้องไปเปลี่ยน ตั้งแต่สต็อกโรงกลั่น สต็อกโรงกลั่นก็ต้องเคลียร์ของเก่าออกไป แล้วเริ่มผลิตของใหม่ ความจริงแผนเดิมของเรื่องนี้ 1 ปี นี้ผมลดเหลือแค่ 3 เดือน ท่านปลัดกระทรวงพลังงานท่านก็บ่นผมเยอะแล้ว เพราะไปลดท่านเหลือ 3 เดือน เปลี่ยนตั้งแต่โรงกลั่น เปลี่ยนสต็อก แล้วก็มาถึงปั้ม</p>
      <p>ก็ต้องล้างถังกันใหม่หมด ถังเดิมต้องล้างออกใหม่หมด เพราะตอนนี้ถังบี 7 จะเหลือนิดเดียวแล้ว ไม่ต้องเยอะ เพราะบี 7 จะใช้น้อย แต่ส่วนใหญ่จะเป็นบี 10 หมด ก็ต้องล้างถังของทุกปั้ม เพราะเราคุมคุณภาพน้ำมันทุกหยด เพราะมาตรฐานน้ำมันของเราต้องเป็นมาตรฐานสากล</p>
      <p>“คุมตั้งแต่กระบวนการทั้งหมด ยันหัวจ่ายทั้งหมดทั่วประเทศ มันไม่ได้ง่ายที่จะเปลี่ยน แต่ 1 ม.ค.63 เราเริ่มและผมเชื่อว่าภายใน 2-3 เดือน เราจะครอบคลุมทุกพื้นที่ และผมมั่นใจว่าประมาณไตรมาสสอง ประมาณ มี.ค.-เม.ย.63 เราขึ้นไปอย่างน้อย 40 ล้านลิตร ที่เราจะไปแตะให้ถึงแล้วมันก็จะถีบตัวขึ้นไป”</p>
      <p>ซึ่งสิ่งเหล่านี้ก็คือการเปลี่ยนผ่านที่สำคัญที่สุดของวงการดีเซลและไบโอดีเซล ของประเทศไทย ที่จะนำไปสู่มาตรฐานใหม่ของประเทศไทยและมาตรฐานนี้มีความสำคัญอย่างยิ่งที่พวกเราต้องร่วมมือกัน เพราะมาตรฐานนี้คือการจุดเปลี่ยนชีวิตของพี่น้องเกษตรกรทั้งหมด</p>
      <figure>
        <img src="https://spcdn.springnews.co.th/wp-content/uploads/2019/11/2-125.jpg"/>
      </figure>
      <p>ผมอยากเรียนอย่างนี้ว่าวันนี้ตั้งใจจะมาพูดสั้นๆ วันนี้ตั้งใจมาเอง และต้องขอขอบคุณเครือเนชั่น ที่เห็นความสำคัญ เพราะเรื่องนี้คือจุดเปลี่ยนประเทศไทย เรื่องนี้คือเรื่องที่จะเกิดประโยชน์กับประเทศไทยอย่างมหาศาล โดยเฉพาะความเชื่อมั่นของเกษตรกรผู้ปลูกปาล์มน้ำมัน ปาล์มน้ำมันเป็นทองคำของพี่น้องเกษตรกรได้เลย</p>
      <figure>
        <img src="https://spcdn.springnews.co.th/wp-content/uploads/2019/11/3-103.jpg"/>
      </figure>
      <p>แต่มาครั้งนี้ ผมจะประสานกับกระทรวงเกษตรกรและสหกรณ์เราต้องขึ้นทะเบียน ใครขึ้นทะเบียนเราจะซื้อจากคนขึ้นทะเบียน ใครจะปลูกเพิ่มต้องมาคุยกับเราก่อนว่าจะมีคนซื้อมั๊ย ถ้าใครปลูกเพิ่มแล้วไม่ขึ้นทะเบียนต่อไปลำบาก นี่คือปัญหาของเรา พี่น้องเกษตรกรเราอะไรดีก็ล้มยางพารา ปลูกปาล์มน้ำมัน หรือล้มทุเรียนปลูกปาล์ม วนเวียนอยู่อย่างนี้</p>
      <p>“วันนี้ผมมาขอร้องว่ายังไม่เพิ่มเอาเท่าที่มีอยู่มาขึ้นทะเบียน ความจริงเรื่องนี้ผมเคยคุยกับอดีตรัฐมนตรีว่าการกระทรวงกเษตรและสหกรณ์ท่านกฤษฎา บุญราช ผมบอกว่ากระทรวงพาณิชย์กับกระทรวงเกษตรกรฯจับมือกันเรามาขึ้นทะเบียนพี่น้องเกษตกร จะอยู่ในพื้นที่บุกรุกหรือไม่บุกรุกผมไม่ว่าเอามาขึ้นทะเบียนให้หมด”</p>
      <p>เพื่อจะได้รู้ว่าพี่น้องอยู่ตรงไหน มีผลผลิตกี่ไร่จริงๆ แล้วเวลาซื้อขายเราจะได้รู้ว่าซื้อจากที่ไหนมา เราจะไปกันได้ถูก ส่วนหากว่าไม่ขึ้นทะเบียนเราถือว่าเป็นเกษตกรที่ไม่ได้ขึ้นทะเบียนกับรัฐเอาไว้ทีหลัง เพราะเราบอกว่าจะปลูกไม่ปลูกเราจะส่งสัญญาณให้ ถ้าทำได้อย่างนี้เราจะเริ่มมั่นคงขึ้น</p>
      <p>เพราะเราต้องทะเบียนไว้ เราจะได้รู้ปริมาณของการปลูกทั้งประเทศจริงๆ ทุกวันนี้บางทีเราต้องไปสำรวจ ไปอะไรต่างๆหากันไม่เจอ แล้วเวลาพี่น้องจะปลูกพี่น้องก็ไม่บอกใคร ล้มแล้วปลูกเลย อย่างนี้มันก็ช่วยกันไม่ได้ งั้นต้องกลับมาช่วยคุมพื้นที่ปลูก มาช่วยกันเพิ่มผลผลิตโดยไม่ต้องเพิ่มพื้นที่</p>
      <p>“การเพิ่มผลผลิตต่อไร่คือหัวใจของความมั่งคั่ง ไม่ใช่แค่ราคาปาล์ม แต่ต้นทุนต่อไรต่ำผลผลิตเพิ่มพี่น้องก็จะรวยขึ้น แล้วราคาที่มีเสถียรภาพบนการนำไปใช้ของพลังงานก็จะเป็นตัวที่รักษา และที่สำคัญที่สุดต้องช่วยกันครับ เราจะไม่ปล่อยให้น้ำมันลักลอบเข้ามา”</p>
      <p>ถ้าน้ำมันลักลอบเข้ามาไม่ได้มันถึงจะได้ผลประโยชน์เต็มเม็ดเต็มหน่วยถึงจะตกสู่ปากท้องพี่น้องเกษตรกร สิ่งที่ผมกังวลใจที่สุดคือเรื่องนี้ และผมต้องทำให้มันไม่เกิด ก็คือว่า พอมันดีปรากฎว่าผลประโยชน์ไม่ตกไปสู่พี่น้องเกษตรกร พอมันดีใช้น้ำมันมาเอามาทำบี 10 เยอะ ปรากฎว่าน้ำมันลักลอบเยอะตามอันนี้พวกเราต้องช่วยกัน</p>
      <p>“เรายอมไม่ได้ ไม่อย่างงั้น ทำเท่าไหร่กลายเป็นประเทศเพื่อนบ้านดี ตัวพี่น้องเกษตรกรยากจนเหมือนเดิม”</p>
      <p>และวันนี้ผมขอร้องจริงๆ ว่าเป็นครั้งแรกในประเทศไทยที่ปัญหาปาล์มน้ำมัน มีทางออก เรารอมานานเท่าไหร่แล้วครับที่จะมีทางออก การแก้ปัญหาราคาสินค้าเกษตรกรของประเทศไทยยากจริงๆ เพราะเราไม่เคยรักษาสมดุลย์ของคนผลิตกับความต้องการใช้ได้อย่างแท้จริง มันน่าเจ็บปวดหัวใจ</p>
      <p>สินค้าภาคเกษตรหลายตัวมันไม่ควรจะมีราคาต่ำ แต่เพราะกลไกภาคเกษตรบ้านเรามันไม่เคยไปพร้อมๆกันสักที การรอคอยของปาล์มน้ำมัน ที่ผ่านมาแก้ยังไงก็ไม่ได้ เพราะซัลพลายมันมากว่าความต้องการใช้งานปีหนึ่ง 400,000-500,000 ตันทุกปี มาครั้งนี้ปัญหานี้จะหมดไป</p>
      <p>“ผมรับปากกลับไปจะเอาไปเผาให้หมดส่วนสต็อคที่เหลือ ไปบอกว่าอย่าส่งผมไม่ได้ก็แล้วกัน ช่วยกันเอาสต็อกให้ลง ตอนนี้ กฟผ.จะไปเผาประมาณ 100,000 กว่าตัน เซ็นต์สัญญาไปแล้ว ไม่ว่าจะราคาเท่าไหร่ เผา เพื่อลดสต็อก เพื่อตั้งต้นชีวิตใหม่ เผาเพื่อรอรับการเกิดใหม่ของ บี 10 ก็แล้วกัน”</p>
      <p>หลังจากนั้นก็ลดสต็อกให้ต่ำที่สุด กระทรวงพาณิชย์ช่วยผมหน่อย มีคนตั้งข้อสังเกตุเบยอะ เขากำลังจะติดระบบมิเตอร์แทงค์ เราก็จะรู้ปริมาณสต็อก ลานเทไม่ต้องกลุ้มใจเยอะ ว่าทำไมสต็อกมันบวม เริ่มที่สต็อคก ถ้าเราคุมสต็อกให้มันต่ำที่สุด พอกระทรวงพลังงานเริ่มใช้ม.ค.63 ขอเวลาไม่เกิน 2-3 เดือน ผมทำเต็มที่ให้</p>
      <p>พอตัวเลขมันวิ่งมาที่ 50 ล้านลิตร ต่อวันเมื่อไหร่ มันควรจะเป็นจุดสมดุลย์ของพวกเราแล้ว วางแผนสต็อคไปด้วยกันอย่าให้ขาด ผมห่วงจริงๆนะครับ วางแผนให้ดีฝากทุกท่านช่วยผมนิด อย่าให้ขาด พอมาใช้พลังงานมันใช้ได้วันละ 57 ล้านลิตรเมื่อไหร่ของบี 10 เมื่อไหร่ มันกินทุกวันไม่หยุดกิน มันเหมือนคนกิน ทำสต็อกให้ดี คุมกันให้ดีตั้งแต่ต้นทางถึงปลายทาง เพื่อไม่ให้ส่วนอื่นที่ไม่ใช่พี่น้องเกษตรกรเข้ามาปน</p>
      <p>“ปีหน้าผมเชื่อว่าเราจะได้เห็นราคาที่ดีของปาล์มน้ำมัน ปีหน้าเราเห็นเสถียรภาพของราคา ทุกฝ่ายต้องช่วยกัน มาวันนี้ผมว่ายืนยีนในฐานะกระทรวงพลังงานว่าจะไม่มีการเปลี่ยนแปลงนโยบาย บี 10 เราจะยืนหยัดนโยบาย บี 10 เอาบี 10 ให้อยู่ก่อน ต่อไปจะเป็น บี 12 บี 15 ตามที่ท่านขอเรื่องเล็ก บี 10 เอาอยู่แล้วที่เหลือทำได้หมด”</p>
      <p>ทำให้ค่ายรถยนต์เขาเชื่อมั่น ตอนนี้ค่ายรถยนต์เขาเชื่อมั่นหมดแล้ว ทุกคนเอาด้วย จะมีรถยนต์ทั้งหมด 50 กว่าเปอร์เซ็นต์ ของรถยนต์ดีเซลทั้งหมด ใช้ บี 10 ได้สบายๆ แค่นี้ก็ดูดซับหมดแล้ว เรามาเริ่มช่วยกันตรงนี้ สำคัญที่สุดครับนโยบายที่ประกาศวันนี้ เป้าหมายไม่ใช่การใช้ไปเท่าไหร่ ราคายังไง</p>
      <p>แต่เป้าหมายใหญ่ที่สุด คือเป็นจุดเริ่มที่เรามีการจัดการระบบปาล์มน้ำมันของประเทศไทย และการจัดการปาล์มน้ำมันถูกจัดการทั้งระบบอย่างแท้จริง โดยที่ไม่ต้องรอกฎหมาย และสำคัญที่สุด บี 10 เป็นเพียงปลายทาง แต่เป้าหมายที่แท้จริงของ บี 10 คือความกินดีอยู่ดีของพี่น้องเกษตรกรชาวสวนปาล์มทั้งประเทศ</p>
    </article>
  </body>
</html>