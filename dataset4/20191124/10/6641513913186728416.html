<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/cete-lideri-ayvaz-korkmaz-operasyonla-yakalandi-turkiye-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-24T10:45:00+00:00"/>
    <meta property="og:title" content="Çete lideri Ayvaz Korkmaz operasyonla yakalandı"/>
    <meta property="og:description" content="Çete lideri Ayvaz Korkmaz operasyonla yakalandı | aydinlik.com.tr"/>
  </head>
  <body>
    <article>
      <h1>Çete lideri Ayvaz Korkmaz operasyonla yakalandı</h1>
      <address>
        <time datetime="2019-11-24T10:45:00+00:00">24 Nov 2019, 10:45</time>
      </address>
      <p>
        <b>1990’lı yılların sonunda işlenen birçok cinayette parmağı olan organize suç örgütü lideri Ayvaz Korkmaz, İstanbul'da düzenlenen operasyonda yakalandı.</b>
      </p>
      <p>İstanbul Organize Suçlarla Mücadele Şube Müdürlüğü ekipleri, 1990’lı yılların sonunda işlenen birçok cinayette doğrudan ya da dolaylı parmağı olan ve 'çete soruşturması' kapsamında uzun süredir aranan çıkar amaçlı suç örgütü lideri Ayvaz Korkmaz’ın İstanbul’da bir villada gizlendiğini belirledi.</p>
      <p>Uzun süredir izi sürülen Korkmaz'ın Büyükçekmece’de bir villada saklandığını belirleyen emniyet güçleri, gece yarısından sonra villanın çevresini özel harekat timleri ile kuşatarak saat 01:00 sıralarında söz konusu adrese baskın düzenledi.</p>
      <p>Operasyonda, Ayvaz Korkmaz ve villada beraberindeki 2 kişi gözaltına alındı. Gözaltına alınanlardan birinin Korkmaz’ın kızı olduğu, diğer şüphelinin ise çete liderinin en yakınındaki isimlerden çeşitli mahkemelerce aranan M.A. olduğu öğrenildi.</p>
      <p>Yakalandıktan sonra İstanbul Emniyet Müdürlüğü’nün Vatan yerleşkesinde bulunan Organize Suçlarla Mücadele Şubesi'ne getirilen Korkmaz, kızı ve adamı, poliste sorguya alındı.</p>
      <p>Kaynak: İHA</p>
      <related>
        <h4>Benzer Haberler</h4>
        <a href="https://www.aydinlik.com.tr/cete-liderinin-oglu-fatih-te-yakalandi-turkiye-ocak-2018"/>
        <a href="https://www.aydinlik.com.tr/67-kez-yakalanan-cete-reisi-yine-yakalandi-yasam-kasim-2017-1"/>
        <a href="https://www.aydinlik.com.tr/aksaray-da-sahte-diploma-ureten-cete-yakalandi-turkiye-aralik-2017"/>
        <a href="https://www.aydinlik.com.tr/turkiye/2017-subat/ekmek-cetesi-yakalandi"/>
      </related>
    </article>
  </body>
</html>