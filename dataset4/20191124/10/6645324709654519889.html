<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/healthy/vyvejdat-potrebitelska-taksa-za-deca-pri-lichnija-lekar-news_1409188.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T10:00:00+00:00"/>
    <meta property="og:title" content="Въвеждат потребителска такса за деца при личния лекар?"/>
    <meta property="og:description" content="Предложението е на Българския лекарски съюз"/>
  </head>
  <body>
    <article>
      <h1>Въвеждат потребителска такса за деца при личния лекар?</h1>
      <address><time datetime="2019-11-24T10:00:00+00:00">24 Nov 2019, 10:00</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>„Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв”. Така в ефира на „Събуди се” заместник-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите. <br/><br/><br/>„Смятам, че България е на първо място по достъп до медицинска помощ в целия ЕС. В някои държави се чака с месеци за преглед”, каза още Брънзалов. Според председателя на Националната пациентска организация д-р Станимир Хасърджиев обаче, българското здравеопазване не е достатъчно достъпно. „Броят на лекарите по цял свят тепърва ще намалява. Медиците полагат всички усилия, за да спасят някого, но не винаги имат условията това да се случва по най-добрия утвърден световен начин. Вероятно никога няма да се установи какво точно се е случило с починалото 3-годишно дете. Няма електронна система, която да отчита кога е направено дадено изследване или процедура”, поясни той.</p>
      <related>
        <a href="https://www.actualno.com/healthy/i-pacientskite-organizacii-skochiha-sreshtu-taksata-za-pregled-na-deca-news_1406495.html"/>
      </related>
      <p>„Не се учудвам, че анестезиолозите от педиатрията, в която почина 3-годишно дете са напуснали. Този натиск, който се упражнява върху лекарското съсловие, оказа влияние. Не съм съгласен с д-р Хасърджиев.</p>
    </article>
  </body>
</html>