<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247148/alegeri-prezidentiale-2019-florin-citu-astazi-facem-inca-un-pas-pentru-a-avea-aceasta-romanie-normala.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T10:23:57+00:00"/>
    <meta property="og:title" content="Alegeri prezidentiale 2019: Florin Citu: Astazi facem inca un pas pentru a avea aceasta Romanie normala"/>
    <meta property="og:description" content="Ministrul Finantelor, Florin Citu, a declarat ca duminica, in ziua celui de-al doilea tur de scrutin pentru alegerile prezidentiale, se face ''inca un pas'' pentru a avea o ''Romanie normala'', potrivit Agerpres."/>
  </head>
  <body>
    <article>
      <h1>Alegeri prezidentiale 2019: Florin Citu: Astazi facem inca un pas pentru a avea aceasta Romanie normala</h1>
      <address>
        <time datetime="2019-11-24T10:23:57+00:00">24 Nov 2019, 10:23</time>
      </address>
      <p>
        <b>Ministrul Finantelor, Florin Citu, a declarat ca duminica, in ziua celui de-al doilea tur de scrutin pentru alegerile prezidentiale, se face ''inca un pas'' pentru a avea o ''Romanie normala'', potrivit <a href="http://agerpres.ro/">Agerpres.</a></b>
      </p>
      <p>"Am votat clar pentru o Romanie normala. Astazi facem inca un pas pentru a avea aceasta Romanie normala. Am inceput cu motiunea de cenzura, investirea noului Guvern si acum incercam sa definitivam acest proces - Romania normala. Mai avem cativa pasi in anii urmatori", a spus Citu, potrivit Digi 24, dupa ce a votat la o sectie de la Scoala gimnaziala nr. 24 din Bucuresti.</p>
      <p>El a subliniat ca este foarte important ca romanii sa iasa la vot si a adaugat ca diaspora a dat un exemplu extrem de bun, votandu-se in numar foarte mare. "Este un semnal foarte bun pentru cei din tara si un semnal clar ca romanii din diaspora vor schimbare", a sustinut Citu.</p>
      <p>"Sunt sigur ca si in Romania oamenii vor iesi la vot. Procesul de vot merge foarte rapid, nu pierd mult timp, totul este facut ca la carte, deci merita, romanii merita votul. Dupa 30 de ani de la Revolutie nu mai avem nicio scuza sa nu votam astazi", a mentionat ministrul.</p>
      <p>
        <a href="https://www.wall-street.ro/articol/Politic/247162/alegeri-prezidentiale-2019-turul-doi-primele-rezultate-din-diaspora.html">Citeste si:<br/>Iohannis castiga cu peste 90% in Australia si Noua Zeelanda</a>
      </p>
      <figure>
        <img src="https://img.wall-street.ro/image_thumbs/thumbs/543/54354fa467f7132dc5b4703c2d23eb35-400x250-00-65.jpg?v=1574611117"/>
      </figure>
      <footer>Sursa foto: Agerpres</footer>
    </article>
  </body>
</html>