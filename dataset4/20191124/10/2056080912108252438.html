<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/politika/2019/11/24/3996496_polovin_milion_bulgari_ne_nameriha_svoiata_partiia/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-24T10:45:00+00:00"/>
    <meta property="og:title" content="Половин милион българи не намериха своята партия вдясно, коментира Петър Москов"/>
    <meta property="og:description" content="Като недостатък на сегашната ситуация Москов посочи, че битката срещу комунистическата държава се е превърнала в битка срещу държавността въобще."/>
  </head>
  <body>
    <article>
      <h1>Половин милион българи не намериха своята партия вдясно, коментира Петър Москов</h1>
      <address><time datetime="2019-11-24T10:45:00+00:00">24 Nov 2019, 10:45</time> by <a rel="author" href="https://www.dnevnik.bg/author/29" target="_blank">Георги Пауновски</a></address>
      <p>Близо половин милион български граждани, които са направили своя избор в дясно, на месните избори не са намерили своя политически представител. Ето това е достатъчна мотивация, за да има смислена дясна консервативна алтернатива, каза днес пред БНТ лидерът на партия КОД (Консервативна обединение на десницата) Петър Москов. Бившият зам-председател на ДСБ <a href="https://www.dnevnik.bg/politika/2019/03/27/3410622_petur_moskov_shte_pravi_partiia_kod/">основа партийният си проект в края на март</a>.</p>
      <p>В защита на сметките си, Москов посочи, че на последните избори десницата в лицето на центристката управляваща партия ГЕРБ е загубила 300 хиляди гласа в сравнение с местните избори през 2015 година. В същото време "дясната претенция за алтернатива на ГЕРБ - "Демократична България" загубили 175 хиляди гласа в сравнение с 2015 г. "За нас, когато решихме да формираме партията, имаше съмнения дали е нужна още една партия. Защото една партия е нужна не, когато едни хора няма какво да правят и са решили да се занимават с партийно строителство", поясни Москов.</p>
      <p>В отговор на въпрос, бившият здравен министър прогнозира, че управляващите ще изкарат мандата си. Като недостатък на сегашната ситуация Москов посочи, че битката срещу комунистическата държава се е превърнала в битка срещу държавността въобще.</p>
      <p>"Липсата на регулации дава свобода на чиновника и води до унищожаване на бизнеса", аргументира той нуждата от консервативна партия в страната. Москов посочи, че КОД ще се яви на парламентарните избори през 2021 г, като от представянето и зависело дали той ще остане председател на партията. Целта на формацията била да има такова присъствие в парламента, че да е непреодолим фактор за формиране на мнозинство.</p>
    </article>
  </body>
</html>