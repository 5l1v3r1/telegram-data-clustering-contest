<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807070/%D8%AE%D9%84%D9%81-%D9%88%D8%B9%D8%AF%D9%87-%DA%A9%D8%A7%D8%B1%D9%81%D8%B1%D9%85%D8%A7%DB%8C-%D9%87%D9%81%D8%AA-%D8%AA%D9%BE%D9%87-%D8%A8%D8%B1%D8%A7%DB%8C-%D9%BE%D8%B1%D8%AF%D8%A7%D8%AE%D8%AA-%D8%AD%D9%82%D9%88%D9%82-%D8%B4%D9%87%D8%B1%DB%8C%D9%88%D8%B1-%D9%85%D8%A7%D9%87-%DA%A9%D8%A7%D8%B1%DA%AF%D8%B1%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T10:55:00+00:00"/>
    <meta property="og:title" content="مدیر کل حمایت از مشاغل و بیمه بیکاری وزارت کار خبر داد خلف وعده کارفرمای هفت تپه برای پرداخت حقوق شهریور ماه کارگران"/>
    <meta property="og:description" content="یاوری مدیر کل حمایت از مشاغل و بیمه بیکاری وزارت کار اعلام کرد: متاسفانه وعده کارفرما برای پرداخت حقوق شهریور ماه کارگران حداقل در نیمه اول مهر ماه تحقق پیدا نکرد و کارگران این واحد با سه ماه مطالبات حقوقی مواجه‌اند."/>
  </head>
  <body>
    <article>
      <h1>مدیر کل حمایت از مشاغل و بیمه بیکاری وزارت کار خبر داد خلف وعده کارفرمای هفت تپه برای پرداخت حقوق شهریور ماه کارگران</h1>
      <h2>یاوری مدیر کل حمایت از مشاغل و بیمه بیکاری وزارت کار اعلام کرد: متاسفانه وعده کارفرما برای پرداخت حقوق شهریور ماه کارگران حداقل در نیمه اول مهر ماه تحقق پیدا نکرد و کارگران این واحد با سه ماه مطالبات حقوقی مواجه‌اند.</h2>
      <address>
        <time datetime="2019-11-24T10:55:00+00:00">24 Nov 2019, 10:55</time>
      </address>
      <p>به گزارش گروه اقتصادی خبرگزاری دانشجو، کریم یاوری مدیر کل حمایت از مشاغل و بیمه بیکاری وزارت تعاون، کار و رفاه اجتماعی اعلام کرد: متاسفانه وعده کارفرما برای پرداخت حقوق شهریورماه کارگران حداقل در نیمه اول مهرماه تحقق پیدا نکرد و کارگران واحد موصوف با سه ماه مطالبات حقوقی مواجه‌اند.<br/><br/>به گفته وی، مدیر عامل شرکت کشت و صنعت نیشکر هفت تپه طی نامه ای، بنگاه مذکور را از تاریخ ۲۹ آبان ۹۸ تعطیل اعلام کرده که این نامه اثرات منفی بر روحیه کارگران گذاشته و استدلالی ندارد.<br/><br/>یاوری این را هم گفت: به کارفرمای شرکت کشت و صنعت نیشکر هفت تپه موکداً توصیه می‌کنم، ضمن لغو فوری نامه مذکور در اسرع وقت مبادرت به پرداخت مطالبات قانونی کارگران نماید.<br/><br/>به گفته یاوری، اداره امور کارگاه‌های بزرگ، با تشریک مساعی با کارگران به ویژه نمایندگان قانونی آنان قطعاً روند بهبود پیدا خواهند کرد.<br/><br/>مدیر کل حمایت از مشاغل و بیمه بیکاری وزارت کار افزود: بنابر این لازم است کارفرما به جای تعطیلی کارگاه در پی حل مشکل با مشارکت کارگران برآید که قطعاً امور واحد و مشکلات با هم فکری و مشارکت کارگران بر آید که قطعاً امور واحد و مشکلات با هم فکری و مشارکت کارفرما و کارگر در کارگاه بهبود یافته و مشکلات مرتفع می‌شود.<br/><br/>یاوری این را هم گفت:، چون بنگاه از طریق سازمان خصوصی سازی واگذار شده و یک طرف قرارداد است، لازم است، به فوریت مطابق با قرارداد نحوه واگذاری و از آنجا که در قرارداد واگذاری احتمالا پرداخت مطالبات کارگران پیش بینی شده سریعاً مداخله و در حل مشکل پیگیری نماید.<br/><br/>یاوری تاکید کرد: اعتراض کارگران هفت تپه صنفی و صرفاً برای تامین مطالبات معوق است. نامه کارفرما برای تعطیلی کارگاه قطعاً زیان‌های جبران ناپذیری را متوجه شرکت و کارگران و کارفرما می‌نماید.</p>
    </article>
  </body>
</html>