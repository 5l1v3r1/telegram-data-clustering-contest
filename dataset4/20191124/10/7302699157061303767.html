<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112655"/>
    <meta property="og:site_name" content="MGR Online"/>
    <meta property="article:published_time" content="2019-11-24T10:49:00+00:00"/>
    <meta property="og:title" content="“นิชิโนะ” รับไม่ปลื้มเจ้าภาพดูแลสุดห่วย -​ ภูมิใจคุม “ช้างศึก” ลุยซีเกมส์"/>
    <meta property="og:description" content="วันที่ 24 ธันวาคม 2562 เวลา 11.30 น. ตามเวลาประเทศไทย ที่ห้องคอลเรกิดอร์ บี โรงแรมเซ็นจูรี่ ปาร์ค เมืองมะนิลา ประเทศฟิลิปปินส์ ฝ่ายจัดการแข่งขันฟุตบอลซีเกมส์ จัดงานแถลงข่าวความพร้อมก่อนแข่งขันฟุตบอลในมหกรรมกีฬาซีเกมส์ ครั้งที่ 30"/>
  </head>
  <body>
    <article>
      <h1>“นิชิโนะ” รับไม่ปลื้มเจ้าภาพดูแลสุดห่วย -​ ภูมิใจคุม “ช้างศึก” ลุยซีเกมส์</h1>
      <address><time datetime="2019-11-24T10:49:00+00:00">24 Nov 2019, 10:49</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011654401.JPEG"/>
      </figure>
      <p>วันที่ 24 พฤศจิกายน 2562 เวลา 11.30 น.ตามเวลาประเทศไทย ที่ห้องคอลเรกิดอร์ บี โรงแรมเซ็นจูรี ปาร์ค เมืองมะนิลา ประเทศฟิลิปปินส์ ฝ่ายจัดการแข่งขันฟุตบอลซีเกมส์ จัดงานแถลงข่าวความพร้อมก่อนแข่งขันฟุตบอลในมหกรรมกีฬาซีเกมส์ ครั้งที่ 30 <br/><br/>โดย อากิระ นิชิโนะ กุนซือทีมชาติไทย ร่วมแถลงข่าว พร้อมด้วยหัวหน้าโค้ชทั้ง 5 ชาติในกลุ่มบี ประกอบด้วย ไทย, อินโดนีเซีย, เวียดนาม, ลาว, บรูไน, สิงคโปร์ ก่อนฟุตบอลชายซีเกมส์ ครั้งที่ 30 จะเปิดฉากวันพรุ่งนี้<br/><br/>นิชิโนะกล่าวว่า “หลังจากที่มาถึง​ฟิลิปปินส์​คืนแรก​ไม่ค่อยโอเค​ นอกจากสนามซ้อมที่ค่อนข้างไกลใช้เวลาเดินทาง​ 2​ ชั่วโมง​ ยังรวมถึงเรื่องอาหารการกินที่ไม่ค่อยเวิร์กเท่าไหร่สำหรับนักกีฬา​ แต่ต้องผ่านไปให้ได้ ไม่อยากเอาจุดเล็กจุดน้อย​มาเป็นข้ออ้าง”<br/><br/>“ผมรู้สึกภูมิใจมาแข่งรายการนี้เป็นครั้งแรก ยอมรับว่าคู่แข่งหนักในกลุ่มนี้ไม่ง่าย แต่จะทำหน้าที่อย่างดีที่สุด”<br/><br/>สำหรับรายการนี้ทีมอินโดนีเซีย ใช้ผู้เล่นอายุเกิน 2 คน คือ อิวาน ดิมาส และซัลฟิอินดี้ สองมิดฟิลด์วัย 24 ปีจากทีมชุดใหญ่ติดทีมมาด้วย<br/><br/>โดยทีมชาติไทยจะลงแข่งขันนัดแรกพบอินโดนีเซีย วันที่ 26 พฤศจิกายน 62 เวลา 15.00 น. (ตามเวลาประเทศไทย) สนามรีซัลเมโมเรียล เมืองมะนิลา ประเทศฟิลิปปินส์</p>
    </article>
  </body>
</html>