<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549606.html/%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7-%D9%81%D8%B1%D8%AF%D8%A7-%D8%AF%D8%B1-%D8%AC%D9%84%D8%B3%D9%87-%D8%B9%D9%84%D9%86%DB%8C-%D9%85%D8%AC%D9%84%D8%B3-%D8%A8%D8%B1%D8%B1%D8%B3%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T10:32:00+00:00"/>
    <meta property="og:title" content="قیمت کالاها فردا در جلسه علنی مجلس بررسی می‌شود"/>
    <meta property="og:description" content="رئیس مجلس گفت: کمیسیون‌های تخصصی مجلس به منظور نظارت بر قیمت کالاها جلسه تشکیل داده‌اند و فردا نیز مجلس با حضور مسئولان دولتی این موضوع را پیگیری می‌کند."/>
  </head>
  <body>
    <article>
      <h1>قیمت کالاها فردا در جلسه علنی مجلس بررسی می‌شود</h1>
      <h2>رئیس مجلس:</h2>
      <address>
        <time datetime="2019-11-24T10:32:00+00:00">24 Nov 2019, 10:32</time>
      </address>
      <p>رئیس مجلس گفت: کمیسیون‌های تخصصی مجلس به منظور نظارت بر قیمت کالاها جلسه تشکیل داده‌اند و فردا نیز مجلس با حضور مسئولان دولتی این موضوع را پیگیری می‌کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ نادر قاضی پور نماینده مردم ارومیه در مجلس شورای اسلامی در تذکری شفاهی در نشست علنی امروز پارلمان خطاب به رئیس مجلس اظهار داشت: شما تاکید کرده بودید که به دنبال افزایش قیمت بنزین نباید قیمت کالاهای مصرفی کارگران و مستضعفان جامعه افزایش یابد؛ دولت باید از خواب بیدار شود.</p>
      <p>  وی افزود: قیمت تمام اجناس مورد استفاده مستضعفان افزایش یافته است، این موضوع باید با جدیت پیگیری شود.   رئیس مجلس شورای اسلامی در پاسخ به وی بیان کرد: کمیسیون‌های تخصصی مجلس به منظور نظارت بر قیمت کالاها جلسه تشکیل داده‌اند و فردا نیز مجلس با حضور مسئولان دولتی این موضوع را پیگیری می‌کند.   انتهای پیام/</p>
    </article>
  </body>
</html>