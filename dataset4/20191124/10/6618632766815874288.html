<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/call_of_duty_mobile_megerkezett_a_zombi_mod.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-24T10:30:00+00:00"/>
    <meta property="og:title" content="Call of Duty Mobile - Megérkezett a zombi mód"/>
    <meta property="og:description" content="A béta tesztelés után végre elérhető a közönségkedvenc mód, valamint megkaptuk végre ismét a kontroller támogatást."/>
  </head>
  <body>
    <article>
      <h1>Call of Duty Mobile - Megérkezett a zombi mód</h1>
      <address><time datetime="2019-11-24T10:30:00+00:00">24 Nov 2019, 10:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>Hir﻿det﻿és﻿</h3>
      <figure>
        <a href="https://track.adform.net/C/?bn=33679635;C=0">
          <img src="https://track.adform.net/adfserve/?bn=33679635;srctype=4;ord=[timestamp]"/>
        </a>
      </figure>
      <p><a href="https://gamepod.hu/hir/call_of_duty_mobile_kozel_150_millioan_probaltak_m.html">A hónap elején mi is írtunk róla,</a> hogy töretlen népszerűségnek örvend a <b>Call of Duty Mobile,</b> hiszen eddig több mint 150 millióan próbálták ki a játékot, amellyel napi szinten is millióan játszanak. Alig pár nap múlva érkezik az új szezon (November 25-től), de már előtt megkaptuk az eddigi legnagyobb frissítést, amelyben többek között ott van a Zombi mód is, amelyet eddig csak a béta tesztelők próbálhattak ki, mostantól azonban minden felhasználónak elérhető lett a játék menüjéből.</p>
      <figure>
        <iframe src="https://www.youtube.com/embed/TA-AOcE5HW0" width="640" height="360" data-service="Youtube" scrolling="no"/>
        <figcaption>A korábban már látott zombi gameplay</figcaption>
      </figure>
      <p>Az alapjáték, valamint a Battle Royale mód is számos módosításon esett át, érdemes lehet megnézni a <a href="https://charlieintel.com/call-of-duty-mobile-november-23-update-zombies-controller-support/58085/">teljes patch leírást,</a> amelyből kiderül, hogy többek között új pályákkal is gazdagabbak lettek a mobilos felhasználók. Mindemellett extra jó hír, hogy ismét elérhető a kontroller támogatás (Premierkor is megkaptuk, de kivették a készítők), így akár Xbox One, vagy Dualshock 4 kontrollerrel is csatába vonulhatunk.</p>
    </article>
  </body>
</html>