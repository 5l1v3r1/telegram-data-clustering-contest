<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145833/%D9%88%D8%A7%DA%A9%D9%86%D8%B4-%D8%B3%D8%AE%D9%86%DA%AF%D9%88%DB%8C-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A8%D9%87-%D8%A7%D8%AA%D9%87%D8%A7%D9%85%D8%A7%D8%AA-%D8%B6%D8%AF%D8%A7%DB%8C%D8%B1%D8%A7%D9%86%DB%8C-%D9%86%D8%B4%D8%B3%D8%AA-%D9%85%D9%86%D8%A7%D9%85%D9%87"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T10:36:30+00:00"/>
    <meta property="og:title" content="واکنش سخنگوی وزارت خارجه به اتهامات ضدایرانی نشست منامه"/>
    <meta property="og:description" content="به گزارش حوزه سیاست خارجی خبرگزاری تسنیم، سید عباس موسوی سخنگوی وزارت امور خارجه جمهوری اسلامی ایران در واکنش به اظهارات بی اساس و اتهامات واهی مطرح شده از سوی برخی شرکت کنندگان در اجلاس گفتگوی منامه در بحرین، ضمن بی ارزش خواندن این اظهارات، اتهامات وارده به کشورمان را مردود خواند."/>
  </head>
  <body>
    <article>
      <h1>واکنش سخنگوی وزارت خارجه به اتهامات ضدایرانی نشست منامه</h1>
      <h2>سخنگوی وزارت خارجه به اظهارات ضدایرانی و اتهامات واهی مطرح شده در کنفرانس منامه در بحرین واکنش نشان داد.</h2>
      <address>
        <time datetime="2019-11-24T10:36:30+00:00">24 Nov 2019, 10:36</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/03/20/1398032012183571717620724.jpg"/>
      </figure>
      <p>
        <a href="https://www.tasnimnews.com/fa/service/8/%D8%A8%DB%8C%D9%86-%D8%A7%D9%84%D9%85%D9%84%D9%84">- اخبار بین الملل -</a>
      </p>
      <p>به گزارش حوزه سیاست خارجی <a href="https://www.tasnimnews.com/">خبرگزاری تسنیم</a>، سید عباس موسوی سخنگوی وزارت امور خارجه جمهوری اسلامی ایران در واکنش به اظهارات بی اساس و اتهامات واهی مطرح شده از سوی برخی شرکت کنندگان در اجلاس گفتگوی منامه در بحرین، ضمن بی ارزش خواندن این اظهارات، اتهامات وارده به کشورمان را مردود خواند.</p>
      <p>سخنگوی وزارت امور خارجه تصریح کرد: کشورهایی که خود مولّد و مروّج تروریسم و افراط گرایی بوده و با زیر پا گذاشتن اصل حسن همجواری، در امور داخلی دیگران مداخله نموده و امنیت منطقه را به واسطه جلب نیروهای بیگانه تضعیف کرده‌اند، نمی‌توانند با فرافکنی مشکلات خودساخته را به جمهوری اسلامی ایران نسبت دهند.</p>
      <p>موسوی خاطر نشان ساخت: تجاوز نظامی به یمن به رهبری عربستان سعودی و به خاک و خون کشیدن ده‌ها هزار نفر از زنان و کودکان بی گناه و نابود کردن همه زیرساخت‌های آن کشور و توسل به رفتارهای استعماری در تلاش برای سرنگونی حکومت‌های مشروع و روی کار آوردن رژیم‌های تحت حمایت از حافظه تاریخی افکار عمومی منطقه و جهان پاک نخواهد شد.</p>
      <p>سخنگوی وزارت امور خارجه در پایان این کشورها را به کنار گذاشتن توهّم و پذیرش واقعیت‌ها و گفتگو و همکاری جمعی برای تامین ثبات، امنیت و پیشرفت منطقه فراخواند.</p>
      <p>
        <a href="http://tn.ai/2144103">سخنگوی وزارت خارجه: پامپئو خود را از تفکرات قرن هجدهمی رها کند</a>
        <a href="http://tn.ai/2142688">سخنگوی وزارت خارجه: مقامات آمریکا در جایگاهی نیستند که برای مردم ایران دلسوزی کنند</a>
        <a href="http://tn.ai/2142167">واکنش سخنگوی وزارت خارجه به حمایت آمریکا از آشوب در ایران</a>
      </p>
      <p>انتهای پیام/</p>
    </article>
  </body>
</html>