<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743376"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T10:52:00+00:00"/>
    <meta property="og:title" content="มท.2 ลงพื้นที่กระบี่ กำชับดูแลนทท.ช่วงไฮซีซั่น"/>
    <meta property="og:description" content="มท.2ลงพื้นที่ท่องเที่ยวมอบนโยบายเตรียมความพร้อมการช่วยเหลืออุบัติภัยทางทะเล -ทางถนน และช่วงไฮซีซั่นแก่เจ้าหน้าที่ผู้ปฏิบัติงานด้านสร้างความมั่นใจให้นักท่องเที่ยว"/>
  </head>
  <body>
    <article>
      <h1>มท.2 ลงพื้นที่กระบี่ กำชับดูแลนทท.ช่วงไฮซีซั่น</h1>
      <address>
        <time datetime="2019-11-24T10:52:00+00:00">24 Nov 2019, 10:52</time>
      </address>
      <p>
        <b>มท.2ลงพื้นที่ท่องเที่ยวมอบนโยบายเตรียมความพร้อมการช่วยเหลืออุบัติภัยทางทะเล -ทางถนน และช่วงไฮซีซั่นแก่เจ้าหน้าที่ผู้ปฏิบัติงานด้านสร้างความมั่นใจให้นักท่องเที่ยว</b>
      </p>
      <p>เมื่อวันที่ 24 พ.ย. เวลา 16.30 น. นายนิพนธ์ บุญญามณี รมช.มหาดไทย เดินทางไปมอบนโยบายให้กับหน่วยงาน และอาสาสมัครด้านการช่วยเหลืออุบัติภัยทางทะเล ทางถนน และช่วงไฮซีซั่นของจ.กระบี่ ณ บริเวณที่ทำการอุทยานแห่งชาติหาดนพรัตน์ธารา ต.อ่าวนาง อ.เมือง จ.กระบี่ โดยมีพ.ต.ท.มล.กิติบดี ประวิตร ผวจ.กระบี่ หัวหน้าอุทยานแห่งชาติหาดนพรัตน์ธารา หน่วยอาสาสมัคร และเจ้าหน้าที่ผู้ปฏิบัติงานเข้าร่วมรับมอบนโยบาย โดยผวจ.กระบี่ได้กล่าวรายงานถึงการเตรียมความพร้อม ด้านการป้องกันและช่วยเหลือด้านอุบัติภัยทางทะเล</p>
      <figure>
        <img src="https://www.dailynews.co.th/admin/upload/20191124/news_xCyRYoTdLF180308_533.jpg?v=20191125061?v=4390"/>
      </figure>
      <figure>
        <img src="https://www.dailynews.co.th/admin/upload/20191124/news_SpHNTRXtmr180308_533.jpg?v=20191125061?v=2851"/>
      </figure>
      <p>นายนิพนธ์ กล่าวให้กำลังใจ และมอบนโยบายเจ้าหน้าที่ผู้ปฏิบัติงาน ตอนหนึ่งว่า การที่จะให้เจ้าหน้าที่ผู้ปฏิบัติงานมีความพร้อม นั่นคือการอบรมให้ความรู้ ดูแลและแก้ไข ทั้งในเรื่องของวินัย และภัยสาธารณะต่างๆ โดยเฉพาะเข้าสู่ฤดูการท่องเที่ยวของจ.กระบี่ จะเป็นการสร้างความมั่นใจให้กับคนที่มาเที่ยวจ.กระบี่ ไม่ว่าชาวไทยหรือชาวต่างชาติ และยังเป็นการส่งเสริมการท่องเที่ยวของจังหวัดอีกทางหนึ่ง ผู้ปฏิบัติงานทุกคนจึงต้องมีความพร้อมอยู่เสมอในการที่จะดูแล และคอยช่วยเหลือนักท่องเที่ยว</p>
      <figure>
        <img src="https://www.dailynews.co.th/admin/upload/20191124/news_EmFiUacmeu180309_533.jpg?v=20191125061?v=4605"/>
      </figure>
      <figure>
        <img src="https://www.dailynews.co.th/admin/upload/20191124/news_dyfedtKaDd180309_533.jpg?v=20191125061?v=2038"/>
      </figure>
      <p>จากนั้นรมช.มหาดไทย ยังได้รับชมการสาธิตการซ้อม ให้ความช่วยเหลือนักท่องเที่ยวทางทะเล ในกรณีเกิดอุบัติภัยทางทะเล บริเวณหน้าหาดที่ทำการอุทยานแห่งชาติหาดนพรัตน์ธารา ต.อ่าวนาง จ.กระบี่.</p>
      <figure>
        <img src="https://www.dailynews.co.th/admin/upload/20191124/news_WUQkzpJonr180310_533.jpg?v=20191125061?v=1925"/>
      </figure>
      <figure>
        <img src="https://www.dailynews.co.th/admin/upload/20191124/news_XMyGzHOysT180310_533.jpg?v=20191125061?v=8184"/>
      </figure>
      <figure>
        <img src="https://www.dailynews.co.th/admin/upload/20191124/news_rMkPsGGcsO180311_533.jpg?v=20191125061?v=2047"/>
      </figure>
      <p> </p>
    </article>
  </body>
</html>