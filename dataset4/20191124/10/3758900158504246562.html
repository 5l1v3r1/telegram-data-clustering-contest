<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/raporty/raport-tokarczuk-z-literackim-noblem/fakty/news-internetowy-kalkulator-ksiazek-olgi-tokarczuk-jak-dziala,nId,3352229"/>
    <meta property="og:site_name" content="RMF24"/>
    <meta property="article:published_time" content="2019-11-24T10:53:45+00:00"/>
    <meta property="og:title" content="Internetowy kalkulator książek Olgi Tokarczuk. Jak działa?"/>
    <meta property="og:description" content="Jak długo, w określonym czasie i tempie, zajmie czytanie książek Olgi Tokarczuk - pokazuje specjalny, internetowy kalkulator. Działający online licznik stworzył krakowski startup. 10 grudnia w Sztokholmie pisarka odbierze nagrodę Nobla."/>
  </head>
  <body>
    <article>
      <h1>Internetowy kalkulator książek Olgi Tokarczuk. Jak działa?</h1>
      <address><time datetime="2019-11-24T10:53:45+00:00">24 Nov 2019, 10:53</time> by <a rel="author" href="https://www.rmf24.pl/tylko-w-rmf24/urszula-gwiazda" target="_blank">Urszula Gwiazda</a></address>
      <p>
        <b>Jak długo, w określonym czasie i tempie, zajmie czytanie książek Olgi Tokarczuk - pokazuje specjalny, internetowy kalkulator. Działający online licznik stworzył krakowski startup. 10 grudnia w Sztokholmie pisarka odbierze nagrodę Nobla.</b>
      </p>
      <figure>
        <img src="https://i.iplsc.com/olga-tokarczuk-podczas-spotkania-z-czytelnikami/0009EQQEO0XS7I3V-C123-F4.png"/>
        <figcaption>Olga Tokarczuk podczas spotkania z czytelnikami<cite>/ Jacek Bednarczyk /PAP</cite></figcaption>
      </figure>
      <p>"Kalkulator jest przeznaczony dla wszystkich miłośników książek. Niezależnie od tego, czy ktoś już czytał książki Olgi Tokarczuk, czy dopiero zamierza się zapoznać się z jej twórczością. Nasz kalkulator bowiem nie tylko proponuje najlepszą kolejność przeczytania książek noblistki, ale potrafi też ułożyć plan na ferie świąteczne" - czytamy na stronie internetowej krakowskiego startupu.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=dwA70IM7FNmk47LrlJupcrbu.tNkdbstj1DObMdDUzj.H7/url=http%3A%2F%2Fwww.rmf24.pl%2Fkultura%2Fnews-olga-tokarczuk-w-rmf-fm-wiem-ze-pisze-fajne-ksiazki-ale-nie-%2CnId%2C3270995%3Fparametr%3Dembed_tyt_zdj_lead">Olga Tokarczuk w RMF FM: Wiem, że piszę fajne książki. Ale nie myślałam o sobie jak o noblistce</a>
      </p>
      <figure>
        <img src="https://i.iplsc.com/olga-tokarczuk-w-rmf-fm-wiem-ze-pisze-fajne-ksiazki-ale-nie-/0009AG48SCDSX9K2-C125.jpg"/>
      </figure>
      <p>Licznik pokazuje np. że w siedem dni osoba, która ma mało czasu i czyta w normalnym tempie przez trzy godziny dziennie, pozna treść trzech książek ("Prawiek i inne czasy" - 284 strony, "Profesor Andrews w Warszawie" - 80 stron, "Opowiadania bizarne" - 254 strony) wyselekcjonowanych w kolejności "według ocen, od najlepszej". Z kolei osoba, która ma dużo czasu, czyta szybko, i dziennie wygospodaruje ok. 6 godzin na czytanie, może w niecałe dwa tygodnie przeczytać 16 różnych objętościowo książek.</p>
      <p>
        <a href="https://www.omnicalculator.com/everyday-life/olga-tokarczuk">
          <u>
            <b>TU ZNAJDZIESZ KALKULATOR</b>
          </u>
        </a>
      </p>
      <h4>Nobel dla Tokarczuk</h4>
      <p><a href="https://www.rmf24.pl/raporty/raport-tokarczuk-z-literackim-noblem/fakty/news-olga-tokarczuk-dedykuje-te-nagrode-polakom,nId,3270904?parametr=embed_tyt"><u><b>10 października Szwedzka Akademia poinformowała, że Olga Tokarczuk została laureatką literackiego Nobla za rok 2018. </b></u></a>To pierwszy literacki Nobel dla Polaka od czasu, gdy w 1996 r. otrzymała go Wisława Szymborska. Jak podała Szwedzka Akademia, Tokarczuk otrzymała nagrodę "za wyobraźnię narracyjną, która z encyklopedyczną pasją prezentuje przekraczanie granic jako formę życia". Oficjalne wręczenie nagrody nastąpi 10 grudnia w Sztokholmie.<br/><br/>Tokarczuk jest autorką m.in.: "Podróży ludzi Księgi", ""Prawieku i innych czasów", "Gry na wielu bębenkach", "Prowadź swój pług przez kości umarłych", "Ksiąg Jakubowych" oraz "Biegunów", za którą w 2018 r. otrzymała międzynarodową Nagrodę Bookera.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNowThisNews%2Fvideos%2F2648237128569676%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>