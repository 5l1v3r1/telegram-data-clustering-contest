<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/kumla-kommun-skicka-med-vattenflaskor-till-skolan"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T10:06:54+00:00"/>
    <meta property="og:title" content="Kumla kommun: Skicka med vattenflaskor till skolan"/>
    <meta property="og:description" content="Kravet att koka dricksvattnet i Kumla och Hallsberg finns kvar. Inför morgondagen uppmanar nu Kumla kommun att eleverna får med sig vattenflaskor hemifrån."/>
  </head>
  <body>
    <article>
      <h1>Kumla kommun: Skicka med vattenflaskor till skolan</h1>
      <address><time datetime="2019-11-24T10:06:54+00:00">24 Nov 2019, 10:06</time> by <a rel="author">Louise Gustavsson</a></address>
      <p>
        <b>Kravet att koka dricksvattnet i Kumla och Hallsberg finns kvar. Inför morgondagen uppmanar nu Kumla kommun att eleverna får med sig vattenflaskor hemifrån.</b>
      </p>
      <p>Sedan i torsdags har boende i kommunerna Kumla och Hallsberg behövt koka sitt dricksvatten. Det efter att e.coli-bakterier upptäckts i vattenprover.</p>
      <p>I dag uppmanar Kumla kommun föräldrar att skicka med sina barn vattenflaskor till skolan imorgon. De skriver på sin hemsida att personalen på skolorna, förskolorna, boendena och i köken gjort ett fantastiskt jobb, men att de skulle uppskatta den hjälpen.</p>
      <p>”<i>Vi kommer att servera dryck till måltider men om ditt barn skulle vilja ha dryck utöver det önskar vi er hjälp.</i>”</p>
      <p>Både i Kumla och Hallsberg kommer provtagningarna att fortsätta i dag. Kokningskravet gäller tills vidare.</p>
      <related>
        <h4>Relaterat</h4>
        <a href="https://www.svt.se/nyheter/lokalt/orebro/sa-ska-du-gora-nar-vattnet-maste-kokas-1"/>
        <a href="https://www.svt.se/nyheter/lokalt/orebro/alla-i-hallsberg-och-kumla-ombeds-koka-vattnet-e-coli-bakterier-i-dricksvattnet"/>
      </related>
    </article>
  </body>
</html>