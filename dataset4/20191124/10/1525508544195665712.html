<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779606/%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B2%D8%B1%D9%86%D8%AF%DB%8C-%D8%A7%D8%B2-%DB%8C%D8%A7%D8%B1%D8%A7%D9%86-%D9%88%D9%81%D8%A7%D8%AF%D8%A7%D8%B1-%D8%AD%D8%B6%D8%B1%D8%AA-%D8%A7%D9%85%D8%A7%D9%85-%D8%B1%D9%87-%D8%A8%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T10:18:02+00:00"/>
    <meta property="og:title" content="پیام تسلیت آیت الله رشاد در پی درگذشت آیت الله میرمحمدی؛ آیت الله میرمحمدی زرندی از یاران وفادار حضرت امام(ره) بود"/>
    <meta property="og:description" content="در پیام تسلیت آیت الله رشاد آمده است: آیت الله میرمحمدی عمر خویش را در حمایت از انقلاب و نظام اسلامی خدمت در قوه‌ قضائیه و مجلس خبرگان و تلاش در ترویج معارف قرآنی و اهل بیت (ع) سپری کرد."/>
  </head>
  <body>
    <article>
      <h1>پیام تسلیت آیت الله رشاد در پی درگذشت آیت الله میرمحمدی؛ آیت الله میرمحمدی زرندی از یاران وفادار حضرت امام(ره) بود</h1>
      <address>
        <time datetime="2019-11-24T10:18:02+00:00">24 Nov 2019, 10:18</time>
      </address>
      <p>به گزارش <a href="https://www.mehrnews.com/">خبرگزاری مهر</a>، در پی ارتحال فقیه قرآن‌پژوه و یار صادق انقلاب، آیت‌الله حاج سیدابوالفضل میرمحمدی زرندی (قدّه)، پیام تسلیتی از سوی آیت‌الله علی‌اکبر رشاد، ریاست شورای حوزه‌های علمیه استان تهران و مؤسس و رییس پژوهشگاه فرهنگ و اندیشه اسلامی صادر شد.</p>
      <p>آیت‌الله رشاد در این پیام تاکید کرده است که این روحانی وارسته، همه­‌ عمر پربرکت خویش را در حمایت صادقانه از انقلاب و نظام اسلامی، خدمت در قوه‌ قضائیه و عضویت در مجلس خبرگان رهبری و تلاش علمی در تبیین و ترویج معارف قرآنی و اهل بیت (سلام الله علیهم) سپری کرد.</p>
      <p>متن این پیام به شرح زیر است:</p>
      <p>بسم الله الرّحمن الرّحیم.</p>
      <p>إنّا لِلّه و إنّا إلیه راجعون</p>
      <p>زعیم حکیم امت و رهبر معظّم انقلاب اسلامی</p>
      <p>حضرت آیت‌الله العظمی خامنه­‌ای (دام ظلکم الوارف)</p>
      <p>خبر ارتحال فقیه قرآن‌پژوه و یار صادق انقلاب، آیت‌الله حاج سیدابوالفضل میرمحمدی زرندی (قدس الله رمسه)، مایه‌ تاسف و تاثر گردید. آن روحانی وارسته که از یاران دیرین و وفادار حضرت امام خمینی(قدّه) بشمار می‌­رفت، همه‌­ عمر پربرکت خویش را در حمایت صادقانه از انقلاب و نظام اسلامی، خدمت در قوه‌ قضائیه و عضویت در مجلس خبرگان رهبری و تلاش علمی در تبیین و ترویج معارف قرآنی و تعالیم اهل بیت (سلام الله علیهم) سپری کرد: «<a href="http://tadabbor.org/?page=quran&amp;SID=13&amp;AID=29">الَّذینَ آمَنُوا وَ عَمِلُوا الصَّالِحاتِ طُوبی‏ لَهُمْ وَ حُسْنُ مَآبٍ</a>»</p>
      <p>آن عالم عامل عظیم ‌الشان، حقّا از سرمایه‌های معنوی و فرهنگی کشور قلمداد می‌­شد و فقدانش خلأ جبران‌­ناپذیری را در شؤون دینی و علمی پدید آورد.</p>
      <p>بنده­‌ کمترین، از سوی خود و حوزه‌ علمیه استان تهران، این ضایعه‌ مولمه را، به محضر مبارک حضرت بقیّه‌الله (ارواحنا له الفداء) و حضور باهرالنور آن رهبر فرزانه، دیگر مراجع عظام (دام ظلهم)، حوزه‌های علمیه‌، ارادتمندان و فرزندان مکرم آن مرحوم تسلیت عرض کرده، از بارگاه بلند باری برای او رفعت رتبت و قرار در جوار الهی، و برای وابستگان و دلبستگان آن مرحوم صبر و اجر مسئلت می­‌کنم.</p>
      <p>                                       اقلّ الطلبه</p>
      <p>                                      علی‌اکبر رشـاد</p>
      <p>                                سوم آذر ۹۸ / ۲۶ربیع الاول ۱۴۴۱</p>
    </article>
  </body>
</html>