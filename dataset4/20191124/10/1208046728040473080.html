<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/cl-barcelona-tog-sin-attonde-raka-vinst/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-24T10:54:02+00:00"/>
    <meta property="og:title" content="CL: Barcelona tog sin åttonde raka vinst"/>
    <meta property="og:description" content="Igår drabbades Barcelona och Flensburg samman igen, efter Barcelonas sjumålsvinst i det senaste mötet för tre veckor sedan. Spanjorerna blev slutligen laget som fick med sig vinsten även denna gången, det efter en stark andra halvlek. Barça inledde den första halvleken bra, och hann dra iväg till en fyramålsledning innan gästande Flensburg vaknade till. När […]"/>
  </head>
  <body>
    <article>
      <h1>CL: Barcelona tog sin åttonde raka vinst</h1>
      <address><time datetime="2019-11-24T10:54:02+00:00">24 Nov 2019, 10:54</time> by <a rel="author" href="https://handbollskanalen.se/author/ella-alvin/" target="_blank">Ella Alvin</a></address>
      <p>
        <b>Igår drabbades Barcelona och Flensburg samman igen, efter Barcelonas sjumålsvinst i det senaste mötet för tre veckor sedan. Spanjorerna blev slutligen laget som fick med sig vinsten även denna gången, det efter en stark andra halvlek.</b>
      </p>
      <p>Barça inledde den första halvleken bra, och hann dra iväg till en fyramålsledning innan gästande Flensburg vaknade till. När tyskarna väl fått ordning på spelet så lyckades Barcelona inte hålla kvar den ledning de skaffat sig, och tack vare framförallt Goeran Johannessen och Marius Steinhauser hade Flensburg kvitterat lagom till halvtidsvilan.</p>
      <p>
        <b>Halvtidsresultat 15-15</b>
      </p>
      <p>Under den andra halvleken upprepades samma historia som i den första. Tack vare ett par viktiga räddningar av Barças Gonzalo Perez de Vargas drog spanjorerna iväg på nytt, och denna gången lyckades de hålla kvar den ledning ska skaffat sig.</p>
      <p>Tempot hölls högt genom hela den andra halvleken, och Barcelona var som mest uppe i en sexmålsledning i mitten av halvleken. Matchen slutade tillslut i en 31-27-vinst för spanjorerna, som i och med sin åttonde raka vinst behåller sin plats i toppen av A-gruppen.</p>
      <p>Svenska Simon Jeppsson och Jim Gottfridsson gjorde två respektive ett mål för sitt Flensburg under kvällen. Flensburg, som förlorade sin fjärde raka match och nu ligger på en femteplats i gruppen.</p>
      <p>
        <b>Barça – SG Flensburg-Handewitt 31-27 (15-15)</b>
      </p>
      <p>
        <b>
          <a href="http://www.ehfcl.com/en/men/standings">Tabell &gt;&gt;</a>
          <br/>
          <a href="http://www.ehfcl.com/en/men/matches/202011020102034/Barca_vs_SG_Flensburg-Handewitt">Matchinformation&gt;&gt;</a>
        </b>
      </p>
    </article>
  </body>
</html>