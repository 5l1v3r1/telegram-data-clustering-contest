<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/leggero-miglioramento-del-meteo-sorvegliato-speciale-monticano-219822"/>
    <meta property="og:site_name" content="Oggi Treviso"/>
    <meta property="article:published_time" content="2019-11-24T10:45:41+00:00"/>
    <meta property="og:title" content="Leggero miglioramento del meteo, sorvegliato speciale: il Monticano"/>
    <meta property="og:description" content="ODERZO -  La situazione metereologica in Veneto è in lievo miglioramento ma continuano a preoccupare i livelli di soglia dei fiumi."/>
  </head>
  <body>
    <article>
      <h1>Leggero miglioramento del meteo, sorvegliato speciale: il Monticano</h1>
      <h2>In repentino aumento dalla mezzanotte i livelli del Monticano a Oderzo, Fontanelle e Vazzola</h2>
      <address>
        <time datetime="2019-11-24T10:45:41+00:00">24 Nov 2019, 10:45</time>
      </address>
      <p><b>ODERZO - </b> La situazione metereologica in Veneto è <b>in lievo miglioramento</b> ma continuano a preoccupare i livelli di soglia dei fiumi. L’ultimo avviso del centro funzionale decentrato della Protezione civile del Veneto, che dalla sala operativa di Mestre sta monitorando di ora in ora la situazione, segnala <b>l’attenuarsi delle precipitazioni in mattinata</b>, in particolare nelle zone del veneto meridionale, mentre altrove insisteranno sparse o in qualche momento diffuse, occasionalmente a carattere di rovescio. I venti sono a tratti ancora tesi, specie sulla costa. Si attendono ulteriori incrementi dei livelli idrometrici dei principali corsi d’acqua, con particolare attenzione al sistema Astico- Bacchiaglione, Brenta e Agno-Guà, <b>Monticano</b>.<br/><br/> <br/><br/>Le precipitazioni previste potranno inoltre creare possibili locali disagi nella rete di drenaggio urbano e in alcuni canali della rete secondaria. In crescita anche i livelli del Brenta: nella sezione di Bassano si è superata la prima soglia di allerta, e il livello risulta tuttora in crescita. Sul Meschio dalla mezzanotte si è osservato un rapido incremento dei livelli. All'idrometro di <b>Cordignano</b> è stato <b>superato il segno di guardia</b> e dopo il picco registrato alle ore 4.30 i livelli risultano in diminuzione.   In repentino aumento dalla mezzanotte i livelli del Monticano su tutte le sezioni (Vazzola, Fontanelle, Oderzo): a Vazzola è stato <b>superato il terzo livello di guardia </b>(livello massimo raggiunto: 3.10 m), e il livello risulta ora in leggero calo. Livello in leggero calo anche a Fontanelle. <br/><br/> <br/><br/>Sono stati segnalati locali criticità nella rete idrografica secondaria e in aree urbane, <a href="http://www.oggitreviso.it/maltempo-nella-notte-sottopassi-allagati-fossi-esondati-219813">specie nelle zone di Conegliano, Oderzo, Ponte di Piave, Cimadolmo</a>. Al momento non sono stati segnalati fenomeni franosi sui versanti.</p>
      <related>
        <h4>Dello stesso argomento</h4>
        <a href="http://oggitreviso.it/forte-maltempo-attenzione-al-livello-di-livenza-monticano-208635"/>
        <a href="http://oggitreviso.it/forte-maltempo-attenzione-al-livello-di-livenza-monticano-208634"/>
        <a href="http://oggitreviso.it/pioggia-ingrossa-fiumi-monticano-preoccupa-208286"/>
        <a href="http://oggitreviso.it/piove-dirotto-attivato-servizio-piena-fiumi-monticano-livenza-206953"/>
        <a href="http://oggitreviso.it/sversamento-di-vinaccia-nel-monticano-arrivano-vigili-del-fuoco-194071"/>
        <a href="http://oggitreviso.it/mongolfiere-sui-cieli-di-oderzo-175528"/>
        <a href="http://oggitreviso.it/oderzo-chiuso-oltre-unora-ponte-sul-monticano-173954"/>
        <a href="http://oggitreviso.it/balla-di-fieno-nel-monticano-167648"/>
        <a href="http://oggitreviso.it/monticano-arrivo-oltre-un-milione-mezzo-di-euro-102966"/>
      </related>
    </article>
  </body>
</html>