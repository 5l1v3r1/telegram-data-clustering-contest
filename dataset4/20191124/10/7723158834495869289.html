<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/ta-plana-toy-pitino-gia-to-roster-kai-tin-taktiki/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-24T10:03:13+00:00"/>
    <meta property="og:title" content="Τα πλάνα του Πιτίνο για ρόστερ και τακτική"/>
    <meta property="og:description" content="Ο Παναθηναϊκός και ο Ρικ Πιτίνο θα πορευτούν και πάλι μαζί και ο Αμερικανός έχει πιάσει ήδη δουλειά και έχει κάνει τα πρώτα του πλάνα για την ομάδα."/>
  </head>
  <body>
    <article>
      <h1>Τα πλάνα του Πιτίνο για ρόστερ και τακτική</h1>
      <address>
        <time datetime="2019-11-24T10:03:13+00:00">24 Nov 2019, 10:03</time>
      </address>
      <h3>Ο Παναθηναϊκός και ο Ρικ Πιτίνο θα πορευτούν και πάλι μαζί και ο Αμερικανός έχει πιάσει ήδη δουλειά και έχει κάνει τα πρώτα του πλάνα για την ομάδα.</h3>
      <p>Ο Πιτίνο είναι ένας προπονητής που δεν αφήνει τίποτα στην τύχη. Και ποτέ δεν παίρνει αποφάσεις χωρίς να έχει κάνει έναν πρώτο σχεδιασμό. Ο Αμερικανός είπε το «ναι» στον Παναθηναϊκό, αλλά αυτό δεν σημαίνει ότι τώρα θα πάρει ανά χείρας τα χαρτιά για να φτιάξει τα πλάνα του για την ομάδα. Ο 68χρονος κόουτς έχει ξεκινήσει ήδη την δουλειά </p>
      <p>Ο Πιτίνο έχει εικόνα για το ρόστερ της ομάδας και το πιο πιθανό είναι στο έμψυχο υλικό να γίνει μόνο μια κίνηση. Κι αυτή θα έχει πιθανόν να κάνει μόνο με ένα «διαζύγιο». </p>
      <p>Ο Ρίον Μπράουν έχει μπει στο «ψυγείο». Δεν έχει πείσει ότι μπορεί να βοηθήσει και είναι με το ένα πόδι εκτός ομάδας. </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/ta-plana-toy-pitino-gia-to-roster-kai-tin-taktiki/">
          <b>Τα πλάνα του Πιτίνο για ρόστερ και τακτική</b>
        </a>
      </p>
      <p>
        <b>
          <a href="https://newspao.gr/i-dipsa-toy-zachint-anatrepei-tis-ektimiseis/">Η δίψα του Ζαχίντ ανατρέπει τις εκτιμήσεις</a>
        </b>
      </p>
      <p>
        <b>
          <a href="https://newspao.gr/panaitolikos-panathinaikos-etsi-tha-paixei-to-trifylli-2/">Παναιτωλικός – Παναθηναϊκός: Έτσι θα παίξει το τριφύλλι – Το δίλημμα Δώνη</a>
        </b>
      </p>
      <p>
        <b>
          <a href="https://newspao.gr/panaitolikos-panathinaikos-to-kanali-kai-i-ora-metadosis/">Παναιτωλικός – Παναθηναϊκός: Το κανάλι και η ώρα μετάδοσης</a>
        </b>
      </p>
      <p>Ο Πιτίνο δεν έχει πάρει 100% απόφαση για τον Αμερικανό, διότι θέλει πρώτα να δει ιδίοις όμμασι την κατάσταση των παικτών του. Τα μέχρις στιγμής δεδομένα, όμως, δείχνουν ότι ο Μπράουν δύσκολα θα μείνει. </p>
      <p>Αυτή ίσως να είναι και η μοναδική «κίνηση» που θα γίνει στο ξένο έμψυχο υλικό </p>
      <p>Ο Αμερικανός θεωρεί σπουδαίους τους Φριντέτ, Τζόνσον, Τόμας, ενώ ο Ράις έχει δείξει ότι αποτελεί εξαιρετικό «μπακ απ» του Καλάθη στο «1» και έτσι ουδείς τους αναμένεται να «πειραχτεί» από τον 68χρονο νέο προπονητή της ομάδας. </p>
      <p>Από την άλλη, ο Ουάιλι ήρθε στην ομάδα με παρότρυνση του Πιτίνο, οπότε δύσκολα θα αλλάξει. Ερωτηματικό είναι βέβαια, ο Μπέντιλ. Ο Γκανέζος έχει το «πακέτο», για να βοηθήσει την ομάδα. Δεν έχει δείξει βέβαια, πολλά φέτος. </p>
      <p>Από την άλλη, όμως, είναι ένας τίμιος και φιλότιμος παίκτης και δεν αποκλείεται να μείνει. </p>
      <p>Οσο για τους Ελληνες εκεί ούτε λόγος να γίνεται. Ο Πιτίνο τους ξέρει από πέρσι, τους εμπιστεύεται, τους δούλεψε όσο κανένας στην περασμένη σεζόν και η δουλειά που έκανε φάνηκε. Ετσι άπαντες μένουν στις θέσεις τους. </p>
      <p><b>Ο Παναθηναϊκός θα πορευτεί με την περσινή συνταγή</b><br/>Οσον αφορά στο αγωνιστικό προφίλ, που ο Πιτίνο θέλει να έχει ο Παναθηναϊκός… Αυτό θα είναι το ίδιο με πέρσι. Πίεση, τρέξιμο, χτυπήματα στο ανοιχτό γήπεδο, deflections, αποστάσεις και γρήγορο μπάσκετ, με μαέστρο φυσικά τον αγαπημένο του, Νικ Καλάθη.</p>
      <p>Από την άλλη θα δουλέψει και πάλι τους παίκτες για να καλύψει τις αδυναμίες τους. Το έκανε και πέρσι και… ανάστησε όλους του παίκτες του με κορυφαίο παράδειγμα αυτό των Παπαγιάννη και Τόμας. </p>
      <p>Πηγή: Εφημερίδα Sportime </p>
    </article>
  </body>
</html>