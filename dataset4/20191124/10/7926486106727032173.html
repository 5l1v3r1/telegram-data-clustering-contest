<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013011/%D9%85%D8%AF%D8%A7%D9%81%D8%B9%DB%8C-%DA%A9%D9%87-%D9%85%D8%B9%D8%A7%D8%AF%D9%84%D8%A7%D8%AA-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B1%D8%A7-%D8%A8%D9%87-%D9%87%D9%85-%D8%B2%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T10:23:31+00:00"/>
    <meta property="og:title" content="مدافعی که معادلات استراماچونی را به هم زد"/>
    <meta property="og:description" content="با آماده شدن مدافع باتجربه تیم استقلال، معادلات سرمربی آبی پوشان در خط دفاعی این تیم به هم می‌خورد."/>
  </head>
  <body>
    <article>
      <h1>مدافعی که معادلات استراماچونی را به هم زد</h1>
      <address>
        <time datetime="2019-11-24T10:23:31+00:00">24 Nov 2019, 10:23</time>
      </address>
      <p>
        <i>با آماده شدن مدافع باتجربه تیم استقلال، معادلات سرمربی آبی پوشان در خط دفاعی این تیم به هم می‌خورد.</i>
      </p>
      <p>به گزارش مشرق، آبی پوشان در حالی در هفته‌های اخیر نتایج خوبی گرفته‌اند که در خط دفاعی آنها اغلب ترکیب دانشگر، غلامی و یزدانی به کار گرفته شده است و این در حالی است که آبی پوشان یک مدافع مهم دیگر به اسم روزبه چشمی را دارند که بازیهای ابتدای این فصل را به دلیل عدم آمادگی بدنی و بازیهای اخیر این تیم را به دلیل آسیب دیدگی از دست داد.</p>
      <p>تعطیلات دو هفته‌ای لیگ برتر بهترین فرصت برای روزبه چشمی بود تا نه تنها مصدومیت را به طور کلی به فراموشی بسپارد، بلکه از نظر بدنی هم به شرایط کاملا مطلوب و ایده آل برسد.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1011761/%D8%AF%DB%8C%DA%AF%D8%B1-%D9%86%D9%85%DB%8C-%DA%AF%D9%88%DB%8C%D9%86%D8%AF-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%B2%D8%B1%DA%AF%D8%AA%D8%B1-%D9%86%D8%AF%D8%A7%D8%B1%D8%AF">دیگر نمی‌گویند استقلال بزرگتر ندارد</a>
      </blockquote>
      <p>آماده شدن کامل چشمی تبدیل به دغدغه‌ای شیرین برای استراماچونی شده که حالا باید از بین ۴ مدافع آماده، بهترین‌ها را انتخاب کند.</p>
      <p>هرچند روزبه چشمی می‌تواند در خط میانی هم کارایی خوبی داشته باشد، اما باتوجه به شکل گیری یک زوج هماهنگ از علی کریمی و مسعود ریگی، بعید است سرمربی آبیها دست به تغییر در این منطقه از زمین بزند.</p>
      <p>آبی پوشان در چارچوب هفته یازدهم لیگ برتر فردا (دوشنبه) میهمان نساجی هستند و باید دید استراماچونی برای چگونگی استفاده از همه داشته هایش چه برنامه‌ای دارد.</p>
      <p>منبع: مهر</p>
    </article>
  </body>
</html>