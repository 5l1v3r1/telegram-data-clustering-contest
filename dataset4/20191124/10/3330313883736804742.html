<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904980/-ik-zou-niet-weten-waarom-ziyech-niet-op-de-plek-van-mahrez-kan-staan-bij-city-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T10:25:00+00:00"/>
    <meta property="og:title" content="De Boer over transfer Ziyech: &quot;Ik had het wel een goede stap gevonden&quot;"/>
    <meta property="og:description" content="Frank de Boer ziet geen reden waarom Hakim Ziyech niet mee zou kunnen in de top van Europa. De oud-trainer van Ajax maakt de vergelijking met Riyad Mahrez, ster van Manchester City. &quot;Ik denk dat hij het aankan&quot;, zegt De Boer bij Goedemorgen Eredivisie op FOX Sports. &quot;Waarom zou hij minder zijn dan Mahrez? Hij heeft het nu ook op Champions League-niveau laten zien, dus ik zou niet weten waarom hij niet op de plek van Mahrez bij City kan staan.&quot;"/>
  </head>
  <body>
    <article>
      <h1>De Boer over transfer Ziyech: "Ik had het wel een goede stap gevonden"</h1>
      <address>
        <time datetime="2019-11-24T10:25:00+00:00">24 Nov 2019, 10:25</time>
      </address>
      <p>
        <b>Frank de Boer ziet geen reden waarom Hakim Ziyech niet mee zou kunnen in de top van Europa. De oud-trainer van Ajax maakt de vergelijking met Riyad Mahrez, ster van Manchester City.</b>
      </p>
      <p>"Ik denk dat hij het aankan", zegt De Boer bij <i>Goedemorgen Eredivisie op FOX Sports.</i> "Waarom zou hij minder zijn dan Mahrez? Hij heeft het nu ook op Champions League-niveau laten zien, dus ik zou niet weten waarom hij niet op de plek van Mahrez bij City kan staan."</p>
      <p>Ziyech kon afgelopen zomer naar Sevilla, maar wilde Ajax niet inruilen voor die club. "Sevilla had ik wel een uitdaging gevonden, omdat zij net onder Atl√©tico Madrid, Real Madrid en FC Barcelona zitten", zegt De Boer.</p>
      <p>"Ze doen het altijd fantastisch in de Europa League. Ik had het wel een goede stap gevonden. Misschien had hij daarna een nieuwe stap kunnen maken. Ik denk dat hij die nu ook kan maken. Ajax doet ook qua salarissen niet ver onder voor Sevilla."</p>
      <p>Dat was in de tijd van De Boer wel anders. Onder De Boer werd er gewerkt met een salarisplafond en werden spelers niet voor grote bedragen gekocht. "In mijn tijd moest je eerst iemand voor vijf miljoen verkopen, wilde je iemand terug kunnen halen. Dat is nu wel wat anders."</p>
    </article>
  </body>
</html>