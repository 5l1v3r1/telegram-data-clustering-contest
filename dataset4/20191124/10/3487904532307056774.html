<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/tragodia-trocheo-gia-tetrameli-ikogenia-meta-apo-gamo-vid"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T10:00:00+00:00"/>
    <meta property="og:title" content="Τραγωδία: Τροχαίο για οικογένεια μετά από γάμο (vid)"/>
    <meta property="og:description" content="Νεκρός ο πατέρας, πολύ σοβαρά τραυματισμένη η μητέρα δύο κοριτσιών από τρομερό τροχαίο"/>
  </head>
  <body>
    <article>
      <h1>Τραγωδία: Τροχαίο για οικογένεια μετά από γάμο (vid)</h1>
      <h2>Νεκρός ο πατέρας, πολύ σοβαρά τραυματισμένη η μητέρα δύο κοριτσιών από τρομερό τροχαίο</h2>
      <address><time datetime="2019-11-24T10:00:00+00:00">24 Nov 2019, 10:00</time> by <a rel="author">Metrosport.gr Team</a></address>
      <p>Σε τραγωδία κατέληξε τα ξημερώματα η έξοδος μιας οικογένειας στη Λαμία. Η οικογένεια είχε παραστεί σε ένα γάμο, αλλά κατά την επιστροφή στο σπίτι, το αυτοκίνητο που οδηγούσε ο 37χρονος πατέρας συγκρούστηκε μετωπικά με αυτοκίνητο που βγήκε από παράδρομο.</p>
      <p>Επί τόπου σκοτώθηκε ο πατέρας, πολύ σοβαρά τραυματισμένη είναι η μητέρα, ενώ ελαφρύτερα είναι τα δύο κοριτσάκια τους, αλλά και οι δύο επιβάτες του άλλου αυτοκινήτου.</p>
      <p>
        <b>Ετσι φέρεται να έγινε η μοιραία σύγκρουση</b>
      </p>
      <p>Οπως αναφέρει το <b><u><a href="http://www.lamiareport.gr/index.php/topika/item/140896-lamia-epestrefan-apo-gamo-kai-perimene-o-thanatos-vinteo-foto">lamiareport.gr</a></u></b> η θανατηφόρα μετωπική σύγκρουση έγινε λίγα λεπτά πριν τις 5:00' τα ξημερώματα στον παράδρομο, λίγο πριν τα φανάρια "Σερδάρη".</p>
      <p>Σύμφωνα με το ρεπορτάζ το μαύρο Mercedes, στο οποίο επέβαινε η οικογένεια από τη Λαμία, ανέβαινε κανονικά με κατεύθυνση προς Λαμία. Την ίδια στιγμη από τον παράδρομο που έρχεται από τον Άγιο Τρύφωνα βγήκε το BMW στο οποίο επέβαιναν δυο νεαροί από τη Στυλίδα.</p>
      <p>Τα δυο αυτοκίνητα συγκρούστηκαν μετωπικά με αποτέλεσμα να σκοτωθεί επί τόπου ο 37χρονος οδηγός της Mercedes και να τραυματιστεί σοβαρά η γυναίκα του. Στο αυτοκίνητο επίσης επέβαιναν και τα δυο κοριτσάκια του άτυχου ζευγαριού, ηλικίας περίπου 8-10 ετών, που σύμφωνα με πληροφορίες τραυματίστηκαν, αλλά δεν φαίνεται να κινδυνεύει η ζωή τους.</p>
      <p>Οι δυο νεαροί από το BMW παρά τη σφοδρότητα της σύγκρουσης τραυματίστηκαν πολύ ελαφρά.</p>
      <p>
        <b>Επέστρεφαν από γάμο</b>
      </p>
      <p>Οι πληροφορίες λένε ότι η οικογένεια από τη Λαμία επέστρεφε από γάμο στην Αθήνα και μάλιστα τα δυο κοριτσάκια ήταν και παρανυφάκια. Κανένας δεν μπορούσε να φανταστεί ότι στην επιστροφή τους είχε στήσει καρτέρι ο θάνατος.<br/><br/><br/><br/>Τον 37χρονο νεκρό οδηγό και τους τραυματίες απεγκλώβισαν άνδρες της 7ης ΕΜΑΚ, της ΠΥ Λαμίας μαζί με το πλήρωμα του ΕΚΑΒ που τους μετέφερε στο σημείο. Συμφωνα με νεώτερες πληροφορίες, ο 37χρονος ήταν πατέρας τεσσάρων παιδιών και εργαζόταν στο ΚΤΕΛ Φθιώτιδας. Στην Αθήνα η οικογένεια είχε ταξιδεύσει με τα δύο κοριτσάκια, τα οποία αναμένεται να διακομισθούν για νοσηλεία στο νοσοκομείο Παίδων.</p>
      <p>Στο σημείο βρέθηκε και ο Διοικητής της Τροχαίας Λαμίας Ανδρέας Κυρίτσης, ο οποίος μαζί με τους αξιωματικούς του, ερευνούν τις ακριβείς συνθήκες κάτω από τις οποίες έγινε το θανατηφόρο τροχαίο.</p>
      <p>
        <b>Δείτε βίντεο του lamiareport.gr</b>
      </p>
      <figure>
        <iframe src="https://www.youtube.com/embed/Fts3K6DvXUg" width="697" height="392" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/tragodia-sti-lamia-pateras-tessaron-pedion-atichos-odigos"/>
        <a href="http://www.metrosport.gr/article/thessaloniki-epithesi-koukouloforon-me-molotof-se-dimiries-ton-mat"/>
        <a href="http://www.metrosport.gr/article/kakokeria-girionis-kategides-chalazi-ke-anemi-eos-10-mpofor"/>
        <a href="http://www.metrosport.gr/article/keros-tin-kiriaki-2411-sti-thessaloniki"/>
        <a href="http://www.metrosport.gr/article/aneparkis-somatiki-askisi-gia-to-85-ton-efivon-stin-ellada"/>
        <a href="http://www.metrosport.gr/article/ta-6-proidopiitika-simadia-pos-chriazese-perissotero-ipno"/>
      </related>
    </article>
  </body>
</html>