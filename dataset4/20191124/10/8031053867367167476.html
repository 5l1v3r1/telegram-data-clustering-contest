<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%b1%ce%b9%cf%86%ce%bd%ce%b9%ce%b4%ce%b9%ce%b1%cf%83%cf%84%ce%b9%ce%ba%ce%ae-%ce%bc%ce%b5%cf%84%ce%b1%cf%86%ce%bf%cf%81%ce%ac-%cf%81%cf%89%cf%83%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T10:18:31+00:00"/>
    <meta property="og:title" content="Αιφνιδιαστική μεταφορά ρωσικών αρμάτων μάχης &amp; τεθωρακισμένων στη Συρία – Στρατηγικές προωθήσεις του SAA στην επαρχία Ιντλίμπ"/>
    <meta property="og:description" content="Του Ευάγγελου Δ. Κόκκινου"/>
  </head>
  <body>
    <article>
      <h1>Αιφνιδιαστική μεταφορά ρωσικών αρμάτων μάχης &amp; τεθωρακισμένων στη Συρία – Στρατηγικές προωθήσεις του SAA στην επαρχία Ιντλίμπ</h1>
      <address>
        <time datetime="2019-11-24T10:18:31+00:00">24 Nov 2019, 10:18</time>
      </address>
      <p>
        <b>Του Ευάγγελου Δ. Κόκκινου</b>
      </p>
      <p>
        <b>Με το βλέμμα στραμμένο στην επικείμενη επίθεση του Συρορωσικού συνασπισμού στην επαρχία Ιντλίμπ, οι Ρώσοι φαίνεται πως συνεχίζουν να ενισχύουν με υλικοτεχνικό εξοπλισμό το Συριακό Αραβικό Στρατό, αναβαθμίζοντας κατακόρυφα την ισχύ του έναντι των τζιχαντιστών στην Ιντλίμπ, αλλά και των Τούρκων και φιλότουρκων ισλαμιστών στην υπόλοιπη Βόρεια Συρία.</b>
      </p>
      <p>Ένα μεγάλο ρωσικό φορτηγό πλοίο από τον στόλο της Μαύρης Θάλασσας εισήλθε στα ύδατα της Μεσογείου μετά τη διέλευση από το στενό του Βοσπόρου, σύμφωνα με στοιχεία που δημοσιεύει το τουρκικό παρατηρητήριο ναυτιλίας Yoruk Isik.</p>
      <p>
        <b>Σύμφωνα με το Ισίκκ, το πλοίο Azov 151, εντοπίστηκε διασχίζοντας το στενό του Βοσπόρου με πλώρη για τη Μεσόγειο. Όπως επισημάνθηκε μετά τη λήψη πολλών εικόνων του πλοίου, είναι πιθανό να μεταφέρει αρκετά άρματα μάχης και θωρακισμένους μεταφορείς προσωπικού (APC).</b>
      </p>
      <p>Αυτή είναι η τρίτη φορά που το Αζόφ ταξιδεύει στη Συρία τους τελευταίους δύο μήνες και η πέμπτη κατά τη διάρκεια του έτους.</p>
      <p>Παράλληλα, το διασωστικό πλοίο του στόλου της Μαύρης Θάλασσας «Shakhtior» έφθασε στη Μεσόγειο στις αρχές του περασμένου έτους. Φαίνεται ότι ο ρωσικός στρατός οικοδομεί τις Συριακές Ένοπλες Δυνάμεις καθώς ετοιμάζονται να ξεκινήσουν την επόμενη φάση της επίθεσης στην επαρχία Idlib.</p>
      <p>
        <b>Αυτή η εξέλιξη έρχεται καθώς λίγα λεπτά νωρίτερα, ο Συριακός Αραβικός Στρατός (SAA) κατάφερε να ανακαταλάβει την πόλη Musharifah Shmaliyah στη νοτιοανατολική ύπαιθρο του Idlib.</b>
      </p>
      <p>Σύμφωνα με αναφορές από το μέτωπο, ο Συριακός Στρατός ανέλαβε τον έλεγχο του Musharifah Al-Shmaliyah μετά από μια σύντομη μάχη με τους τζιχαντιστές του Hay’at Tahrir Al-Sham.</p>
      <p>Αυτή η τελευταία πρόοδος του Συριακού Αραβικού Στρατού έρχεται μια εβδομάδα μετά την αρχική ανακατάληψη του Musharifah Al-Shmaliyah από τους τζιχαντιστές. Εντούτοις, μετά από μερικές αντεπιθέσεις, οι ισλαμιστές μαχητές φαίνεται πως ήταν ικανοί να ανακτήσουν μέρος του ελέγχου της πόλης από τις ειδικές δυνάμεις του Συριακού Στρατού (πρώην δυνάμεις Tiger).</p>
      <p>
        <b>Σε αυτό το πλαίσιο, ο Συριακός Αραβικός Στρατός ενέτεινε τις επιχειρήσεις του στο νοτιοανατολικό Idlib, καθώς προετοιμάζεται να ξεκινήσει μια μεγάλη επίθεση κατά των τζιχαντιστών στην περιοχή αυτή της βορειοδυτικής Συρίας.</b>
      </p>
    </article>
  </body>
</html>