<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/huawei-nova-5t-ozellikleri-gozuktu-h80425.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T10:54:21+00:00"/>
    <meta property="og:title" content="Huawei Nova 5T Pro, Android Enterprise Listesinde Gözüktü"/>
    <meta property="og:description" content="Huawei Nova 5T Pro'nun özellikleri ve tasarımı, Android Enterprise listesinde ortaya çıktı ancak akıllarda soru işaretleri yarattı."/>
  </head>
  <body>
    <article>
      <h1>Huawei Nova 5T Pro, Android Enterprise Listesinde Gözüktü</h1>
      <h2>Huawei'nin Nova 5T ailesine katılacak olan Nova 5T Pro, Android Enterprise'ın listesinde gözüktü. Cihazın özellikleri ve tasarımı ortaya çıkmış olsa da akıllarda bir iki soru işareti bıraktı.</h2>
      <address><time datetime="2019-11-24T10:54:21+00:00">24 Nov 2019, 10:54</time> by <a rel="author" href="https://www.webtekno.com/yazar/umtklnc" target="_blank">Ümit Kılınç</a></address>
      <p>Son yılların gözde markalarından biri haline dönüşen Huawei, Nova 5T modelini geçtiğimiz Ağustos ayında satışa sunmuştu. Ancak öyle görünüyor ki şirket, Nova 5T modelini genişleterek Nova 5T’nin Pro versiyonunu çıkaracak. <b>Huawei Nova 5T Pro</b>, Android Enterprise’ın listesinde gözüktü.</p>
      <p>Yeni akıllı telefonun sayfası yalnızca telefonun görünümünü değil, teknik özelliklerini de gösterdi. Listede yer alan özelliklere göre Huawei 5T Pro <b>5,5 inçlik delikli ekran</b> ve <b>8 GB RAM</b> ile birlikte gelecek. İşlemci konusunda ise Huawei’nin Kirin yonga seti kullanacağı oldukça tahmin edilebilir.</p>
      <figure>
        <img src="https://www.webtekno.com/images/editor/default/0002/31/bb258fe383f35b0428fe2404e8b379d8acf33129.jpeg"/>
      </figure>
      <p>Ancak listede ilginç gelen tek nokta Huawei 5T Pro’nun <b>Android 9 Pie</b> ile geleceğini gösteriyor olması. Android 10 temelli EMUI 10’a sahip bir şirket neden önceki bir Android sürümünü telefonuna koyuyor? Ayrıca böyle bir seçimin tüketici bazında da pek de makul bir seçim olmadığı biliniyor. Bu konuya <b>birazdan </b>değineceğiz.</p>
      <p>Huawei 5T Pro’nun sayfası telefonun NFC desteğine sahip olduğunu da gösteriyor. Ayrıca cihazın parmak izi okuyucusu ile birlikte geleceğini de belirtiyor. Yine sayfadan alınan bilgilere göre telefon, <b>128 GB ve 256 GB </b>olmak üzere iki ayrı depolama seçeneğiyle piyasaya çıkacak.</p>
      <p>Şimdi az önce bahsettiğimiz Android sorunsalına dönelim. Huawei’nin çıkardığı 5T cihazı aslında <b>Honor 20’</b>nin ta kendisiydi. Dolayısıyla Huawei 5T Pro’nun <b>Honor 20 Pro</b> olacağını söylemek oldukça kabul edilebilir. Eğer durum buysa, telefonun diğer özellikleri de otomatik olarak ortaya çıkıyor.</p>
      <figure>
        <img src="https://www.webtekno.com/images/editor/default/0002/31/d944b2e21900074147b5bf3e8a38bc4c70c52364.jpeg"/>
      </figure>
      <p>Huawei 5T Pro, eğer Honor 20 Pro’nun yalnızca marka değişimi olursa <b>Kirin 980</b> yonga setine ve dörtlü kamera kurulumuna sahip olacak. Bununla birlikte cihaz 22,5 W hızlı şarj desteğine sahip<b> 4.000 mAh</b> bataryayla gelecek. Ayrıca telefonun neden Android 9 Pie’a sahip olacağı da bu şekilde açıklanabilir olacak.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/samsung-galaxy-a51-5-mp-makrokamera-h80413.html">Samsung Galaxy A51, 5 MP Makro Kamerayla Geliyor</a>
      </p>
      <p>Fakat cihaz hakkında bir <b>sorun daha ortaya çıkıyor</b>. Honor 20 Pro, 6,26 inçlik bir ekrana sahipken Huawei 5T Pro yalnızca marka değişimiyse nasıl 5.5 inç ekrana sahip olacak? Tüm bu sorular öyle görünüyor ki cihaz çıkana kadar cevaplanmayacak.</p>
      <p><b>Kaynak : </b>https://www.gizchina.com/2019/11/23/huawei-nova-5t-pro-specifications-disclosed-by-android-enterprise-listing/</p>
    </article>
  </body>
</html>