<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/kosarlabda/2019/11/24/nba_zach_lavine_harompontos_rekord_13_darab_49_pont_chicago_bulls/"/>
    <meta property="og:site_name" content="Index.hu"/>
    <meta property="article:published_time" content="2019-11-24T10:05:00+00:00"/>
    <meta property="og:title" content="A Chicago Bulls dobógépe eszméletlen hajrával döntötte el a meccset"/>
    <meta property="og:description" content="Zach LaVine 49 pontot dobott, beállította az NBA hárompontos rekordját is."/>
  </head>
  <body>
    <article>
      <h1>A Chicago Bulls dobógépe eszméletlen hajrával döntötte el a meccset</h1>
      <address><time datetime="2019-11-24T10:05:00+00:00">24 Nov 2019, 10:05</time> by <a rel="author" href="https://index.hu/szerzo/feher_janos" target="_blank">fj</a></address>
      <p>A Chicago Bulls 116-115-re győzte le a Charlotte Hornetset az NBA szombati játéknapján, és ez jó részt Zach LaVine-nak köszönhető, aki 49 pontos karriercsúcsot ért el, beállította a liga hárompontos rekordját, és a győztes kosarat az utolsó másodpercben szerezte.</p>
      <p>A Bulls előző meccsén LaVine alig kapott lehetőséget, már az első negyedben levette őt Jim Boylen edző, úgy tűnt, komoly súrlódás van a játékos és közte. A felek a Charlotte elleni meccs előtt elbeszélgettek, és ez elég jól hathatott LaVine-ra, aki megállíthatatlan lett.</p>
      <p>A chicagói játékos összesen 13 triplát dobott, ami korábban csak a Golden State Warriors két játékosának, Klay Thompsonnak és Steven Currynek sikerült az NBA-ban. LaVine utolsó kosara ráadásul győzelmet is ért. Tíz másodperccel a meccs vége előtt még a Charlotte vezetett öt ponttal. A különbség Tomas Satoronsky triplájával csökkent kettőre 7 másodpercre a vége előtt, majd White labdaszerzése után LaVine a triplavonalon túlfutva, félfordulatból vágott be a hármast, 0,8 másodperc állt ekkor az órán.</p>
      <figure>
        <iframe src="https://www.youtube.com/embed/FJ9pnTcGwxs" width="560" height="315" data-service="Youtube" scrolling="no"/>
      </figure>
      <p>
        <b>Eredmények:</b>
      </p>
      <ul>
        <li> Minnesota Timberwolves-Phoenix Suns 98-100</li>
        <li>Charlotte Hornets-Chicago Bulls 115-116</li>
        <li>Indiana Pacers-Orlando Magic 111-106</li>
        <li>Atlanta Hawks-Toronto Raptors 116-119</li>
        <li>New York Knicks-San Antonio Spurs 104-111</li>
        <li>Philadelphia 76ers-Miami Heat 113-86</li>
        <li>Cleveland Cavaliers-Portland Trail Blazers 110-104</li>
        <li>Memphis Grizzlies-Los Angeles Lakers 108-109</li>
        <li>Milwaukee Bucks-Detroit Pistons 104-90</li>
        <li>Utah Jazz-New Orleans Pelicans 128-120</li>
      </ul>
      <related>
        <h4>Kapcsolódók (3)</h4>
        <a href="https://index.hu/sport/kosarlabda/2019/01/05/pacers_bulls_orult_triplas_befejezes/"/>
        <a href="https://index.hu/sport/kosarlabda/2018/11/06/most_a_denver_kosarasa_csapott_oda/"/>
        <a href="https://index.hu/sport/kosarlabda/2018/01/18/nba_kris_dunn_eses/"/>
      </related>
    </article>
  </body>
</html>