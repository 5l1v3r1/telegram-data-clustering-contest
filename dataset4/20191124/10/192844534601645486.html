<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962662/"/>
    <meta property="og:site_name" content="Sanook"/>
    <meta property="article:published_time" content="2019-11-24T10:20:32+00:00"/>
    <meta property="og:title" content="ตามหาเด็กชาย 5 ขวบ หายตัวไปข้ามคืน เข้าฝันชาวบ้านบอก &quot;ช่วยผมด้วย&quot;"/>
    <meta property="og:description" content="เด็กชาย 5 ขวบ หายตัวไปข้ามคืนหลังถูกปู่ดุเรื่องโยนเสียมให้ ครอบครัวเชื่อถุกสิ่งลี้ลับบังตา ขณะที่ชาวบ้านบอกน้องมาเข้าฝันบอกว่า &quot;ช่วยผมด้วย&quot;"/>
  </head>
  <body>
    <article>
      <h1>ตามหาเด็กชาย 5 ขวบ หายตัวไปข้ามคืน เข้าฝันชาวบ้านบอก "ช่วยผมด้วย"</h1>
      <address>
        <time datetime="2019-11-24T10:20:32+00:00">24 Nov 2019, 10:20</time>
      </address>
      <p>
        <b>เด็กชาย 5 ขวบ หายตัวไปข้ามคืนหลังถูกปู่ดุเรื่องโยนเสียมให้ ครอบครัวเชื่อถุกสิ่งลี้ลับบังตา ขณะที่ชาวบ้านบอกน้องมาเข้าฝันบอกว่า "ช่วยผมด้วย"</b>
      </p>
      <p>ผู้สื่อ<a href="https://www.sanook.com/news/">ข่าว</a>รายงานว่า (24 พ.ย.) เมื่อเวลา 10.20 น. ที่วัดกู่แก้ว ต.กู่แก้ว อ.กู่แก้ว จ.อุดรธานี ชาวบ้านจำนวนมากกำลังหาเด็กที่หายตัวไป โดยชาวบ้านเชื่อว่าสิ่งลี้ลับบังตาไว้ทำไม่ให้เห็น ทราบชื่อเด็กที่หายไปคือ เด็กชายปรมินทร์ หรือ น้อง เฟิส อายุ 5 ขวบ นักเรียนชั้นอนุบาล 2</p>
      <p>โดย เด็กชายปรมินทร์ หายไปขณะอยู่กับผู้เป็นปู่ คือ นายบุญเสริม อายุ 53 ปี ที่พาหลานชายออกไปหาปูที่ทุ่งนา ในขณะที่ปู่กับหลานชายหาปู่อยู่นั้นเวลาประมาณ 15.20 น. ของวันที่ 23 พ.ย. ซึ่งก่อนหายตัวไปนายบุญเสริมได้บอกหลานว่าให้เอาเสียมมาให้หน่อย แต่พูดเสียงดัง หลานยิงโยนเสียมมาให้ ก่อนที่นายบุญเสริมจะบอกว่า "กูจะเอามึงตายเด้อ" ทำให้หลานก็วิ่งหนีไปกับสุนัข</p>
      <p>นายบุญเสริม มองตามหลานไปก็เห็นว่าเดินเข้าหมู่บ้าน และไม่คิดว่าหลานจะหลงทาง เมื่อกลับบ้านมาสอบถามพ่อของหลาน ก็บอกว่าไม่เจอ จึงรีบออกตามหาไปสอบถามตามจุดที่มีคนพบเห็นว่าบริเวณฝายน้ำล้นลำห้วยกุด ซึ่งห่างจากบ้านประมาณครึ่งกิโลเมตร</p>
      <p>ชาวบ้านและญาติพี่น้องตามหาค้นหาทั้งคืน หยุดค้นหาภายในวัดเชื่อว่าเด็กจะไปหลบซ่อนอยู่ในวัดก็ไม่เจอและหยุดการค้นหาทั้งทางน้ำและทางบก พอช่วงสายค้นหาต่อมีทั้งอาศัยทางความเชื่อจุดธูปขอให้เจอกับเด็กแต้สุดท้ายไม่เจอเด็กชายปรมินทร์</p>
      <p>ขณะที่ช่วงสายของวันนี้ นายธนศักดิ์ บุญสิทธิ์ ปลัดป้องกันอำเภอกู่แก้ว ได้ประสานกับเจ้าหน้าที่ตำรวจค่ายเสนีย์รณยุทธ ตชด.24 นำสุนัขดมกลิ่นเริ่มต้นจากจุดที่เด็กเข้าในหมู่บ้านเดินดมกลิ่นมาเรื่อยๆ มาสิ้นสุดที่สระน้ำบริเวณหลังบ้านของเด็กชายปรมินทร์ ซึ่งพักอาศัยอยู่กับปู่และย่า</p>
      <p>ขณะที่ หน่วยกู้ภัยส่งเสริมธรรมอุดรธานี จุดบริการหนองหาน ลงงมหาเผื่อว่าเด็กอาจจมน้ำการค้นหาครั้งนี้เป็นครั้งที่สองเมื่อคืนที่ผ่านค้นหาแล้วมาไป</p>
      <p>นายธนศักดิ์ ปลัดป้องกัน อ.กู่แก้ว กล่าวว่า การค้นหาเด็กชายที่หาไปได้ระดมชาวบ้านและเจ้าหน้าที่ค้นหาอย่างเต็มที่ ไม่ว่าจะเป็นทางน้ำตามสระน้ำต่างๆ แต่ยังไม่พบ</p>
      <p>นอกจากนี้ ยังมีชาวบ้านในตำบลเดียวกันบอกว่า เมื่อคืนน้องไปเข้าฝันว่า "ช่วยผมด้วย" ดูตามฝันเด็กยังมีชีวิตอยู่ ส่วน นางลำดวน ยายของเด็ก บอกว่า ตนเชื่อว่าถูกส่งลี้ลับจับบังตาจึงค้นหาไม่พบ</p>
    </article>
  </body>
</html>