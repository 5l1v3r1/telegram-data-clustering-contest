<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/vallalati-hirek/a-tealsa-szerint-a-uj-torhetetlen-uveggel-ami-a-bemutato-kozben-tort-szanaszet-1888122/"/>
    <meta property="og:site_name" content="Világgazdaság"/>
    <meta property="article:published_time" content="2019-11-24T10:45:00+00:00"/>
    <meta property="og:title" content="A Tesla besült az új autójának bemutatóján, mégis rengeteg rendelést kapott"/>
    <meta property="og:description" content="Eddig 146 ezer megrendelés érkezett az új Tesla autóra."/>
  </head>
  <body>
    <article>
      <h1>A Tesla besült az új autójának bemutatóján, mégis rengeteg rendelést kapott</h1>
      <address><time datetime="2019-11-24T10:45:00+00:00">24 Nov 2019, 10:45</time> by <a rel="author">MTI / VG</a></address>
      <p>Két nappal a Tesla új autójának bemutatása után már csaknem 150 ezer rendelés érkezett a Cybertruckra. Elen Musk szombati Twitter-bejegyzésében azt írta, hogy</p>
      <aside>eddig 146 ezer megrendelés érkezett a platós autóra, a vásárlók 42 százaléka a dupla, 41 százaléka a tripla, 17 százaléka pedig az egymotorosból kért.</aside>
      <figure>
        <img src="https://www.vg.hu/wp-content/uploads/2019/11/0001MH1TA.jpg"/>
        <figcaption>Fotó: AFP</figcaption>
      </figure>
      <aside>A Los Angeles-i autó kiállításon bemutatott új Tesla pickup ára 39 ezer 900 és 69 ezer 900 dollár között mozog.</aside>
      <p>A cég adatai szerint a triplamotorral ellátott Cybertruck több mint 6 ezer kilogramm teherrel, 800 kilométert képes megtenni egy feltöltéssel. Cybertruck hárommotoros változatának a gyártása 2022-ben, a másik két modellé 2021-ben kezdődik.</p>
      <p>Pár napja éppen a Cybertruck bemutatója kapcsán került kellemetlen helyzetbe Elon Musk. Kaliforniában a sajtó előtt mutatta be az új Tesla autót, amelyet többek között úgy hirdetnek, hogy törhetetlenek az üvegei.</p>
      <aside>Ennek demonstrálására Franz von Holzhausen dizájnigazgató egy fémgolyóval célozta meg az oldalsó ablakot, ami annak rendje s módja szerint betört</aside>
      <p>– olvasható a Bors <a href="http://www.borsonline.hu/aktualis/micsoda-eges-betort-a-tesla-torhetetlen-uvege/187203">cikkében</a>.</p>
      <figure>
        <iframe src="https://www.youtube.com/embed/rcwX31b3Gio" width="356" height="200" data-service="Youtube" scrolling="no"/>
      </figure>
      <p>Musk nehezen tudta palástolni csalódottságát, és megkérte segítőjét, tegyen még egy próbát,</p>
      <aside>de az is hasonló eredménnyel járt.</aside>
    </article>
  </body>
</html>