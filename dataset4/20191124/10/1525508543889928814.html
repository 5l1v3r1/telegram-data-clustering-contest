<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779641/%DB%B1%DB%B1%DB%B0-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86-%D8%A8%D9%86-%DA%A9%D8%AA%D8%A7%D8%A8-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%AA%D9%88%D8%B2%DB%8C%D8%B9-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T10:46:42+00:00"/>
    <meta property="og:title" content="مدیرکل فرهنگ و ارشاد اسلامی خراسان جنوبی: ۱۱۰ میلیون تومان بن کتاب در خراسان جنوبی توزیع می شود"/>
    <meta property="og:description" content="بیرجند- مدیرکل فرهنگ و ارشاد اسلامی خراسان جنوبی از توزیع ۱۱۰ میلیون تومان بن خرید کتاب در سیزدهمین نمایشگاه کتاب استان خبر داد."/>
  </head>
  <body>
    <article>
      <h1>مدیرکل فرهنگ و ارشاد اسلامی خراسان جنوبی: ۱۱۰ میلیون تومان بن کتاب در خراسان جنوبی توزیع می شود</h1>
      <address>
        <time datetime="2019-11-24T10:46:42+00:00">24 Nov 2019, 10:46</time>
      </address>
      <p>به گزارش <a href="https://www.mehrnews.com/">خبرنگار مهر</a>، ناصر نبی زاده ظهر یکشنبه در مراسم افتتاح سیزدهمین نمایشگاه کتاب خراسان جنوبی بیان کرد: نمایشگاه کتاب بستری برای گسترش فرهنگ کتاب و کتابخوانی و مرکزی برای توجه عمیق تر به فرهنگ مکتوب و نشر است.</p>
      <p>وی با بیان اینکه تاثیر نمایشگاه های کتاب بر رونق بخشی اقتصاد نشر غیر قابل انکار است، افزود: نمایشگاه بستری برای گفت و گوی فرهنگی و تجلیل و پاسداشت از ناشران و مولفین است.</p>
      <p>نبی زاده با اشاره به سیزدهمین نمایشگاه کتاب استان بیان کرد: در این نمایشگاه ۴۶۴ ناشر ملی و استانی در قالب ۲۳۰ غرفه آثار خود را ارائه کرده اند.</p>
      <p>وی با بیان اینکه همچنین ۳۲ غرفه از ناشران استان در نمایشگاه حضور دارند، اظهار کرد: نسبت به‌نمایشگاه سال گذشته  تعداد غرفه ها دو برابر شده و کتاب های مختلفی در موضوعات مختلف هنری، حقوق، کودک و نوجوان و غیره عرضه شده است.</p>
      <p>مدیرکل فرهنگ و ارشاد اسلامی خراسان جنوبی با بیان اینکه در این نمایشگاه حداقل ۳۰ درصد تخفیف برای فروش کتاب اعمال می شود، گفت: ۱۱۰ میلیون تومان برای بن کتاب اختصاص یافته است.</p>
      <p>وی بیان کرد: برگزاری شب های فرهنگی قاین، فردوس و خوسف، رونمایی از چند کتاب، برگزاری غرفه های جنبی کودک و نوجوان و تجلیل از ناشران از جمله برنامه های جانبی نمایشگاه کتاب است.</p>
    </article>
  </body>
</html>