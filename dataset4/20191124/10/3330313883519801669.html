<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904984/complimenten-voor-topspeler-ziyech-een-jongen-waar-je-van-kunt-leren-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T10:59:00+00:00"/>
    <meta property="og:title" content="Complimenten voor 'topspeler' Ziyech: &quot;Een jongen waar je van kunt leren&quot;"/>
    <meta property="og:description" content="Zakaria Labyad prijst zich bij Ajax gelukkig met Hakim Ziyech. De twee kunnen het ook buiten het veld goed met elkaar vinden. &quot;We weten wat Hakim kan. Hij kan een bal fantastisch klaarleggen en is gewoon een topspeler&quot;, vertelt Labyad voor de camera van De Telegraaf. &quot;Dat heeft hij weer laten zien met twee fantastische assists (tegen Heracles Almelo, red.). Hij doet het zo vaak dat het normaal begint te worden.&quot; Labyad gewisseld met kramp: 'Ik kom van ver, maar ik houd het steeds langer vol'"/>
  </head>
  <body>
    <article>
      <h1>Complimenten voor 'topspeler' Ziyech: "Een jongen waar je van kunt leren"</h1>
      <address>
        <time datetime="2019-11-24T10:59:00+00:00">24 Nov 2019, 10:59</time>
      </address>
      <p>
        <b>Zakaria Labyad prijst zich bij Ajax gelukkig met Hakim Ziyech. De twee kunnen het ook buiten het veld goed met elkaar vinden.</b>
      </p>
      <p>"We weten wat Hakim kan. Hij kan een bal fantastisch klaarleggen en is gewoon een topspeler", vertelt Labyad voor de camera van <a href="https://www.telegraaf.nl/video/1026814953/labyad-dit-noem-ik-de-voetbaldrugs?utm_source=t.co">De Telegraaf</a>. "Dat heeft hij weer laten zien met twee fantastische assists (tegen Heracles Almelo, red.). Hij doet het zo vaak dat het normaal begint te worden."</p>
      <p>Labyad weet wat hij aan Ziyech heeft. "Het zelfvertrouwen dat hij iedere keer heeft. Hij geeft ook iedere wedstrijd gas. Dat is iets waar hij zelf aan heeft gewerkt. Je neemt dat altijd mee. Het is een jongen waar je van kunt leren."</p>
      <p>Labyad zelf scoorde ook tegen Heracles. "Ik noem het eigenlijk de voetbaldrugs. Het is altijd lekker als je scoort, maar vooral als je wint. Dat is het allerbelangrijkste."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904957/labyad-gewisseld-met-kramp-ik-kom-van-ver-maar-ik-houd-het-steeds-langer-vol-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>