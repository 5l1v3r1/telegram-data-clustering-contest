<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/bilshe-energi%d1%97-bilshe-vihodu-menshe-zusil-chas-novih-vimiriv-fendt-ideal-10t/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-24T10:10:00+00:00"/>
    <meta property="og:title" content="Більше енергії, більше виходу, менше зусиль. Час нових вимірів.Fendt IDEAL 10T"/>
    <meta property="og:description" content="Корпорація AGCO на міжнародній сільськогосподарській виставці Agritechnica 2019 презентувала флагманську модель комбайнів Fendt IDEAL — IDEAL 10T. Машина с"/>
  </head>
  <body>
    <article>
      <h1>Більше енергії, більше виходу, менше зусиль. Час нових вимірів.Fendt IDEAL 10T</h1>
      <address>
        <time datetime="2019-11-24T10:10:00+00:00">24 Nov 2019, 10:10</time>
      </address>
      <figure>
        <img src="https://infoindustria.com.ua/wp-content/uploads/2019/11/5d1483177b2606011c4c5ecd_1561625368_web_ru-RU.jpg"/>
      </figure>
      <p>
        <b>Корпорація AGCO на міжнародній сільськогосподарській виставці Agritechnica 2019 презентувала флагманську модель комбайнів Fendt IDEAL — IDEAL 10T. Машина стала першою на європейському ринку, керування якою повністю здійснюється без рульового колеса.</b>
      </p>
      <p>За допомогою системи IDEALDrive керування машиною здійснюється пропорційно руху джойстика на лівій стороні, при цьому функції на джойстику підлокітника справа залишилися без змін. Для простого допуску до сидіння водія лівий підлокітник можна повністю підняти. Окрім того, ця система забезпечує водієві оптимальний огляд. IDEALDrive буде пропонуватися ексклюзивно для комбайнів Fendt IDEAL. Унікальна система відповідає всім європейським нормам для транспортних засобів і всім правилам дорожнього руху.</p>
      <p><b><i>«Fendt IDEAL 10T розрахований на роботу з широкозахватними жатками. Керувати вручну комбайном з таким широким знаряддям доволі непросто. Саме тому на цій машині будуть використані найновіші системи телеметрії і навігації. В результаті ми отримуємо машину, яка в автономному режимі може виконувати свою роботу. Оператор має лише контролювати, щоб системи комбайна працювали правильно»</i></b>, — говорить директор по маркетингу корпорації AGCO в Східній Європі Антон Костирко.</p>
      <figure>
        <img src="http://infoindustria.com.ua/wp-content/uploads/2019/11/5db97a2d7b2606081d793ab4_1572436526_web_en.png"/>
      </figure>
      <p>Комбайн Fendt IDEAL 10Т оснащений 790-сильним двигуном MAN (16,2 л), який відповідає європейським стандартам Євро 5. Fendt IDEAL 10Т має нову систему очищення та систему сепарації Dual Helix, яка вже була наявна на комбайнах Fendt IDEAL 8Т і Fendt IDEAL 9Т. Поєднання цих систем збільшує пропускну здатність при високій якості зерна та низьких втратах, а також продуктивність нового комбайну.</p>
      <p>Fendt IDEAL 10 можна буде заказати з липня 2020 року, і він буде доступний до збору врожаю 2021 року.</p>
    </article>
  </body>
</html>