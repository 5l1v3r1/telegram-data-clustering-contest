<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/158ef0a51450591c/dodon-anunta-ca-va-raspunde-la-intrebarile-adresate-de-cetateni-pe-facebook-trolii-nu-vor-primi-raspuns-ci-vor-fi-blocati.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-24T10:28:10+00:00"/>
    <meta property="og:title" content="Dodon anunță că va răspunde la întrebările adresate de cetățeni pe Facebook: Trolii nu vor primi răspuns, ci vor fi blocați"/>
    <meta property="og:description" content="Președintele Igor Dodon a anunțat că va răspunde la întrebările cetățenilor adresate prin intermediul rețelelor de socializare. Acesta va oferi răspunsuri la fiecare sfârșit de săptămână, pe canalul său de YouTube, dar și pe rețelele de socializare."/>
  </head>
  <body>
    <article>
      <h1>Dodon anunță că va răspunde la întrebările adresate de cetățeni pe Facebook: Trolii nu vor primi răspuns, ci vor fi blocați</h1>
      <address><time datetime="2019-11-24T10:28:10+00:00">24 Nov 2019, 10:28</time> by <a rel="author">Jurnal.md</a></address>
      <p>
        <b>Președintele Igor Dodon a anunțat că va răspunde la întrebările cetățenilor adresate prin intermediul rețelelor de socializare. Acesta va oferi răspunsuri la fiecare sfârșit de săptămână, pe canalul său de YouTube, dar și pe rețelele de socializare.</b>
      </p>
      <p>„Pe această platformă voi vorbi mai puțin despre politică și mai mult despre oameni, despre viața lor, despre ceea ce se întâmpla în jurul nostru zi de zi. Este exact ceea ce fac și la întâlnirile cu cetățenii în teritoriu, numai că în acest caz îmi doresc ca un cerc mai larg de oameni, inclusiv cei din diaspora, să aibă posibilitate să dialogheze cu președintele țării”, a anunțat Dodon pe Facebook.</p>
      <p>Șeful statului a îndemnat cetățenii să-i adreseze întrebări în comentarii la<a href="https://www.facebook.com/dodon.igor1/posts/2385310301709850?__xts__%5B0%5D=68.ARCeIv-ZcYBik_PfryW0cCzgsLWXSw9svrUvA464UhFo8UoU0Bc1RkQ2NDATR80AkYfeU3xrAXJFRJNhpZLm5YMg1T9kRRIy8Pbh0VBL9XUK33XMB0HPhiyvtGdSZOgdWpmQ37KXa6WnYgXZEu-LBpsI_kIbIawjBkFI_Czk4CHNwcbPVDtRn2MVQel9Bl1ZAD4AfwPPkFRsagFtMp23GF2Oq_9Ix7XGpQA5iBaW0F1j-7fJepl3qiDSxz-O2-KFOurLyI6dBKD0yXlmC9QgPJ65iMVeGrW5LkjezoqCEypkdCD9Ova87EIEBiqftIEfPfXfUnqhKFMCoA-xfKaWLiiA&amp;__tn__=-R"> o postare</a> pe Facebook sau în mesageria sa de Facebook.</p>
      <p>„La sfârșitul săptămânii, voi explica cele mai importante subiecte și evenimente. O remarcă importantă! Trolii nu vor primi răspunsuri, ci vor fi blocați. Deci nu vă consumați timpul și nu le încurcați celor care au de adresat întrebări esențiale”, a mai spus Igor Dodon.</p>
    </article>
  </body>
</html>