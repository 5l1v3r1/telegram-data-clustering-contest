<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-tempo/roma-femminile-le-giallorosse-allesame-juventus/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T10:11:43+00:00"/>
    <meta property="og:title" content="Roma femminile, le giallorosse all’esame Juventus"/>
    <meta property="og:description" content="Con una vittoria della squadra di coach Bavagnoli, Bartoli e compagne si porterebbero a -2 dalla vetta occupata dal Milan"/>
  </head>
  <body>
    <article>
      <h1>Roma femminile, le giallorosse all’esame Juventus</h1>
      <h2>Con una vittoria della squadra di coach Bavagnoli, Bartoli e compagne si porterebbero a -2 dalla vetta occupata dal Milan</h2>
      <address><time datetime="2019-11-24T10:11:43+00:00">24 Nov 2019, 10:11</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>L’esame più difficile per l’As <b>Roma</b> <b>femminile,</b> scrive Emanuele Zotti su Il Tempo. Oggi alle 12.30 le giallorosse scendono in campo al <b>Tre</b> <b>Fontane</b> contro la <b>Juventus</b> (diretta su Sky Sport e Roma Tv). Dopo la sconfitta della scorsa giornata contro la <b>Florentia</b> <b>San Gimignano,</b> il gruppo di <b>Bavagnoli</b> ha l’occasione di rimettere a posto la classifica in uno scontro diretto con una big. Con una vittoria infatti <b>Bartoli</b> e compagne si porterebbero a -2 dalla vetta occupata dal <b>Milan</b>. Le bianconere però venderanno cara la pelle dopo essere state momentaneamente scavalcate proprio dalla squadra di <b>Ganz</b>, che ieri ha battuto il <b>Sassuolo</b>. La coach romanista è stata chiara, per battere la <b>Juve</b> servirà un match senza sbavature: <i>“Dovremo fare una partita perfetta, affrontiamo una squadra veramente forte sotto tutti gli aspetti che non ha bisogno di motivazioni”.</i> In <b>Serie</b> <b>B</b> invece la <b>Lazio</b> <b>Women</b> affronta in trasferta la <b>Novese</b> alle 14.30</p>
    </article>
  </body>
</html>