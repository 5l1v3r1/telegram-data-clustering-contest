<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507824"/>
    <meta property="og:site_name" content="0404"/>
    <meta property="article:published_time" content="2019-11-24T10:03:02+00:00"/>
    <meta property="og:title" content="היום תחל ביקורת פורום המטה הכללי לבדיקת שיפור החזות והנראות של מחנות צה&quot;ל"/>
    <meta property="og:description" content="היום (א'), בסיכומו של תהליך מקיף בן חצי שנה, אשר במסגרתו נערכו ביקורות במחנות צה&quot;ל השונים, תחל ביקורת פורום המטה הכללי לבדיקת שיפור החזות והנראות של מחנות"/>
  </head>
  <body>
    <article>
      <h1>היום תחל ביקורת פורום המטה הכללי לבדיקת שיפור החזות והנראות של מחנות צה"ל</h1>
      <address><time datetime="2019-11-24T10:03:02+00:00">24 Nov 2019, 10:03</time> by <a rel="author">חדשות 0404</a></address>
      <p>היום (א'), בסיכומו של תהליך מקיף בן חצי שנה, אשר במסגרתו נערכו ביקורות במחנות צה"ל השונים, תחל ביקורת פורום המטה הכללי לבדיקת שיפור החזות והנראות של מחנות צה"ל- ביקורת זו מהווה את שיאו של תהליך המוכנות. <br/> <br/>המסדר יערך בראשות ראש המטה הכללי, רב-אלוף אביב כוכבי, בהשתתפות פורום המטה הכללי ומפקדים בדרגת תת-אלוף.<br/> <br/>במסגרת התהליך המקדים, מונו צוותי פעולה לבדיקת המחנות והכנת התהליך. בכל צוות בדיקת מחנות צה״ל חברים אלוף ושלושה קצינים בדרגת תת-אלוף, אשר נבחרו להוביל את המשימה מתוך כלל האגפים והזרועות. <br/> <br/>הביקורת כוללת מסדרים במחנות צה"ל, שיחות עם מפקדי היחידות, סיור של צוותי הביקורת במוסדות היחידה ושיחת מפקדים וחיילים. <br/> <br/>בין המחנות הכלולים בביקורת, מחנות קבע, מחנות ההדרכה, מחנות האימונים והמחנות המבצעיים בצה״ל.<br/> <br/>הפרמטרים הנבחנים בביקורת הינם: נראות וחזות, משקיות המחנה, בטיחות, אבטחה, יזמות וחדשנות בתחומי המחזור והאקולוגיה. <br/> <br/>לאחר סיכום הביקורת ושקלול הציונים, יוצגו ממצאי המסדר עם המלצות למועמדות היחידות לפרסי הרמטכ״ל. <br/> <br/>בשלב הבא, הצוותים ידרגו את המחנות העומדים בקריטריונים וביצעו את קפיצת המדרגה הגבוהה ביותר במוכנות למסדר הרמטכ״ל.</p>
      <figure>
        <img src="https://www.0404.co.il/wp-content/uploads/2019/11/1C41758D-E4D3-414F-BA95-A0C84619A1F7.jpeg"/>
      </figure>
      <figure>
        <img src="https://www.0404.co.il/wp-content/uploads/2019/11/A3D6537D-62F4-4C86-A1A3-F4B8749BCEC4.jpeg"/>
      </figure>
    </article>
  </body>
</html>