<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807054/%D8%A8%D8%B1%D8%AF%D8%A7%D8%B4%D8%AA-%D8%B2%D8%B9%D9%81%D8%B1%D8%A7%D9%86-%D8%A7%D8%B2-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D9%85%D9%84%DA%A9%D8%A7%D9%86-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T10:41:00+00:00"/>
    <meta property="og:title" content="برای اولین بار در بین دانشگاه‌های آزاد؛ برداشت زعفران از دانشگاه آزاد ملکان آغاز شد"/>
    <meta property="og:description" content="رئیس دانشگاه آزاد واحد ملکان گفت: کشت زعفران برای اولین بار در بین دانشگاه‌های آزاد اسلامی در واحد ملکان و بصورت گلخانه‌ای و فضای باز صورت می‌گیرد."/>
  </head>
  <body>
    <article>
      <h1>برای اولین بار در بین دانشگاه‌های آزاد؛ برداشت زعفران از دانشگاه آزاد ملکان آغاز شد</h1>
      <h2>رئیس دانشگاه آزاد واحد ملکان گفت: کشت زعفران برای اولین بار در بین دانشگاه‌های آزاد اسلامی در واحد ملکان و بصورت گلخانه‌ای و فضای باز صورت می‌گیرد.</h2>
      <address>
        <time datetime="2019-11-24T10:41:00+00:00">24 Nov 2019, 10:41</time>
      </address>
      <p>هدایت اسلامی،<b> رئیس دانشگاه آزاد واحد ملکان</b> در گفتگو با خبرنگار دانشگاه خبرگزاری دانشجو از اولین دوره برداشت زعفران در این دانشگاهی خبر داد.<br/><br/>اسلامی مطرح کرد: کشت زعفران برای اولین بار در بین دانشگاه‌های آزاد اسلامی در واحد ملکان و بصورت گلخانه‌ای و فضای باز صورت می‌گیرد.</p>
      <p>رئیس دانشگاه آزاد واحد تصریح کرد: در این راستا تا کنون ۵۰۰ میلیون ریال هزینه تجهیزات سالن و هزینه‌های جانبی این محصول شده است. پیش بینی می‌کنیم این سرمایه در ۱۸ ماه بازگردد. طی چندین سال کشت زعفران برای این واحد سود صد در صد داشته باشد.</p>
      <p>وی ادامه داد: <b>کاشت زعفران</b> در این واحد دانشگاهی با هدف ایجاد و توسعه درآمدزایی غیرشهریه‌ای صورت گرفته است.</p>
      <p>اسلامی خاطرنشان کرد: مجوز تاسیس این گلخانه در خرداد ماه سال جاری در شورای عالی دانش بنیان استان تصویب و مقرر شد با ۵۰ درصد ظرفیت به صورت آزمایشی این کار انجام شود که در ما‌ه های تیر و مرداد، گلخانه تاسیس و با خرید پیاز زعفران اوایل شهریور ماه کاشت آن آغاز شد.</p>
      <p>رئیس دانشگاه آزاد واحد ملکان اظهار کرد: یکی از مزیت‌های<b> زعفران گلخانه</b> این است که آلودگی از خاک به محصول منتقل نمی‌شود کیفیت زعفران گلخانه بسیار خوب است و از یک و نیم تن پیاز زعفران حدود و یک کیلو زعفران برداشت شده است.</p>
      <p>وی بیان کرد: برای تاسیس گلخانه از طرف هیچ مرکزی حتی دانشگاه آزاد استان و تهران پشتیبانی نشدیم. در حال حاضر جهاد کشاورزی ملکان آماده همکاری و مشاوره کارشناسان کشاورزی با دانشگاه آزاد اسلامی ملکان است.</p>
      <p>اسلامی خاطر نشان کرد: برای کلشت زعفران از تجهیزات به‌روز و سیستم‌های تهویه و آبیاری هوشمند در این سالن استفاده شده است. برداشت زعفران از محصولات «شرکت‌های دانش‌بنیان و مرکز رشد نوآوری و شتابدهی ایده‌های نو» دانشگاه آزاد اسلامی باعث تجاری‌سازی می‌شود.</p>
    </article>
  </body>
</html>