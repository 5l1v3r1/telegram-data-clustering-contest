<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%9c%d7%96%d7%9b%d7%a8%d7%9d-%d7%a9%d7%9c-%d7%9c%d7%9e%d7%a2%d7%9c%d7%94-%d7%9e-34-%d7%90%d7%9c%d7%a3-%d7%94%d7%a8%d7%95%d7%92%d7%99-%d7%aa%d7%90%d7%95%d7%a0%d7%95%d7%aa-%d7%94%d7%93%d7%a8%d7%9b%d7%99%d7%9d-419467"/>
    <meta property="og:site_name" content="אשדוד נט"/>
    <meta property="article:published_time" content="2019-11-24T10:26:00+00:00"/>
    <meta property="og:title" content="לזכרם של למעלה מ-34 אלף הרוגי תאונות הדרכים"/>
    <meta property="og:description" content="עמותת 'אור ירוק' ציינה יחד עם בתי הספר של החינוך ההתיישבותי את יום הזיכרון &quot;ישראל עוצרת&quot; - יום זיכרון להרוגי תאונות הדרכים. האירוע מתקיים מדי שנה, ובו מבקשת אור ירוק להזכיר את ההרוגים בכבישים מאז 1948 – קום המדינה. מספר ההרוגים בתאונות הדרכים גבוה מ- 34 אלף - למעלה ממספר הנופלים במלחמות ישראל ובפעולות האיבה"/>
  </head>
  <body>
    <article>
      <h1>לזכרם של למעלה מ-34 אלף הרוגי תאונות הדרכים</h1>
      <address><time datetime="2019-11-24T10:26:00+00:00">24 Nov 2019, 10:26</time> by <a rel="author">שמואל סרדינס</a></address>
      <h3>עמותת 'אור ירוק' ציינה יחד עם בתי הספר של החינוך ההתיישבותי את יום הזיכרון "ישראל עוצרת" - יום זיכרון להרוגי תאונות הדרכים. האירוע מתקיים מדי שנה, ובו מבקשת אור ירוק להזכיר את ההרוגים בכבישים מאז 1948 – קום המדינה. מספר ההרוגים בתאונות הדרכים גבוה מ- 34 אלף - למעלה ממספר הנופלים במלחמות ישראל ובפעולות האיבה</h3>
      <figure>
        <img src="https://www.ashdodnet.com/dyncontent/2019/11/24/e7853960-5d34-460c-aa74-924a98004410.JPG"/>
        <figcaption>מירוץ בני נוער "ישראל עוצרת" תיכון בני דרור. קרדיט: עמותת אור ירוק</figcaption>
      </figure>
      <p>הטקס המרכזי התקיים בקרית החינוך "דרור" שבצומת דרור בהובלת דורית אסולין, רכזת פדגוגית תחום הבטיחות בדרכים בחינוך ההתיישבותי. בטקס נשא דברים רז אביטן-כץ, מנהל תחום חינוך וקהילה בעמותת אור ירוק וכן העביר הדרכה בנושא נהיגת צעירים לתלמידי התיכון.</p>
      <p>לאחר הטקס יצאו התלמידים למרוץ מיוחד למען המאבק בתאונות הדרכים. כ-130 מוסדות חינוך נוספים של החינוך ההתיישבותי השתתפו באירועי ישראל עוצרת וקיימו טקסי זיכרון ומרוצים.</p>
      <p>בין בתי הספר של החינוך ההתיישבותי בהם התקיימה הפעילות: אולפנת חפץ חיים, אולפנת הללי, גבעת ושינגטון, צפית, כפר מנחם, באר טוביה, כנות, אורט ימי אשדוד, יבנה, ישיבת צביה קטיף, אולפנה בהר"ן, באר עמ"י, באר טוביה, ברנר.</p>
      <figure>
        <img src="https://www.ashdodnet.com/dyncontent/2019/11/24/90d33c31-3aa1-42da-a291-21cedc025d47.JPG"/>
        <figcaption>קרדיט: עמותת אור ירוק</figcaption>
      </figure>
      <p><b>מוטי אלמוג, המפקח הארצי בתחום זהירות בדרכים בחינוך ההתיישבותי:</b> "עמותת אור ירוק והחינוך ההתיישבותי פועלים יחד לצמצום תאונות הדרכים והיפגעות התלמידים, אנו רואים בשיתוף הפעולה כמנוף להעלאת המודעות בנושא הבטיחות בדרכים בקרב תלמידי החינוך ההתיישבותי".</p>
      <p><b>ארז קיטה מנכ"ל עמותת אור ירוק:</b> "מאות משפחות נוספות למעגל השכול הטראגי והכואב מדי שנה, בשנה שעברה נהרגו יותר מ-300 בני אדם בתאונות דרכים. ביום 'ישראל עוצרת' אנחנו מזכירים את הרוגי תאונות הדרכים וגם מציינים את הדרכים  בהן ניתן למנוע את הקורבנות הבאים. אנחנו נמצאים במצב חירום בכבישים, על ממשלת ישראל ומשרד התחבורה והבטיחות בדרכים להעלות את הצלת החיים לראש סדר העדיפויות, להשקיע בתשתיות, בחינוך, בהסברה ובאכיפה שיוכלו לצמצם את מספרי התאונות והנפגעים העולים מדי יום".</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>