<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549592.html/%D9%BE%D8%B1%D9%88%D8%A7%D8%B2-%D9%86%D8%AE%D8%B3%D8%AA%DB%8C%D9%86-%DA%A9%D8%A7%D8%B1%D9%88%D8%A7%D9%86-%D8%B2%D8%A7%D8%A6%D8%B1%D8%A7%D9%86-%D8%B9%D8%AA%D8%A8%D8%A7%D8%AA-%D9%BE%D8%B3-%D8%A7%D8%B2-%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%B1%D8%A7%D9%87-%DA%A9%D8%B1%D8%A8%D9%84%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T10:08:00+00:00"/>
    <meta property="og:title" content="پرواز نخستین کاروان زائران عتبات پس از بازگشایی راه کربلا"/>
    <meta property="og:description" content="اعزام کاروان‌های زیارتی به عتبات پس از یک ماه وقفه از بامداد امروز 3 آذرماه از سوی سازمان حج و زیارت آغاز شد. در این دوره تمام کاروان‌ها به صورت هوایی به عتبات مشرف می‌شوند."/>
  </head>
  <body>
    <article>
      <h1>پرواز نخستین کاروان زائران عتبات پس از بازگشایی راه کربلا</h1>
      <address>
        <time datetime="2019-11-24T10:08:00+00:00">24 Nov 2019, 10:08</time>
      </address>
      <p>اعزام کاروان‌های زیارتی به عتبات پس از یک ماه وقفه از بامداد امروز 3 آذرماه از سوی سازمان حج و زیارت آغاز شد. در این دوره تمام کاروان‌ها به صورت هوایی به عتبات مشرف می‌شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ اعزام کاروان‌های زیارتی به عتبات با وجود نام‌نویسی از متقاضیان در آبان‌ماه با توجه به شرایط عراق، پس از اربعین حسینی از سوی سازمان حج و زیارت متوقف شد تا جایی که برخی از زائرانی که برای حضور در عتبات تا نیمه آبان‌ماه برنامه‌ریزی کرده‌ بودند، امکان تشرف به این سفر زیارتی را نداشتند.</p>
      <p>  پس از آن با آرام شدن عراق و ایجاد امنیت برای زائران، نام‌نویسی از متقاضیان سفر به عتبات با یک ماه وقفه از ۲۷ آبان‌ماه آغاز شد، اما سازمان حج و زیارت چندان رغبتی به اطلاع‌رسانی در رابطه با آغاز اعزام‌ها نشان نمی‌داد.   بر اساس برنامه‌‌‍ریزی سازمان حج و زیارت، در دور جدید اعزام‌ها که از ۹ استان و تنها به صورت هوایی صورت می‌گیرد، ۱۰۳ کاروان به عتبات مشرف می‌شوند که نخستین اعزام نیز، ساعت ۸ و ۱۵ دقیقه امروز ۳ آذرماه انجام شد؛ به طوری که امروز از تهران دو پرواز به سمت نجف اشرف از سوی هواپیمایی ماهان انجام می‌شود.   بر همین اساس، نخستین کاروان اعزامی به عتبات از سوی سازمان حج و زیارت مشرف شد. کاروان‌های زیارتی به عتبات یک هفته‌ای در نظر گرفته شده‌اند. بر همین اساس ۳ شب در کربلا، ۳ شب در نجف اشرف و یک شب در کاظمین اقامت داشته و سفر دوره‌ای به سامرا برای زیارت حرم امامین عسکریین (ع) نیز پیش‌بینی شده است.   این دوره از اعزام کاروان‌ها به عتبات تا ۱۴ آذرماه ادامه دارد و تاکنون ظرفیت بسیاری از کاروان‌ها پر شده است. منبع: فارس   انتهای پیام/</p>
    </article>
  </body>
</html>