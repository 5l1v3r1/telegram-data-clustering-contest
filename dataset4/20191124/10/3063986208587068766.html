<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/info-tech/2019/11/24/842907"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T10:41:00+00:00"/>
    <meta property="og:title" content="এক অ্যাপেই ৫৬টি মন্ত্রণালয়ের সব সেবা"/>
    <meta property="og:description" content="একটি প্ল্যাটফর্ম নিয়ে কাজ করলে দ্রুত ডিজিটাল বাংলাদেশের পথে এগিয়ে যাওয়া সম্ভব। আর তাই ‘মাই গভর্নমেন্ট অ্যাপ’ নামের একটি অ্যাপ তৈরি করা হচ্ছে, যা কাজে লাগিয়ে শিগগিরই ৫৬টি মন্ত্রণালয়ের সব সেবা পাওয়া যাবে। ২০২১ সাল মুজিববর্ষ সামনে রেখে সব মন্ত্রণালয়, বিভাগ এবং সেবাগুলোকে ডিজিটাইজেশনের আওতায় নিয়ে আসতে কাজ করছে সরকার। জানিয়েছেন তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ। শুক্রবার এলজিইডি মিলনায়তনে অনুষ্ঠিত ডিজিটাল সার্ভিস বাস্তবায়ন পরিকল্পনা সমন্বয়করণ ও ডিজাইন ল্যাবের সমাপনী অনুষ্ঠানে এসব তথ্য জানান তিনি।  স্থানীয় সরকার বিভাগ (এলজিইডি) আয়োজিত এ অনু্ষ্ঠানে প্রধান অতিথির বক্তব্যে স্থানীয় সরকার, পল্লী উন্নয়ন ও সমবায় মন্ত্রী মো. তাজুল ইসলাম জানান, জনগণের হাতের মুঠোয় সরকারের সব সেবা পৌঁছে দিতে শিগগিরই স্থানীয় সরকার বিভাগকে ডিজিটাইজ করা হবে।"/>
  </head>
  <body>
    <article>
      <h1>এক অ্যাপেই ৫৬টি মন্ত্রণালয়ের সব সেবা</h1>
      <address><time datetime="2019-11-24T10:41:00+00:00">24 Nov 2019, 10:41</time> by <a rel="author">টেক প্রতিদিন ডেস্ক</a></address>
      <p>একটি প্ল্যাটফর্ম নিয়ে কাজ করলে দ্রুত ডিজিটাল বাংলাদেশের পথে এগিয়ে যাওয়া সম্ভব। আর তাই ‘মাই গভর্নমেন্ট অ্যাপ’ নামের একটি অ্যাপ তৈরি করা হচ্ছে, যা কাজে লাগিয়ে শিগগিরই ৫৬টি মন্ত্রণালয়ের সব সেবা পাওয়া যাবে। ২০২১ সাল মুজিববর্ষ সামনে রেখে সব মন্ত্রণালয়, বিভাগ এবং সেবাগুলোকে ডিজিটাইজেশনের আওতায় নিয়ে আসতে কাজ করছে সরকার। জানিয়েছেন তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ। শুক্রবার এলজিইডি মিলনায়তনে অনুষ্ঠিত ডিজিটাল সার্ভিস বাস্তবায়ন পরিকল্পনা সমন্বয়করণ ও ডিজাইন ল্যাবের সমাপনী অনুষ্ঠানে এসব তথ্য জানান তিনি। </p>
      <p>স্থানীয় সরকার বিভাগ (এলজিইডি) আয়োজিত এ অনু্ষ্ঠানে প্রধান অতিথির বক্তব্যে স্থানীয় সরকার, পল্লী উন্নয়ন ও সমবায় মন্ত্রী মো. তাজুল ইসলাম জানান, জনগণের হাতের মুঠোয় সরকারের সব সেবা পৌঁছে দিতে শিগগিরই স্থানীয় সরকার বিভাগকে ডিজিটাইজ করা হবে।</p>
    </article>
  </body>
</html>