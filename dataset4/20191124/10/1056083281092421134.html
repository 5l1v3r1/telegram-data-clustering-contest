<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301592/%D8%A7%D8%B1%D8%A7%D8%A6%D9%87-%DA%AF%D8%B2%D8%A7%D8%B1%D8%B4-%DA%A9%D8%A7%D8%B1-%D8%AF%D8%B1-%D8%AC%D9%84%D8%B3%D9%87-%D8%B4%D9%88%D8%B1%D8%A7%DB%8C-%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C-%D9%85%D9%85%D9%86%D9%88%D8%B9"/>
    <meta property="og:site_name" content="ایسنا"/>
    <meta property="article:published_time" content="2019-11-24T10:28:56+00:00"/>
    <meta property="og:title" content="ارائه گزارش کار در جلسه شورای اقتصاد مقاومتی خراسان شمالی ممنوع"/>
    <meta property="og:description" content="ایسنا/خراسان شمالی استاندار خراسان شمالی تاکید کرد: ارائه گزارش کار در جلسه شورای اقتصاد مقاومتی در این استان ممنوع است."/>
  </head>
  <body>
    <article>
      <h6 class="kicker">استاندار تاکید کرد:</h6>
      <h1>ارائه گزارش کار در جلسه شورای اقتصاد مقاومتی خراسان شمالی ممنوع</h1>
      <address><time datetime="2019-11-24T10:28:56+00:00">24 Nov 2019, 10:28</time> by <a rel="author">اعظم قهرمانی</a></address>
      <p>ایسنا/خراسان شمالی استاندار خراسان شمالی تاکید کرد: ارائه گزارش کار در جلسه شورای اقتصاد مقاومتی در این استان ممنوع است.</p>
      <p>محمدعلی شجاعی در جلسه شورای اقتصاد مقاومتی گفت: پروژه های اقتصاد مقاومتی در هر شهرستان مشخص شود و از جلسات بعدی فرماندارها گزارش های کاری لازم در ارتباط با اجرای آن را ارائه دهند.</p>
      <p>وی افزود: متاسفانه تعدادی از دستگاه های کارهای جاری خود را به عنوان پروژه اقتصاد مقاومتی تعریف کرده اند، این درحالی است که این پروژه ها، اقتصاد مقاومتی نیستند.</p>
      <p>شجاعی ادامه داد: تکمیل محور بجنورد به سنخواست در این استان جزء پروژه های اقتصاد مقاومتی تعریف شده است اما ساخت این پروژه جزء وظایف دستگاه است و هیچ جایگاهی در پروژه های اقتصاد مقاومتی ندارد.</p>
      <p>وی با تاکید بر اینکه پروژه های اقتصاد مقاومتی بازه زمانی دارد و باید طی آن بازه زمانی به پایان برسد، اظهارکرد: برای پروژه های اقتصاد مقاومتی شاخص هایی تعریف شده است که مقابله با تحریم، مقابله با بحران های زیست محیطی، ارتقاء سطح جذب سرمایه گذاری، مبارزه با قاچاق کالا، رفع چالش های اقتصادی استان، بهره گیری از ظرفیت بخش خصوصی و ....برخی از این شاخص ها است.</p>
      <p>انتهای پیام</p>
    </article>
  </body>
</html>