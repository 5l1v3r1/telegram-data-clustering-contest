<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006286/yahudi-yerle%C5%9Fimciler-harem-i-ibrahim-camiine-bask%C4%B1n-d%C3%BCzenledi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T10:00:00+00:00"/>
    <meta property="og:title" content="Yahudi yerleşimciler Harem-i İbrahim Camii'ne baskın düzenledi"/>
    <meta property="og:description" content="Yüzlerce Yahudi yerleşimci, Yahudilerin kutladığı ‘Sare Bayramı’ sebebiyle işgal altındaki Batı Şeria'nın El-Halil kentindeki Harem-i İbrahim Camisi'ne baskın yaptı. İsrail makamları, Yahudi inancında, Hazreti İbrahim'in eşi Hazreti Sare'nin defnedil"/>
  </head>
  <body>
    <article>
      <h1>Yahudi yerleşimciler Harem-i İbrahim Camii'ne baskın düzenledi</h1>
      <address>
        <time datetime="2019-11-24T10:00:00+00:00">24 Nov 2019, 10:00</time>
      </address>
      <p>Yüzlerce Yahudi yerleşimci, Yahudilerin kutladığı ‘Sare Bayramı’ sebebiyle işgal altındaki Batı Şeria'nın El-Halil kentindeki Harem-i İbrahim Camisi'ne baskın yaptı.<br/><br/>İsrail makamları, Yahudi inancında, Hazreti İbrahim'in eşi Hazreti Sare'nin defnedildiği mağarayı satın almasının yıl dönümü kabul edilen ‘Sare Bayramı’ sebebiyle Harem-i İbrahim Camisi'ni Müslümanların girişine kapattı.<br/><br/>Harem-i İbrahim Camii İmamı ve Cami Hizmetleri Müdürü Şeyh Hıfzı Ebu Suneyne, İsrail işgal yönetiminin Harem-i İbrahim Camisi'ni Cuma saat 16.00’dan Cumartesi akşamı 21.00’a kadar Müslümanların girişine kapattığını söyledi. Suneyne, Yahudi yerleşimcilerin İbrahimiye Okulu'nun bahçesine ve Harem’in avlusuna çadır kurduklarını aktardı.<br/><br/>İsrail yönetiminin uyguladığı keyfi uygulamaların uluslararası yasalarca koruma altına alınan kutsal mekânlara kadar uzandığını söyleyen Suneyne, Harem-i İbrahim’in bütünüyle bir İslam mescidi olduğunu, Yahudilikle bir ilgisinin bulunmadığını ve burada yapılan eylemlerin geçerliliğinin olmadığını vurguladı.<br/><br/>Yahudi yerleşimcilerin, Harem’e açılan Şuheda Caddesi ile Tel Rumeyd mahallesinde vatandaşların evlerine saldırması sonucu 5 Filistinli yaralandı. Filistin Kızılay’ının açıklamasına göre baskın sırasında başına darbe alan bir çocuk hastaneye kaldırıldı.<br/><br/>Halil kentinde bulunan Tel Rumeyd, Beyt Rumanu, Beyt Heddasa ve Beyt İbrahim isimli yerleşimlerde yaklaşık 500 Yahudi yerleşimci yaşıyor. Buradaki Yahudi yerleşimciler yaklaşık bin askerin yer aldığı Gafati Tugayı tarafından himaye ediliyor. 40 bin kişinin göç ettiği bölgede İsrail güçleri Filistinlilerin kaçması adına baskılarını sürdürüyor.<br/><br/>Merkez binası işgal altındaki B'Tselem’da bulunan İnsan Hakları için Bilgi Merkezi, dün paylaştığı bir videoda, El-Halil kentine bağlı Cebel Calis Mahallesi’nde İsrail işgal güçlerinin 13 yaşındaki Abdurrezzak İdris isimli bir çocuğa fiziksel ve psikolojik işkence uyguladığı görülüyor.<br/><br/>Merkez, söz konusu videoyu, “Çocuğun maruz kaldığı durum istisnai değil ve El-Halil sakinleri rutin olarak bu uygulamalara maruz kalıyor” notuyla paylaştı.<br/><br/>Merkez ayrıca ‘rutin uygulamanın’ ise güvenlik gerekçesiyle yapıldığını savundu.</p>
    </article>
  </body>
</html>