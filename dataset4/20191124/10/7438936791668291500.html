<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Liberecky-kraj-Hrad-Vitkovec-u-Milcanskeho-rybnika-znicila-tricetileta-valka-604485"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T10:33:00+00:00"/>
    <meta property="og:title" content="Liberecký kraj: Hrad Vítkovec u Milčanského rybníka zničila třicetiletá válka"/>
    <meta property="og:description" content="Třicetiletá válka přinesla do kraje zmar, násilí a také zánik hradu Vítkovec, jehož zřícenina se dodnes nalézá u Holanských rybníků na Českolipsku. Stojí sice stranou hlavních turistických cest, ale o to víc vynikne její klidná síla, která s trochou fantazie naznačuje jeho někdejší mohutnost."/>
  </head>
  <body>
    <article>
      <h1>Liberecký kraj: Hrad Vítkovec u Milčanského rybníka zničila třicetiletá válka</h1>
      <address>
        <time datetime="2019-11-24T10:33:00+00:00">24 Nov 2019, 10:33</time>
      </address>
      <p>
        <b>Třicetiletá válka přinesla do kraje zmar, násilí a také zánik hradu Vítkovec, jehož zřícenina se dodnes nalézá u Holanských rybníků na Českolipsku. Stojí sice stranou hlavních turistických cest, ale o to víc vynikne její klidná síla, která s trochou fantazie naznačuje jeho někdejší mohutnost.</b>
      </p>
      <p>„Objevovat tak trochu ztracená zajímavá místa v kraji může dobrodružstvím pro ty, kteří se na svých cestách neradi potkávají se zástupy turistů. To je i příklad zříceniny hradu Vítkovec,“ uvedla Květa Vinklátová, radní pro kulturu, památkovou péči a cestovní ruch.</p>
      <p>Zřícenina hradu Vítkovec se nalézá na výšině mezi Holanským a Milčanským rybníkem. Založen byl zřejmě v 80. letech 14. století, zanikl za třicetileté války. Na konci 16. Století se připomíná jako pustý, jeho zdivo bylo později z větší části rozebráno a areál těžce poškodila těžba pískovce. Materiál z opuštěného hradu našel využití i při stavbě kostela v nedalekých Holanech.</p>
      <p>Z původního trojúhelného areálu hradu se do současnosti dochoval nad povrchem terénu znatelný pouze pozůstatek nároží zděného objektu, u něhož není jasné, k čemu sloužil, dále pravděpodobný pozůstatek příkopu a téměř neznatelný zbytek obvodové hradby.  Zd byly ze zdejšího pískovce hrubě opracovaného do kvádrů se zaoblenými rohy a skládaného pečlivě do řádků zdiva s využitím takzvaných šíbrů.</p>
      <p>Kam ještě vyrazit na výlet nebo za zajímavou událostí? Tipy, přehledy akcí, možnosti ubytování a další zajímavosti se nalézají na webu <a href="http://www.liberecky-kraj.cz/">ZDE</a>, na YouTube prostřednictvím kanálu Region Liberec nebo na facebookové stránce Liberecký kraj — cestou necestou. Zážitky pak lze sdílet na Instagramu pod hashtagem #regionliberec.</p>
      <related>
        <h4>Psali jsme:</h4>
        <a href="https://www.parlamentnilisty.cz/zpravy/tiskovezpravy/Liberecky-kraj-Vanocni-casy-se-blizi-hrady-a-zamky-lakaji-na-adventni-program-603075"/>
        <a href="https://www.parlamentnilisty.cz/politika/obce-volicum/Liberec-Setkani-200-reditelu-detskych-domovu-a-volnocasovych-stredisek-z-cele-republiky-603057"/>
        <a href="https://www.parlamentnilisty.cz/politika/obce-volicum/Frydlant-Svatomartinsky-pruvod-rozzaril-mesto-603010"/>
        <a href="https://www.parlamentnilisty.cz/zpravy/tiskovezpravy/Liberecky-kraj-Papirna-Papyrea-uspela-na-festivalu-Big-See-ve-slovinske-Lublani-602996"/>
      </related>
    </article>
  </body>
</html>