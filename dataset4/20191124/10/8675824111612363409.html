<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/eng-vs-nz-with-the-help-of-watling-double-ton-newzealand-declared-innings-on-615-for-9-wickets-143540"/>
    <meta property="og:site_name" content="Wah Cricket"/>
    <meta property="article:published_time" content="2019-11-24T10:33:06+00:00"/>
    <meta property="og:title" content="ENG vs NZ: वाटलिंग के दोहरे शतक की बदौलत, न्यूजीलैंड ने 9 विकेट के नुकसान पर 615 रन, पारी घोषित"/>
    <meta property="og:description" content="बीजे वाटलिंग (205) के रिकॉर्ड दोहरे शतक की मदद से मेजबान न्यूजीलैंड ने इंग्लैंड के खिलाफ यहां जारी पहले टेस्ट मैच के चौथे दिन रविवार को नौ विकेट पर 615 रन का विशाल स्कोर बनाकर अपनी पहली पारी घोषित कर दी. इंग्लैंड ने अपनी पहली पारी में 353 रन का स्कोर बनाए थे और अब उसने अपनी दूसरी पारी में दिन का खेल समाप्त होने तक तीन विकेट पर 55 रन बना लिए हैं. इंग्लैंड अभी न्यूजीलैंड के स्कोर से 207 रन पीछे है जबकि उसके सात विकेट शेष हैं."/>
  </head>
  <body>
    <article>
      <h1>ENG vs NZ: वाटलिंग के दोहरे शतक की बदौलत, न्यूजीलैंड ने 9 विकेट के नुकसान पर 615 रन, पारी घोषित</h1>
      <h2>न्यूजीलैंड की ओर से मिशेल सेंटनर ने अब तक तीनों सफलता हासिल की है. इससे पहले, मेजबान न्यूजीलैंड ने अपने कल के स्कोर छह विकेट पर 394 रन से आगे खेलना शुरू किया.</h2>
      <address>
        <time datetime="2019-11-24T10:33:06+00:00">24 Nov 2019, 10:33</time>
      </address>
      <p>बीजे वाटलिंग (205) के रिकॉर्ड दोहरे शतक की मदद से मेजबान न्यूजीलैंड ने इंग्लैंड के खिलाफ यहां जारी पहले टेस्ट मैच के चौथे दिन रविवार को नौ विकेट पर 615 रन का विशाल स्कोर बनाकर अपनी पहली पारी घोषित कर दी. इंग्लैंड ने अपनी पहली पारी में 353 रन का स्कोर बनाए थे और अब उसने अपनी दूसरी पारी में दिन का खेल समाप्त होने तक तीन विकेट पर 55 रन बना लिए हैं. इंग्लैंड अभी न्यूजीलैंड के स्कोर से 207 रन पीछे है जबकि उसके सात विकेट शेष हैं.</p>
      <p>स्टंप्स के समय जोए डनेली 16 गेंदों पर एक चौके के सहारे सात रन बनाकर नाबाद लौटे. जैक लीच बिना खाता खोले आउट हुए और उनके आउट होते ही स्टंप्स की घोषणा कर दी गई. रोरी बर्न्‍स ने 31 और डोमीनिक सिब्ले 12 रन बनाए.</p>
      <p>न्यूजीलैंड की ओर से मिशेल सेंटनर ने अब तक तीनों सफलता हासिल की है. इससे पहले, मेजबान न्यूजीलैंड ने अपने कल के स्कोर छह विकेट पर 394 रन से आगे खेलना शुरू किया. वाटलिंग ने 119 और मिशेल सेंटनर ने 31 रन से आगे खेलना शुरू किया.</p>
      <p>दोनों बल्लेबाजों ने सातवें विकेट के लिए 261 रनों की शानदार साझेदारी की और कीवी टीम को 500 के पार पहुंचाया. इस दौरान अपने वाटलिंग ने अपने करियर का पहला दोहरा शतक पूरा किया.</p>
      <p>वॉटलिंग टेस्ट मैचों में दोहरा शतक लगाने वाले न्यूजीलैंड के पहले विकेटकीपर बल्लेबाज बन गए हैं. वॉटलिंग के पहले ब्रेंडन मैक्लम के नाम कीवी विकेटकीपर के तौर पर सबसे बड़ी पारी का रिकार्ड था. मैक्लम ने 2010 में बांग्लादेश के खिलाफ हेमिल्टन में 185 रनों की पारी खेली थी.</p>
      <p>वाटलिंग ने 473 गेंदों पर 24 चौके और एक छक्का लगाया. उनके अलावा सेंटनर ने 269 गेंदों पर 11 चौके और पांच छक्कों की मदद से 126 रन की शतकीय पारी खेली.</p>
      <p>इंग्लैंड की ओर से सैम कुरेन ने तीन और जैक लीच तथा बेन स्टोक्स ने दो-दो जबकि कप्तान जोए रूट ने एक विकेट लिए.</p>
    </article>
  </body>
</html>