<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/nakazanie/zhena-ot-novi-pazar-zavrtya-lyubov-s-turchin-no-razvrzkata-ya-popari_news710998.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T10:30:00+00:00"/>
    <meta property="og:title" content="Жена от Нови пазар завъртя любов с турчин, но развръзката я попари"/>
    <meta property="og:description" content="Показала му и снимки, но пропуснала подробностите около семейното си положение"/>
  </head>
  <body>
    <article>
      <h1>Жена от Нови пазар завъртя любов с турчин, но развръзката я попари</h1>
      <h2>Показала му и снимки, но пропуснала подробностите около семейното си положение</h2>
      <address>
        <time datetime="2019-11-24T10:30:00+00:00">24 Nov 2019, 10:30</time>
      </address>
      <p>https://blitz.bg/kriminalni/nakazanie/zhena-ot-novi-pazar-zavrtya-lyubov-s-turchin-no-razvrzkata-ya-popari_news710998.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574520999-eb170375ba7d4264bc274c5b905bef45.jpg"/>
      </figure>
      <p><b>33 000 лева е успяла да измъкне от турчин жена от Нови пазар, която успяла да му завърти главата с обещания за брак. Тя е осъдена на първа инстанция и получила 1 г. и 6 месеца затвор с 3-годишен изпитателен срок. </b><br/><br/>След което обжалвала и в Окръжния съд в Шумен, който обаче потвърдил наказанието.<br/><br/>Сумата в евро успяла да получи от турски гражданин, живеещ в Германия, за 3 месеца -  5 декември 2014 г. до 10 февруари 2015 г.<br/><br/>Жената живеела със своите родители и мъж в Нови пазар. Чрез сайт за запознанства се свързала с турчин, живеещ в Щутгарт. Започнали да общуват по скайп и телефон. Показала му и снимки, но пропуснала подробностите около семейното си положение.<br/><br/>Казала му, че е сирак и живее в лоши условия в Гърция. Дори била болна и имала нужда от лечение. Човекът доброволно ѝ пратил пари, пише Дарик. <br/><br/>В последствие обаче - последвало и искане за допълнително финансиране - като причините били различни - билет, паспорт, глоби, операция и лекарства.<br/><br/>За да го увещаят за тежкото ѝ състояние и нуждата от инвазивна намеса, за която да плати, разбира се, се включила дори друга жена, която разговаряла с мераклията. <br/><br/>Стигнало се и до предложението - "булката" да иде в Германия при щедрия мъж. "По пътя" обаче имало нужда от средства за билети за автобус, хотел, разходи по митница.Тук се появили и друг "герой", които увещавали кандидат женихът, че средствата отиват по направление. Обадил се "шофьорът" на автобуса, който потвърдил нуждата от пари на булката.<br/><br/>Оказало се, че за 3 месеца турчинът изпратил пари общо 31 пъти - 16 880 евро, равняващи се на 33 014 лв.<br/><br/>Единствено 50 евро, изпратени първия път се оказали - лична инициатива, останалите пари обаче - булката менте умело успяла да измъкне. Според документите от делото с тях освен, че е харчила за себе си, е успяла и да ремонтира семейното жилище в Нови пазар. </p>
    </article>
  </body>
</html>