<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/international/un-avion-de-pasageri-s-a-prabusit-in-republica-democrata-congo-18610823"/>
    <meta property="og:site_name" content="Gândul"/>
    <meta property="article:published_time" content="2019-11-24T10:17:25+00:00"/>
    <meta property="og:title" content="Un avion de pasageri s-a prăbuşit în Republica Democrată Congo"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Un avion de pasageri s-a prăbuşit în Republica Democrată Congo</h1>
      <h2>Un avion cu 17 pasageri la bord s-a prăbuşit duminică în oraşul Goma din estul Republicii Democrate Congo, a anunţat guvernatorul provinciei Nord-Kivu prin intermediul unui comunicat, informează site-ul agenţiei de presă Reuters.</h2>
      <address><time datetime="2019-11-24T10:17:25+00:00">24 Nov 2019, 10:17</time> by <a rel="author" href="https://www.gandul.info/autor/andrei-vacaru" target="_blank">Andrei Vacaru</a></address>
      <p>Aeronava era operată de compania locală Busy Bee şi s-a prăbuşit la scurt timp de la decolare, potrivit aceleiaşi surse.</p>
      <p>Numărul victimelor nu a fost încă stabilit. Reprezentanţii Busy Bee nu au putut fi contactaţi pentru a exprima un punct de vedere.</p>
      <p>Accidentele aviatice sunt relativ frecvente în Republica Democrată Congo din cauza standardelor de siguranţă foarte permisive. Toate companiile aeriene din această ţară, inclusiv Busy Bee, au interdicţie de a zbura în spaţiul aerian al Uniunii Europene.</p>
      <p>Incidentul vine la scurt timp după ce, în octombrie, un avion care decolase de pe acelaşi aeroport s-a prăbuşit după doar o oră de zbor.</p>
      <p>Toţi cei opt pasageri aflaţi la bordul acelei aeronave au decedat.</p>
    </article>
  </body>
</html>