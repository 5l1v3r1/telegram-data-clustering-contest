<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013048/%D8%B9%D8%B6%D9%88-%DA%A9%D9%85%DB%8C%D8%B3%DB%8C%D9%88%D9%86-%D8%A2%D9%85%D9%88%D8%B2%D8%B4-%D9%88-%D8%AA%D8%AD%D9%82%DB%8C%D9%82%D8%A7%D8%AA-%D9%81%D9%88%D9%84%D8%A7%D8%AF%DB%8C-%D9%87%D8%A7-%D8%AF%D8%B1-%D8%A8%D8%AE%D8%B4-%D9%85%D8%B7%D8%A7%D9%84%D8%B9%D8%A7%D8%AA%DB%8C-%DA%A9%D9%85-%D9%86%D8%B8%DB%8C%D8%B1"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T10:30:00+00:00"/>
    <meta property="og:title" content="عضو کمیسیون آموزش و تحقیقات:فولادی ها در بخش مطالعاتی کم نظیر هستند"/>
    <meta property="og:description" content="جبار کوچکی نژاد:هزینه های زیادی که گاها در بخشهای مختلف بدون توجیه انجام می شود می تواند در اختیار فرصت های مطالعاتی قرار گیرد تا به این وسیله بتوان به روش علمی در جهت صرفه جویی منابع اقدام کرد."/>
  </head>
  <body>
    <article>
      <h1>عضو کمیسیون آموزش و تحقیقات:فولادی ها در بخش مطالعاتی کم نظیر هستند</h1>
      <address>
        <time datetime="2019-11-24T10:30:00+00:00">24 Nov 2019, 10:30</time>
      </address>
      <p>
        <i>جبار کوچکی نژاد:هزینه های زیادی که گاها در بخشهای مختلف بدون توجیه انجام می شود می تواند در اختیار فرصت های مطالعاتی قرار گیرد تا به این وسیله بتوان به روش علمی در جهت صرفه جویی منابع اقدام کرد.</i>
      </p>
      <p>موضوع استهلاک در بخش تولیدی و نیز صرفه جویی در انرژی دو محوری است که می تواند هزینه های یک مجموعه را بسیار کاهش دهد و در نتیجه چنین پتانسلی می تواند در اختیار بخش تولیدی قرار گیرد. این موضوع خصوصا درباره بخش آبی کشور که امروز سهم بسزایی در بخش صنعتی دارد بیشتر الزام دارد. فولاد مبارکه از جمله شرکتهای موفقی است که توانسته با صرفه جویی در منابع و بهینه سازی مصرف میزان آب مصرفی در واحدهای تولیدی خود را بیش از 44 درصد کاهش دهد که بسیار قابل تأمل است.</p>
      <p><a href="https://nabzebaazaar.com/">جبار کوچکی نژاد</a> عضو کمیسیون آموزش و تحقیقات و نماینده ی مردم رشت در این باره توضیح داد: الگوی مصرفی در جامعه ما اصلا مطلوب نیست و این موضوع در بخش صنعتی هم دیده می شود. هزینه های زیادی که گاها در بخشهای مختلف بدون توجیه انجام می شود می تواند در اختیار فرصت های مطالعاتی قرار گیرد تا به این وسیله بتوان به روش علمی در جهت صرفه جویی منابع اقدام کرد. وی ضمن تأکید بر منویات اقتصاد مقاومتی گفت: نباید اشتباه کنیم که در سال رونق تولید با هر اشتباهی به فکر افزایش تولید باشیم افزایش تولید به میزان افزایش توان اقتصادی کشور است که منابع انرژی هم جزو آن می شود بنابراین باید به هر دوشق ماجرا نگاه شود. وی در پاسخ به این سؤال که عملکرد فولاد مبارکه را در این زمینه چطور ارزیابی می کنید گفت: در سالهای گذشته همواره شاهد موفقیتهای فولاد مبارکه بودیم و نکته ای که باید به آن اشاره کرد اینست که فولادی ها اگر در بخش مطالعاتی بی نظیر نباشند کم نظیر هستند.</p>
    </article>
  </body>
</html>