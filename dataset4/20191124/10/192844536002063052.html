<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962730/"/>
    <meta property="og:site_name" content="Sanook"/>
    <meta property="article:published_time" content="2019-11-24T10:28:14+00:00"/>
    <meta property="og:title" content="รถไฟความเร็วสูง ชนแม่เฒ่าญี่ปุ่นอายุ 80 ดับอนาถ คนขับเผยเห็นปีนขึ้นราง แต่เบรกไม่ทัน"/>
    <meta property="og:description" content="ตำรวจ จ.ฟุกุชิมะ ของญี่ปุ่น เผยว่า หญิงอายุ 80 ปีคนหนึ่งถูกรถไฟความเร็วสูงชน ใกล้กับทางข้ามรถไฟในเมืองฟุกุชิมะ เมื่อเวลาประมาณ 10.05 น. วานนี้ (23 พ.ย.)"/>
  </head>
  <body>
    <article>
      <h1>รถไฟความเร็วสูง ชนแม่เฒ่าญี่ปุ่นอายุ 80 ดับอนาถ คนขับเผยเห็นปีนขึ้นราง แต่เบรกไม่ทัน</h1>
      <address><time datetime="2019-11-24T10:28:14+00:00">24 Nov 2019, 10:28</time> by <a rel="author">Komkrit Duangmanee</a></address>
      <p>ตำรวจ จ.ฟุกุชิมะ ของ<a href="https://www.sanook.com/travel/1397557/">ญี่ปุ่น</a> เผยว่า หญิงอายุ 80 ปีคนหนึ่งถูก<a href="https://www.sanook.com/travel/1402309/">รถไฟ</a>ความเร็วสูงชน ใกล้กับทางข้ามรถไฟในเมืองฟุกุชิมะ เมื่อเวลาประมาณ 10.05 น. วานนี้ (23 พ.ย.)</p>
      <p>ด้านเจอาร์ อีสต์ บริษัทที่ให้บริการรถไฟ เผยว่า ขบวนรถไฟที่ชนผู้หญิงคนดังกล่าว คือรถไฟขบวนยะมะกะตะ สึบาสะ 132 ที่เดินทางออกจากเมืองยะมะกะตะ ไปยังกรุงโตเกียว</p>
      <p>อย่างไรก็ตาม ผู้โดยสารและพนักงานในขบวนรถไฟทั้ง 320 คนปลอดภัย และไม่ได้รับบาดเจ็บใดๆ ถึงอย่างนั้น เจอาร์ อีสต์ ก็ต้องระงับการให้บริการรถไฟขาเข้าและขาออก 3 ขบวน ที่วิ่งระหว่างเมืองฟุกุชิมะและเมืองยะมะกะตะ นานถึง 85 นาที หลังจากเกิดเหตุ ซึ่งส่งผบกระทบต่อผู้โดยสารราว 1,700 คน</p>
      <p>ด้านพนักงานขับรถไฟเล่าว่า เมื่อใกล้ถึงจุดเกิดเหตุ อยู่ๆ ผู้หญิงคนดังกล่าวก็เดินขึ้นมาบนรางรถไฟ ทำให้ตนรีบดึงเบรกฉุกเฉิน แต่ความเร็วของรถไฟทำให้เบรกไม่ทัน</p>
      <footer><b>ขอขอบคุณ<br/></b>ข้อมูล :<a href="https://japantoday.com/category/national/80-year-old-woman-hit-killed-by-bullet-train-in-fukushima">Japan Today<br/></a>ภาพ :AFP</footer>
    </article>
  </body>
</html>