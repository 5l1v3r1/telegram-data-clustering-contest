<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/zagreb-dobija-muzej-cokolade/"/>
    <meta property="og:site_name" content="Krstarica"/>
    <meta property="article:published_time" content="2019-11-24T10:44:00+00:00"/>
    <meta property="og:title" content="Zagreb dobija Muzej čokolade"/>
    <meta property="og:description" content="ZAGREB - Zagreb će sutra dobiti Muzej čokolade, koji će pored te poslastice prikazati i niz edukativnih, istorijskih i kulturnih sadržaj, ali i zabavne"/>
  </head>
  <body>
    <article>
      <h1>Zagreb dobija Muzej čokolade</h1>
      <address><time datetime="2019-11-24T10:44:00+00:00">24 Nov 2019, 10:44</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521217-750x430.jpg"/>
        <figcaption>Foto: Tanjug</figcaption>
      </figure>
      <p>ZAGREB – Zagreb će sutra dobiti Muzej čokolade, koji će pored te poslastice prikazati i niz edukativnih, istorijskih i kulturnih sadržaj, ali i zabavne interaktivne segmente u kojima posetioci mogu da uživaju svim čulima.</p>
      <p>Muzej je koncipiran hronološki – putovanje kroz vreme i prostor počinje prvim zrnima kakaovca, a završava se danas kada postoje stotine raznih ukusa čokolade.</p>
      <p>Na ulazu posetioci dobijaju kutijicu sa uzorcima čokolade koje mogu da probaju dok obilaze postavku, u skladu s epohom koju razgledaju, od kakaovca, preko likera do sve popularnije ružičaste, rubi čokolade, kao četvrte vrste nakon tamne, mlečne i bele.<br/>Ružica Božić Cerovac, koja je sa suprugom pokrenula projekt, kaže za Hinu da se ideja za osnivanje muzeja stvorila posle njihovih poseta sličnim muzejima u svetu, koji su uglavnom utemeljeni na suvoparnom prikazivanju istorije.</p>
      <p>Kustos Muzeja Marko Španjol kaže da se postavka zasniva na doživljaju, kroz šest prostorija, počevši od prve koja je uređena kao džungle u Srednjoj Americi gđe je krenula priča o čokoladi.</p>
      <p>Izložene su i posude iz kakvih su pili astečki i majanski vladari, kao i mali mlin za dobijanje finog praha od kojih su pravili čokoladni napitak.</p>
      <p>U mlevenju zrnja moći će se oprobaju i posetioci, ali će, s obzirom na to da je kakaovac bio sredstvo palaćanja, saznati i koliko je zrna vredela jedna papričica, a koliko ćuran.</p>
      <p>Druga prostorija podseća na ključne događaje iz 16. veka, kada su u Južnoj Americi konkvistadori pokorili indijanske kulture, probali xocolatl, toplu kakaovu tečnost i odneli kakao u Europu.</p>
      <p>Izložene su i molinille, alat koji se rotirao između dlanova za izradu pene.</p>
      <p>Tu je i replika krune astečkog vladara Montezuma koga je porazio i prevario španski konkvistador Ernan Kortes, koji je 1528. doneo kakaovac i recepturu za njegovu pripremu na španski dvor, gde su ga uz neke izmene prihvatili kao napitak.</p>
      <p>Sledi soba s atmosferom francuskog dvora, na kojem se odvijao bogat društveni život koji je uključivao i ispijanje napitka od čokolade.</p>
      <p>Za to se izrađivalo posebno posuđe, čokolatijere sa širim otvorom zbog gustine tečnosi, kao i šoljice koje su bile više i uže od onih za čaj i tanjirići s urezima da se šoljice ne bi prevrtale.</p>
      <p>Kao mala pauza od istorijskog pregleda dolazi prostorija s kartom sveta i informacijama o potrošnji čokolade po državama – Hrvatska je u sredini s 4,2 kilograma po stanovniku godišnje, Švajcarci konzumiraju čak 8,8, kilograma, a zemlje oko ekvatora koje proizvode čokoladu konzumiraju je najmanje.</p>
      <p>Deca se u toj prostoriji mogu poigrati mirišući i pogađajući sastojke koji idu u čokoladu, a mogu ih pogađati i dodirom u tajanstvenim kutijama.</p>
      <p>Tu je i prostor u kojem će se održavati degustacije i masterclaš predavanja, a planirane su i degustacije svetskih čokolada koje nisu dostupne u prodaji, kao i dnevne radonice temperiranja čokolade, izrade pralina i pločica.</p>
      <p>Istorijski pregled nastavlja se s 19. vekom, proizvodima i osobama koje su donele revoluciju na području čokolade.</p>
      <p>Tada se prvi put pravi tabla čokolade kakvu danas znamo, reklame poručuju roditeljima da će im deca biti zdrava ako jedu čokoladu, a u Britaniji se otvaraju tzv. kuće čokolade za gospodu koja uz nju pričaju o politici i društvenim događanjima.</p>
      <p>Jedna prostorija je posvećena jačanju industrijske proizvodnje čokolade, uređena je po uzoru na fabriku Vilioja Vonke, a podseća i na dugu hrvatsku tradiciju u proizvodnji čokolade, među ostalim, kroz Kraš i Mikado, koja je bila prva čokolada s pirinčem na svetu.</p>
      <p>Obilazak se završava u prostoriji koja će povremeno menjati postavku u zavisnosti od doba godine i prilika, a u njoj je čokolada predstavljena kao sociološki fenomen, omiljeni poklon među ljudima, za rođendane, Dan zaljabljenih, ali i za potrebe mita i korupcije.</p>
      <p>Zgodan detalj tu su i dve okrugle kutijice čokolade koje je muzeju donirala gospođa koja je, kao devojčica, dobila prvu od nemačkog vojnika za vreme Drugog svetskog rata.</p>
      <p>Njeni unuci su nakon 70 godina u Nemačkoj, gde se ta čokolada još proizvodi, pronašli isto pakovanje, pa je i ono izloženo.</p>
      <p>(Tanjug)</p>
    </article>
  </body>
</html>