<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824325-papa-rimskij-zaklikav-vidmovitisa-vid-adernoi-zbroi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T10:13:00+00:00"/>
    <meta property="og:title" content="Папа Римський закликав відмовитися від ядерної зброї"/>
    <meta property="og:description" content="Папа Римський Франциск виступив з осудом застосування ядерної зброї, назвавши неймовірним жах, який пережили жертви атомного бомбардування у серпні 1945 року. "/>
  </head>
  <body>
    <article>
      <h1>Папа Римський закликав відмовитися від ядерної зброї</h1>
      <h2>Папа Римський Франциск виступив з осудом застосування ядерної зброї, назвавши неймовірним жах, який пережили жертви атомного бомбардування у серпні 1945 року. </h2>
      <address>
        <time datetime="2019-11-24T10:13:00+00:00">24 Nov 2019, 10:13</time>
      </address>
      <p>Про це він заявив під час відвідування японського міста Нагасакі, повідомляє <a href="https://www.bbc.com/news/world-asia-50535930?intlink_from_url=https://www.bbc.com/news/world&amp;link_location=live-reporting-story">BBC</a>. </p>
      <p>"Під час візиту до Нагасакі, одного з двох японських міст, на які скинули атомні бомби під час Другої світової війни, папа Франциск виступив із закликом до відмови від ядерної зброї", - йдеться у повідомленні.</p>
      <p>Понтифік заявив, що ядерна зброя не є відповіддю на прагнення людства до безпеки, миру та стабільності.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2823291-magate-znajslo-castki-uranu-na-prihovanomu-obekti-v-irani.html">МАГАТЕ знайшло частки урану на прихованому об'єкті в Ірані</a>
      </blockquote>
      <p>"Це місце змушує нас глибоко усвідомити біль та жах, які ми, люди, здатні заподіяти один одному", - сказав Папа Римський. Франциск наголосив, що мир є несумісним із "страхом взаємного знищення або загрозою повного знищення".</p>
      <p>Він також засудив "атмосферу недовіри", що заважає запобіганню розповсюдження та контролю над ядерною зброєю.</p>
    </article>
  </body>
</html>