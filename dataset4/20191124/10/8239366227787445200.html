<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_sietli_vidkryyut_pershyy_v_sviti_tsentr_dlya_kompostuvannya_lyudskyh_til_331534.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-24T10:50:00+00:00"/>
    <meta property="og:title" content="У Сіетлі відкриють перший в світі центр для компостування людських тіл"/>
    <meta property="og:description" content="У Сіетлі в Сполучених Штатах Америки побудують перший у світі центр для компостування людських тіл. Цей спосіб — екологічна альтернатива похованню та кремації."/>
  </head>
  <body>
    <article>
      <h1>У Сіетлі відкриють перший в світі центр для компостування людських тіл</h1>
      <h2>У Сіетлі в Сполучених Штатах Америки побудують перший у світі центр для компостування людських тіл. Цей спосіб — екологічна альтернатива похованню та кремації.</h2>
      <address>
        <time datetime="2019-11-24T10:50:00+00:00">24 Nov 2019, 10:50</time>
      </address>
      <p>Про це <a href="https://www.dezeen.com/2019/11/20/recompose-seattle-human-composting-olson-kundig/">повідомляє</a> dezeen, передає <a href="https://hromadske.ua/posts/u-sietli-vidkriyut-pershij-v-sviti-centr-dlya-kompostuvannya-lyudskih-til">Громадське</a>.</p>
      <p>Будівлю площею в 1719 квадратних метрів завершать до весни 2021 року — це буде відкритий простір з дерев'яною стелею і мансардними вікнами. Між стінами розташують спеціальні портали з колбами для тіл.</p>
      <p>Також в центрі буде величезний зал для проведення прощальних церемоній — всередині поставлять велику стіну з рослин.</p>
      <p>Компостування останків витрачає у вісім разів менше енергії, ніж кремація, і скорочує викид вуглекислого газу в атмосферу. А ще це в кілька разів дешевше, ніж традиційні похорони. Єдине, що може стати перешкодою для перетворення в добриво, це певні захворювання людини, які можуть отруїти грунт.</p>
      <p>Нагадаємо, Вашингтон став першим у США штатом, який <a href="https://hromadske.ua/posts/v-ssha-dozvolili-vikoristovuvati-tila-pomerlih-na-dobrivo">дозволив використання тіл</a> померлих в якості добрива.</p>
    </article>
  </body>
</html>