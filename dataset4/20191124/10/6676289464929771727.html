<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/detinuti-vot-alegeri-prezidentiale-327224.html"/>
    <meta property="og:site_name" content="Observator"/>
    <meta property="article:published_time" content="2019-11-24T10:34:00+00:00"/>
    <meta property="og:title" content="Peste 15.000 de deţinuţi, aşteptaţi să voteze la turul II al alegerilor prezidenţiale"/>
    <meta property="og:description" content="Reprezentanţii Administraţiei Naţionale a Penitenciarelor sunt în alertă maximă, cu ocazia alegerilor prezidenţiale, în condiţiile în care peste 15.000 de deţinuţi şi-au manifestat intenţia de a-şi exercita dreptul de a vota."/>
  </head>
  <body>
    <article>
      <h1>Peste 15.000 de deţinuţi, aşteptaţi să voteze la turul II al alegerilor prezidenţiale</h1>
      <address><time datetime="2019-11-24T10:34:00+00:00">24 Nov 2019, 10:34</time> by <a rel="author">Cristi Ioniţă</a></address>
      <p>
        <b>
          <b>Reprezentanţii Administraţiei Naţionale a Penitenciarelor sunt în alertă maximă, cu ocazia alegerilor prezidenţiale, în condiţiile în care peste 15.000 de deţinuţi şi-au manifestat intenţia de a-şi exercita dreptul de a vota.</b>
        </b>
      </p>
      <p>Conform cifrelor date publicităţii de ANP, la momentul actual, 20.324 de deţinuţi sunt închişi în penitenciarele şi centrele de reţinere şi arest preventiv din întreaga ţară.</p>
      <p>Dintre aceştia, 17.941 de deţinuţi ar avea drept de vot la alegerile prezidenţiale.</p>
      <p>Şi, estimativ, 15.151 dintre deţinuţii cu drept de vot şi-au manifestat, în scris, dorinţa de a-şi exercita dreptul.</p>
      <p>Este foarte posibil ca, în cele din urmă, aproape toţi deţinuţii cu drept de vot să-şi aleagă favoritul dintre Klaus Iohannis şi Viorica Dăncilă la turul II al alegerilor prezidenţiale.</p>
    </article>
  </body>
</html>