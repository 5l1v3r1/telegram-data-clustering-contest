<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664679.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-24T10:04:00+00:00"/>
    <meta property="og:title" content="Galatasaray'da Fernando Muslera, Club Brugge maçında oynayacak mı?"/>
    <meta property="og:description" content="Galatasaray'da tüm gözler Fernando Muslera'ya çevrildi... Tecrübeli kalecinin Club Brugge ile oynanacak kritik maç öncesi son durumu merakla bekleniyor."/>
  </head>
  <body>
    <article>
      <h1>Galatasaray'da Fernando Muslera, Club Brugge maçında oynayacak mı?</h1>
      <h2>Galatasaray'da tüm gözler Fernando Muslera'ya çevrildi... Tecrübeli kalecinin Club Brugge ile oynanacak kritik maç öncesi son durumu merakla bekleniyor.</h2>
      <address>
        <time datetime="2019-11-24T10:04:00+00:00">24 Nov 2019, 10:04</time>
      </address>
      <p>Şampiyonlar Ligi'nde salı günü Belçika ekibi Club Brugge ile karşılaşacak Galatasaray'da hazırlıklar başladı. Başakşehir maçında tam süre alan futbolcuların yenilenme çalışması gerçekleştirdiği belirtildi.</p>
      <p>Diğer futbolcuların ise ısınma hareketlerinin ardından U-19 takımı ile 11'e 11 taktik çalışması yaptığı ifade edildi. Galatasaray'da belindeki ağrılar nedeniyle Başakşehir maçında forma giyemeyen Muslera'nın tedavisi ise sürüyor.</p>
      <p>Tecrübeli eldivenin Şampiyonlar Ligi'nde oynanacak kritik maçta yer alıp almayacağı merak konusu oldu.</p>
      <p>Uruguaylı kalecinin büyük olasılıkla Brugge'e karşı takımındaki yerini alabileceği öğrenildi.</p>
    </article>
  </body>
</html>