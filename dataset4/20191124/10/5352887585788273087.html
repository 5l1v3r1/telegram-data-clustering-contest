<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/del-daviso-taures-kovos-kanados-ir-ispanijos-tenisininkai-1752355/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T10:58:00+00:00"/>
    <meta property="og:title" content="Dėl Daviso taurės kovos Kanados ir Ispanijos tenisininkai"/>
    <meta property="og:description" content="Reklama"/>
  </head>
  <body>
    <article>
      <h1>Dėl Daviso taurės kovos Kanados ir Ispanijos tenisininkai</h1>
      <address><time datetime="2019-11-24T10:58:00+00:00">24 Nov 2019, 10:58</time> by <a rel="author">Dominykas Genevičius</a></address>
      <p>Reklama</p>
      <p>
        <b>Neoficialaus pasaulio komandų teniso čempionato - Daviso taurės turnyro - pasaulio grupės finale Madride (Ispanija) kausis Kanados ir Ispanijos rinktinės. Tai paaiškėjo po šeštadienį įvykusių pusfinalio kovų.</b>
      </p>
      <p>Kanados tenisininkai pusfinalyje 2-1 nugalėjo Rusijos komandą ir pirmą kartą istorijoje žengė į finalą.</p>
      <p>Pirmajame vienetų mače rusas Andrejus Rubliovas (23-ioji pasaulio raketė) 6:4, 6:4 nugalėjo Vaseką Pospisilą (150), bet antrajame Kanados atstovas Denisas Šapovalovas (15) 6:4, 4:6, 6:4 įveikė Kareną Chačanovą (17).</p>
      <p>Dramatiškame dvejetų mače V. Pospisilas su D. Šapovalovu 6:3, 3:6, 7:6 (7-5) pranoko K. Chačanovą ir A. Rubliovą.</p>
      <p>Kitame pusfinalyje pirmosios pasaulio raketės Rafaelio Nadalio vedama Ispanija 2-1 įveikė Didžiosios Britanijos komandą.</p>
      <p>Britas Kyle‘as Edmundas (69) 6:3, 7:6 (7-3) įveikė Feliciano Lopezą (62), bet vėliau savo žodį tarė R. Nadalis. Jis 6:4, 6:0 nugalėjo Danielį Evansą (42) ir išlygino rezultatą.</p>
      <p>Reklama</p>
      <p>Dvejetų susitikime R. Nadalis su F. Lopezu 7:6 (7-3), 7:6 (10-8) įrodė pranašumą prieš Jamie Murray‘ų ir Nealą Skupskį.</p>
      <p>(ELTA)</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/serbai-nepateko-i-daviso-taures-pusfinali-ispanai-isnese-sveika-kaili-1752107/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/finaliniame-atp-turnyre-triumfavo-graikas-s-tsitsipas-1750586/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedietis-julius-aleksandrovas-vel-uzeme-pirmaja-vieta-1750548/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/a-zverevas-pusfinalyje-pralaimejo-d-thiemui-1750431/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/ispanas-r-nadalis-nepateko-i-finalinio-atp-turnyro-pusfinali-1750238/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/r-federeris-nugalejo-n-dzokoviciu-ir-keliauja-i-pusfinali-1749973/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/nesekme-finaliniame-atp-turnyre-istiko-novaka-dzokoviciu-1749339/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/tenisininkas-r-berankis-pasaulio-reitinge-lieka-66-as-1748753/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>