<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/mircea-badea-nu-stiu-daca-ma-lasa-sa-votez/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T10:48:51+00:00"/>
    <meta property="og:title" content="Mircea Badea: „Nu știu dacă mă lasă să votez”!"/>
    <meta property="og:description" content="Realizatorul Antenei 3 Mircea Badea a declarat, într-o intervenție la postul TV, că, că nu ar fi ratat votul la prezidențialele de astăzi nici ”dacă"/>
  </head>
  <body>
    <article>
      <h1>Mircea Badea: „Nu știu dacă mă lasă să votez”!</h1>
      <address><time datetime="2019-11-24T10:48:51+00:00">24 Nov 2019, 10:48</time> by <a rel="author">(G.D.)</a></address>
      <p>Realizatorul Antenei 3 Mircea Badea s-a îmbrăcat cu geacă roșie și și-a pus șapca ”de alegeri” în cap, spunând ironic că nici nu știe dacă va fi lăsat să voteze, pentru că nu e din Diaspora.</p>
      <p>Badea a declarat, într-o intervenție la postul TV, că, că nu ar fi ratat votul la prezidențialele de astăzi nici ”dacă ar fi trebuit să mă duc desculț, pe jos, până la Satu Mare”.</p>
      <p>„Mi-am pus șapcă de alegeri și asta e singura geacă pe care o am. Mă îndrept către secția de votare. Nu știu dacă mă lasă să votez, pentru că nu sunt din Diaspora. Eu asta am înțeles: că e important ca Diaspora să voteze și nu știu dacă noi, ăștia din interiorul granițelor, care și plătim impozite aici, o să mai avem mult drept de vot. Important, repet, e să voteze Diaspora. Dar mă duc totuși să văd, poate mă lasă, mă primesc și pe mine, am buletin, cetățean sunt, să vedem”, a spus Mircea Badea.</p>
      <p>Tot într-o geacă roșie a apărut și Klaus Iohannis la protestul de la Universitate, iar roșu este culoarea PSD.</p>
      <p>
        <b>Foto antena 3.ro</b>
      </p>
      <related>
        <h4>Articole asemănătoare</h4>
        <a href="https://www.cotidianul.ro/dezvaluiti-de-senzatie-despre-dna-si-alegerile-din-2014/"/>
        <a href="https://www.cotidianul.ro/guvernul-britanic-isi-face-planuri-pentru-victoria-lui-trump/"/>
        <a href="https://www.cotidianul.ro/donald-trump-a-luat-o-decizie-severa-privind-rusia/"/>
      </related>
    </article>
  </body>
</html>