<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/oneplus-potvrdzuje-bezpecnostne-problemy-k-viacerym-osobnym-udajom-mali-pristup-neautorizovane-strany/"/>
    <meta property="og:site_name" content="Vosveteit"/>
    <meta property="article:published_time" content="2019-11-24T10:17:18+00:00"/>
    <meta property="og:title" content="OnePlus potvrdzuje bezpečnostné problémy. K viacerým osobným údajom mali prístup neautorizované strany"/>
    <meta property="og:description" content="Používatelia smartfónov OnePlus by mali spozornieť. Spoločnosť potvrdila bezpečnostné problémy s možným únikom viacerých osobných údajov."/>
  </head>
  <body>
    <article>
      <h1>OnePlus potvrdzuje bezpečnostné problémy. K viacerým osobným údajom mali prístup neautorizované strany</h1>
      <address><time datetime="2019-11-24T10:17:18+00:00">24 Nov 2019, 10:17</time> by <a rel="author">Martin Borko</a></address>
      <p>Vo väčšine prípadoch Vás informujeme o <a href="https://vosveteit.sk/bezpecnost-sk/">bezpečnostných problémoch aplikácií</a>, tentokrát však problém nastal na strane výrobcu, <b>ktorý nedostatočne zabezpečil svoje oficiálne stránky</b>. Nejedná sa pritom o  malého a zanedbateľného hráča na trhu, ale o spoločnosť OnePlus, ktorá vo svete smartfónov patrí k lepšie hodnoteným značkám. Spoločnosť sa primárne sústreďuje na high-end smartfóny s agresívnymi cenovkami. Vďaka tejto taktike je<b> OnePlus v segmente najvýkonnejších smartfónov na trhu jedným z najväčších hráčov.</b></p>
      <h3>OnePlus priznáva chybu</h3>
      <p>Spoločnosť OnePlus <a href="https://forums.oneplus.com/threads/security-notification.1144088/">priznáva</a> chybu. Na svojich stránkach píše, že ich <b>bezpečnostný tím odhalil chybu, ktorá umožňovala prístup tretích strán k  informáciám o objednávkach</b>. Spoločnosť vo svojom vyhlásení píše, že do rúk záškodníkov sa mohli dostať údaje ako meno, telefónny kontakt či e-mailový, a  v niektorých prípadoch aj dodacie adresy zákazníkov. Spoločnosť ďalej hovorí, že ich zákazníci, ktorých informácie boli touto cestou sprístupnené, sa môžu teoreticky stať obeťami phishing útokov<i> (pozn. redakcie: phishing útok je praktika, pri ktorej sa útočník snaží dostať od obeti citlivé údaje pomocou „návnady“ v elektronickej komunikácii)</i>.</p>
      <blockquote>„Toto je Ziv z bezpečnostného tímu. Chceme vás informovať, že sme zistili, že k niektorým informáciám o objednávkach našich používateľov mala prístup neoprávnená strana. Môžeme potvrdiť, že všetky informácie o platbách, heslách a účtoch sú bezpečné, ale mohli byť odkryté mená niektorých používateľov, kontaktné číslo, e-mailová a dodacia adresa. V dôsledku tohto incidentu môžu používatelia, ktorých sa to týka, dostávať e-maily so spamom a phishingom.<br/>Podnikli sme okamžité kroky na zastavenie narušiteľa a  na posilnenie bezpečnosti. Pred zverejnením sme informovali našich dotknutých používateľov o vzniknutej situácii e-mailom. Momentálne spolupracujeme s príslušnými orgánmi na ďalšom vyšetrovaní tohto incidentu.<br/>Je nám to veľmi ľúto a zaväzujeme sa urobiť všetko, čo je v našich silách, aby sme takýmto incidentom zabránili. V prípade akýchkoľvek otázok alebo obáv nás kontaktujte na Zákazníckej podpore.“ píše sa vo vyjadrení spoločnosti.</blockquote>
      <p><b>Našťastie platobné údaje zákazníkov zostali neodhalené.</b> V každom prípade zákazníci spoločností, ktorých sa to priamo dotýka, by si mali dávať zvýšený pozor na e-mailovú komunikáciu.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>