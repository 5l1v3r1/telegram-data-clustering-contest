<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904982/-we-moeten-van-basten-nu-niet-beschuldigen-van-sympathie-voor-nazi-s-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T10:45:00+00:00"/>
    <meta property="og:title" content="'We moeten Van Basten nu niet beschuldigen van sympathie voor nazi's'"/>
    <meta property="og:description" content="Hanna Luden, directeur van het Centrum Informatie en Documentatie Israël (CIDI), vindt de uitspraak die Marco van Basten zaterdag bij FOX Sports deed zeer onhandig, maar is ook van mening dat de situatie niet groter moet worden gemaakt dan het is. Van Basten riep hoorbaar 'Sieg Heil' nadat Hans Kraay jr. Frank Wormuth had geïnterviews, de Duitse trainer van Heracles Almelo. Van Basten (55) bood in dezelfde uitzending nog zijn excuses aan en stelde dat hij het niet zo bedoeld had. &quot;We zien dit soort uitspraken bij jongeren al langer&quot;, vertelt Luden in gesprek met de NOS. Beschamend moment: Van Basten zegt hoorbaar 'Sieg Heil' na interview met Wormuth Duitse media rekenen af met Van Basten na 'Sieg Heil': 'Schandaal in Nederland'"/>
  </head>
  <body>
    <article>
      <h1>'We moeten Van Basten nu niet beschuldigen van sympathie voor nazi's'</h1>
      <address>
        <time datetime="2019-11-24T10:45:00+00:00">24 Nov 2019, 10:45</time>
      </address>
      <p>
        <b>Hanna Luden, directeur van het Centrum Informatie en Documentatie Israël (CIDI), vindt de uitspraak die Marco van Basten zaterdag bij FOX Sports deed zeer onhandig, maar is ook van mening dat de situatie niet groter moet worden gemaakt dan het is. Van Basten riep hoorbaar 'Sieg Heil' nadat Hans Kraay jr. Frank Wormuth had geïnterviews, de Duitse trainer van Heracles Almelo.</b>
      </p>
      <p>Van Basten (55) bood in dezelfde uitzending nog zijn excuses aan en stelde dat hij het niet zo bedoeld had. "We zien dit soort uitspraken bij jongeren al langer", vertelt Luden in gesprek met de <a href="https://nos.nl/artikel/2311794-uitspraak-van-basten-veroordeeld-vroeger-begreep-iedereen-dat-dit-niet-kan.html">NOS</a>.</p>
      <p>"We horen van scholen dat scholieren op die manier stoer proberen te doen, om een beetje te sarren. Dat is misschien zo. Maar als volwassenen, rolmodellen, het ook doen, dan verliest het onderwerp de aandacht die het behoeft."</p>
      <p>Maar Luden neemt het ook voor Van Basten op. "We moeten hem nu niet beschuldigen van sympathie voor de nazi's. Dit staat symbool voor een periode waarin we met zijn allen zitten. We moeten blijkbaar nog steeds heel goed uitleggen waarom dit verkeerd is."</p>
      <p>Luden vindt niet dat we in een tijd leven waarin niets meer kan worden gezegd. "Ondertussen zien we dat dit soort uitspraken steeds normaler worden. Het is niet zo dat je tegenwoordig niets meer kunt zeggen. 20 jaar geleden begreep iedereen gewoon dat dit niet kon."</p>
      <related>
        <h4>Lees meer</h4>
        <a href="https://www.voetbalprimeur.nl/videos/904924/beschamend-moment-van-basten-zegt-hoorbaar-sieg-heil-na-interview-met-wormuth.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904967/duitse-media-rekenen-af-met-van-basten-na-sieg-heil-schandaal-in-nederland-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>