<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-barbat-a-ajuns-in-stare-grava-la-spital-dupa-ce-a-fost-batut-crunt-de-un-tanar-din-satul-vecin_3059927.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T10:34:54+00:00"/>
    <meta property="og:title" content="Un bărbat a ajuns în stare gravă la spital, după ce a fost bătut crunt de un tânăr din satul vecin"/>
    <meta property="og:description" content="Un bărbat a ajuns în stare gravă la spital, după ce a fost bătut crunt de un tânăr din satul vecin. Incidentul a avut loc în urmă cu trei zile, în jurul orei 22:00, în faţa Casei de Cultură din Criva, raionul Briceni. Potrivit oamenilor legii, bărbatul de"/>
  </head>
  <body>
    <article>
      <h1>Un bărbat a ajuns în stare gravă la spital, după ce a fost bătut crunt de un tânăr din satul vecin</h1>
      <address><time datetime="2019-11-24T10:34:54+00:00">24 Nov 2019, 10:34</time> by <a rel="author">PUBLIKA.MD</a></address>
      <p>
        <b>Un bărbat a ajuns în stare gravă la spital, după ce a fost bătut crunt de un tânăr din satul vecin. Incidentul a avut loc în urmă cu trei zile, în jurul orei 22:00, în faţa Casei de Cultură din Criva, raionul Briceni.</b>
      </p>
      <p>Potrivit oamenilor legii, bărbatul de 30 de ani este originar din Drepcăuți, Briceni, şi se afla în localitatea vecină. La un moment dat, între acesta şi un locuitor din Criva, în vârstă de 19 ani, s-a iscat un conflict. Astfel, cel din urmă i-a aplicat mai multe lovituri cu pumnii și picioarele atât în regiunea corpului, cât şi a capului.</p>
      <p>
        <b>Iniţial, victima a fost internată în secţia reanimare a Spitalului Raional Briceni, iar a doua zi a fost transportată la Spitalul Municipal din Bălţi cu fractura craniului, fracturi multiple a oaselor, precum şi hematom intracranian.</b>
      </p>
      <p>În urma investigaţiilor, tânărul agresor a fost reţinut pentru 72 de ore. El şi-a recunoscut vina.</p>
      <p>Oamenii legii susţin că acesta nu este la prima abatere de la lege, fiind anterior condamnat. </p>
    </article>
  </body>
</html>