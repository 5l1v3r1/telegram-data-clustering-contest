<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/te-cunosc-de-undeva-lider-audienta-orase-toata-tara-327213.html"/>
    <meta property="og:site_name" content="Observator"/>
    <meta property="article:published_time" content="2019-11-24T10:03:00+00:00"/>
    <meta property="og:title" content="Te cunosc de undeva!, lider de audiență la orașe și în toată țara"/>
    <meta property="og:description" content="Cea de-a 12-a gală a actualului sezon al show-ului Te cunosc de undeva!, câștigată de Ada și Cornel Palade, cu o transformare în artistul cubanez DKB și King Africa, a fost aseară lider de audiență la orașe și în toată țara."/>
  </head>
  <body>
    <article>
      <h1>Te cunosc de undeva!, lider de audiență la orașe și în toată țara</h1>
      <address><time datetime="2019-11-24T10:03:00+00:00">24 Nov 2019, 10:03</time> by <a rel="author">Redactia Observator</a></address>
      <p>
        <b>
          <b>Cea de-a 12-a gală a actualului sezon al show-ului Te cunosc de undeva!, câștigată de Ada și Cornel Palade, cu o transformare în artistul cubanez DKB și King Africa, a fost aseară lider de audiență la orașe și în toată țara.</b>
        </b>
      </p>
      <p>Show-ul transformărilor prezentat de Alina Pușcaș și Cosmin Seleși și jurizat de Ozana Barabancea, Andrea Bălan, Cristi Iacob și Aurelian Temișan a adunat în fața micilor ecrane aproape 2 milioane de telespectatori la nivelul publicului din întreaga țară, în minutul de maximă audiență, de la ora 20:51.</p>
      <p>Așadar, la nivelul publicului din mediul urban, Antena 1 a fost pe primul loc în clasamentul audiențelor și a obținut pe perioada difuzării emisiunii (20:01 – 23:16) o audiență medie de 8.1 puncte de rating și o cotă de piață de 19%, urmată de Pro TV, cu 5.3 puncte de rating și 12.5 % cota de piață și Kanal D cu 4.4 puncte de rating și 10.4% cota de piață.</p>
      <p>De asemenea, la nivelul publicului național, Antena 1 este cel mai urmărit post de televiziune, cu o audiență medie de 8 puncte de rating și 18.2% cota de piață, urmată de Kanal D, cu 6.8 puncte de rating și 15.5% cota de piață și Pro TV cu 5.5 puncte de rating și 12.5% cota de piață.</p>
      <p>Sâmbăta aceasta, la Te cunosc de undeva!, Liviu Vârciu și Andrei Ștefănescu s-au transfomat în Elton John și Kiki Dee, ca să cânte hitul "Don't Go Breaking My Heart", Diana Matei a fost artista britanică de origine kosovară Rita Ora, Grigore Gherman l-a imitat pe starul latino portorican Ricky Martin, pe când ambițioasa filipineză Bella Santiago a încercat să se apropie cât mai mult de personajul său, Jason Derulo.</p>
      <p>Grație ruletei personajelor, sâmbăta aceasta, pe scena de la Te cunosc de undeva! au urcat, la 20 de ani de la lansare, cele patru componente ale trupei A.S.I.A. Astfel, Cezar Ouatu și Șerban Copoț le-au imitat pe Anca și Sorana, în timp ce Monica și Alex Anghel au fost Irina și Alexandra. Și, ca surpriza să fie totală, Sorana Mohamad (fosta componentă a trupei A.S.I.A.) l-a imitat pe chitaristul Adrian Ordean, muzicianul care a avut ideea lansării acestei trupe, cel care de altfel a și compus piesele pentru acest grup de fete.</p>
      <p>Cea mai bună transformare a serii a fost desemnată cea realizată de Ada și Cornel Palade, care i-au întruchipat pe artistul cubanez DKB și King Africa, cu piesa “El Cocodrilo”.</p>
      <p>Cea de-a 12-a gală a actualului sezon Te cunosc de undeva! a fost deschisă de Romică Țociu, fost concurent al show-ului care, acompaniat de taraful Silvian Voicu, a imitat-o pe celebra cântăreață de muzică lăutărească Romica Puceanu. Momentele coregrafice ale serii au fost susținute de Furnix Team, baletul condus de Furnica.</p>
    </article>
  </body>
</html>