<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574589992-ihor-kohut-v-kintsi-hry-dnipru-1-bilshe-poshchastylo.html"/>
    <meta property="og:site_name" content="Footboom.com"/>
    <meta property="article:published_time" content="2019-11-24T10:16:00+00:00"/>
    <meta property="og:title" content="Ігор Когут: &quot;В кінці гри &quot;Дніпру-1&quot; більше пощастило&quot;"/>
    <meta property="og:description" content="Хавбек &quot;Дніпра-1&quot; Ігор Когут в коментарі прес-службі клубу поділився враженнями від гри проти &quot;Ворскли&quot; (1:0)."/>
  </head>
  <body>
    <article>
      <h1>Ігор Когут: "В кінці гри "Дніпру-1" більше пощастило"</h1>
      <address>
        <time datetime="2019-11-24T10:16:00+00:00">24 Nov 2019, 10:16</time>
      </address>
      <p>Хавбек "Дніпра-1" Ігор Когут в коментарі <i>прес-службі </i>клубу поділився враженнями від гри проти "Ворскли" (1:0).</p>
      <p>— Нарешті, одержали довгоочікувану перемогу. Психологічний стан у нас був дещо розхитаний, але нічия у матчі з "Десною" додала нам впевненості. Плюс мотивації нам сьогодні вистачало, адже після серії невдалих ігор дуже хотілося порадувати вболівальників перемогою, тим більш, у таку прохолодну погоду. Взагалі, готувалися до матчу у звичному режимі, а особливу увагу більше приділяли власній грі, виходам з оборони та на завершальні дії в атаці. Це все тому, що у суперника прийшов новий головний тренер, і дивитися на минулі ігри полтавчан вже не було сенсу, тому ми і концентрувалися на власній грі.</p>
      <p>
        <b>— Як на полі відчувався нерв гри?</b>
      </p>
      <p>— Дійсно, все це відчувалося, плюс прохолодна погода додавала певні корективи у гру. Але ніхто не хотів поступатися – це було добре видно по великій кількості стиків і єдиноборств. Ну, а в кінці гри нам більше пощастило. Можливо, ми більше прагнули до перемоги, тому нам сприяла вдача, і ми зуміли здобути у грі три очки.</p>
      <p>
        <b>— У тебе було пару моментів – в першому таймі воротар потягнув, а після перерви ти пробив над поперечиною з близької відстані. Згадаєш ці епізоди?</b>
      </p>
      <p>— У першому таймі, коли я прибрав захисника і завдав удар, там більш незручний момент був, і якби я там забив, то це було б з області фантастики. Головне, що ці моменти створюються – це вже добре. У другому таймі, коли я вже бив головою – той момент був більше спонтанний, і там я не встиг зреагувати на подачу певною мірою, тому і не вдалося забити.</p>
      <related>
        <h4>Читайте также:</h4>
        <a href="https://www.footboom.com/ukrainian/high/1574576369-denis-vasin-vorskle-ne-povezlo-chto-sudil-etot-vreditel.html"/>
      </related>
    </article>
  </body>
</html>