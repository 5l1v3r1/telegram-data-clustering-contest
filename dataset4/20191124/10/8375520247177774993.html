<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/v-ukrajini-deshevshaje-kartoplja-odnak-kupuvati-jiji-nihto-ne-pospishaje-642040.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T10:15:30+00:00"/>
    <meta property="og:title" content="В Україні дешевшає картопля, однак купувати її ніхто не поспішає"/>
    <meta property="og:description" content="Учасники ринку говорили про збільшення частки некондиційної картоплі"/>
  </head>
  <body>
    <article>
      <h1>В Україні дешевшає картопля, однак купувати її ніхто не поспішає</h1>
      <address>
        <time datetime="2019-11-24T10:15:30+00:00">24 Nov 2019, 10:15</time>
      </address>
      <h4>Учасники ринку говорили про збільшення частки некондиційної картоплі</h4>
      <p>Цього тижня ціни на картоплю в Україні знову знизилися, повідомляють аналітики проекту <a href="https://east-fruit.com/article/nevysokiy-spros-vynuzhdaet-ukrainskikh-fermerov-snizhat-tseny-na-kartofel?fbclid=IwAR1C38dj-7HBnsGncFFH5jc8-xboYG-tQqVONY1CKuRYPbE6DgW7KOB0cgE">EastFruit</a>. Пропозиція даної продукції як і раніше залишалася надмірною, а попит – невисоким.</p>
      <p>Водночас учасники ринку говорили про збільшення частки некондиційної картоплі, оскільки виробники, які зіштовхнулися зі зниженням якості під час зберігання, почали розпродавати свої запаси.</p>
      <p>Згідно з даними щоденного моніторингу проекту, з початку поточного тижня ціна на картоплю в Україні знизилася в середньому на 10%, і сьогодні фермери основних регіонів виробництва пропонують до продажу дану продукцію за ціною 7-9 грн/кг.</p>
      <p>Водночас українські виробники досить довго намагалися утримати ціни на картоплю на високому рівні, однак вже в середині цього місяця стало очевидно, що при сталому рівні цін реалізувати обсяги, що не підлягають зберіганню, до настання морозів буде вкрай складно.</p>
      <p>Тому виробники, практично на всій території, до середини тижня почали синхронно знижувати відпускні ціни, намагаючись відродити інтерес оптових компаній до свого товару.</p>
      <p>Водночас оптові компанії, часто самі мали в наявності запаси дорогої картоплі, закупленої на початку-середині жовтня, яку наразі їм доводиться продавати собі в збиток. Тому продажі здійснювалися, головним чином, за мінімальною ціною і порівняно невеликими партіями.</p>
      <p>Варто додати, що зараз картопля в Україні коштує в середньому в 2 рази дорожче, ніж в аналогічний період минулого року. При цьому, з огляду на досить великі обсяги даної продукції на ринку, українські фермери не виключають можливості подальшого здешевлення в даному сегменті.</p>
      <p>Нагадаємо, <a href="https://glavcom.ua/economics/finances/v-ukrajini-cogo-roku-naybilshe-zrosli-cini-na-kartoplyu-ta-yabluka-derzhstat-633250.html">в Україні цього року найбільше зросли ціни</a> на картоплю та яблука.</p>
      <related>
        <a href="https://glavcom.ua/world/hitech/tesla-oficiyno-predstavila-elektrichniy-bronetransporter-z-maybutnogo-641650.html"/>
        <a href="https://glavcom.ua/news/21-listopada-den-svyatogo-mihayla-shcho-mozhna-i-shcho-zaboroneno-robiti-641342.html"/>
        <a href="https://glavcom.ua/world/hitech/lyudstvo-vidmovitsya-vid-myasa-i-moloka-ekspert-641141.html"/>
      </related>
    </article>
  </body>
</html>