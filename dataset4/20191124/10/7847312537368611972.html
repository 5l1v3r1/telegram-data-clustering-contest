<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/474405-dzieki-zaangazowaniu-wpolityce-zostaly-uratowano-zabytki"/>
    <meta property="og:site_name" content="wPolityce.pl"/>
    <meta property="article:published_time" content="2019-11-24T10:50:07+00:00"/>
    <meta property="og:title" content="&quot;Dzięki zaangażowaniu wPolityce.pl zostały uratowane dwa cenne zabytki&quot;. Podziękowania dla naszego portalu"/>
    <meta property="og:description" content="&quot;Na polecenie pani Moniki Bogdanowskiej - Małopolskiego Wojewódzkiego Konserwatora Zabytków, rozpoczęto starania o wpisanie obu kapliczek w rejestr zabytków&quot;."/>
  </head>
  <body>
    <article>
      <h1>"Dzięki zaangażowaniu wPolityce.pl zostały uratowane dwa cenne zabytki". Podziękowania dla naszego portalu</h1>
      <address><time datetime="2019-11-24T10:50:07+00:00">24 Nov 2019, 10:50</time> by <a rel="author" href="https://wpolityce.pl/autorzy/142-inbox-listy-2" target="_blank">INBOX/ /LISTY</a></address>
      <p>
        <b>Mam głębokie przekonanie, że wyłącznie dzięki zaangażowaniu portalu wPolityce.pl w tę sprawę, zostały uratowane dwa cenne zabytki, ale też, być może i cała przestrzeń tego historycznego miejsca - pisze Andrzej Sułkowski z Krakowa w liście przesłanym do portalu wPolityce.pl.</b>
      </p>
      <p>CZYTAJ WIĘCEJ: <a href="https://wpolityce.pl/spoleczenstwo/470133-skandal-w-krakowie-niszczeje-zabytkowa-kapliczka">Skandal! W Krakowie niszczeje zabytkowa kapliczka z XVIII w. „To zabytek o dużej wartości historycznej i artystycznej”</a></p>
      <p>
        <b>PEŁNA TREŚĆ LISTU ANDRZEJA SUŁKOWSKIEGO:</b>
      </p>
      <blockquote>Dzień dobry,<br/><br/>parę tygodni temu umieściliście Państwo, na Portalu wPolityce.pl mój apel o ratowanie dwóch zabytkowych kapliczek znajdujących się na posesji przy ul. Karmelickiej w Krakowie. Jednej, pochodzącej z 1753 roku i drugiej z połowy XIX wieku. To, co przez wiele lat, mimo mych usilnych starań, nie spowodowało jakiegokolwiek zainteresowania ze strony władz konserwatorskich, dzięki Państwa Redakcji dotarło do odpowiednich instytucji, a przede wszystkim do opinii publicznej.</blockquote>
      <p>CZYTAJ WIĘCEJ: <a href="https://wpolityce.pl/spoleczenstwo/470133-skandal-w-krakowie-niszczeje-zabytkowa-kapliczka">Skandal! W Krakowie niszczeje zabytkowa kapliczka z XVIII w. „To zabytek o dużej wartości historycznej i artystycznej”</a></p>
      <blockquote><b>Dzięki Państwa Portalowi, sprawą zainteresowała się również Telewizja Kraków, która z kolei nakręciła odpowiedni materiał interwencyjny.<br/></b><br/>Na efekty nie trzeba było długo czekać.<br/><br/>Przede wszystkim wycięto winorośl zagrażającą kapliczce umieszczonej na ścianie budynku. Zabezpieczono teren. Rozpoczęto usuwanie zapadniętego dachu i przystąpiono do zabezpieczenia budynku przed zimą. Wysprzątano teren całej posesji. <b>Ale, co najważniejsze, na polecenie pani Moniki Bogdanowskiej - Małopolskiego Wojewódzkiego Konserwatora Zabytków, rozpoczęto starania o wpisanie obu kapliczek w rejestr zabytków</b>, a względem zagospodarowania zabytkowej przestrzeni tej posesji ma zostać powołana specjalna komisja konserwatorska.</blockquote>
      <slideshow>
        <figure>
          <a href="https://wpolityce.pl/p/635493">
            <img src="https://wpolityce.pl/p/635493"/>
          </a>
          <figcaption>Kapliczki znajdująca się na posesji przy ul. Karmelickiej w Krakowie / autor: A. Sułkowski</figcaption>
        </figure>
        <figure>
          <a href="https://wpolityce.pl/p/635494">
            <img src="https://wpolityce.pl/p/635494"/>
          </a>
          <figcaption>Kapliczki znajdująca się na posesji przy ul. Karmelickiej w Krakowie / autor: A. Sułkowski</figcaption>
        </figure>
        <figure>
          <a href="https://wpolityce.pl/p/635495">
            <img src="https://wpolityce.pl/p/635495"/>
          </a>
          <figcaption>Kapliczki znajdująca się na posesji przy ul. Karmelickiej w Krakowie / autor: A. Sułkowski</figcaption>
        </figure>
        <figure>
          <a href="https://wpolityce.pl/p/635496">
            <img src="https://wpolityce.pl/p/635496"/>
          </a>
          <figcaption>autor: A. Sułkowski</figcaption>
        </figure>
      </slideshow>
      <blockquote>Mam głębokie przekonanie, że wyłącznie dzięki zaangażowaniu portalu wPolityce.pl w tę sprawę, zostały uratowane dwa cenne zabytki, ale też, być może i cała przestrzeń tego historycznego miejsca.<br/><br/>Pragnę też, raz jeszcze, serdecznie podziękować Panu Tomaszowi Plaskocie za pomoc przy zamieszczeniu materiału na Waszym Portalu.<br/><br/>Z wyrazami szacunku – Andrzej Sułkowski</blockquote>
      <p>tp</p>
    </article>
  </body>
</html>