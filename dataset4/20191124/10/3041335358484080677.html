<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/greece/apo-to-glenti-tou-gamou-sti-tragodia-thrinos-sti-lamia-me-ton-thanato-tou-polyteknou-patera/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T10:05:45+00:00"/>
    <meta property="og:title" content="Από το γλέντι του γάμου στη τραγωδία: Θρήνος στη Λαμία με τον θάνατο του πολύτεκνου πατέρα"/>
    <meta property="og:description" content="Σοκαρισμένη είναι η τοπική κοινωνία στη Λαμία με το τροχαίο που είχε μία οικογένεια την ώρα που επέστρεφε από γαμήλια τελετή."/>
  </head>
  <body>
    <article>
      <h6 class="kicker">Σοκαρισμένη η κοινωνία</h6>
      <h1>Από το γλέντι του γάμου στη τραγωδία: Θρήνος στη Λαμία με τον θάνατο του πολύτεκνου πατέρα</h1>
      <h2>Σοκαρισμένη είναι η τοπική κοινωνία στη Λαμία με το τροχαίο που είχε μία οικογένεια την ώρα που επέστρεφε από γαμήλια τελετή.</h2>
      <address><time datetime="2019-11-24T10:05:45+00:00">24 Nov 2019, 10:05</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σοκαρισμένη είναι η τοπική κοινωνία στη Λαμία με το τροχαίο που είχε μία οικογένεια την ώρα που επέστρεφε από γαμήλια τελετή.</p>
      <p>Από την σφοδρή μετωπική σύγκρουση των 2 ΙΧ τραγικό θάνατο βρήκε ο οδηγός, δηλαδή 37χρονος πολύτεκνος πατέρας της οικογένειας.</p>
      <p><a href="https://www.in.gr/2019/11/24/politics/alkiviadis-stefanis-poios-einai-o-stratigos-gia-ti-diaxeirisi-tou-prosfygikou/">Αλκιβιάδης Στεφανής : Ποιος είναι ο στρατηγός για τη διαχείριση του Προσφυγικού <br/></a>Ειδικότερα, ο 37χρονος οικογενειάρχης επέστρεφε από έναν γάμο, που είχε πάει στην Αθήνα με τη γυναίκα του και τα δυο κοριτσάκια του, τα οποία μάλιστα ήταν και παρανυφάκια.</p>
      <figure>
        <img src="https://www.in.gr/wp-content/uploads/2019/11/lamia3-1-600x381.jpg"/>
      </figure>
      <p>Ωστόσο το αυτοκίνητο της οικογένειας συγκρούστηκε μετωπικά με ένα άλλο, λίγο πριν μπει στη Λαμία και από τη σφοδρή σύγκρουση, πέθανε ο πατέρας και η μητέρα είναι σοβαρά τραυματισμένη, ενώ ελαφρά είναι τα δυο παιδιά της οικογένειας.</p>
      <h3>Πώς έγινε το σοκαριστικό τροχαίο</h3>
      <p>Όπως μεταδίδει το lamiareport.gr η θανατηφόρα μετωπική σύγκρουση έγινε λίγα λεπτά πριν τις 5:00′ τα ξημερώματα στον παράδρομο, λίγο πριν τα φανάρια «Σερδάρη».</p>
      <p>Το μαύρο Mercedes, στο οποίο επέβαινε μια τετραμελής οικογένεια από τη Λαμία, ανέβαινε κανονικά με κατεύθυνση προς Λαμία.</p>
      <figure>
        <img src="https://www.in.gr/wp-content/uploads/2019/11/lamia2-1-600x450.jpg"/>
      </figure>
      <p>Την ίδια στιγμή από τον παράδρομο που έρχεται από τον Άγιο Τρύφωνα βγήκε το BMW στο οποίο επέβαιναν δυο νεαροί από τη Στυλίδα.</p>
      <p>Τα δυο αυτοκίνητα συγκρούστηκαν μετωπικά με αποτέλεσμα να σκοτωθεί επί τόπου ο 37χρονος οδηγός της Mercedes και να τραυματιστεί σοβαρά η γυναίκα του. Στο αυτοκίνητο επίσης επέβαιναν και τα δυο κοριτσάκια του άτυχου ζευγαριού, ηλικίας περίπου 8-10 ετών, που σύμφωνα με πληροφορίες τραυματίστηκαν, αλλά δεν φαίνεται να κινδυνεύει η ζωή τους.</p>
      <p>Οι δυο νεαροί από το BMW παρά τη σφοδρότητα της σύγκρουσης τραυματίστηκαν πολύ ελαφρά.</p>
      <figure>
        <img src="https://www.in.gr/wp-content/uploads/2019/11/lamia1-1-600x450.jpg"/>
      </figure>
      <p>Τον 37χρονο νεκρό οδηγό και τους τραυματίες απεγκλώβισαν άνδρες της 7ης ΕΜΑΚ, της ΠΥ Λαμίας μαζί με το πλήρωμα του ΕΚΑΒ που τους μετέφερε στο σημείο.</p>
      <h3>Βαριά τραυματισμένη η γυναίκα</h3>
      <p>Σύμφωνα με τις τελευταίες πληροφορίες η γυναίκα του, που έχει τραυματιστεί βαριά, μπήκε εσπευσμένα στο χειρουργείο και τα δυο κοριτσάκια τους, ηλικίας 8-10 ετών, θα διακομιστούν στο νοσοκομείο “Παίδων” στην Αθήνα. Ευτυχώς δεν κινδυνεύει η ζωή τους. Οι δύο νεαροί από την BMW τραυματίστηκαν πολύ ελαφρά.</p>
      <figure>
        <img src="https://www.in.gr/wp-content/uploads/2019/11/lamia6-600x370.jpg"/>
      </figure>
      <p>«Χάσαμε το καλύτερο παιδί. Δεν υπάρχουν λόγια…», είπε στο lamiareport.gr ο πρόεδρος του Υπεραστικού ΚΤΕΛ Φθιώτιδας Δημήτρης Παπαναγιώτου, με την οικογένεια του ΚΤΕΛ Φθιώτιδας που θρηνεί την απώλεια του 37χρονου, πατέρα τεσσάρων παιδιών, ο οποίος τα ξημερώματα βρήκε τραγικό θάνατο σε μετωπική σύγκρουση στην είσοδο της Λαμίας.</p>
      <p>
        <a href="https://www.tanea.gr/2019/11/24/world/soumeigie-erntogan-h-kori-tou-soultanou-einai-to-megalo-tou-stirigma/">Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/24/greece/prosfygiko-mazikes-afikseis-prosfygon-sto-aigaio-643-anthropoi-se-ena-24oro/"/>
        <a href="https://www.tanea.gr/2019/11/24/greece/i-megali-niki-tou-karaiskaki-sti-maxi-tis-araxovas-to-1826/"/>
        <a href="https://www.tanea.gr/2019/11/24/greece/i-ypothesi-tis-11xronis-klaountia-pou-sokare-tin-germania-anoiksei-23-xronia/"/>
      </related>
    </article>
  </body>
</html>