<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/sacerdote-condanna-suicidio-finisce-in-tribunale/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T10:56:28+00:00"/>
    <meta property="og:title" content="Sacerdote condanna il suicidio durante il funerale di un adolescente che si era tolto la vita: la madre gli fa causa"/>
    <meta property="og:description" content="Il giovane Maison Hullibarger (18 anni) si è tolto la vita e nel corso del suo funerale il sacerdote officiante ha condannato più volte il suicidio. La madre del 18enne ha fatto causa al prelato per le sue parole Padre Don LaCuesta, sacerdote dell’arcidiocesi di Detroit, è stato citato in giudizio da Linda Hullibarger, madre …"/>
  </head>
  <body>
    <article>
      <h1>Sacerdote condanna il suicidio durante il funerale di un adolescente che si era tolto la vita: la madre gli fa causa</h1>
      <address><time datetime="2019-11-24T10:56:28+00:00">24 Nov 2019, 10:56</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Maison-Hullibarger.jpg"/>
        <figcaption>Una foto di Maison Hullibarger, il giovane scomparso lo scorso 4 dicembre</figcaption>
      </figure>
      <p>
        <b>Il giovane Maison Hullibarger (18 anni) si è tolto la vita e nel corso del suo funerale il sacerdote officiante ha condannato più volte il suicidio. La madre del 18enne ha fatto causa al prelato per le sue parole</b>
      </p>
      <p><b>Padre Don LaCuesta</b>, sacerdote dell’arcidiocesi di <b>Detroit</b>, <b>è stato citato in giudizio da Linda Hullibarger</b>, madre di <b>Maison Hullibarger</b>. Qualche tempo fa <b>Maison</b>, che aveva 18 anni, ha preso la tragica decisione di <b>togliersi la vita</b>. Durante la celebrazione del suo funerale, alla presenza di centinaia di persone, <b>il prelato ha condannato il suicidio</b> e ha più volte fatto riferimento alla vicenda di Maison. Così, coloro che hanno partecipato alla cerimonia- anziché ascoltare parole di accorato ricordo nei confronti del defunto- hanno potuto ascoltare <b>la dura condanna</b> espressa dal parroco e non parole di conforto. <b>La madre di Maison ha deciso quindi di rivolgersi al suo avvocato</b>. La triste vicenda di questa famiglia è stata raccontata dalla <b>CNN</b>.</p>
      <h3>Sacerdote finisce a giudizio per aver condannato il suicidio, il funerale di Maioson e le parole di padre LaCuesta</h3>
      <p><b>Linda Hullibarger</b>, madre di <b>Maison Hullibarger</b> (ragazzo morto suicida a soli 8 anni), si è rivolta alla giustizia per chiedere <b>un risarcimento danni</b> a <b>Padre Don LaCuesta</b>. Il parroco è colui che <b>ha celebrato i funerali del figlio</b> e proprio per le parole che il religioso ha pronunciato in quell’occasione <b>Linda vuole essere risarcita</b>. Parole dure, di <b>condanna nei confronti nel suicidio</b> e quindi anche dell’ultimo, disperato gesto, che Maison aveva compiuto per togliersi la vita. Parole che anziché confortare tutti gli intervenuti alla cerimonia hanno alimentato <b>un senso di disagio</b> nei presenti e cagionato <b>dolore</b> <b>ulteriore ai familiari di Maison</b>.</p>
      <p><b>Maison Hullibarger, 18 anni, è morto lo scorso 4 dicembre</b>. Il giovane era una matricola all’Università di Toledo, dove studiava <b>diritto</b>. I <b>suoi genitori non hanno mai raccontato al parroco le circostanze della sua morte</b> e il religioso, dal canto suo, pare non abbia mai chiesto spiegazioni in merito. Anche alcuni compagni di studi di Maison non conoscevano i dettagli e ne sono rimasti <b>sconvolti</b>. Stessa cosa dicasi per gli cinque figli di Linda e Jeff Hullibarger. Circostanza alla luce della quali le parole del sacerdote <b>hanno sbalordito e indignato</b> ancora di più i presenti.</p>
      <h3>Sacerdote finisce a giudizio per aver condannato il suicidio, le dichiarazioni dei genitori di Maison</h3>
      <p>Contrariamente a quanto stabilito con i genitori di Maison, che gli avevano chiesto di <b>parlare di amore e di aiuto vicendevole</b>, il parroco ha invece stravolto il senso del suo discorso. Linda Hullibarger ha per questo motivo chiesto che il sacerdote venga sanzionato per evitare che <b>comportamenti oltraggiosi similari </b>non si ripetano di nuovo in <b>futuro</b>.</p>
      <p>“<i>Volevamo che parlasse di amarsi, di sollevarsi l’un l’altro e di essere gentile l’uno con l’altro. Questo è ciò su cui volevamo si basasse l’omelia</i>“, ha dichiarato Linda Hullibarger. “<i>Padre LaCuesta ha ripetutamente discusso del suicidio e di come sia condannato dalla Chiesa, di come sia un crimine secolare e di come sia un peccato contro Dio con terribili conseguenze eterne</i>”: <b>questo quanto invece avrebbe fatto il parroco secondo gli incartamenti che riguardano il procedimento.</b></p>
      <p>Come rivelato dagli stessi genitori, <b>Jeff ha cercato di porre fine a quella omelia avvicinandosi al pulpito e chiedendo al parroco di smettere</b>. Intervento che non ha però fatto desistere l’uomo, che invece ha continuato imperterrito  il suo discorso. <b>Padre La Cyuesta non ha risposto alla CNN che gli ha chiesto di commentare la vicenda</b> e l’arcidiocesi di Detroit ha spiegato di <b>non poter commentare</b> l’accaduto in quanto la causa non si è conclusa.</p>
      <p>
        <i>Maria Mento</i>
      </p>
    </article>
  </body>
</html>