<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/meteo-domenica-24-ottobre/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-24T10:02:46+00:00"/>
    <meta property="og:title" content="Meteo. Domenica col maltempo a Napoli e provincia: l’avviso della Protezione Civile"/>
    <meta property="og:description" content="Sarà una domenica di pioggia in Campania e in particolare a Napoli. Ieri, la Protezione Civile della Regione Campania ha emanato un avviso"/>
  </head>
  <body>
    <article>
      <h1>Meteo. Domenica col maltempo a Napoli e provincia: l’avviso della Protezione Civile</h1>
      <address><time datetime="2019-11-24T10:02:46+00:00">24 Nov 2019, 10:02</time> by <a rel="author" href="https://internapoli.it/author/silvio-russo/" target="_blank">Silvio Russo</a></address>
      <p>Sarà una domenica di pioggia in Campania e in particolare a Napoli. Ieri, la Protezione Civile della Regione Campania ha emanato un avviso di allerta meteo con conseguente criticità idogeologica diffusa e codice colore Arancione, sulle zone 1 (Piana Campana, Napoli, Isole, Area Vesuviana), 3 (Penisola Sorrentino-Amalfitana, Monti di Sarno, Monti Picentini), 5 (Tusciano e Alto Sele), 6 (Piana del Sele, Alto Cilento), 8 (Basso Cilento).<br/>A partire dalla mezzanotte di sabato e per l’intera giornata di oggi, domenica 24 novembre, si prevedono: “Precipitazioni diffuse, anche a carattere di rovescio o locale temporale, localmente intense. Locali raffiche di vento nei temporali”. Sulle altre zone di allerta la criticità sarà invece Gialla associata comunque a “Precipitazioni sparse, anche a carattere di rovescio o locale temporale, puntualmente intense. Locali raffiche di vento nei temporali”.<br/>La persistenza delle precipitazioni sull’intero territorio e la particolare intensità evidenziata, in particolare, nelle aree in cui è stata valutata la criticità Arancione, determinano, come possibili impatti al suolo: “Significativi ruscellamenti superficiali, anche con trasporto di materiale, possibili voragini per fenomeni di erosione; allagamenti di locali interrati e di quelli a pian terreno; innalzamento dei livelli idrometrici dei corsi d’acqua minori, con fenomeni di inondazione delle aree limitrofe, anche per effetto di criticità locali (tombature, restringimenti, occlusioni delle luci dei ponti); fenomeni franosi superficiali legati a condizioni idrogeologiche particolarmente fragili, in bacini di dimensioni limitate per effetto della saturazione dei suoli anche in assenza di precipitazioni; Possibili cadute massi in più punti del territorio”. <br/>Nelle zone di allerta Gialla criticità idrogeologica localizzata associata comunque a possibili allagamenti, frane superficiali, possibili cadute massi e scorrimento superficiale delle acque meteoriche.<br/>Su tutto il territorio campano si segnalano raffiche di vento e mare agitato.<br/>La Protezione civile della Regione Campania raccomanda alle autorità competenti di dare seguito a tutte le misure atte a prevenire e contrastare i fenomeni attesi così come previsto dai rispettivi piani di protezione civile, di attivare i Coc (Centri Operativi Comunali) ove previsto, di attivare il monitoraggio delle strutture esposte alle sollecitazioni dei venti e del moto ondoso nonché di prestare attenzione alle comunicazioni ufficiali diramate dalla sala Operativa. Massima attenzione va prestata, in ogni caso e anche in assenza di piogge, alle aree già interessate dalle precipitazioni dei giorni scorsi.</p>
      <related>
        <h4>ARTICOLI CORRELATI</h4>
        <a href="https://internapoli.it/ricercata-rapina-napoli/"/>
        <a href="https://internapoli.it/allerta-meteo-domenica-24-novembre/"/>
        <a href="https://internapoli.it/nas-ristorante-napoli-2/"/>
        <a href="https://internapoli.it/studio-dentistico-a-napoli-senza-autorizzazione-il-blitz-del-nas/"/>
        <a href="https://internapoli.it/notte-insonne-a-napoli-migliaia-di-persone-senza-acqua-sgomberato-un-intero-palazzo/"/>
        <a href="https://internapoli.it/truffatore-stazione-napoli/"/>
        <a href="https://internapoli.it/non-meritavi-questo-destino-lacrime-per-la-morte-di-luigi-napoli-prega-per-il-collega-eduardo/"/>
        <a href="https://internapoli.it/alimenti-pericolosi-blitz-dei-nas-in-un-ristorante-di-napoli-sequestrati-100-chili-di-carne-e-pesce/"/>
        <a href="https://internapoli.it/meteo-la-tregua-su-napoli-e-provincia-dura-pochissimo-da-domani-tornano-vento-e-temporali/"/>
        <a href="https://internapoli.it/noemi-agguato-in-piazza-nazionale-antonio-e-armando-del-re-verso-il-processo/"/>
        <a href="https://internapoli.it/blitz-nel-rione-a-napoli-scoperto-laboratorio-di-droga-nel-garage/"/>
        <a href="https://internapoli.it/ergastolo-per-il-cuoco-napoletano-raffaele-esposito-ha-ucciso-violentato-e-carbonizzato-una-donna/"/>
      </related>
    </article>
  </body>
</html>