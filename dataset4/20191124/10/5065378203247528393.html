<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1032036/staikoyras-se-metrita-to-merisma-fetos-ti-tha-ginei-me-epidoma-thermansis-enfia-13i-syntaxi"/>
    <meta property="og:site_name" content="Newsbomb"/>
    <meta property="article:published_time" content="2019-11-24T10:26:35+00:00"/>
    <meta property="og:title" content="Σταϊκούρας: Σε μετρητά το μέρισμα φέτος - Τι θα γίνει με επίδομα θέρμανσης, ΕΝΦΙΑ, 13η σύνταξη"/>
    <meta property="og:description" content="«Μια κι έξω» η καταβολή του κοινωνικού μερίσματος, σύμφωνα με τον υπουργό Οικονομικών – Αλλαγές και στη φορολοταρία."/>
  </head>
  <body>
    <article>
      <h1>Σταϊκούρας: Σε μετρητά το μέρισμα φέτος - Τι θα γίνει με επίδομα θέρμανσης, ΕΝΦΙΑ, 13η σύνταξη</h1>
      <h2>«Μια κι έξω» η καταβολή του κοινωνικού μερίσματος, σύμφωνα με τον υπουργό Οικονομικών – Αλλαγές και στη φορολοταρία.</h2>
      <address><time datetime="2019-11-24T10:26:35+00:00">24 Nov 2019, 10:26</time> by <a rel="author">Newsroom</a></address>
      <p>Για όλα τα φλέγοντα ζητήματα της οικονομίας μίλησε ο υπουργός Οικονομικών σε τηλεοπτική του συνέντευξη.</p>
      <p>Ο κ. <a href="https://www.newsbomb.gr/tags/tag/34686/xrhstos-staikoyras">Σταϊκούρας</a> επεσήμανε πως <b>εντός της εβδομάδας</b> θα ληφθούν οι αποφάσεις για το ποσό που θα διανεμηθεί στις πιο ευαίσθητες κοινωνικά ομάδες ως <a href="https://www.newsbomb.gr/tags/tag/104917/koinwniko-merisma">κοινωνικό μέρισμα</a>.</p>
      <p>Ο υπουργός μιλώντας στην τηλεόραση Open, ξεκαθάρισε ότι <b>δεν πρόκειται για ένα μόνιμο μέτρο αλλά, θα δοθεί όπως είπε «μια κι έξω».</b> <i>«Υπάρχει ένα ποσό το οποίο θα διανεμηθεί σε ευαίσθητες κοινωνικές ομάδες. Το ποσό αυτό, θα αποφασιστεί αυτή την εβδομάδα. Υπενθυμίζω ότι το μέτρο που θα ληφθεί θα είναι «μια και έξω». Άρα δε μπορεί να είναι ένα φορολογικό μέτρο με μόνιμα χαρακτηριστικά. Ουσιαστικά έχουμε ήδη δώσει περίπου 500 εκατ. ευρώ από υπερπλεόνασμα φέτος σε όλη την ελληνική κοινωνία. Υπάρχει και άλλο περιθώριο να δώσουμε»</i>, τόνισε χαρακτηριστικά.</p>
      <p><b>Σχετικά με την 13η σύνταξη</b> ο υπουργός Οικονομικών είπε «ότι θα διατηρηθεί το κονδύλι των 800 εκατομμυρίων για τους συνταξιούχους»</p>
      <p><b>Όσον αφορά το επίδομα θέρμανσης</b>, σύμφωνα με τον κ. Σταϊκούρα, δεν αποκλείεται να δοθεί παράταση και μετά το τέλος του 2019. Όπως εξήγησε, όλα θα εξαρτηθούν από το πώς θα εξελιχθεί η κατάσταση. Τόνισε δε πως η κυβέρνηση αύξησε το κονδύλι του επιδόματος θέρμανσης κατά 10 εκατ. ευρώ ενώ χορηγείται φέτος και όχι το επόμενο έτος «σε αντιδιαστολή με το τι γινόταν τα προηγούμενα χρόνια».</p>
      <p><b>‘Όσον αφορά τον ΕΝΦΙΑ</b> ο υπουργός Οικονομικών τόνισε «ότι για την ώρα έχουμε μειώσει τον ΕΝΦΙΑ μέχρι τώρα 22%.Εχουμε υποσχεθεί προεκλογικά 30%.Εκτιμούμε ότι θα μειώσουμε τον ΕΝΦΙΑ. Τον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ».</p>
      <p><b>Τέλος, για την φορολοταρία</b> ο κ. Σταϊκούρας τόνισε «ότι αυτή δεν απέδωσε τα αναμενόμενα. Θα προχωρήσουμε σε μια νέα φορολοταρία, όπου θα δίνουμε παροχές σε είδος, όπως αυτοκίνητα, κάρτες απεριορίστων διαδρομών σε λεωφορεία».</p>
      <p>
        <i>
          <b>Δείτε όλες τις τελευταίες </b>
          <a href="https://www.newsbomb.gr/oles-oi-eidhseis">
            <b>Ειδήσεις</b>
          </a>
          <b> από την Ελλάδα και τον Κόσμο, τη στιγμή που συμβαίνουν, στο </b>
          <a href="https://www.newsbomb.gr/">
            <b>Newsbomb.gr</b>
          </a>
        </i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1032006/epixeirisi-kathara-exarxeia-oi-katalipseis-kai-to-neo-sxedio-xrysoxoidi">Επιχείρηση «καθαρά Εξάρχεια»: Οι καταλήψεις και το νέο σχέδιο Χρυσοχοΐδη</a>
      </p>
      <p>
        <a href="https://www.newsbomb.gr/politikh/story/1032008/polemos-elladas-toyrkias-poion-tha-stirixoyn-oi-hpa-se-periptosi-sygkroysis-ton-dyo-xoron">Πόλεμος Ελλάδας – Τουρκίας: Ποιον θα στηρίξουν οι ΗΠΑ σε περίπτωση σύγκρουσης των δύο χωρών</a>
      </p>
    </article>
  </body>
</html>