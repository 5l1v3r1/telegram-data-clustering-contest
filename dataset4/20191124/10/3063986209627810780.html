<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842908"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T10:46:00+00:00"/>
    <meta property="og:title" content="গাজীপুরে কাভার্ড ভ্যান ও প্রাইভেটকারের সংঘর্ষে একজন নিহত"/>
    <meta property="og:description" content="গাজীপুরে কাভার্ড ভ্যান ও প্রাইভেটকার সংঘর্ষে ইসরাফিল (৫৫) নামে এক ব্যক্তি নিহত হয়েছেন। এ ঘটনায় আহত হয়েছেন প্রাইভেটকারের চালক। আজ রবিবার সকাল সাড়ে ৭টার দিকে গাজিপুরের সদর উপজেলার হোতাপাড়া এলাকায় ঢাকা-ময়মনসিংহ মহাসড়কে এ দুর্ঘটনা ঘটে। নাওজোর হাইওয়ে পুলিশ ফাঁড়ির উপ-পরিদর্শক (এসআই) মো. কামরুল আলম গণমাধ্যমকে বিষয়টি নিশ্চিত করেছেন। মিরপুর থেকে প্রাইভেটকারে করে ময়মনসিংহে যাওয়ার পথে প্রাইভেটকারটি হোতাপাড়া এলাকায় পৌঁছালে সামনে থাকা একটি কাভার্ড ভ্যানের পেছনে ধাক্কা লাগে। এতে ঘটনাস্থলেই ইসলাফিলের মৃত্যু হয়। এসময় চালক এনামুল আহত হন। নিহত ইসরাফিল নোয়াখালীর বেগমগঞ্জ থানার কোয়ালিয়া এলাকার মৃত মমতাজ মিয়ার ছেলে। তিনি রাজধানীর মিরপুর এলাকায় বসবাস করে ময়মনসিংহে চাকরি করতেন। আহত প্রাইভেটকারের চালকের নাম এনামুল হক। খবর পেয়ে পুলিশ ঘটনাস্থলে গিয়ে মরদেহ উদ্ধার ও আহত চালককে স্থানীয় একটি হাসপাতালে পাঠায়।"/>
  </head>
  <body>
    <article>
      <h1>গাজীপুরে কাভার্ড ভ্যান ও প্রাইভেটকারের সংঘর্ষে একজন নিহত</h1>
      <address><time datetime="2019-11-24T10:46:00+00:00">24 Nov 2019, 10:46</time> by <a rel="author">কালের কণ্ঠ অনলাইন</a></address>
      <p>গাজীপুরে কাভার্ড ভ্যান ও প্রাইভেটকার সংঘর্ষে ইসরাফিল (৫৫) নামে এক ব্যক্তি নিহত হয়েছেন। এ ঘটনায় আহত হয়েছেন প্রাইভেটকারের চালক।</p>
      <p>আজ রবিবার সকাল সাড়ে ৭টার দিকে গাজিপুরের সদর উপজেলার হোতাপাড়া এলাকায় ঢাকা-ময়মনসিংহ মহাসড়কে এ দুর্ঘটনা ঘটে।</p>
      <p>নাওজোর হাইওয়ে পুলিশ ফাঁড়ির উপ-পরিদর্শক (এসআই) মো. কামরুল আলম গণমাধ্যমকে বিষয়টি নিশ্চিত করেছেন।</p>
      <p>মিরপুর থেকে প্রাইভেটকারে করে ময়মনসিংহে যাওয়ার পথে প্রাইভেটকারটি হোতাপাড়া এলাকায় পৌঁছালে সামনে থাকা একটি কাভার্ড ভ্যানের পেছনে ধাক্কা লাগে। এতে ঘটনাস্থলেই ইসলাফিলের মৃত্যু হয়। এসময় চালক এনামুল আহত হন।</p>
      <p>নিহত ইসরাফিল নোয়াখালীর বেগমগঞ্জ থানার কোয়ালিয়া এলাকার মৃত মমতাজ মিয়ার ছেলে। তিনি রাজধানীর মিরপুর এলাকায় বসবাস করে ময়মনসিংহে চাকরি করতেন। আহত প্রাইভেটকারের চালকের নাম এনামুল হক।</p>
      <p>খবর পেয়ে পুলিশ ঘটনাস্থলে গিয়ে মরদেহ উদ্ধার ও আহত চালককে স্থানীয় একটি হাসপাতালে পাঠায়।</p>
    </article>
  </body>
</html>