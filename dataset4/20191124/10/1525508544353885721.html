<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779657/%D8%A8%D8%B1%DA%AF%D8%B2%D8%A7%D8%B1%DB%8C-%DB%B1%DB%B3%D9%86%D9%85%D8%A7%DB%8C%D8%B4%DA%AF%D8%A7%D9%87-%DA%A9%D8%AA%D8%A7%D8%A8-%D8%AF%D8%B1-%DA%A9%D8%B4%D9%88%D8%B1-%DB%B3%DB%B5%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%DA%A9%D8%AA%D8%A7%D8%A8-%D8%A8%D9%87-%D9%81%D8%B1%D9%88%D8%B4"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T10:56:45+00:00"/>
    <meta property="og:title" content="مدیرعامل موسسه نمایشگاه های فرهنگی ایران: برگزاری ۱۳نمایشگاه کتاب در کشور/ ۳۵میلیارد تومان کتاب به فروش رفت"/>
    <meta property="og:description" content="بیرجند- مدیرعامل موسسه نمایشگاه های فرهنگی ایران از برگزاری ۱۳ نمایشگاه کتاب از ابتدای سال جاری خبر داد و گفت: ۳۵ میلیارد تومان کتاب در بستر این نمایشگاه ها به فروش رفته است."/>
  </head>
  <body>
    <article>
      <h1>مدیرعامل موسسه نمایشگاه های فرهنگی ایران: برگزاری ۱۳نمایشگاه کتاب در کشور/ ۳۵میلیارد تومان کتاب به فروش رفت</h1>
      <address>
        <time datetime="2019-11-24T10:56:45+00:00">24 Nov 2019, 10:56</time>
      </address>
      <p>به گزارش <a href="https://www.mehrnews.com/">خبرنگار مهر</a>، قادر آشنا ظهر یکشنبه در مراسم افتتاح سیزدهمین نمایشگاه کتاب خراسان جنوبی با بیان اینکه از ابتدای سال جاری تاکنون ۱۳ نمایشگاه کتاب در کشور برگزار شده است، افزود: در این نمایشگاه ها یک میلیون جلد کتاب عرضه شده است.</p>
      <p>وی با بیان اینکه در همه استان ها در هر هفته به طور همزمان در دو استان نمایشگاه برگزار می شود، ادامه داد: در نمایشگاه های سال جاری ۳۵ میلیارد تومان کتاب به فروش رفته است.</p>
      <p>آشنا با اشاره دستاوردهای انقلاب اسلامی بیان کرد: اگر برکت جمهوری اسلامی نبود، امکان ادامه حیات سیاسی و اجتماعی در کشور نبود.</p>
      <p>مدیرعامل موسسه نمایشگاه های فرهنگی ایران اظهار کرد: خوشبختانه علی رغم اینکه دشمن لحظه ای برای براندازی انقلاب بیکار ننشسته، ایرانی سربلند داریم.</p>
      <p>وی با بیان اینکه امروز به برکت انقلاب، جمهوری اسلامی ایران قدرتمند ترین کشور در حوزه دفاعی است، افزود: تمام تلاش دشمن بر این است که نظام جمهوری اسلامی را ناکارآمد جلوه دهد اما این نظام عزت و قدرت آورده است.</p>
      <p>مدیرعامل موسسه نمایشگاه های فرهنگی ایران بیان کرد: امروز مفتخر هستیم که جمهوری اسلامی ایران علی رغم تمام مشکلات و تگناها در همه حوزه ها جزو بهترین ها و الگویی برای سایر کشورها است.</p>
    </article>
  </body>
</html>