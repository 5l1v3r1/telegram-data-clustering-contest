<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/rustu-hanli-taraftar-medenice-tepki-gosterdi-1211195.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T10:47:00+00:00"/>
    <meta property="og:title" content="Rüştü Hanlı: Taraftar medenice tepki gösterdi"/>
    <meta property="og:description" content="Sahasında Keçiörengücü'nü tek golle geçen Bursaspor'un genç stoperi Rüştü Hanlı, ilk haftalarda giydiği forma için sıra beklediğini belirtirken, taraftarın tepkisi için, &quot;Medenice bunu söylediler&quot; dedi."/>
  </head>
  <body>
    <article>
      <h1>Rüştü Hanlı: Taraftar medenice tepki gösterdi</h1>
      <h2>Sahasında Keçiörengücü'nü tek golle geçen Bursaspor'un genç stoperi Rüştü Hanlı, ilk haftalarda giydiği forma için sıra beklediğini belirtirken, taraftarın tepkisi için, "Medenice bunu söylediler" dedi.</h2>
      <address>
        <time datetime="2019-11-24T10:47:00+00:00">24 Nov 2019, 10:47</time>
      </address>
      <figure>
        <a href="http://www.bursadabugun.com/video/bursasporlu-futbolcularin-keciorengucu-mac-sonu-aciklamalari-114857.html">
          <img src="http://images.bursadabugun.com/video/2019/11/24/114857-5dda48e99c8f6.jpg"/>
        </a>
        <figcaption>Bursasporlu futbolcuların Keçiörengücü maç sonu açıklamaları</figcaption>
      </figure>
      <p><b>Bursaspor'un genç stoperi Rüştü Hanlı</b>, milli maç arasının ardından galip gelmek istediklerini söylerken, "2 maçlık beraberlik serisi vardı. Bu galibiyetle bunu kırdık. İç sahadaki her maçımıza 3 puan hedefiyle sahaya çıkıyoruz. Deplasmanda da bu çıkışımızı sürdürmek istiyoruz" dedi.</p>
      <p>
        <i>
          <b>HAZIR ŞEKİLDE BEKLİYORUZ</b>
        </i>
      </p>
      <p>Uzun süredir forma şansı bulamamasına ilişkin konuşan Hanlı, "Sol kanatta forma giymeme rağmen bu sorun olmadı. Hocamızın verdiği görev doğrultusunda elimizden geleni yapmaya çalışıyoruz. Sol bek veya stoper fark etmiyor. İlk haftalarda transfer süreci olduğu için formayı giydik, elimizden geleni yapıp katkı koyduk. Şu an hocamızın kararı. Hazır bir şekilde bekliyoruz" diye konuştu.</p>
      <p>
        <i>
          <b>TARAFTAR HAKLIDIR</b>
        </i>
      </p>
      <p>Mücadelenin ardından taraftarın kendilerini çağırmasını da değerlendiren genç stoper,  "Futbolun doğasında eleştiri var. Taraftar da oyundan memnun olmayabiliyor. Medeni bir şekilde tepkilerini dile getirdi. <b>Daha iyi bir futbol bekliyorlar. Haklarıdır, biz de o eleştirileri dikkate alacağız</b>" dedi.</p>
    </article>
  </body>
</html>