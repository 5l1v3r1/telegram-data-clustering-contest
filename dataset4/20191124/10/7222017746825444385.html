<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/nadal-aksechasti-imera-video/"/>
    <meta property="og:site_name" content="Tennis24"/>
    <meta property="article:published_time" content="2019-11-24T10:14:52+00:00"/>
    <meta property="og:title" content="Ναδάλ: “Αξέχαστη ημέρα” – VIDEO"/>
    <meta property="og:description" content="Ο Ράφαελ Ναδάλ έχει πάρει από το χέρι την Ισπανία και την οδηγεί στην κατάκτηση του Davis Cup   Τον 6ο τίτλο της στο Παγκόσμιο Πρωτάθλημα εθνικών ομάδων, θα διεκδικήσει την Κυριακή η Ισπανία, αντιμετωπίζοντας στον μεγάλο τελικό της διοργάνωσης τον διψασμένο Καναδά. Οι “Φούριος Ρόχας” επιστρέφουν σε τελικό Davis Cup μετά από 7 χρόνια […]"/>
  </head>
  <body>
    <article>
      <h1>Ναδάλ: “Αξέχαστη ημέρα” – VIDEO</h1>
      <address>
        <time datetime="2019-11-24T10:14:52+00:00">24 Nov 2019, 10:14</time>
      </address>
      <h3>Ο Ράφαελ Ναδάλ έχει πάρει από το χέρι την Ισπανία και την οδηγεί στην κατάκτηση του Davis Cup</h3>
      <p>Τον 6ο τίτλο της στο Παγκόσμιο Πρωτάθλημα εθνικών ομάδων, θα διεκδικήσει την Κυριακή η Ισπανία, αντιμετωπίζοντας στον μεγάλο τελικό της διοργάνωσης τον διψασμένο Καναδά.</p>
      <p>Οι “Φούριος Ρόχας” επιστρέφουν σε τελικό Davis Cup μετά από 7 χρόνια και την ήττα από την Τσεχία το 2012, με τον ακούραστο Ράφαελ Ναδάλ να οδηγεί τη χώρα του στη φετινή διοργάνωση.</p>
      <p>Το Νο1 της ATP Rankings, παρά την κοπιαστική χρονιά και τα προβλήματα που αντιμετωπίζει, δίνει τον καλύτερό του εαυτό στο Caja Magica και έχει τρεις νίκες στο απλό και δύο στο διπλό, συνεχίζοντας να γράφει ιστορία στο θεσμό.</p>
      <p>Με συμπαίκτη τον Φελισιάνο Λόπεζ, <a href="https://www.tennis24.gr/iroas-rafa-esteile-tin-ispania-teliko/">κέρδισαν το συγκλονιστικό και καθοριστικό διπλό</a> στον ημιτελικό με τη Μεγάλη Βρετανία και την Κυριακή θα διεκδικήσουν την επιστροφή τους στην κορυφή του κόσμου.</p>
      <p>“Το νέο φορμάτ προσφέρει πολύ δράμα. Ο ημιτελικός ήταν πολύ κλειστός. Κάναμε ένα σπουδαίο ματς. Ο Φέλι σέρβιρε εξαιρετικά και πιστεύω ότι στα κρίσιμα έπαιξε πολύ καλά. Είμαστε πολύ ευτυχισμένοι, ήταν μια αξέχαστη βραδιά για όλους μας. Θέλω να ευχαριστήσω τον Φέλι και την υπόλοιπη ομάδα γιατί χωρίς αυτούς θα ήταν αδύνατο. Φυσικά μεγάλο ρόλο παίζουν και οι φίλαθλοι στις εξέδρες που μας δίνουν δύναμη και περισσότερες πιθανότητες να κερδίσουμε” τόνισε χαρακτηριστικά ο Ναδάλ, τα ξημερώματα της Κυριακής, μόλις ολοκληρώθηκε ο καθοριστικός αγώνας του διπλού.</p>
      <figure>
        <iframe src="https://www.youtube.com/embed/W1oHS0Z2oPg" width="696" height="392" data-service="Youtube" scrolling="no"/>
      </figure>
      <p>Ο Λόπεζ πρόσθεσε: “Προσωπικά, ήταν κάτι που δεν περίμενα πως θα βιώσω στα 38 μου χρόνια. Παίζω τα τελευταία παιχνίδια της καριέρας μου και ειλικρινά δεν περίμενα ότι θα είμαι σε θέση να παίξω σε έναν ακόμη τελικό Davis Cup, ειδικά εδώ στη Μαδρίτη και να αγωνίζομαι δίπλα στον Ράφα το καθοριστικό ματς για την πρόκριση στον τελικό. Ζω ένα όνειρο.</p>
      <p>Πλέον, Ναδάλ και πιθανότατα Λόπεζ, θα αναμετρηθούν με τους Ντένις Σαποβάλοφ και Βάσεκ Πόσπισιλ (ο Αλιασίμ είναι τραυματίας και λογικά δεν θα προλάβει να είναι έτοιμος) στον τελικό της Κυριακής (<b>17:00GR-COSMOTE SPORT 6HD</b>).</p>
      <p><a href="https://www.daviscupfinals.com/schedule/groups">DAVIS CUP FI</a><a href="https://www.daviscupfinals.com/schedule/groups">NALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
    </article>
  </body>
</html>