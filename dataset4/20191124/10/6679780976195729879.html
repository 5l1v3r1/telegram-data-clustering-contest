<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/275-milliard-dollarnyi-szenet-vittek-ki-iden-mongolok-kinaba"/>
    <meta property="og:site_name" content="Paraméter"/>
    <meta property="article:published_time" content="2019-11-24T10:59:00+00:00"/>
    <meta property="og:title" content="2,75 milliárd dollárnyi szenet vittek ki idén a mongolok Kínába"/>
    <meta property="og:description" content="A mongol vámhatóság adatai szerint a január-októberben Mongólia 32,3 millió tonna szenet exportált, gyakorlatilag az egész mennyiség a szomszédos Kínában irányult."/>
  </head>
  <body>
    <article>
      <h1>2,75 milliárd dollárnyi szenet vittek ki idén a mongolok Kínába</h1>
      <h2>A mongol vámhatóság adatai szerint a január-októberben Mongólia 32,3 millió tonna szenet exportált, gyakorlatilag az egész mennyiség a szomszédos Kínában irányult.</h2>
      <address>
        <time datetime="2019-11-24T10:59:00+00:00">24 Nov 2019, 10:59</time>
      </address>
      <p>A teljes szénexport, a tavalyi első tíz hónappal összevetve, 1,4 százalékkal nőtt.</p>
      <p>Mongólia legfontosabb devizabevételi forrása a szénexport. A kelet-ázsiai ország, amely tavaly összesen 36,5 millió tonna szenet exportált, az a célt tűzte ki, hogy a szénkivitelt 40 millió tonnára növeli a következő években.</p>
      <p>Napokban közölt adat szerint a mongol hazai össztermék (GDP) 6,3 százalékkal nőtt az idei első háromnegyed évben, amihez jelentős mértékben hozzájárult az ipari és a építőipari ágazat 6 százalékos, valamint a szolgáltatási szektor 6,9 százalékos növekedése.</p>
      <p>Az idei első hat hónapban a mongol GDP nagyobb ütemben, 7,3 százalékkal nőtt.</p>
      <p>Az Ázsiai Fejlesztési Bank (ADB) előrejelzése szerint idén 6,7 százalékkal, jövőre 6,1 százalékkal erősödik a mongol gazdaság a tavalyi 6,9 százalékos bővülést követően.</p>
      <p>(MTI)</p>
    </article>
  </body>
</html>