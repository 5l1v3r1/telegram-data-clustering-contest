<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dac.parameter.sk/dac-csapatbuszanak-balesete-befolyasolhatta-sarga-kekek-jatekat"/>
    <meta property="og:site_name" content="Paraméter"/>
    <meta property="article:published_time" content="2019-11-24T10:52:00+00:00"/>
    <meta property="og:title" content="A DAC csapatbuszának balesete is befolyásolhatta a sárga-kékek játékát"/>
    <meta property="og:description" content="A DAC szombaton kiütéses 0:5-ös vereséget szenvedett Nagymihályban, a dunaszerdahelyi játékosok teljesítményét részben befolyásolhatta egy kellemetlen közúti incidens."/>
  </head>
  <body>
    <article>
      <h1>A DAC csapatbuszának balesete is befolyásolhatta a sárga-kékek játékát</h1>
      <h2>A DAC szombaton kiütéses 0:5-ös vereséget szenvedett Nagymihályban, a dunaszerdahelyi játékosok teljesítményét részben befolyásolhatta egy kellemetlen közúti incidens.</h2>
      <address>
        <time datetime="2019-11-24T10:52:00+00:00">24 Nov 2019, 10:52</time>
      </address>
      <p>A dunaszerdahelyi sárga-kékek már pénteken elutaztak Nagymihályba. A városba beérve egy kereszteződésben a buszsofőrnek hirtelen le kellett fékeznie, Dominik Kružliak pedig lendületében beleverte fejét az előtte lévő széktámlába. A DAC védőjének arcán felszakadt a bőr és nagyon vérzett.</p>
      <p>Pecze Károly csapatvezető elmondása szerint mentőt kellett hívni, Kružliak sérülését pedig öt öltéssel varrták össze. A játékos végül vállalni tudta a játékot.</p>
      <p>„Kellemetlen eset történt, de szerencsénk is volt – annak tudatában, hogy milyen <b><a href="https://tachometer.parameter.sk/borzalom-12-halottja-van-nyitrai-halaluton-tortent-brutalis-karambolnak-koztuk-negy-gyerek">tragikus baleset történt nemrégiben Nyitra közelében</a></b>. Néhány játékosunk nagyon megijedt, amikor meglátta Kružliakot vérezni. Pszichikai szempontból is fel kellett dolgoznunk az esetet. Elképzelhető, hogy ez is befolyásolta a játékunkat“ – nyilatkozta Pecze.</p>
      <p>A DAC szombaton 0:5-ös vereséget szenvedett Nagymihályban, de a többi eredmények alakulásának köszönhetően is megtarthatta második helyét a tabellán.</p>
      <p><a href="https://sport.aktuality.sk/c/423287/sokujuca-prehra-dac-sa-rodila-uz-v-autobuse-kostrna-sa-ospravedlnil-fanusikom/">aktuality.sk</a>/para</p>
    </article>
  </body>
</html>