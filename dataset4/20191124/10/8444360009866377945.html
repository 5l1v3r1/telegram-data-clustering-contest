<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/olympiakos-provlimatismos-kai-spasmeno-tzami-erxetai-megali-evdomada/2922156/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T10:53:43+00:00"/>
    <meta property="og:title" content="Ολυμπιακός: Προβληματισμός και “σπασμένο” τζάμι! Μπροστά του “μεγάλη” εβδομάδα"/>
    <meta property="og:description" content="Μια δύσκολη εβδομάδα αναμένεται να περάσει ο Ολυμπιακός, αφού η ισοπαλία στην έδρα του Πανιωνίου ήρθε πριν από δύο σημαντικά παιχνίδια σε Ελλάδα και Ευρώπη."/>
  </head>
  <body>
    <article>
      <h1>Ολυμπιακός: Προβληματισμός και “σπασμένο” τζάμι! Μπροστά του “μεγάλη” εβδομάδα</h1>
      <h2>Μια... δύσκολη εβδομάδα αναμένεται να περάσει ο Ολυμπιακός, αφού η ισοπαλία στην έδρα του Πανιωνίου ήρθε πριν από δύο σημαντικά παιχνίδια σε Ελλάδα και Ευρώπη.</h2>
      <address><time datetime="2019-11-24T10:53:43+00:00">24 Nov 2019, 10:53</time> by <a rel="author">Newsit Newsroom</a></address>
      <p>Αρκετά… αγκάθια βγήκαν ξαφνικά στο “μονοπάτι” που βαδίζει ο Ολυμπιακός, μετά το 1-1 στην έδρα του Πανιωνίου, σε μια περίοδο όπου υπάρχουν σημαντικά παιχνίδια μπροστά του.</p>
      <p>Μαρτίνς και παίκτες έδειξαν… ντεφορμέ και το τέλος της 11ης αγωνιστικής μπορεί να τους φέρει τον ΠΑΟΚ για παρέα στην κορυφή της Superleague. Ο Ολυμπιακός έχει τρεις γκέλες μέχρι στιγμής , όλες τους μακριά από το “Γ. Καραϊσκάκης”. Αν δει κανείς επίσης και τα 15 εντός έδρας γκολ που έχει πετύχει και τα μόλις 5 εκτός, τότε θα αναλογιστεί κανείς το πόσο διαφορετική και προβληματική είναι η εικόνα των “ερυθρόλευκων” έξω από τον… Πειραιά.</p>
      <p>Ο Ολυμπιακός θα μπει το πρωί της Δευτέρας στο αεροπλάνο για το Λονδίνο “αναστατωμένος” Όπως γράφει το “Φως των Σπορ”, οι “ερυθρόλευκοι” δεν μπορούσαν να πιστέψουν τον τρόπο που άφησαν στη Νέα Σμύρνη δύο βαθμούς, ενώ αναφέρεται χαρακτηριστικά ότι μέσα στα αποδυτήρια κάποιος έριξε μία μπουνιά πάνω στα νεύρα του για το τελικό αποτέλεσμα (1-1) και έσπασε ένα τζάμι.</p>
      <p>Οι “ερυθρόλευκοι” θα επιστρέψουν την Κυριακή (24.11.2019) στο Ρέντη, ενόψει και του αγώνα με την Τότεναμ για την προτελευταία αγωνιστική της φάσης των ομίλων του Champions League, εκεί όπου ο Ολυμπιακός θα προσπαθήσει να πάρει βαθμό ή βαθμούς, για να παίξει την τελευταία αγωνιστική της… ευρωπαϊκή του συνέχεια.</p>
      <p>Στο… βάθος όμως βρίσκεται ο ΠΑΟΚ, εκεί όπου κανείς στον Ολυμπιακό δεν θέλει να σκεφτεί το ενδεχόμενο άσχημου αποτελέσματος. Μια νίκη κόντρα στον μεγάλο του ανταγωνιστή για το φετινό πρωτάθλημα λογικά θα επαναφέρει την ηρεμία στις τάξεις της ομάδας. Μία ενδεχόμενη γκέλα όμως, ίσως εξαφανίσει την… ψυχραιμία που ακόμα υπάρχει στην ομάδα και βάλει σε δύσκολη θέση κάποιους παίκτες (ενόψει Ιανουαρίου) αλλά και τον Πέδρο Μαρτίνς.</p>
    </article>
  </body>
</html>