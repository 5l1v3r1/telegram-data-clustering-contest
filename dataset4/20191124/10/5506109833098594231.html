<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145785/%DA%A9%D8%A7%D9%87%D8%B4-1-8%D8%AF%D8%B1%D8%B5%D8%AF%DB%8C-%D9%82%DB%8C%D9%85%D8%AA-%D9%85%D8%B3%DA%A9%D9%86-%D8%AF%D8%B1-%D8%AA%D9%87%D8%B1%D8%A7%D9%86-%D8%A7%D9%81%D8%B2%D8%A7%DB%8C%D8%B4-18-3%D8%AF%D8%B1%D8%B5%D8%AF%DB%8C-%D9%85%D8%B9%D8%A7%D9%85%D9%84%D8%A7%D8%AA-%D8%AF%D8%B1-%D8%A2%D8%A8%D8%A7%D9%86-98"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T10:09:34+00:00"/>
    <meta property="og:title" content="کاهش ۱.۸درصدی قیمت مسکن در تهران/ افزایش ۱۸.۳درصدی معاملات در آبان ۹۸"/>
    <meta property="og:description" content="به گزارش خبرنگار اقتصادی خبرگزاری تسنیم، بر اساس آمار رسمی وزارت راه و شهرسازی (دفتر اقتصاد مسکن و برنامه‌ریزی) از قیمت مسکن، متوسط قیمت یک مترمربع آپارتمان در مناطق 22گانه تهران با کاهش 1.8درصدی به 12میلیون و 617هزار تومان در آبان ماه امسال رسیده است. مهرماه 98 متوسط قیمت یک مترمربع واحد مسکونی 12میلیون و 848هزار تومان بود."/>
  </head>
  <body>
    <article>
      <h1>کاهش ۱.۸درصدی قیمت مسکن در تهران/ افزایش ۱۸.۳درصدی معاملات در آبان ۹۸</h1>
      <h2>مطابق آمار وزارت راه متوسط قیمت مسکن در آبان‌ماه امسال نسبت به مهرماه ۹۸ حدود ۱.۸درصد کاهش و تعداد قراردادها در آبان‌ماه ۱۸.۳درصد افزایش یافته است.</h2>
      <address>
        <time datetime="2019-11-24T10:09:34+00:00">24 Nov 2019, 10:09</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/01/29/1398012914111974517217414.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش خبرنگار اقتصادی <a href="https://www.tasnimnews.com/">خبرگزاری تسنیم</a>، بر اساس آمار رسمی وزارت راه و شهرسازی (دفتر اقتصاد مسکن و برنامه‌ریزی) از قیمت مسکن، متوسط قیمت یک مترمربع آپارتمان در مناطق 22گانه تهران با کاهش 1.8درصدی به 12میلیون و 617هزار تومان در آبان ماه امسال رسیده است. مهرماه 98 متوسط قیمت یک مترمربع واحد مسکونی 12میلیون و 848هزار تومان بود.</p>
      <p>در حالی قیمت مسکن در تهران کاهش یافته که تعداد قراردادهای صحیح در دومین ماه پاییز نسبت به مهرماه با رشد 18.3درصدی به 3466 فقره افزایش یافته است.</p>
      <p>بیشترین متوسط قیمت همچنان متعلق به منطقه یک با 24میلیون و 986هزار تومان است. این قیمت در مقایسه با قیمت ماه پیش (28میلیون و 172هزار تومان) 11.3درصد کاهش یافته است. کمترین میزان متوسط قیمت نیز مربوط به منطقه 18 با 5 میلیون و 836 هزار تومان بوده است؛ البته این قیمت جدید در مقایسه با قیمت ماه پیش (مهرماه 98) کمی بیش از 1.6درصد افزایش یافته است.</p>
      <p>به گزارش تسنیم، علاوه بر منطقه یک در مناطق 2، 3، 5، 6،8، 11، 16، 17، 20، و 22 متوسط قیمت هر مترمربع واحد مسکونی در ماهی که گذشته کاهشی بوده است.</p>
      <p>
        <a href="http://tn.ai/2145439">خروج تدریجی وام بانک مسکن از سبد تقاضای خانوارها</a>
        <a href="http://tn.ai/2144518">قیمت روز مسکن|قیمت 50میلیاردتومانی آپارتمان کلنگی در تهران + جدول</a>
      </p>
      <p>انتهای پیام/+</p>
    </article>
  </body>
</html>