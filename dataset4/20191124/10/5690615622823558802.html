<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837506-u-rumuniyi-sogodni-obirayut-prezidenta"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T10:52:00+00:00"/>
    <meta property="og:title" content="У Румунії сьогодні обирають президента"/>
    <meta property="og:description" content="КИЇВ. 24 листопада. УНН. У Румунії у неділю, 24 листопада, проходить другий тур виборів президента країни. Основними суперниками є чинний президент Клаус …"/>
  </head>
  <body>
    <article>
      <h1>У Румунії сьогодні обирають президента</h1>
      <address><time datetime="2019-11-24T10:52:00+00:00">24 Nov 2019, 10:52</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>У Румунії у неділю, 24 листопада, проходить другий тур виборів президента країни. Основними суперниками є чинний президент Клаус Йоганніс, який є представником Націонал-ліберальної партії (НЛП), та колишня прем'єрка Віоріка Денчіле, яка представляє соціал-демократів, повідомляє <b>УНН</b> із посиланням на Deutche Welle.</p>
      <p>У першому турі Йоганніс здобув перемогу, набравши 36 відсотків проти 24 відсотків Денчіле. Як зазначає агентство dpa, аналітики прогнозують, що він переможе і у другому турі.</p>
      <p>Нагадаємо, що Клаус Йоганніс відомий своєю проєвропейською позицією. Його партія прийшла до влади в країні на початку листопада, коли парламент оголосив уряду соціал-демократів на чолі із Денчіле вотум недовіри. Її уряду закидали некомпетентність, брак державних інвестицій і недостатнє використання наявних коштів ЄС.</p>
      <p>Новий румунський прем'єр Людовік Орбан сподівається на переобрання Йоганніса на другий строк, щоб продовжити курс чинного президента на боротьбу з корупцією у Румунії.</p>
      <p>Нагадаємо, в Румунії стартувала <a href="https://www.unn.com.ua/uk/news/1836946-v-rumuniyi-pochalas-pidgotovka-do-ukrayinsko-amerikanskikh-navchan">початкова конференція</a> з підготовки українсько-американського навчання Sea Breeze-2020.</p>
    </article>
  </body>
</html>