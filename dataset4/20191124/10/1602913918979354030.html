<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/carmen-iohannis-indemn-pentru-prezenta-la-vot-nu-subestimati-ziua-de-astazi-18610818"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T10:13:51+00:00"/>
    <meta property="og:title" content="Carmen Iohannis, îndemn pentru prezenţă la vot: Nu subestimaţi ziua de astăzi"/>
    <meta property="og:description" content="Carmen Iohannis, soţia preşedintelui Klaus Iohannis, a votat, duminică, la Sibiu, şi a lansat un îndemn populaţiei pentru a ieşi la vot. „Nu subestimaţi ziua de astăzi (...) transformaţi într-o zi de glorie”, a spus Carmen Iohannis."/>
  </head>
  <body>
    <article>
      <h1>Carmen Iohannis, îndemn pentru prezenţă la vot: Nu subestimaţi ziua de astăzi</h1>
      <address><time datetime="2019-11-24T10:13:51+00:00">24 Nov 2019, 10:13</time> by <a rel="author" href="https://www.zf.ro/autor/laura-buciu" target="_blank">Laura Buciu</a></address>
      <p>Carmen Iohannis, soţia preşedintelui Klaus Iohannis, a votat, duminică, la Sibiu, şi a lansat un îndemn populaţiei pentru a ieşi la vot. „Nu subestimaţi ziua de astăzi (...) transformaţi într-o zi de glorie”, a spus Carmen Iohannis.</p>
      <p>Carmen Iohannis a ajuns la secţia de votare de la Şcoala Gimazială nr. 4 din Sibiu după ce, înainte, a fost la biserică.</p>
      <p>Soţia preşedintelui a spus, la ieşirea de la urne, că se simte bine pentru că a votat.</p>
      <p>„Am votat şi mă simt bine. Vă invit pe voi toţi, dragi români, să veniţi la vot, să nu subestimaţi ziua de astăzi, importanţa ei şi să o transformaţi într-o zi de glorie. Doamne-ajută!”, a spus Carmen Iohannis.</p>
      <p>Întrebată dacă are emoţii, soţia preşedintelui a răspuns afirmativ. „Da, bineînţeles! E o zi foarte importantă”.</p>
      <p>Carmen Iohannis a spus că deocamdată a decis să aştepte rezultatul alegerilor de acasă, din Sibiu.</p>
    </article>
  </body>
</html>