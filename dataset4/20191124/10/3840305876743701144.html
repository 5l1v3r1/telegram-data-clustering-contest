<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/emil-boc-cluj-napoca-votat-candidat-profesionalism-romania-ue-nato-sua-307052.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T10:44:47+00:00"/>
    <meta property="og:title" content="Emil Boc, primarul din Cluj-Napoca, a votat: „Este vorba despre acel candidat care poate să reprezinte cu profesionalism România în UE, la NATO şi în parteneriatul strategic cu SUA”"/>
    <meta property="og:description" content="Emil Boc, primarul municipiului Cluj-Napoca, a votat pentru candidatul „care poate să reprezinte cu profesionalism România în Uniunea Europeană, la NATO şi în parteneriatul strategic cu SUA”. „Potrivit..."/>
  </head>
  <body>
    <article>
      <h1>Emil Boc, primarul din Cluj-Napoca, a votat: „Este vorba despre acel candidat care poate să reprezinte cu profesionalism România în UE, la NATO şi în parteneriatul strategic cu SUA”</h1>
      <address><time datetime="2019-11-24T10:44:47+00:00">24 Nov 2019, 10:44</time> by <a rel="author">Vladimir Ionescu</a></address>
      <p><a href="https://www.b1.ro/tag/emil-boc-51246.html">Emil Boc</a>, primarul municipiului <a href="https://www.b1.ro/tag/cluj-napoca-68909.html">Cluj-Napoca</a>, a votat pentru candidatul „care poate să reprezinte cu profesionalism România în Uniunea Europeană, la NATO şi în parteneriatul strategic cu SUA”.<br/><br/>„Potrivit Constituţiei României, preşedintele reprezintă statul român şi este garantul integrităţii teritoriale şi al unităţii Statului Român. În această calitate pe care o are preşedintele m-am orientat la vot pentru a susţine acel candidat care ne va asigura în continuare cele mai înalte garanţii de securitate pe care le avem în întreaga noastră istorie. Este vorba de acel candidat care poate să reprezinte cu profesionalism România în Uniunea Europeană, la NATO şi în parteneriatul strategic cu Statele Unite ale Americii", a declarat <a href="https://www.b1.ro/tag/emil-boc-51246.html">Emil Boc</a> la ieşirea de la urnele organizate în secţia nr. 52, situată la Liceul de Informatică „Tiberiu Popoviciu" din <a href="https://www.b1.ro/tag/cluj-napoca-68909.html">Cluj-Napoca</a>, potrivit <a href="https://www.agerpres.ro/politica/2019/11/24/prezidentiale2019-emil-boc-am-votat-cu-candidatul-care-ne-va-asigura-in-continuare-cele-mai-inalte-garantii-de-securitate--408280">Agerpres</a>.</p>
    </article>
  </body>
</html>