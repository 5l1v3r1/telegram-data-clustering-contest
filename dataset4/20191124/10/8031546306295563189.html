<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109466-Zasileni-merki-za-sigurnost-v-Paridz-zaradi-protesti-na-%20dzaltite-dziletki%20"/>
    <meta property="og:site_name" content="Канал 3"/>
    <meta property="article:published_time" content="2019-11-24T10:28:00+00:00"/>
    <meta property="og:title" content="Засилени мерки за сигурност в Париж заради протести на &quot;жълтите жилетки&quot;"/>
    <meta property="og:description" content="Единствената разрешена демонстрация ще се състои на площад &quot;Естиен д’Орв&quot; и то при засилено полицейско присъствие"/>
  </head>
  <body>
    <article>
      <h1>Засилени мерки за сигурност в Париж заради протести на "жълтите жилетки"</h1>
      <h2>Единствената разрешена демонстрация ще се състои на площад "Естиен д’Орв" и то при засилено полицейско присъствие</h2>
      <address>
        <time datetime="2019-11-24T10:28:00+00:00">24 Nov 2019, 10:28</time>
      </address>
      <p><b>Засилени мерки за сигурност в Париж, съобщава Ройтерс. Причината – планираният за събота протест на движението "жълти жилетки".<br/></b> </p>
      <p>Районът около площад "Конкорд" и емблематичния булевард "Шанз-Елизе” са отцепени с полицейски кордон. Достъпът на протестиращи в тази зона е напълно забранен. Властите въведоха и други ограничения – протестиращите не могат да носят у себе си лесно възпламеними предмети и не могат да закриват лицата си.</p>
      <p> <br/> </p>
      <p>Единствената разрешена демонстрация ще се състои на площад "Естиен д’Орв" и то при засилено полицейско присъствие.</p>
      <p> </p>
      <p>Мащабните протести на "жълтите жилетки” започнаха преди година във Франция с искане да не се повишават данъците и цените на бензина. Участниците в тях облякоха светлоотразителни жилетки, които шофьорите задължително трябва да притежават.</p>
      <p> </p>
      <p>Съботните протестни акции бързо се превърнаха в традиционни и често са придружени от безредици и сблъсъци с полицията.</p>
      <p> </p>
      <p>По информация на правителството, за една година заради протестите на "жълтите жилетки” Франция е загубила 2,5 милиарда евро.</p>
      <related>
        <h4>Още по темата</h4>
        <a href="http://kanal3.bg/news/world/europe/109439-50-000-protestirat-sreshtu-nasilieto-nad-dzeni-v-Paridz"/>
        <a href="http://kanal3.bg/news/world/europe/108248-Frenskata-policiya-evakuira-lager-za-migranti-v-Paridz"/>
        <a href="http://kanal3.bg/news/sport/other_sports/100605-Paledz-po-traseto-na-Tur-dyo-Frans%252C-razsledvat-%20dzalti-dziletki%20-%2528SNIMKI%2529"/>
      </related>
    </article>
  </body>
</html>