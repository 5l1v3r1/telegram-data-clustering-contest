<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/degenek-nadam-se-krcatim-tribinama-protiv-bajerna/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T10:52:09+00:00"/>
    <meta property="og:title" content="Degenek: Nadam se krcatim tribinama protiv Bajerna"/>
    <meta property="og:description" content="Crvena zvezda je uspešno prebrodila gostovanje u Nišu i okreće se duelu petog kola Lige šampiona. U utorak na stadion „Rajko Mitić“ stiže Bajern, a defanzivac crveno-belih Miloš Degenek poručuje da su crveno-beli spremni za veliki okršaj. – Spremni smo za utakmicu protiv Nemaca. Imamo gust raspored, igramo na svaka tri dana, malo je teško […]"/>
  </head>
  <body>
    <article>
      <h1>Degenek: Nadam se krcatim tribinama protiv Bajerna</h1>
      <address><time datetime="2019-11-24T10:52:09+00:00">24 Nov 2019, 10:52</time> by <a rel="author">Darko</a></address>
      <p>Crvena zvezda je uspešno prebrodila gostovanje u Nišu i okreće se duelu petog kola Lige šampiona. U utorak na stadion „Rajko Mitić“ stiže Bajern, a defanzivac crveno-belih Miloš Degenek poručuje da su crveno-beli spremni za veliki okršaj.</p>
      <p><b>– Spremni smo za utakmicu protiv Nemaca. Imamo gust raspored, igramo na svaka tri dana, malo je teško i naporno, ali mi smo profesionalci. Na domaći teren nam dolazi veliki klub, a verujem da će i stadion biti pun. Navijači nam uvek daju prekopotrebnu podršku. Voleo bih da vidim krcate tribine i bez obzira na hladnije vreme, nadam se da će Marakana biti popunjena do poslednjeg mesta, a mi ćemo dati sve od sebe za dobar rezultat – </b>najavljuje Miloš Degenek.</p>
      <p>Sumirao je australijski reprezentativac i utiske iz Niša.</p>
      <p><b>– Bitna pobeda na veoma teškom gostovanju u Nišu. Mislim da smo i u prvom i u drugom poluvremenu nametnuli naš stil igre i da smo zato pobedili. Nama će ovaj trijumf mnogo značiti, pokazali smo da i posle nekoliko lošijih partija umemo da odigramo dobro i zasluženo pobedimo. Mi smo i dalje jedina ekipa koja se pita u prventsvu i od nas zavisi krajnji ishod. Ostalo nam je još dve utakmice u Ligi šampiona i četiri u prvenstvu. Moramo da se trudimo da maksimalno odrađujemo na terenu svoj posao. Želimo da osvojimo prvenstvo i to nam je prioritet –</b> istakao je Degenek.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/kosanovic-nije-moglo-danas-nikako-milojevic-ima-prostora-za-napredak-o-bajernu-ne-mislimo/"/>
        <a href="https://www.sportskacentrala.com/2019/11/23/ben-doneo-prednost-zvezdi-na-cairu-video/"/>
        <a href="https://www.sportskacentrala.com/2019/11/23/live-radnicki-nis-crvena-zvezda/"/>
        <a href="https://www.sportskacentrala.com/2019/11/23/spremni-su-sastavi-za-derbi-u-nisu/"/>
        <a href="https://www.sportskacentrala.com/2019/11/22/milojevic-u-nisu-nikada-nije-lako/"/>
        <a href="https://www.sportskacentrala.com/2019/11/21/pizon-se-podsetio-legendarnih-duela-sa-bajernom-pred-novi-spektakl/"/>
        <a href="https://www.sportskacentrala.com/2019/11/21/mladi-fudbaler-zvezde-drago-mi-je-zbog-poredjenja-sa-marinom-nadam-se-da-ce-mi-za-nekoliko-godina-svi-aplaudirati/"/>
        <a href="https://www.sportskacentrala.com/2019/11/21/katai-zagolicao-mastu-navijaca-zvezde/"/>
        <a href="https://www.sportskacentrala.com/2019/11/21/boaci-pre-penala-golman-macve-mi-je-nesto-rekao-rekao-sam-sebi-da-ne-sme-da-se-zavrsi-na-tome/"/>
      </related>
    </article>
  </body>
</html>