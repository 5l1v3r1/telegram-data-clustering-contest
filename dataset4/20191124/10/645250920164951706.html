<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ergasiaka-ypallilwn-ota/ergazomenoi-se-programmata-oaed-nea-kinitopoiisi-tin-tetarti-sti-thessaloniki/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T10:08:39+00:00"/>
    <meta property="og:title" content="Εργαζόμενοι σε προγράμματα ΟΑΕΔ: Νέα κινητοποίηση την Τετάρτη στη Θεσσαλονίκη"/>
    <meta property="og:description" content="Η Συντονιστική Επιτροπή Βορείου Ελλάδος καλεί όλους τους εργαζόμενους του ‘’Ειδικού Προγράμματος απασχόλησης για 5.500 ανέργους πτυχιούχους Ανώτατων"/>
  </head>
  <body>
    <article>
      <h1>Εργαζόμενοι σε προγράμματα ΟΑΕΔ: Νέα κινητοποίηση την Τετάρτη στη Θεσσαλονίκη</h1>
      <address><time datetime="2019-11-24T10:08:39+00:00">24 Nov 2019, 10:08</time> by <a rel="author">stergios</a></address>
      <p>Η Συντονιστική Επιτροπή Βορείου Ελλάδος καλεί όλους τους εργαζόμενους του ‘’Ειδικού Προγράμματος απασχόλησης για 5.500 ανέργους πτυχιούχους Ανώτατων Εκπαιδευτικών και Τεχνολογικών Ιδρυμάτων, ηλικίας 22-29 ετών, σε Υπουργεία και εποπτευόμενους δημόσιους φορείς’’ της Βορείου Ελλάδος, στη Θεσσαλονίκη, την Τετάρτη 27 Νοεμβρίου 2019, ώρα 12:00, στο Υπουργείο Εσωτερικών (Μακεδονίας – Θράκης) Πρόξενων 2, (στο Διοικητήριο Θεσσαλονίκης επί της οδού Αγίου Δημητρίου-Πλατεία Κυπρίων Αγωνιστών). Η Επιτροπή της Βορείου Ελλάδος, κάνει παράλληλα την δική της κινητοποίηση σε στήριξη της κινητοποίησης των εργαζομένων στην Αθηνά, την Τετάρτη 27 Νοεμβρίου 2019, ώρα 12:00, στο Υπουργείο Εργασίας. Έχει αποφασιστεί από τη συντονιστική επιτροπή η εκπροσώπηση της Βορείου Ελλάδος στον Υπουργό Εργασίας από το συνάδερφο μας Δημητριάδη Γεώργιο του Αθανασίου.</p>
      <p>Σύμφωνα με σχετική ανακοίνωση:</p>
      <p>«Η Συντονιστική Επιτροπή Βορείου Ελλάδος παράλληλα καλεί όλα τα συνδικαλιστικά στελέχη του Δημοσίου και τους συμβασιούχους συναδέρφους να δώσουν το ‘’παρών’’ στην κινητοποίηση και απαιτεί από την Κυβέρνηση να μην απολυθεί κανένας συμβασιούχος του ΟΑΕΔ και να ανανεωθούν όλες οι υπάρχουσες συμβάσεις.</p>
      <p>ΔΙΕΚΔΙΚΟΥΜΕ<br/>• Την ΑΜΕΣΗ ανανέωση της σύμβασης μας για 1 χρόνο ή έως ότου γίνει διαγωνισμός ΑΣΕΠ στον οποίο θα έχουμε ειδική εμπειρία.<br/>• Να σταματήσει η διαρροή επιστημονικού προσωπικού στο εξωτερικό.<br/>• Να σταματήσει η πολιτική ανακύκλωσης της ανεργίας μέσω των προγραμμάτων του ΟΑΕΔ.<br/>• Καμία απόλυση συναδέλφου/ισσας. Να μπει τέλος στις ελαστικές σχέσεις εργασίας.<br/>• Καμία συρρίκνωση του δημόσιου τομέα. Καμία ιδιωτικοποίηση των δημόσιων φορέων. Καμία σύμπραξη δημόσιου και ιδιωτικού τομέα [ΣΔΙΤ] στους δημόσιους φορείς.<br/>• Λεφτά για τις ανάγκες των εργαζομένων και όχι για τα πλεονάσματα.</p>
      <p>Η Συντονιστική Επιτροπή Βορείου Ελλάδος»</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/proslipseis/proslipseis-anoichtes-550-theseis-se-ota-prokiryxeis/"/>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
        <a href="https://www.aftodioikisi.gr/ota/rythmisi-ypes-lynetai-to-provlima-elleipsis-michanikon-stoys-ota/"/>
      </related>
    </article>
  </body>
</html>