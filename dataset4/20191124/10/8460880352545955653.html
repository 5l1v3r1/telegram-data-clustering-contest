<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/eletstilus/ajandekkonyveket-es-onkenteseket-varnak-2140353/"/>
    <meta property="og:site_name" content="BAMA"/>
    <meta property="article:published_time" content="2019-11-24T10:43:00+00:00"/>
    <meta property="og:title" content="Ajándékkönyveket és önkénteseket várnak"/>
    <meta property="og:description" content="A tartós élelmiszer- és ruhafelajánlások is sokat segítenek – tudatta Zsolnai Endre, az akció főszervezője."/>
  </head>
  <body>
    <article>
      <h6 class="kicker">MIKULÁSGYÁR</h6>
      <h1>Ajándékkönyveket és önkénteseket várnak</h1>
      <address>
        <time datetime="2019-11-24T10:43:00+00:00">24 Nov 2019, 10:43</time>
      </address>
      <h4>A tartós élelmiszer- és ruhafelajánlások is sokat segítenek – tudatta Zsolnai Endre, az akció főszervezője.</h4>
      <p>A Mikulásgyár idén is a Millenáris Parkban lesz,</p>
      <blockquote>november 29-től december 21-ig gyűjtik a rászorulóknak szánt tartós élelmiszereket, tisztító- és tisztálkodási szereket, ruhákat, játékokat.</blockquote>
      <p>Emellett egy hónap alatt legalább 50 ezer könyvet szeretnének összegyűjteni, és eljuttatni olyan családokhoz, amelyek lakóhelyén nincs egyetlen könyvesbolt sem.</p>
      <p>Az olvasás fontosságára szeretnék felhívni a figyelmet azzal is, hogy minikönyvtárat állítanak fel a Mikulásgyár területén és rekordkísérletet hirdetnek meg:</p>
      <blockquote>legalább tízezer lelkes szülőt és gyereket várnak, hogy felolvassanak egymásnak egy-egy mesét.</blockquote>
      <p>A másfél évtizede indult karitatív akció szervezői kérnek minden cégvezetőt, hogy vállaljon önkéntes munkát a Mikulás gyárában és hozzon ajándékkönyveket. A Mikulásgyárat már több vállalat, intézmény dolgozói is támogatják.</p>
    </article>
  </body>
</html>