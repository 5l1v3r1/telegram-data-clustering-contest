<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082136-vodya-vzhe-pozbavlenogo-prav-znovu-pd-kayfom-zatrimali-patruln.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-24T10:32:00+00:00"/>
    <meta property="og:title" content="Водія, вже позбавленого прав, знову під кайфом затримали патрульні"/>
    <meta property="og:description" content="Від проходження огляду на стан сп’яніння водій відмовився Водія легковика, вже позбавленого права керування, знову в п’яним затримали патрульні. Як повідомляє пресслужба патрульної поліції, вночі на"/>
  </head>
  <body>
    <article>
      <h1>Водія, вже позбавленого прав, знову під кайфом затримали патрульні</h1>
      <address><time datetime="2019-11-24T10:32:00+00:00">24 Nov 2019, 10:32</time> by <a rel="author">Руслана Горгола</a></address>
      <p>
        <b>Від проходження огляду на стан сп’яніння водій відмовився</b>
      </p>
      <p>Водія легковика, вже позбавленого права керування, знову в п’яним затримали патрульні. Як повідомляє пресслужба патрульної поліції, вночі на вулиці Суворова увагу копів привернув автомобіль Audi А6, який при виїзді на головну дорогу не ввімкнув поворотник.</p>
      <p>Під час спілкування з водієм патрульні помітили явні ознаки наркотичного сп'яніння: порушення мови, зіниці очей не реагували на світло, порушення координації рухів. Горе-водій вже неодноразово притягувався судом за свій нетверезий стан.</p>
      <p>Від проходження огляду на стан сп’яніння водій відмовився в присутності двох свідків.</p>
      <p>Патрульні склали на чоловіка протокол за ч.3 ст.130 КУпАП (керування в стані сп’яніння) та винесли постанову за ч.4 ст.126 КУпАП (керування особою, яка позбавлена права керування транспортними засобами).</p>
      <blockquote>Патрульна поліція наголошує – алкоголь чи наркотики та кермо є несумісними! Керуйте відповідально!</blockquote>
      <p>Автор: <a href="https://www.telegraf.in.ua/user/%D0%F3%F1%EB%E0%ED%E0+%C3%EE%F0%E3%EE%EB%E0/">Руслана Горгола</a></p>
    </article>
  </body>
</html>