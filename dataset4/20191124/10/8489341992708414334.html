<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807043/%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D8%B3%D8%B1%D8%A7%D8%A6%DB%8C%D9%84-%D8%A8%D8%AF%D8%A7%D9%86%D9%86%D8%AF-%DA%A9%D9%87-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A7%D8%AC%D8%A7%D8%B2%D9%87-%D9%87%DB%8C%DA%86-%D8%AA%D9%88%D8%B7%D8%A6%D9%87%E2%80%8C%D8%A7%DB%8C-%D8%AF%D8%B1-%D9%86%D8%B8%D8%A7%D9%85-%D8%B1%D8%A7-%D9%86%D9%85%DB%8C%E2%80%8C%D8%AF%D9%87%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T10:15:00+00:00"/>
    <meta property="og:title" content="شورای تبیین مواضع بسیج دانشجویی دانشگاه پیام نور سمنان: آمریکا و اسرائیل بدانند که ملت ایران اجازه هیچ توطئه‌ای در نظام را نمی‌دهند"/>
    <meta property="og:description" content="شورای تبیین مواضع بسیج دانشجویی دانشگاه پیام نور سمنان در بیانیه‌ای اعلام کرد: آمریکا و سگ نگهبان خون خوارش اسرائیل بدانند، ملت ایران اجازه هیچ گونه توطئه و خرابکاری در دستگاه نظام را به شما نمی‌دهند."/>
  </head>
  <body>
    <article>
      <h1>شورای تبیین مواضع بسیج دانشجویی دانشگاه پیام نور سمنان: آمریکا و اسرائیل بدانند که ملت ایران اجازه هیچ توطئه‌ای در نظام را نمی‌دهند</h1>
      <h2>شورای تبیین مواضع بسیج دانشجویی دانشگاه پیام نور سمنان در بیانیه‌ای اعلام کرد: آمریکا و سگ نگهبان خون خوارش اسرائیل بدانند، ملت ایران اجازه هیچ گونه توطئه و خرابکاری در دستگاه نظام را به شما نمی‌دهند.</h2>
      <address>
        <time datetime="2019-11-24T10:15:00+00:00">24 Nov 2019, 10:15</time>
      </address>
      <p>به گزارش خبرنگار گروه دانشگاه خبرگزاری دانشجو، در مراسم راهپیمایی و انزجار مردم شهرستان سمنان از وقایع اخیر آشوبگران، محمد امین محب شاهدین، مسئول بسیج دانشجویی دانشگاه پیام نور سمنان بیانیه شورای تبیین مواضع بسیج دانشجویی دانشگاه پیام نور سمنان در حمایت از رهبر انقلاب و انزجار از آشوبگران را قرائت کرد.<br/><br/>متن این بیانیه به شرح ذیل است:<br/><br/>با سلام و صلوات به پیشگاه منجی عالم بشریت حضرت، ولی عصر (عج) ونائب بر حقش امام خامنه‌ای (مد ظله العالی)، برخود تکلیف دانستم تا به عنوان عضوی کوچک از خانواده عظیم جوانان مومن انقلابی، با توجه به اتفاقات اخیر سیاسی در کشور چند کلمه‌ای قلم بزنم.<br/><br/>جوانان مومن انقلابی ثابت کردند که همیشه در همه‌ی عرصه‌ها پشتوانه قوی برای نظام و رهبر معظم انقلاب بوده اند، هستند و خواهند بود. ما جوانان ضمن احترام به مصوبات قانونی سران نظام و حمایت هوشمندانه مقام معظم رهبری از ساختار نظام و انقلاب اسلامی، در میدان عمل حاضر شده و به تبیین وضع موجود و روشنگری جامعه که امروزه، وظیفه‌ی مهم جوانان شمرده میشود خواهیم پرداخت.<br/><br/>اما در پی این مصوبات اعتراضاتی شکل گرفت و مسلما اعتراض قانونی حق یک ملت است و ما بسیجیان و دانشجویان از هرگونه اعتراض مسالمت آمیز حمایت و هرگونه سو استفاده از ملت شریف ایران توسط اشرار و آشوبگران را که بلندگوی دشمن در کشور هستند را محکوم و از دستگاه قضایی خواستار معرفی چهره‌ی واقعی آنان به مردم و برخورد شدید با آن‌ها هستیم.</p>
      <p>مطالبه گری، حق حقوقی و شرعی مردم است؛ اما چیزی که ما در چند روز اخیر شاهد بودیم مطالبه گری نبود بلکه آشوبگری نام داشت.<br/><br/>آمریکا و سگ نگهبان خون خوارش اسرائیل بداند، ملت همیشه در صحنه‌ی جمهوری اسلامی ایران اجازه‌ی هیچ گونه توطئه و خرابکاری در دستگاه نظام را به شما نمی‌دهد و هیچگاه شاهد رو در رویی ملت بصیر ایران و نظام اسلامی نخواهید بود و این آرزو را با خود به گور خواهید برد. آری، از ترس بلرزید و منتظر پاسخ خون شهدای امنیت باشید. <br/><br/>بدانید ملت ما بی درنگ حاضر‌تر و آماده‌تر و بیدار‌تر پشتوانه رهبر انقلاب خواهند بود و به مواضع حکیمانه‌ی ایشان لبیک خواهند گفت، در اخر صمیمانه و از اعماق قلب به نمایندگی از قشر جوانان انقلابی، از ملت شریف استان سمنان، نیرو‌های نظامی و انتظامی بسیج وسپاه پاسداران و نهاد‌های امنیتی، بابت اقدامات انقلابی و مواضع حکیمانه خود که باعث شد اجازه هیچ گونه سو استفاده‌ای به دشمنان انقلاب داده نشود، کمال قدردانی و تشکر را دارم.<br/><br/>شورای تبیین مواضع بسیج دانشجویی دانشگاه پیام نور سمنان</p>
    </article>
  </body>
</html>