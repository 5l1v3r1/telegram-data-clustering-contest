<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/azioni-da-monitorare-perche-un-affare-a-wall-street/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-24T10:37:41+00:00"/>
    <meta property="og:title" content="Azioni da monitorare perché un affare a Wall Street"/>
    <meta property="og:description" content="Quali sono le azioni da monitorare perché rappresentano un affare a Wall Street? Ogni titolo azionario ha un suo prezzo che varia con l’andamento degli"/>
  </head>
  <body>
    <article>
      <h1>Azioni da monitorare perché un affare a Wall Street</h1>
      <address><time datetime="2019-11-24T10:37:41+00:00">24 Nov 2019, 10:37</time> by <a rel="author">Leonardo Bernini</a></address>
      <p>Quali sono le azioni da monitorare perché rappresentano un affare a Wall Street? Ogni titolo azionario ha un suo prezzo che varia con l’andamento degli scambi in Borsa. Ma la logica da utilizzare per investire sui mercati azionari è molto diversa da quella che di solito si usa quando si fa shopping. Il motivo è molto semplice: non esiste correlazione tra il prezzo nominale delle azioni e il valore intrinseco di una società quotata. E quindi per rimanere in metafora, non sempre prezzi bassi sono sinonimi di bassa qualità. Vediamo di approfondire.</p>
      <h3>Il fattore Market Cap</h3>
      <p>La capitalizzazione di mercato di un’azienda si ottiene moltiplicando il prezzo attuale per la quantità di azioni in circolazione. Facciamo un esempio: il titolo azionario di una compagnia è quotato 30$ e in circolazione ci sono 300 milioni di azioni. Il suo market cap sarà di 9 miliardi di dollari, inquadrabile nella tipologia “<b>Middle Cap</b>” ovvero un’azienda con una media capitalizzazione di mercato.</p>
      <p>Se però variamo le proporzioni, un’azienda il cui titolo vale 300$ con una diffusione di 300.000 azioni, la compagnia avrà un market cap di soli 90 milioni di dollari. Tecnicamente una <b>Small Cap</b>.</p>
      <h3>Quali sono le azioni da monitorare perché considerate un affare a Wall Street?</h3>
      <p>Il titolo azionario di cui andremo ad analizzare l’andamento e i fondamentali è <b>Welltower</b> (<a href="https://it.tradingview.com/symbols/NYSE-WELL/">WELL</a>), un fondo di investimento immobiliare che opera nel settore sanitario. La compagnia si concentra soprattutto su alloggi per anziani e strutture per l’assistenza degli ultra sessantenni, in aumento vertiginoso in USA. Probabilmente è proprio questa la sua forza, in quanto la richiesta è cresciuta e continua a crescere in modo esponenziale.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/grafico-welltower.jpg"/>
      </figure>
      <p>Per capire come questo titolo possa risultare appetibile diciamo subito che la sua capitalizzazione di mercato è di quasi 34 miliardi di dollari, a fronte di un valore nominale per azione di 83$ (sua quotazione attuale). L’andamento mostra un trend rialzista, sia su time frame annuale che su base storica, dove si nota un’incertezza (ritracciamento notevole) tra luglio 2017 e marzo 2018. Non c’è molto da aggiungere ad uno dei colossi dei <a href="https://www.proiezionidiborsa.it/trading-vincente-a-wall-street-investire-nel-settore-immobiliare/"><b>REIT</b></a> negli Stati Uniti, che oltretutto ha dalla sua parte un dividend yield molto elevato del 4.17% con payout ratio intorno al 30%.</p>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/vendere-i-faang-a-wall-street/"/>
        <a href="https://www.proiezionidiborsa.it/titoli-azionari-vicini-ad-esplosioni-di-prezzo-a-wall-street/"/>
        <a href="https://www.proiezionidiborsa.it/crollo-dei-mercati-entro-pochi-mesi-bridgewater-ci-scommette/"/>
      </related>
    </article>
  </body>
</html>