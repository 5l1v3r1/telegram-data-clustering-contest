<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/caraunione/2019/11/24/uova-contro-i-ciclisti-il-vigliacco-gesto-al-poetto-127-955306.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T10:25:14+00:00"/>
    <meta property="og:title" content="&quot;Uova contro i ciclisti, il vigliacco gesto al Poetto&quot;"/>
    <meta property="og:description" content="#CaraUnione - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La lettera del giorno</h6>
      <h1>"Uova contro i ciclisti, il vigliacco gesto al Poetto"</h1>
      <h2>La segnalazione di una lettrice per uno spiacevole episodio, fortunatamente senza gravi conseguenze</h2>
      <address>
        <time datetime="2019-11-24T10:25:14+00:00">24 Nov 2019, 10:25</time>
      </address>
      <p>"Cara Unione,</p>
      <p>scrivo per segnalare uno spiacevolissimo episodio accadutomi, martedì 19 novembre attorno alle 16.30, mentre andavo in bici verso Cagliari, al Poetto all'altezza della rotatoria alla quarta fermata.</p>
      <p>Ritengo sia grave che dei delinquenti se ne vadano in giro a fare bravate di questo genere, e magari non solo.</p>
      <p>Nello specifico, mi è stato lanciato un uovo che si è spiaccicato dritto sulla mia nuca. Ho rischiato di perdere l'equilibrio e cadere, oltre ad essere rimasta tutta impiastricciata e costretta a rientrare verso casa tutta sporca.</p>
      <p>Ritengo sia qualcosa di grave non tanto per l'accaduto in sé, ma per il gesto vigliacco di persone che non sanno più cosa combinare per divertirsi a scapito di altri. E perché, se gesti del genere dovessero ripetersi, potrebbero provocare conseguenze ben peggiori.</p>
      <p>Grazie dell'attenzione".</p>
      <p>
        <b>Marianna Loi - Cagliari</b>
      </p>
      <p>***</p>
      <p>Potete inviare le vostre lettere, segnalazioni e contenuti multimediali a redazioneweb@unionesarda.it specificando il vostro nome e cognome e un riferimento telefonico. Nell'oggetto dell'email chiediamo di inserire la dicitura #CaraUnione.</p>
      <p>(La redazione si limita a dar voce ai cittadini che esprimono opinioni, denunciano disservizi o anomalie e non necessariamente ne condivide il contenuto)</p>
    </article>
  </body>
</html>