<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188691/"/>
    <meta property="og:site_name" content="Janam TV"/>
    <meta property="article:published_time" content="2019-11-24T10:26:03+00:00"/>
    <meta property="og:title" content="മാതൃഭാഷയെ അറിയാതെ ആരും പൂര്‍ണനല്ല; സംരക്ഷിക്കൂ, തഴയരുതെന്ന് മന്‍ കീ ബാത്തില്‍ പ്രധാനമന്ത്രി"/>
    <meta property="og:description" content="ന്യൂഡല്‍ഹി: മാതൃഭാഷയെ തഴഞ്ഞ് എന്ത് നേടിയാലും പുരോഗതി ഉണ്ടാവില്ലെന്ന് പ്രധാനമന്ത്രി നരേന്ദ്ര മോദി. പ്രദേശിക ഭാഷയെ സംരക്ഷിക്കണമെന്ന് അദ്ദേഹം പറഞ്ഞു. 59-ാമത്"/>
  </head>
  <body>
    <article>
      <h1>മാതൃഭാഷയെ അറിയാതെ ആരും പൂര്‍ണനല്ല; സംരക്ഷിക്കൂ, തഴയരുതെന്ന് മന്‍ കീ ബാത്തില്‍ പ്രധാനമന്ത്രി</h1>
      <address><time datetime="2019-11-24T10:26:03+00:00">24 Nov 2019, 10:26</time> by <a rel="author">Janam TV Web Desk</a></address>
      <p>ന്യൂഡല്‍ഹി: മാതൃഭാഷയെ തഴഞ്ഞ് എന്ത് നേടിയാലും പുരോഗതി ഉണ്ടാവില്ലെന്ന് പ്രധാനമന്ത്രി നരേന്ദ്ര മോദി. പ്രദേശിക ഭാഷയെ സംരക്ഷിക്കണമെന്ന് അദ്ദേഹം പറഞ്ഞു. 59-ാമത് പ്രതിമാസ പരിപാടിയായ മന്‍ കീ ബാത്തിലാണ് പ്രധാനമന്ത്രി ഇക്കാര്യം സൂചിപ്പിച്ചത്.</p>
      <p>2019-പ്രദേശിക ഭാഷാ വര്‍ഷമായി ആചരിക്കുകയാണ് യുഎന്‍ സംഘടന. മാതൃഭാഷയെ സംരക്ഷിക്കാനും ജനങ്ങളെ ബോധവത്ക്കരിക്കുക എന്ന ലക്ഷ്യത്തോടെയാണ് യുഎന്‍ 2019-ത് മാതൃഭാഷാ വര്‍ഷമായി ആചരിക്കുന്നത്.</p>
      <p>മാതൃഭാഷയെ സംരക്ഷിക്കാന്‍ ഒരു ജനത നടത്തിയ പോരാട്ടത്തെ കുറിച്ച് അദ്ദേഹം മന്‍കീ ബാത്ത് പരിപാടിയില്‍ സൂചിപ്പിച്ചു. ഉത്തരാഖണ്ഡ്, ധാര്‍ചുലയിലെ ജനങ്ങളാണ് പ്രാദേശിക ഭാഷയായ റാഗ്ലോയെ സംരക്ഷിക്കണമെന്നാവശ്യപ്പെട്ട് രംഗത്തിറങ്ങിയത്.</p>
      <p>പ്രാദേശിക ഭാഷ നഷട്‌പ്പെടുന്നതില്‍ ഏറെ ദുഖിതരായിരുന്ന ധാര്‍ചുലയിലെ പിത്തോറഗാർഹ് ഗ്രാമവാസികള്‍. റാഗ്ലോ ഭാഷ സംരക്ഷിക്കണമെന്ന് ആവശ്യപ്പെട്ട് യോഗം ചേരുകയും മറ്റുള്ളവരെ പഠിപ്പിക്കുകയും ചെയ്തു. ഇതിനെ പിന്തുണച്ച് വിവിധ സമുദായക്കാര്‍ എത്തിയതോടെ വിപ്ലവ മാറ്റമാണ് ഗ്രാമത്തില്‍ വന്നത്.</p>
      <p>നിലവില്‍ റാഗ്ലോ ഗ്രൂപ്പില്‍ പതിനായിരം പേരാണ് ഉള്ളത്. 84-22 വയസുവരെയുള്ളവര്‍ ഈ ഗ്രൂപ്പില്‍ അംഗമാണ്. പലരും പരസ്പരം പഠിപ്പിക്കുകയാണ് ചെയ്യുന്നതെന്നും അദ്ദേഹം സൂചിപ്പിച്ചു. വിപ്ലവ നേട്ടം കൈവരിച്ച ധാര്‍ചുല ജനങ്ങളെ മന്‍ കീ ബാത്തില്‍ പ്രധാനമന്ത്രി അഭിനന്ദിച്ചു.</p>
      <p>മാതൃഭാഷ അറിയാതെ ആരും പൂര്‍ണ്ണനാവില്ല. ഒരിക്കലും മാതൃഭാഷയെ തഴയരുതെന്നും 150 വര്‍ഷങ്ങള്‍ക്ക് മുമ്പ് ഹിന്ദി ഭാഷയുടെ പിതാവായ ഭാരതേന്ദു ഹരിശ്ചന്ദ്ര പറഞ്ഞിരുന്നുവെന്ന് പ്രധാനമന്ത്രി സൂചിപ്പിച്ചു.</p>
    </article>
  </body>
</html>