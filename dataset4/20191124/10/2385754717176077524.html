<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598823/mourinio-tha-misiso-opoion-pei-oti"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T10:00:00+00:00"/>
    <meta property="og:title" content="Μουρίνιο: «Θα μισήσω όποιον πει ότι...»"/>
    <meta property="og:description" content="Ο Ζοσέ Μουρίνιο πιο ταπεινός, ειλικρινής και ήρεμος από ποτέ! Μετά τη νίκη (3-2) επί της Γουέστ Χαμ στο πρώτο του παιχνίδι στον πάγκο της Τότεναμ, αρνήθηκε..."/>
  </head>
  <body>
    <article>
      <h1>Μουρίνιο: «Θα μισήσω όποιον πει ότι...»</h1>
      <address><time datetime="2019-11-24T10:00:00+00:00">24 Nov 2019, 10:00</time> by <a rel="author">Sigmalivesports</a></address>
      <p>Ο Ζοσέ Μουρίνιο πιο ταπεινός, ειλικρινής και ήρεμος από ποτέ! Μετά τη νίκη (3-2) επί της Γουέστ Χαμ στο πρώτο του παιχνίδι στον πάγκο της Τότεναμ, αρνήθηκε οποιαδήποτε ανάμειξή του σε όσα συνέβησαν στον αγωνιστικό χώρο και ξεκαθάρισε πως μονάχα οι παίκτες του αξίζουν τα εύσημα!<br/> <br/>Ο Πορτογάλος, φανερώνει ένα ανθρώπινο και ψύχραιμο πρόσωπο που η αλήθεια είναι ότι δεν είχε δει ο κόσμος όλα τα προηγούμενα χρόνια της προπονητικής του καριέρας.<br/> <br/>Έπειτα από 11 μήνες μακριά από τους πάγκους, έχει επιστρέψει έχοντας ίσως βρει την εσωτερική του ηρεμία και έκανε ακόμα ένα νικηφόρο ντεμπούτο σε πάγκο στην Premier League μετά τις δύο θητείες στην Τσέλσι και τη μια στη Μάντσεστερ Γιουνάιτεντ.<br/> <br/>Λίγο μετά το θετικό αποτέλεσμα (3-2) της Τότεναμ επί της Γουέστ Χαμ στο Ολυμπιακό Στάδιο του Λονδίνου, ο «Μου» ανέφερε:<br/> <br/>«Τα παιδιά ήθελαν να νικήσουν και ήθελαν να μοχθήσουν και να κάνουν θυσίες για να πάρουν αυτό το αποτέλεσμα. Μπορείς να μιλήσεις για τον καθένα απ' αυτούς ξεχωριστά. Ο Οριέ γύρισε την Παρασκευή και έπαιξε, ο Σάντσες γύρισε δυο μέρες πριν το ματς και παρά την κούραση έπαιξε, ο Χάρι Κέιν είχε πρόβλημα στον αστράγαλο αλλά έπαιξε, ο Ντάνι Ρόους πονούσε αλλά παρέμεινε στο γήπεδο, ο Μούσα Σισοκό έπαιξε καλά. Όλο το πιστώνονται αυτοί.<br/> <br/>Εγώ είμαι εδώ απλά για να βοηθήσω. Θα μισήσω όποιον πει ότι είχε αντίκτυπο η δική μου παρουσία σε αυτό το ματς. Δεν έκανα τίποτα. Απλά βοήθησα πολύ λίγο...»!<br/> <br/>Πηγή: gazzetta.gr</p>
    </article>
  </body>
</html>