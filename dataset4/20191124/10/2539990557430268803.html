<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2409405,Umowa-UEMercosur-niepokoj-polskich-producentow-wolowiny-przed-stratami"/>
    <meta property="og:site_name" content="Polskie Radio"/>
    <meta property="article:published_time" content="2019-11-24T10:30:00+00:00"/>
    <meta property="og:title" content="Umowa UE-Mercosur: niepokój polskich producentów wołowiny przed stratami"/>
    <meta property="og:description" content="Polscy hodowcy bydła rzeźnego obawiają się skutków umowy o bezcłowym handlu Unii Europejskiej z krajami Mercosur. W skład tej południowo-amerykańskiej organizacji wchodzą: Brazylia, Argentyna, Urugwaj i Paragwaj, słynące z produkcji wołowiny."/>
  </head>
  <body>
    <article>
      <h1>Umowa UE-Mercosur: niepokój polskich producentów wołowiny przed stratami</h1>
      <address>
        <time datetime="2019-11-24T10:30:00+00:00">24 Nov 2019, 10:30</time>
      </address>
      <p>
        <b>Polscy hodowcy bydła rzeźnego obawiają się skutków umowy o bezcłowym handlu Unii Europejskiej z krajami Mercosur. W skład tej południowo-amerykańskiej organizacji wchodzą: Brazylia, Argentyna, Urugwaj i Paragwaj, słynące z produkcji wołowiny.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/8adb2b16-1ee1-4d06-9d6b-7906c4dc8e02.mp3"/>
          </figure>
          <p>Jacek Zarzecki - prezes Polskiego Związku Hodowców i Producentów Bydła Mięsnego - mówi reporterowi radiowej Jedynki o obawach polskich i europejskich producentów wołowiny, w związku z umową o bezcłowym handlu UE z krajami Mercosur. (Dariusz Kwiatkowski)</p>
        </li>
      </ul>
      <p>- Niepokój co do następstw umowy wyraża między innymi COPA COGECA - organizacja zrzeszająca rolnicze związki zawodowe i organizacje spółdzielcze - powiedział reporterowi radiowej Jedynki Jacek Zarzecki, prezes Polskiego Związku Hodowców i Producentów Bydła Mięsnego.</p>
      <figure>
        <iframe data-src="https://twitter.com/MRiRW_GOV_PL/status/1197153249285099522?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zdaniem rozmówcy, europejski sektor zwłaszcza produkcji wołowiny bardzo straci - bowiem cena wołowiny np. z Brazylii jest dużo niższa niż w Europie.</p>
      <figure>
        <iframe data-src="https://twitter.com/AgropolskaPL/status/1156517970518183936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Do tego - dodał - nie będzie wiadomo odnośnie wołowiny sprowadzanej z państw Mercosur - jakie leki są stosowane. - U nas nie stosuje się hormonów wzrostu czy antybiotyków - zauważył Jacek Zarzecki.</p>
      <p>Wyraził nadzieję, że tak jak to miało niedawno miejsce w Austrii, gdzie umowa z Mercosur nie została ratyfikowana, również w innych państwach Unii Europejskiej będzie podobnie.</p>
      <figure>
        <iframe data-src="https://twitter.com/MRiRW_GOV_PL/status/1151216093517766666?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Poza hodowcami bydła, zagrożeni czują się też polscy producenci drobiu. Minister rolnictwa Jan Krzysztof Ardanowski poinformował, że kraje unijne będą domagały się klauzul ochronnych.</p>
      <p>Dariusz Kwiatkowski, Jedynka, PR24, akg</p>
      <related>
        <a href="https://www.polskieradio.pl/42/273/Artykul/2322968,Wspolna-Polityka-Rolna-do-zmiany-najwiecej-dotacji-UE-trafia-do-wielkich-gospodarstw"/>
      </related>
      <related>
        <a href="https://www.polskieradio.pl/130/6257/Artykul/2366243,Dr-Marcin-Zaborowski-teka-rolnictwa-to-najwazniejsza-pozycja-w-budzecie-unijnym"/>
      </related>
      <related>
        <a href="https://www.polskieradio.pl/42/2442/Artykul/2394313,Eksperci-Rzadow-Pieniadza-unijna-polityka-rolna-to-nie-tylko-doplaty-bezposrednie"/>
      </related>
    </article>
  </body>
</html>