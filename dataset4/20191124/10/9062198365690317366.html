<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386741/muharrem-ince-bu-chp-genel-merkezinde-tasarlanmis-bir-tezgah"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T10:11:00+00:00"/>
    <meta property="og:title" content="Muharrem İnce: Bu CHP Genel Merkezi'nde tasarlanmış bir tezgâh"/>
    <meta property="og:description" content="Rahmi Turan'ın Beştepe'de Erdoğan ile görüştüğünü iddia ettiği Muharrem İnce, Hürriyet Gazetesi Genel Yayın Yönetmeni Ahmet Hakan'a konuştu: Bu CHP Genel Merkezi'nde tasarlanmış bir tezgâh"/>
  </head>
  <body>
    <article>
      <h1>Muharrem İnce: Bu CHP Genel Merkezi'nde tasarlanmış bir tezgâh</h1>
      <h2>Rahmi Turan'ın Beştepe'de Erdoğan ile görüştüğünü iddia ettiği Muharrem İnce, Hürriyet Gazetesi Genel Yayın Yönetmeni Ahmet Hakan'a konuştu: Bu CHP Genel Merkezi'nde tasarlanmış bir tezgâh</h2>
      <address>
        <time datetime="2019-11-24T10:11:00+00:00">24 Nov 2019, 10:11</time>
      </address>
      <p>Sözcü gazetesi yazarı Rahmi Turan'ın Beştepe'de Cumhurbaşkanı Recep Tayyip Erdoğan ile görüştüğünü iddia ettiği Muharrem İnce, Hürriyet Gazetesi Genel Yayın Yönetmeni ve yazarı Ahmet Hakan’a konuştu. Muharrem İnce, "Bu düpedüz Cumhuriyet Halk Partisi Genel Merkezi’nde tasarlanmış bir oyundur, bir tezgâhtır. Bu tezgâhın figüranlığını yapmak da 80 yaşında torununu düşünmek yerine günlük çıkarını düşünen bir gazeteciye kalmıştır" dedi.</p>
      <p>İnce, "CHP’ye çöreklenmiş bir yapı var. Para pul işlerinde de bu çete var, dedikodularda, kumpaslarda, yalan dolanda da bu çete var. Bu çeteyi CHP Genel Merkezi’nden def etmemiz lazım. Def edeceğiz" diye konuştu.</p>
      <p>İnce, "Şu saatten sonra ben artık yalanlama faslını bıraktım. ‘Saray’a giden CHP’li ben değilim’ demek bile benim için züldür artık. Bu aşağılık iftirayı yalanlamaya bile tenezzül etmek istemiyorum" ifadesini kullandı.</p>
    </article>
  </body>
</html>