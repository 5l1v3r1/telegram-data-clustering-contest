<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2701065/policija-prosi-za-informacijo-o-sobotni-prometni-nesreci-pri-wtc-ljubljana"/>
    <meta property="og:site_name" content="STA.si"/>
    <meta property="article:published_time" content="2019-11-24T10:45:27+00:00"/>
    <meta property="og:title" content="Policija prosi za informacijo o sobotni prometni nesreči pri WTC Ljubljana"/>
    <meta property="og:description" content="Policija prosi za informacije v zvezi s prometno nesreči, ki se je zgodila v soboto nekaj pred 17. uro na križišču Dunajske ceste in Ceste Janeza Porente, pri World Trade Centru (WTC) v Ljubljani. V nesreči sta bila udeležena neznani voznik manjšega sivega osebnega avtomobila in kolesarka, ki se je v nesreči lažje telesno poškodovala."/>
  </head>
  <body>
    <article>
      <h1>Policija prosi za informacijo o sobotni prometni nesreči pri WTC Ljubljana</h1>
      <address>
        <time datetime="2019-11-24T10:45:27+00:00">24 Nov 2019, 10:45</time>
      </address>
      <p>
        <i>Ljubljana, 24. novembra - Policija prosi za informacije v zvezi s prometno nesreči, ki se je zgodila v soboto nekaj pred 17. uro na križišču Dunajske ceste in Ceste Janeza Porente, pri World Trade Centru (WTC) v Ljubljani. V nesreči sta bila udeležena neznani voznik manjšega sivega osebnega avtomobila in kolesarka, ki se je v nesreči lažje telesno poškodovala.</i>
      </p>
      <p>Za razjasnitev okoliščin na Policijski upravi Ljubljana naprošajo vse, ki bi karkoli vedeli o omenjeni prometni nesreči, da o tem obvestijo Postajo prometne policije Ljubljana (01 583 88 20) ali pokličejo na anonimni telefon 080 1200 ali 113.</p>
      <p>Prav tako policija poziva neznanega voznika sivega vozila, da pokliče eno od navedenih številk ali se javi na Postaji prometne policije Ljubljana na naslovu Grič 56.</p>
    </article>
  </body>
</html>