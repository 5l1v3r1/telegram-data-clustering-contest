<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325467"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-24T10:10:00+00:00"/>
    <meta property="og:title" content="עקב מחאת רוכבי הדו-גלגלי: עומסי תנועה כבדים בנתיבי איילון"/>
    <meta property="og:description" content="בעקבות כוונת המשטרה ליישם את אכיפת איסור הנסיעה בשוליים, יצאו רוכבי אופנוע להפגין בכביש 20 ועומסים מורגשים במחלף השלום..."/>
  </head>
  <body>
    <article>
      <h1>עקב מחאת רוכבי הדו-גלגלי: עומסי תנועה כבדים בנתיבי איילון</h1>
      <address><time datetime="2019-11-24T10:10:00+00:00">24 Nov 2019, 10:10</time> by <a rel="author">יואב איתיאל</a></address>
      <figure>
        <img src="https://img.wcdn.co.il/f_auto,w_700,t_18/5/9/5/3/595384-46.jpg"/>
        <figcaption>מוחים נגד הסטטוס קוו (צילום: רותם דרוב)</figcaption>
      </figure>
      <p>עומסי תנועה כבדים הורגשו היום (ראשון) החל משעות הבוקר. זאת לאור מחאת רוכבי אופנוע שיצאו להפגין בנתיבי איילון. בעקבותיה, קיימים עומסי תנועה במחלף השלום לדרום ובמחלף רוקח לצפון. הרקע למחאה הוא כוונת המשטרה להתחיל לאכוף את האיסור על נסיעה בשוליים באמצעות קנסות. שוטרים נמצאים במקום וממליצים להגיע בדרכים חלופיות.</p>
      <p>מאיגוד יבואני הדו-גלגלי בארץ נמסר בתגובה כי הם מוחים נגד הנחייה זו. "האיגוד מוחה נגד שינוי הסטטוס קוו בנוגע לנסיעת דו-גלגלי בשול הכביש הימני בשעות העומס". לדבריהם ההנחייה קיימת יותר מעשור ונועדה למזער את החיכוך בין רוכבי דו-גלגלי לרכבים פרטיים בניסיון להפחית את התאונות.</p>
      <p>לטענתם, מדובר בהחלטה שהיא לא נורמטיבית כיוון שלרוב אלו הם נהגי המכוניות שלא מבחינים ברוכבי האופנוע, ולא להיפך. "החלטה זו, למניעת הנסיעה בשול, הינה בניגוד למגמה העולה ממחקר, לפיו הפנייה של רוכבי הדו גלגלי למסלולי תחבורה ציבורית ומסלולים נפרדים היא המעשה נכון והבטוח ולא ההיפך". עוד הוסיפו כי "נראה שהתגובה של המשטרה עומדת בניגוד למעשה שיתרום לבטיחותם של הרוכבים וראוי לשקול שוב את ההחלטה לשינוי המצב".</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3325442">סער פנה ליו"ר מרכז הליכוד: לקבוע פריימריז בזק כדי למנוע בחירות </a>
        <a href="https://news.walla.co.il/item/3325416"> בת 80 נהרגה לאחר שמעלית שבה נסעה נפלה מגובה בירושלים </a>
        <a href="https://news.walla.co.il/item/3325412"> הירי לעבר ניידת משטרה בדיר אל-אסד: שבעה חשודים תושבי הכפר נעצרו </a>
        <a href="https://tld.walla.co.il/item/3055288?lm_supplier=16893&amp;lm_bc=18500"> הדגמה בחינם: טיפול חדשני לסובלים מבעיות בכף הרגל תוכן מקודם</a>
      </p>
    </article>
  </body>
</html>