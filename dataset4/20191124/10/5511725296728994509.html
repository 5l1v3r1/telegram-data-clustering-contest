<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/hokejs/kenins-gust-vartus-bet-piedzivo-zaudejumu-nla-maca.d?id=51663677"/>
    <meta property="og:site_name" content="DELFI"/>
    <meta property="article:published_time" content="2019-11-24T10:04:24+00:00"/>
    <meta property="og:title" content="Ķēniņš gūst vārtus, bet piedzīvo zaudējumu NLA mačā "/>
    <meta property="og:description" content="Latvijas hokeja izlases uzbrucējs Ronalds Ķēniņš sestdien guva vārtus Šveices augstākajā līgā (NLA), taču neglāba &quot;Lausanne&quot; komandu no zaudējuma."/>
  </head>
  <body>
    <article>
      <h1>Ķēniņš gūst vārtus, bet piedzīvo zaudējumu NLA mačā </h1>
      <address><time datetime="2019-11-24T10:04:24+00:00">24 Nov 2019, 10:04</time> by <a rel="author">LETA</a></address>
      <p>
        <b>Latvijas hokeja izlases uzbrucējs <a href="https://www.delfi.lv/temas/ronalds-kenins">Ronalds Ķēniņš</a> sestdien guva vārtus Šveices augstākajā līgā (NLA), taču neglāba "Lausanne" komandu no zaudējuma.</b>
      </p>
      <p>Lozannas hokejisti savā laukumā ar 2:3 (1:0, 1:0, 0:2, 0:1) piekāpās Ženēvas "Servette", kuru pārstāv uzbrucējs Deniss Smirnovs.</p>
      <p>Ķēniņš vārtus guva spēles 14.minūtē, kad panāca 1:0. Viņš šajā duelī nospēlēja 16 minūtes un deviņas sekundes, kuru laikā piecas reizes meta pa vārtiem, kamēr Smirnovs 15 minūtēs un piecās sekundes izpildīja vienu metienu un zaudēja visos četros iemetienos. Abi uzbrucēji maču noslēdza ar neitrālu lietderības koeficientu.</p>
      <p>Ķēniņš šosezon 22 spēlēs guvis divus vārtus un veicis deviņas rezultatīvas piespēles, bet Smirnovam 23 cīņās ir trīs precīzi metieni un septiņas piespēles.</p>
      <p>Citā mačā vārtsargs Ivars Punnenovs palika rezervē, kamēr viņa un uzbrucēja Toma Andersona pārstāvētā Langnau "Tigers" mājās ar 2:3 (1:1, 1:1, 0:1) atzina "Zug" pārākumu.</p>
      <p>Punnenova komandas biedrs Damjano Čjačio atvairīja 27 no 30 metieniem, kamēr Andersons septiņu minūšu un 51 sekundes laikā divreiz meta pa vārtiem, bloķēja vienu metien un iekrāja pozitīvu lietderības koeficientu.</p>
      <p>Punnenovs šajā sezonā 15 spēlēs vidēji ielaidis 2,03 ripas un atvairījis 93,08% metienu, kas šajos statistikas rādītājos NLA dod pirmo un trešo vietu. Tikmēr Andersons 18 spēlēs guvis vienus vārtus.</p>
      <p>Turnīra tabulā Ženēvas "Servette" ar 40 punktiem 24 cīņās ieņem trešo vietu, "Lausanne" ar 37 punktiem 23 dueļos ir piektā, bet Langnau "Tigers" ar 30 punktiem 21 duelī - septītā.</p>
      <related>
        <h4>Lasi vēl</h4>
        <a href="https://www.delfi.lv/sports/news/hokejs/cibulska-un-kenina-parstavetas-komandas-ieklust-iihf-cempionu-ligas-ceturtdalfinala.d?id=51651627"/>
        <a href="https://www.delfi.lv/sports/news/hokejs/punnenovs-atvaira-visus-38-metienus-nla-cempionata-spele.d?id=51572965"/>
        <a href="https://www.delfi.lv/sports/news/hokejs/keninam-rezultativa-piespele-zaudejuma-pret-smirnovu.d?id=51563641"/>
      </related>
    </article>
  </body>
</html>