<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/nicolae-chitoroaga-a-primit-mandat-de-arestare-pentru-15-zile-i-va-sta-la-penitenciarul-13-148855.html"/>
    <meta property="og:site_name" content="Timpul.md"/>
    <meta property="article:published_time" content="2019-11-24T10:36:00+00:00"/>
    <meta property="og:title" content="Nicolae Chitoroagă a primit mandat de arestare pentru 15 zile și va sta la Penitenciarul 13"/>
    <meta property="og:description" content="Fostul șef al Procuraturii pentru Combaterea Criminalității Organizate și Cauze Speciale (PCCOCS), Nicolae Chitoroagă a primit mandat de arestare pentru 15 zile și va sta la Penitenciarul 13, transmite Ziarul de Gardă."/>
  </head>
  <body>
    <article>
      <h1>Nicolae Chitoroagă a primit mandat de arestare pentru 15 zile și va sta la Penitenciarul 13</h1>
      <address>
        <time datetime="2019-11-24T10:36:00+00:00">24 Nov 2019, 10:36</time>
      </address>
      <p>
        <b>Fostul șef al Procuraturii pentru Combaterea Criminalității Organizate și Cauze Speciale (PCCOCS), Nicolae Chitoroagă a primit mandat de arestare pentru 15 zile și va sta la Penitenciarul 13, transmite Ziarul de Gardă.</b>
      </p>
      <p>Procuratura Anticorupție a solicitat un mandat de arest de 30 de zile.</p>
      <p>Nicolae Chitoroagă a fost reținut la 21 noiembrie 2019, pus sub învinuire, pe faptul îmbogățirii ilicite și audiat în calitate de învinuit. Acesta nu-și recunoaște vinovăția și a solicitat examinarea demersului privind aplicarea măsurii preventive în lipsa sa.</p>
      <p>Procurorii au inițiat urmărirea penală ca urmare a unei investigații jurnalistice a portalului Anticorupție.ma.</p>
      <p>Potrivit materialelor procesului penal, pe teritoriul unei localități din raionul Ungheni, este amplasat un bazin acvatic cu suprafața de aproximativ 37 hectare, ce aparține unei SRL, fondatorii căreia ar fi fratele și nașul de cununie al procurorului, dar beneficiarul final ar fi procurorul Nicolae Chitoroagă. De asemenea, s-a stabilit că nașul de cununie al suspectului și SRL-ul ce-i aparține au devenit proprietarii mai multor terenuri din preajma bazinului, asupra unora din ele în condiții dubioase.</p>
      <p>Potrivit declarațiilor cu privire la venit și proprietate și declarațiilor de avere și interese personale, procurorul și membrii familiei sale, pe perioada anilor 2012 - 2018, au obținut venituri în sumă de peste 1 milion 990 de mii de lei, iar valoarea bunurilor achiziționate din 2014 până prezent, depăşeşte substanţial, cu aproximativ 1 700 000 lei (fără a ține cont de valoare de piața a bunurilor), veniturile legale indicate în declarațiile de avere și interese personale, mai arată datele procurorilor.</p>
      <p>
        <a href="https://radiochisinau.md/15-zile-de-arest-preventiv-pentru-fostul-sef-al-pccocs-invinuit-de-imbogatire-ilicita---99368.html">https://radiochisinau.md/</a>
      </p>
    </article>
  </body>
</html>