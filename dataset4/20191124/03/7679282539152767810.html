<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-delhi-me-chehre-ki-shooting-ke-liye-imran-ko-chahiye-gais-mask-2865473.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T03:27:26+00:00"/>
    <meta property="og:title" content="दिल्ली में 'चेहरे' की शूटिंग के लिए इमरान को चाहिए 'गैस मास्क'"/>
    <meta property="og:description" content="अभिनेता इमरान हाशमी फिलहाल अपनी आगामी फिल्म 'चेहरे' के अंतिम शेड्यूल की शूटिंग के लिए राष्ट्रीय राजधानी में हैं और ऐसा लगता है कि दिल्ली-एनसीआर की प्रदूषित वायु में शूटिंग करने के लिए उन्हें..."/>
  </head>
  <body>
    <article>
      <h1>दिल्ली में 'चेहरे' की शूटिंग के लिए इमरान को चाहिए 'गैस मास्क'</h1>
      <address><time datetime="2019-11-24T03:27:26+00:00">24 Nov 2019, 03:27</time> by <a rel="author">आईएएनएस,नई दिल्ली</a></address>
      <p>अभिनेता इमरान हाशमी फिलहाल अपनी आगामी फिल्म 'चेहरे' के अंतिम शेड्यूल की शूटिंग के लिए राष्ट्रीय राजधानी में हैं और ऐसा लगता है कि दिल्ली-एनसीआर की प्रदूषित वायु में शूटिंग करने के लिए उन्हें 'गैस मास्क' की जरूरत है। इमरान ने शुक्रवार को इंस्टाग्राम पर अपनी एक ब्लैक एंड व्हाइट तस्वीर साझा की जिसमें वह हवाई जहाज में सफर करते नजर आ रहे हैं। इस तस्वीर के कैप्शन में उन्होंने लिखा, “ 'चेहरे' के आखिरी शेड्यूल लिए दिल्ली, पोलैंड के लिए फ्लाइट।</p>
      <p>एक के लिए मुझे गैस मास्क की जरूरत है और दूसरे के लिए मुझे नार्थ फेस के  एक मोटे जैकेट की जरूरत है।”इमरान सबसे पहले दिल्ली आएंगे जिसके बाद वह शूटिंग के लिए पोलैंड रवाना होंगे। रूमी जाफरी द्वारा निर्देशित इस थ्रिलर फिल्म में अमिताभ बच्चन, कृति खरबंदा, रिया चक्रवतीर् और अन्नू कपूर भी मुख्य किरदारों में हैं। 'चेहरे' के अलावा, इमरान की एक और फिल्म है जो रिलीज होने का इंतजार कर रही है, 'द बॉडी' नामक यह फिल्म 13 दिसंबर को रिलीज होगी।</p>
      <figure>
        <embed-post data-src="https://www.instagram.com/p/Bw_3wjwp4ee" data-service="Instagram"/>
      </figure>
    </article>
  </body>
</html>