<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837476-u-dnipri-zatrimali-organizatora-konverttsentru-z-obigom-gotivki-u-30-mln-grn-schomisyatsya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T03:54:00+00:00"/>
    <meta property="og:title" content="У Дніпрі затримали організатора конвертцентру з обігом готівки у 30 млн грн щомісяця"/>
    <meta property="og:description" content="КИЇВ. 24 листопада. УНН. СБУ затримала у Дніпрі організатора конвертаційного центру, який щомісяця виводив у тінь майже 30 мільйонів гривень. Про це …"/>
  </head>
  <body>
    <article>
      <h1>У Дніпрі затримали організатора конвертцентру з обігом готівки у 30 млн грн щомісяця</h1>
      <address><time datetime="2019-11-24T03:54:00+00:00">24 Nov 2019, 03:54</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> СБУ затримала у Дніпрі організатора конвертаційного центру, який щомісяця виводив у тінь майже 30 мільйонів гривень. Про це повідомляє <b>УНН</b> з посиланням на пресслужбу СБУ.</p>
      <p>"Оперативники спецслужби встановили, що організатори конвертаційного центру надавали замовникам "послуги" із переведення коштів у готівку через здійснення фіктивних фінансово-господарських операцій. Конвертцентр також забезпечував штучну мінімізацію податкових платежів до бюджету", - йдеться у повідомленні.</p>
      <p>Зазначається, що нелегальний бізнес щомісяця виводив у тінь майже 30 мільйонів гривень. Серед клієнтів зловмисників було понад 20 комерційних структур реального сектору економіки, а також кілька державних та комунальних підприємств регіону.</p>
      <p>Під час слідчих дій один з організаторів конвертцентру вчинив опір та спробував утекти на авто. При цьому він встиг пошкодити майже десять приватних машин, а відтак погрожував оперативникам неіснуючими зв’язками у правоохоронних органах.</p>
      <p>Нагадаємо, <a href="https://www.unn.com.ua/uk/news/1837425-sbu-vikrila-skhemu-finansuvannya-l-dnr-cherez-vugilni-oborudki">СБУ викрила схему фінансування "Л/ДНР"</a> через вугільні оборудки.</p>
    </article>
  </body>
</html>