<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743065"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T03:00:00+00:00"/>
    <meta property="og:title" content="ส่องพระยอดนิยม วันอาทิตย์ที่ 24 พฤศจิกายน พ.ศ.2562 "/>
    <meta property="og:description" content=" ส่องพระยอดนิยม วันอาทิตย์ที่ 24 พฤศจิกายน พ.ศ.2562 "/>
  </head>
  <body>
    <article>
      <h1>ส่องพระยอดนิยม วันอาทิตย์ที่ 24 พฤศจิกายน พ.ศ.2562 </h1>
      <address>
        <time datetime="2019-11-24T03:00:00+00:00">24 Nov 2019, 03:00</time>
      </address>
      <p>
        <b> ส่องพระยอดนิยม วันอาทิตย์ที่ 24 พฤศจิกายน พ.ศ.2562 </b>
      </p>
      <p>วันนี้ตามปฏิทินสมาคมผู้นิยมพระเครื่องพระบูชาไทย แจ้งหมายมีงานประกวดพระที่อาคารรัฐประศาสนภักดี ศูนย์ราชการเฉลิมพระเกียรติ (อาคารบี) ถนนแจ้งวัฒนะ หลักสี่ กทม. จัดโดยคณะกรรมการตรวจสอบและติดตามการบริหารงานตำรวจ สำนักงานตำรวจภูธรภาค 1 (กต.ตร.) ส่วนจะมีกี่โต๊ะ กี่ประเภท ไม่ได้แจ้งมา แฟนพันธุ์แท้คงต้องไปติดตามรายละเอียดหน้างานเอง  ชมพระหนึ่งในเบญจภาคี <b>“พระยอดขุนพลเนื้อชิน” พระมเหศวร พิมพ์เล็กผมหวี</b> กรุวัดพระศรีรัตนมหาธาตุ สุพรรณบุรี ของ <b>พรภัทร กุ่มแก้ว</b> หรือ <b>เซียนตู้ อู่ทอง </b>ผู้ชำนาญพระกรุพระเก่าสายสุพรรณ บุรี เลื่องลือนักเรื่องคงกระพันชาตรี มหา อำนาจบารมี แคล้ว คลาดปลอดภัย สมัยก่อนเรียก พระสวน เพราะด้านหน้า-หลังอยู่คนละฝั่งประกบกัน นัยว่าเป็นศิลปะและเชิงช่างเพื่อป้อง กันพระศอ (คอ) ชำรุดหรือแตกหักง่าย องค์นี้ดูสบายตามากเลย</p>
      <figure>
        <img src="https://www.dailynews.co.th/admin/upload/20191122/news_cEDWDwignY003651_533.jpg?v=20191124103?v=5236"/>
      </figure>
      <p>ถัดมา <b>เหรียญกลมครึ่งองค์หลังพระ ปิดตา หลวงพ่อจง วัดหน้าต่างนอก </b>อดีตเกจิกรุงเก่า เนื้ออัลปาก้า หนึ่งในสี่เกจิอินโดจีนที่ประกอบด้วย จาด จง คง อี๋ เหรียญนี้หายากและไม่ค่อยพบเจอกันง่าย ๆ เหรียญแบบอื่น ๆ ยังหมุนเวียนมากกว่าหลายเท่า จำนวนสร้างแค่หลักร้อยเท่านั้น   <b>เสี่ยรุต พระใหม่มาแรง</b> เพิ่งนิมนต์มาใหม่ สวยใสมาแต่ไกล </p>
      <figure>
        <img src="https://www.dailynews.co.th/admin/upload/20191122/news_KEOTcYsGxE003746_533.jpg?v=20191124103?v=8468"/>
      </figure>
      <p><b>หลวงปู่บุญมา วัดบ้านแก่ง ปราจีน บุรี </b>ได้รับการขนานนามว่าน่าเลื่อมใสและเก่งจริงอีกรูปหนึ่งในยุคนี้ <b>เหรียญเสมาชนะศึก เนื้อเงินลงยาหน้าทองคำหลังนาค</b> สร้างแค่ 9 องค์ <b>ขุนพล แปดทิศ</b> ศรัทธามาก ไปเสาะหามาเข้ารังและหวงสุด ๆ เหรียญนี้แท้มาตรฐานสากล ผ่านการออกบัตรรับรองพระแท้จากสถาบันที่เชื่อถือได้ จึงแขวนคอได้สบายใจหายห่วง  มีด หมออันดับหนึ่ง ยกนิ้วให้ หลวงพ่อเดิม วัดหนองโพ แต่นาทีนี้ หาสวย ๆ และแท้ ๆ ยากยิ่ง</p>
      <figure>
        <img src="https://www.dailynews.co.th/admin/upload/20191122/news_QEGUwwJuGX003818_533.jpg?v=20191124103?v=6093"/>
      </figure>
      <p><b>ป้อม ชลบุรี</b> เลยฝาก <b>มีดหมอหลวงพ่อกัน วัดเขาแก้ว</b> มาให้ศึกษาแทน เล่มนี้ฝีมือช่างฉิมยุคต้น เพราะหลวงพ่อกันคือศิษย์เอกหลวงพ่อเดิม บูชาได้ไม่อายใคร เล่มนี้ตอกลายน่องสิงห์ ขนาดใบ 5 นิ้ว ด้ามงาฝักงา จารอักขระทั้งใบและฝัก ในอดีตเป็นของคนสนิทหลวงพ่อแถมเป็นดาราในหนังสือรวมวัตถุมงคลหลวงพ่อกันที่ทางวัดเขาแก้วอนุญาตให้จัดพิมพ์ สายตรงตามล่ากันทั้งอำเภอ สุดท้ายรับนิมนต์ไปอยู่ชลบุรีนี่เอง</p>
      <figure>
        <img src="https://www.dailynews.co.th/admin/upload/20191122/news_kOmumYBVze003909_533.jpg?v=20191124103?v=3931"/>
      </figure>
      <p><b>พระปิดตาปลดหนี้ เนื้อผงเกสร ฝังตะกรุดเงิน 2 ดอก พ.ศ. 2521 หลวงปู่โต๊ะ วัดประดู่ฉิมพลี</b> จำนวนสร้าง 3,000 องค์ ท่านเมตตาปลุกเสกถึง 3 ไตรมาส ระหว่างปี 2521-2523 พุทธคุณเมตตามหานิยมยอดเยี่ยม โชคลาภไม่เป็นรองใคร มีประสบการณ์ช่วยให้คนแขวนติดตัวหมดหนี้หมดสินมาแล้วมากมาย สมัยหลวงปู่แจกลูกศิษย์ท่านจะบอกว่า <b>“ขอให้หมดหนี้ หมดสินนะ”</b> ใคร ๆ ก็นิยมและอยากได้ สวย    จี๊ด ๆ ต้องว่ากันหลายสตางค์ กิมย้ง ปู่โต๊ะ ส่งมาอวด 1 องค์ ท้าชิงแชมป์ได้สบายแรงเรื่อย ๆ</p>
      <figure>
        <img src="https://www.dailynews.co.th/admin/upload/20191122/news_uuWIRrsIEO003945_533.jpg?v=20191124103?v=3280"/>
      </figure>
      <p><b>พระกริ่งชินบัญชรร้อยปี</b> เนื้อนวโลหะผสมชนวนพระกริ่งเก่าและตะปูสังฆวานร ก้นทองแดงผสมสายล่อฟ้าเก่าพระเจดีย์ โบราณ องค์นี้หมายเลข 2389 เจ้าของอยากบอกชื่อแต่เมียห้ามไว้ เพราะถูกหวยได้เงินค่อนข้างเยอะจากเลของค์พระทั้งบนทั้งล่างสด ๆ ร้อน ๆ งวดที่ผ่านมา ขอโชว์เผยแพร่พระพุทธคุณ </p>
      <figure>
        <img src="https://www.dailynews.co.th/admin/upload/20191122/news_JfHRFFVbVX004113_533.jpg?v=20191124103?v=6485"/>
      </figure>
      <p><b>งานบุญ...รูปหล่อเสือเรียกทรัพย์ หลวงพ่อสุพจน์  วัดห้วงพัฒนา จ.ตราด</b> ต้นตำรับวิชาเสือสมิงอันลือลั่น รุ่นนี้ เป็นมิติใหม่มาแรงทุกสารทิศ หลวงพ่อตั้งใจสร้างและปลุกเสกด้วยการบำเพ็ญเพียรภาวนา นำรายได้ไปพัฒนาเสนาสนะวัด    ห้วงพัฒนาให้เสร็จลุล่วงสมเจตนารมณ์ มีหลายเนื้อหาให้เลือกทำบุญ สอบถามเพิ่มเติมที่ 08-9191-7399  ของดีเก่าเก็บ</p>
      <figure>
        <img src="https://www.dailynews.co.th/admin/upload/20191122/news_tUgJWNoUmt004150_533.jpg?v=20191124103?v=8123"/>
      </figure>
      <p><b>พระปิดตาหลวงพ่อปา วัดโบสถ์</b> จังหวัดชัยนาท พ.ศ. 2450   พิมพ์ตุ๊กตาลอยองค์ เนื้อตะกั่วเถื่อน หลวงพ่อปา ท่านเป็นพระเกจิอาจารย์ยุคเก่าร่วมสมัยกับหลวงปู่ศุข วัดปากคลองมะขามเฒ่า โดยมีอาวุโสกว่าหลวงปู่ศุข 2 พรรษา และเป็นพระกรรมวาจาจารย์ของหลวงพ่อกวย วัดบ้านแค ดังนั้นวิชาอาคมของท่านเข้มขลังไม่ธรรมดา ทั้งมหาอุด คงกระพันชาตรี แคล้วคลาด และเมตตามหานิยมสุดยอด ทำบุญได้ที่ 09-1843-8361  ลา ด้วยคำคม <b>“จงร่ำรวยด้วยปัญญาและสองมือ อย่าไปสร้างความเดือดร้อนให้ผู้อื่น”</b> สวัสดี   <br/><br/>...........................................<br/>หมู มหาเวทย์</p>
    </article>
  </body>
</html>