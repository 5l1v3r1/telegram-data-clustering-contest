<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/deniz-coban/basarili-yonetim-2103910"/>
    <meta property="og:site_name" content="Fanatik"/>
    <meta property="article:published_time" content="2019-11-24T03:01:00+00:00"/>
    <meta property="og:title" content="Başarılı yönetim"/>
    <meta property="og:description" content="Fırat Aydınus dün gece başarılı bir yönetime imza attı. 90 dakika genelinde çaldığı ve çalmadığı düdüklerle oyuncuların güvenini kazandı ve bu sayede rahat bir maç çıkarttı. Elini 4 kez sarı kart için cebine attı. Bu 4 kartında da haklıydı. Maçta hakemin tek bir kritik kararı oldu. Milosevic’in golü, VAR müdahalesi sonucu ofsayt gerekçesiyle iptal edildi. Çünkü Ömer Ali, kalecinin görüş alanında bulunarak, kalecinin golü kurtarma ihtimalini zayıflatıyordu."/>
  </head>
  <body>
    <article>
      <h1>Başarılı yönetim</h1>
      <address><time datetime="2019-11-24T03:01:00+00:00">24 Nov 2019, 03:01</time> by <a rel="author">Deniz Çoban</a></address>
      <p>Fırat Aydınus dün gece başarılı bir yönetime imza attı. 90 dakika genelinde çaldığı ve çalmadığı düdüklerle oyuncuların güvenini kazandı ve bu sayede rahat bir maç çıkarttı. Elini 4 kez sarı kart için cebine attı. Bu 4 kartında da haklıydı. Maçta hakemin tek bir kritik kararı oldu. Milosevic’in golü, VAR müdahalesi sonucu ofsayt gerekçesiyle iptal edildi. Çünkü Ömer Ali, kalecinin görüş alanında bulunarak, kalecinin golü kurtarma ihtimalini zayıflatıyordu.</p>
      <p>
        <b>Hareket halindeydi</b>
      </p>
      <p>Kaleci Karius ile şutu atan Milosevic arasındaki hayali bir çizgi çizdiğinizde, Ömer Ali tam bu hayali çizginin üzerinde yer alıyordu. Ayrıca kaleciye de hayli yakın bir noktada ve hareket haldeydi. Bu ifade ettiğim hususlar ofsayt tespitinde göz önünde bulundurulan ana kriterlerdir. Dolayısıyla pozisyonu kenarda izleyen Aydınus’un golü iptal etmesi kesinlikle doğru bir karardı.</p>
    </article>
  </body>
</html>