<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/selvaggia-lucarelli-vladimir-luxuria-barbara-durso/"/>
    <meta property="og:site_name" content="BitchyF"/>
    <meta property="article:published_time" content="2019-11-24T03:32:33+00:00"/>
    <meta property="og:title" content="Selvaggia Lucarelli bacchetta Vladimir Luxuria che tornerà da Barbara d’Urso"/>
    <meta property="og:description" content="Selvaggia Lucarelli bacchetta su Instagram Vladimir Luxuria che tornerà da Barbara d'Urso a Domenica Live. Ecco.."/>
  </head>
  <body>
    <article>
      <h1>Selvaggia Lucarelli bacchetta Vladimir Luxuria che tornerà da Barbara d’Urso</h1>
      <address><time datetime="2019-11-24T03:32:33+00:00">24 Nov 2019, 03:32</time> by <a rel="author">Fabiano Minacci</a></address>
      <p>La scorsa puntata a <i>Live Non è la d’Urso</i> <b>Vittorio Sgarbi</b> ha duramente attaccato sul personale <b>Vladimir Luxuria</b> lasciandosi andare anche a commenti volgari e transofobi.</p>
      <p>Il giorno seguente <b>Selvaggia Lucarelli</b> – parlando di ascolti televisivi – ha lanciato una frecciatina a <b>Barbara d’Urso</b>.</p>
      <blockquote>“Se alzando l’asticella del trash verso l’infinito e oltre il tuo programma va comunque male, forse dovresti provare ad abbassarla. Tanto i nani e le ballerine, sotto, ci passano lo stesso”.</blockquote>
      <p><b>Barbara d’Urso</b> non ha mai risposto a <b>Selvaggia Lucarelli</b>, ma qualche giorno dopo durante una diretta con <i>Pomeriggio Cinque</i> ha approfittato di un servizio sull’omofobia per mandare un abbraccio virtuale a <b>Vladimir Luxuria</b>.</p>
      <blockquote>“Voglio mandare un abbraccio pubblico a Vladimir Luxuria perché c’è rimasta male del fiume in piena che è stato Sgarbi l’altra sera. Nessuno riesce a fermarlo. Ci siamo scritti l’altra notte al termine della trasmissione, ci siamo mandate dei cuori su WhatsApp. Mi dispiace che sia accaduto in una mia trasmissione, ci siamo già scritte con Vladimir e ci vedremo molto presto”.</blockquote>
      <p>E sempre qualche giorno fa la <b>d’Urso</b> ha anche annunciato che <a href="https://www.bitchyf.it/vladimir-luxuria-barbara-durso/">a <i>Domenica Live</i> sarà ospite</a> proprio <b>Vladimir Luxuria</b> per parlare del caso con <b>Vittorio Sgarbi</b> e <b>Selvaggia Lucarelli</b> ha così risposto su Instagram:</p>
      <blockquote>“Voglio bene a Vladimir Luxuria e gli attacchi che le hanno rivolto sono stati schifosi, ma il miglior modo per difendere le proprie idee e la propria dignità è non andare in certi salotti. Bisogna imparare a scegliere, nel tempo, ciò di cui non si vuole essere complici”.</blockquote>
      <p>Madonna VS Lady Gaga is for boys, Selvaggia Lucarelli VS Barbara d’Urso is for men.</p>
      <figure>
        <img src="https://static.nexilia.it/bitchyf/2019/11/74418572_1247591948785060_2582489880042930176_n.jpg"/>
      </figure>
    </article>
  </body>
</html>