<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/economy/news_539429/"/>
    <meta property="og:site_name" content="INNnews"/>
    <meta property="article:published_time" content="2019-11-24T03:27:27+00:00"/>
    <meta property="og:title" content="ดุสิตโพลคนเจอภาวะศก.ต้องประหยัดไม่ฟุ่มเฟือยงดช้อป"/>
    <meta property="og:description" content="สวนสิตโพล” มหาวิทยาลัยสวนดุสิต เปิดเผยผลสำรวจความคิดเห็…"/>
  </head>
  <body>
    <article>
      <h1>ดุสิตโพลคนเจอภาวะศก.ต้องประหยัดไม่ฟุ่มเฟือยงดช้อป</h1>
      <h2>สวนดุสิตโพล เผย ประชาชนเจอภาวะเศรษฐกิจ ต้องประหยัด ไม่ฟุ่มเฟือย ลดค่าใช้จ่ายท่องเที่ยว ช้อปปิ้ง ทำอาหารกินเอง</h2>
      <address>
        <time datetime="2019-11-24T03:27:27+00:00">24 Nov 2019, 03:27</time>
      </address>
      <p>สวนสิตโพล” มหาวิทยาลัยสวนดุสิต เปิดเผยผลสำรวจความคิดเห็นของประชาชนทั่วประเทศจำนวนทั้งสิ้น 1,174 คน ระหว่างวันที่ 19-23 พฤศจิกายน 2562 ในหัวข้อการกินอยู่ ของประชาชน ณ วันนี้ พบว่า ประชาชนส่วนใหญ่หรือร้อยละ 69.38 มีวิธีการประหยัดด้วยการลดค่าใช้จ่ายที่ไม่จำเป็น เช่น ท่องเที่ยว ช้อปปิ้ง งานเลี้ยงสังสรรค์ ของฟุ่มเฟือย<br/>อันดับ 2 ร้อยละ 40.74 ไม่ออกนอกบ้าน อยู่บ้านมากขึ้น ทำอาหารทานเองที่บ้าน<br/>อันดับ 3 ร้อยละ 22.85 วางแผนการเงิน แบ่งเงินเป็นส่วนๆ ทำบัญชีรายรับ-รายจ่าย<br/>อันดับ 4 ร้อยละ21.23 ซื้อสินค้าเฉพาะในช่วงที่ลดราคา จัดโปรโมชั่น<br/>และ อันดับ 5ร้อยละ 19.60 ทำงานพิเศษ หารายได้เสริม เก็บออมเงิน</p>
      <p>ส่วนวิธีประหยัดค่าใช้จ่ายของประชาชนในชีวิตประจำวัน หรือที่เรียกว่า ปัจจัย 4 ในด้านอาหารพบว่า<br/>อันดับที่ 1 หรือ ร้อยละ 62.83 ทำอาหารทานเอง ลดทานข้าวนอกบ้าน<br/>อันดับที่ 2 ร้อยละ 37.59 กำหนดค่าใช้จ่ายในแต่ละมื้อ ไม่เกินกี่บาท<br/>อันดับที่ 3 ร้อยละ 23.46 ไม่กินทิ้งกินขว้าง กินพอดี เหลือเก็บใส่กล่อง</p>
      <p>ส่วนวิธีประหยัดค่าใช้จ่ายในเรื่องที่อยู่อาศัย พบว่า อันดับที่ 1 หรือร้อยละ 65.63 ประหยัดน้ำ ไฟ /ปิดไฟ ถอดปลั๊ก เมื่อไม่ใช้งาน<br/>อันดับที่ 2 ร้อยละ 39.35 หมั่นดูแลรักษาอุปกรณ์เครื่องใช้ในบ้าน ซ่อมเอง<br/>อันดับที่ 3 ร้อยละ 15.77 เลือกเช่าราคาไม่แพง หารกับเพื่อน อยู่กับญาติ</p>
      <p>ส่วนวิธีประหยัดค่าใช้จ่ายในเรื่องเสื้อผ้าเครื่องนุ่งห่ม พบว่า อันดับที่ 1 หรือร้อยละ 54.58 ช้อปปิ้งน้อยลง รอซื้อช่วงโปรโมชั่น ลดราคา<br/>อันดับที่ 2 ร้อยละ 40.16 ใส่ชุดเดิม แลกเปลี่ยนเสื้อผ้ากับเพื่อน พี่น้อง<br/>อันดับที่ 3 ร้อยละ 16.471 ซื้อของมือสอง ไม่ซื้อแบรนด์เนม</p>
      <p>ส่วนวิธีประหยัดค่าใช้จ่ายในเรื่องยารักษาโรค พบว่า อันดับที่ 1 หรือร้อยละ60.12 ออกกำลังกาย ดูแลสุขภาพ ตรวจสุขภาพประจำปี<br/>อันดับที่ 2 ร้อยละ 32.36 ใช้สิทธิ สวัสดิการรักษาพยาบาล ประกันสังคม<br/>อันดับที่ 3 ร้อยละ 28.07 กินอาหารที่มีประโยชน์ ครบ 5 หมู่</p>
      <p>สำหรับสิ่งที่ประชาชนไม่สามารถประหยัดได้ พบว่า<br/>อันดับที่ 1 หรือร้อยละ 63.52 ค่าเดินทาง ค่ารถเมล์ ค่ารถไฟ ค่าน้ำมัน<br/>อันดับที่ 2 ร้อยละ 50.80 ค่ายา ค่ารักษาพยาบาล<br/>อันดับที่ 3 ร้อยละ 24.79 ค่าเช่า ค่าผ่อนชำระต่างๆ เช่น ผ่อนบ้าน ผ่อนรถ บัตรเครดิต<br/>อันดับที่ 4 ร้อยละ 20.64 ค่าเทอม ค่าเล่าเรียน<br/>อันดับที่ 5 ร้อยละ 18.66 ค่าภาษีสังคม เช่น งานบุญ งานแต่งงาน งานศพ</p>
      <p> </p>
      <figure>
        <img src="https://www.innnews.co.th/wp-content/uploads/2019/11/%E0%B8%94%E0%B8%B8%E0%B8%AA%E0%B8%B4%E0%B8%95%E0%B9%82%E0%B8%9E%E0%B8%A5-2.jpg"/>
      </figure>
    </article>
  </body>
</html>