<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/erman-ozgur/kritik-kapisma-2103879"/>
    <meta property="og:site_name" content="Fanatik"/>
    <meta property="article:published_time" content="2019-11-24T03:01:00+00:00"/>
    <meta property="og:title" content="Kritik kapışma"/>
    <meta property="og:description" content="Ligin en golcü takımlarının başında gelen Yeni Malatya’da Sergen hocanın, Kanarya’da ise Kruse ve Muriç’in ardından Mevlüt’ün de olmaması taraflar için büyük handikap. Her iki takımı da çok zor bir mücadele bekliyor..."/>
  </head>
  <body>
    <article>
      <h1>Kritik kapışma</h1>
      <address><time datetime="2019-11-24T03:01:00+00:00">24 Nov 2019, 03:01</time> by <a rel="author">Erman Özgür</a></address>
      <p>Yeni Malatyaspor maçını Fenerbahçe için eksikler üzerinden değerlendirmeye gerek yok. Sergen Yalçın’ın takımı iç sahada tüm Süper Lig için eksiklere bakmadan zor deplasman... Kruse ve Muriç’in ardından bir de eldeki tek forvet Mevlüt’ü kaybeden Fenerbahçe’de tek seçeneğin Moses kaldığı açık.</p>
      <p>Kadro istikrarını seven Ersun Yanal için sağ bekte Dirar, ortada Gustavo-Emre-Ozan üçlüsü en güçlü ihtimal. Kenarlarda süratli Rodriques ve orta saha özellikli Tolga Ciğerci, Kanarya’nın topa daha fazla sahip olmasını sağlayabilirler.</p>
      <p>
        <b>Kötü oynarken bile...</b>
      </p>
      <p>Malatya tarafında ise şu an için sezonun en üretken orta sahası Guilherme ve Jahovic takımlarının gol yükünü çeken oyuncular. Hatta bu işi ilk 10 haftada o kadar iyi yaptılar ki, ligin en fazla gol atan takımı konumundalar. Mücadeleyi kötü oynarken de bırakmayışları ve skor avantajını yakaladıkları anda boş alanları çok iyi değerlendirmeleri en önemli özellikleri.</p>
      <p>
        <b>Ön plana kim çıkar?</b>
      </p>
      <p>Maça her iki takımın kanatlarında oynayan Rodriques ve Gökhan Töre’nin damga vurabileceğini düşünüyorum. Ayrıca Sergen Yalçın’ın oyun okumadaki hünerlerinden bu maçta Malatya’nın faydalanamayacak olması önemli bir handikap.</p>
      <p>
        <b>Bu istatistiğe dikkat</b>
      </p>
      <p>Bu sezon Süper Lig’de en fazla gole katkı yapan iki oyuncu da Yeni Malatyaspor’da oynuyor. Guilherme’nin 4 golü ve 6 asisti, Adis Jahovic’in de 9 golü ve 1 asisti bulunuyor.</p>
      <p>
        <b>Kısa mesaj</b>
      </p>
      <p>Fenerbahçe için rakiplerine göre 3 gün sonrasını düşünmeme konusundaki avantajı kullanmak çok değerli.</p>
    </article>
  </body>
</html>