<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/movie/92753/"/>
    <meta property="og:site_name" content="Sanook"/>
    <meta property="article:published_time" content="2019-11-24T03:00:00+00:00"/>
    <meta property="og:title" content="&quot;แบงค์&quot; ถูกยกเป็นครูทั้งในและนอกจอ ในซีรีส์ &quot;Blacklist นักเรียนลับ บัญชีดำ&quot;"/>
    <meta property="og:description" content="ห่างหายไปจากผลงานการแสดงสักพักใหญ่ สำหรับศิลปินหนุ่มฮอต แบงค์-ปรีติ บารมีอนันต์ (แบงค์ แคลช) ล่าสุดตัดสินใจรับเล่นซีรีส์อีกครั้ง ใน Blacklist นักเรียนลับ บัญชีดำ ผลิตโดย จีเอ็มเอ็มทีวี กับบทบาทครูที่ปรึกษา ให้กลุ่ม Blacklist ที่ถูกจัดตั้งขึ้นมา เพื่อสืบเรื่องลับในโรงเรียน ซึ่งการกลับมาสู่จอแก้วครั้งนี้ไม่ธรรมดา เพราะถูกยกให้เป็นครูที่ปรึกษาด้านการแสดงของ 6 หนุ่มนักแสดงนำในเรื่องอีกด้วย"/>
  </head>
  <body>
    <article>
      <h1>"แบงค์" ถูกยกเป็นครูทั้งในและนอกจอ ในซีรีส์ "Blacklist นักเรียนลับ บัญชีดำ"</h1>
      <address><time datetime="2019-11-24T03:00:00+00:00">24 Nov 2019, 03:00</time> by <a rel="author">Khanittha J.</a></address>
      <p>ห่างหายไปจากผลงานการแสดงสักพักใหญ่ สำหรับศิลปินหนุ่มฮอต<b> แบงค์-ปรีติ บารมีอนันต์ (แบงค์ แคลช)</b> ล่าสุดตัดสินใจรับเล่นซีรีส์อีกครั้ง ใน<b> <a href="http://www.sanook.com/movie/82241/">Blacklist</a> นักเรียนลับ บัญชีดำ </b>ผลิตโดย จีเอ็มเอ็มทีวี กับบทบาทครูที่ปรึกษา ให้กลุ่ม Blacklist ที่ถูกจัดตั้งขึ้นมา เพื่อสืบเรื่องลับในโรงเรียน ซึ่งการกลับมาสู่จอแก้วครั้งนี้ไม่ธรรมดา เพราะถูกยกให้เป็นครูที่ปรึกษาด้านการแสดงของ 6 หนุ่มนักแสดงนำในเรื่องอีกด้วย</p>
      <p><b>แบงค์</b> เผยความรู้สึกว่า "ดีใจครับ ที่ได้กลับมาเล่นซีรีส์อีกครั้ง หลังจากห่างหายจากการแสดงไปนานประมาณ 3 ปีกว่า พอทาง จีเอ็มเอ็มทีวี ติดต่อมาให้เล่นซีรีส์ Blacklist นักเรียนลับ บัญชีดำ แล้วได้อ่านบทก็ตอบตกลงรับเล่นทันที เพราะผมรู้สึกว่าบทบาทที่ได้รับเป็นอะไรที่แปลกใหม่ และท้าทายความสามารถ เพราะเป็นคาแรกเตอร์ที่ไม่เคยเล่นมาก่อน นอกจากนั้นยังเป็นซีรีส์แนววัยรุ่นที่อยากจะลองเล่นดูสักครั้ง ซึ่งในเรื่องผมรับบทเป็น อาจารย์วันเผด็จ ครูที่ปรึกษาของเด็กวัยรุ่น 6 คนในกลุ่ม Blacklist ที่ถูกจัดตั้งขึ้นมาเฉพาะกิจ เป็นทีมสารวัตรนักเรียนคอยตามสืบเรื่องลับในโรงเรียน</p>
      <p>ซึ่งเราจะทำหน้าที่เป็นครูคอยมอบภารกิจให้พวกเขาไปทำ แล้วก็คอยให้คำแนะนำว่าวิธีการหรือแผนการที่พวกเขาวางไว้ถูกต้องหรือเปล่า สำหรับการทำงานกันน้องๆ ทั้ง 6 คน คือ <b>นนน กรภัทร์, ชิม่อน วชิรวิชญ์, โอม ภวัต, เฟิร์ส คณพันธ์, เดรก สัตบุตร และ แฟรงค์ ธนัตถ์ศรันย์</b> ทุกคนตั้งใจทำงานมาก มีบางฉากที่ยากเป็นซีนอารมณ์เยอะๆ น้องๆ ก็จะเข้ามาถามมาปรึกษาผมว่ามีวิธีการทำอารมณ์ และการสื่อสารความรู้สึกผ่านตัวละครยังไง ผมก็จะให้แนะนำน้องๆ ไป ซึ่งพอเขาเอาวิธีการที่เราสอนไปใช้ในการแสดง ก็ดีใจครับ ที่เรามีส่วนช่วยพัฒนาฝีมือทางการแสดงให้กับพวกเขา สุดท้ายอยากฝากให้แฟนๆ ติดตามชมซีรีส์เรื่องนี้กันด้วยนะครับ ผมมองว่าเป็นซีรีส์ที่วัยรุ่นทุกคนควรดู เพราะไม่ใช่แค่ความสนุกที่คนดูจะได้รับ ยังมีในเรื่องของคำว่ามิตรภาพที่ทุกคนจะได้เข้าใจอย่างแท้จริงด้วยครับ"</p>
      <p>
        <b>ติดตามชม Blacklist นักเรียนลับ บัญชีดำ ทุกวันอาทิตย์ เวลา 21.25 น. ทางช่องGMM25 และ 23.00 น. บน LINE TV </b>
      </p>
      <figure>
        <img src="https://s.isanook.com/mv/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL212LzAvdWQvMTgvOTI3NTMvMS5qcGc=.jpg"/>
      </figure>
      <figure>
        <img src="https://s.isanook.com/mv/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL212LzAvdWQvMTgvOTI3NTMvMy5qcGc=.jpg"/>
      </figure>
      <h3>อัลบั้มภาพ 4 ภาพ</h3>
      <slideshow>
        <figure>
          <img src="https://s.isanook.com/mv/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL212LzAvdWkvMTgvOTI3NTMvMV8xNTc0NDMwMDY4LmpwZw==.jpg"/>
        </figure>
        <figure>
          <img src="https://s.isanook.com/mv/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL212LzAvdWkvMTgvOTI3NTMvMl8xNTc0NDMwMDY4LmpwZw==.jpg"/>
        </figure>
        <figure>
          <img src="https://s.isanook.com/mv/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL212LzAvdWkvMTgvOTI3NTMvM18xNTc0NDMwMDY5LmpwZw==.jpg"/>
        </figure>
        <figure>
          <img src="https://s.isanook.com/mv/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL212LzAvdWkvMTgvOTI3NTMvNF8xNTc0NDMwMDcwLmpwZw==.jpg"/>
        </figure>
      </slideshow>
    </article>
  </body>
</html>