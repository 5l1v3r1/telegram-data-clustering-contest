<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743297"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T03:59:00+00:00"/>
    <meta property="og:title" content="มาตามสัญญา 'มาดามแป้ง'เยี่ยมลูกๆชบาแก้วก่อนลุยซีเกมส์"/>
    <meta property="og:description" content="'ชบาแก้ว' บินบุกซีเกมส์ฟิลิปปินส์ 'โค้ชก้าง' ชัดเจน 'ต้องแชมป์เท่านั้น' ด้าน 'มาดามแป้ง' บุกแคมป์เยี่ยมลูกๆ ตามสัญญา คืนก่อนออกเดินทาง โพสต์ 'ด้วยรักและผูกพัน, ทีมลูกรัก'"/>
  </head>
  <body>
    <article>
      <h1>มาตามสัญญา 'มาดามแป้ง'เยี่ยมลูกๆชบาแก้วก่อนลุยซีเกมส์</h1>
      <address>
        <time datetime="2019-11-24T03:59:00+00:00">24 Nov 2019, 03:59</time>
      </address>
      <p>
        <b>"ชบาแก้ว" บินบุกซีเกมส์ฟิลิปปินส์ "โค้ชก้าง" ชัดเจน "ต้องแชมป์เท่านั้น" ด้าน "มาดามแป้ง" บุกแคมป์เยี่ยมลูกๆ ตามสัญญา คืนก่อนออกเดินทาง โพสต์ "ด้วยรักและผูกพัน, ทีมลูกรัก"</b>
      </p>
      <p>เมื่อช่วงเช้าวันที่ 24 พ.ย.ทีมฟุตบอลหญิงไทย เดินทางจากท่าอากาศยานนานาชาติ สุวรรณภูมิ ไปประทศฟิลิปปินส์ เตรียมแข่งขันซีเกมส์ ครั้งที่ 30 ซึ่งก่อนเดินทาง "โค้ชก้าง" นฤพล แก่นสน หัวหน้าผู้ฝึกสอน กล่าวว่า ตั้งความหวังไว้ค่อนข้างสูง ครั้งที่แล้วทีมบอลหญิงพลาดแชมป์ แต่ครั้งนี้ต้องทำให้ได้ โดยหลังจากแข่งขันชิงแชมป์อาเซียน ก็ได้เก็บตัวฝึกซ้อมมาตลอด ทุกคนพัฒนาขึ้นมามาก แต่ยังขาดความเข้าใจในแท็คติคเล็กน้อย ซึ่งหลังไปอุ่นเครื่องกับไต้หวัน ก็ปรับปรุงได้ดีขึ้น</p>
      <figure>
        <img src="https://www.dailynews.co.th/admin/upload/20191124/news_QLREKxHFSC110650_533.jpg?v=20191124123?v=5525"/>
      </figure>
      <figure>
        <img src="https://www.dailynews.co.th/admin/upload/20191124/news_lrJFvqqzPL110635_533.jpg?v=20191124123?v=7380"/>
      </figure>
      <p>ผู้สื่อข่าวรายงานว่า คืนก่อนเดินทาง "มาดามแป้ง" นวลพรรณ ล่ำซำ อดีตผู้จัดการทีมบอลหญิงไทย ได้ไปเยี่ยมนักเตะที่แคมป์ ม.กรุงเทพธนบุรี ตามที่รับปากนักเตะไว้ บรรยากาศเป็นไปอย่างชื่นมื่น จากนั้น มาดามแป้ง โพสต์เฟซบุ๊ค ว่า "ด้วยรักและผูกพัน ❤️ อีกไม่กี่วันแล้วสำหรับมหกรรมกีฬาซีเกมส์ วันนี้ดึกหน่อย แต่ขอแวะมาให้กำลังใจ #ทีมลูกรัก น้องๆ นักฟุตบอลหญิง ก่อนจะบินไปฟิลิปปินส์พรุ่งนี้เช้า.... สัญญาแล้วต้องมา มาให้กำลังใจและพลังใจในการทำหน้าที่สำคัญเพื่อคนไทยอีกครั้ง รักเสมอ เชื่อว่าคนไทยทุกคนให้กำลังใจทุกคนอยู่....ไปเอาเหรียญกลับมาให้คนไทยให้ได้นะ วันนี้มาในฐานะแฟนบอลไทยคนหนึ่งนะคะ"<br/><br/>ทั้งนี้โปรแกรมรอบแรกทีมชบาแก้ว วันที่ 26 พ.ย. พบ เวียดนาม และ 2 ธ.ค. พบ อินโดนีเซีย เวลาไทย 15.00 น. ทั้ง 2 นัด</p>
      <figure>
        <img src="https://www.dailynews.co.th/admin/upload/20191124/news_eIwXHOycjo110707_533.jpg?v=20191124123?v=3665"/>
      </figure>
      <figure>
        <img src="https://www.dailynews.co.th/admin/upload/20191124/news_AkrIWSFlXv110637_533.jpg?v=20191124123?v=5729"/>
      </figure>
      <figure>
        <img src="https://www.dailynews.co.th/admin/upload/20191124/news_ENbzQldLjj110636_533.jpg?v=20191124123?v=4580"/>
      </figure>
      <p> </p>
    </article>
  </body>
</html>