<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301096/%D8%A7%D8%AD%D8%AF%D8%A7%D8%AB-%D9%BE%D8%A7%D8%AF%DA%AF%D8%A7%D9%86-%D9%87%D8%A7%DB%8C-%D8%A2%D9%85%D9%88%D8%B2%D8%B4%DB%8C-%D8%A8%D8%B1%D8%A7%DB%8C-%D8%A7%D8%B9%D8%B6%D8%A7%DB%8C-%D8%AF%D8%A7%D8%B9%D8%B4-%D9%88-%D8%A7%D9%84%D9%82%D8%A7%D8%B9%D8%AF%D9%87-%D8%AF%D8%B1-%DB%8C%D9%85%D9%86-%D8%AA%D8%AD%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-24T03:41:50+00:00"/>
    <meta property="og:title" content="&quot;احداث پادگان‌های آموزشی برای اعضای داعش و القاعده در یمن تحت نظارت عربستان&quot;"/>
    <meta property="og:description" content="وزارت کشور دولت مستقر در صنعا از ورود ۷۵ جنگجوی خارجی وابسته به القاعده و داعش به تعدادی از شهرستان‌های شبوة و أبین در یمن خبر داد."/>
  </head>
  <body>
    <article>
      <h1>"احداث پادگان‌های آموزشی برای اعضای داعش و القاعده در یمن تحت نظارت عربستان"</h1>
      <address><time datetime="2019-11-24T03:41:50+00:00">24 Nov 2019, 03:41</time> by <a rel="author">زهرا موسوی</a></address>
      <p>وزارت کشور دولت مستقر در صنعا از ورود ۷۵ جنگجوی خارجی وابسته به القاعده و داعش به تعدادی از شهرستان‌های شبوة و أبین در یمن خبر داد.</p>
      <p>به گزارش ایسنا، به نقل از سایت شبکه المسیره، وزارت کشور وابسته به دولت مستقر در صنعا اعلام کرد، عناصر دو تشکیلات تروریستی القاعده و داعش پادگان‌هایی آموزشی در مناطق اشغال شده تحت نظارت عربستان ایجاد کرده‌اند.</p>
      <p>این وزارتخانه افزود، ۷۵ عنصر وابسته به این دو گروه تروریستی وارد تعدادی از شهرستان‌های این دو استان شده‌اند.</p>
      <p>به گفته این وزارتخانه، عربستان به منظور به کار گرفتن تکفیری‌ها علیه مخالفانش اقدام به جابجایی اعضای این تشکیلات تکفیری در أبین و شبوة کرده است.</p>
      <p>طبق اطلاع‌رسانی این وزارتخانه، پادگان آموزشی در شهرستان جعار دربرگیرنده عناصر یمنی و سعودی برای آموزش و پناه دادن عناصر تکفیری است.</p>
      <p>انتهای پیام</p>
    </article>
  </body>
</html>