<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243721/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T03:03:40+00:00"/>
    <meta property="og:title" content="แผ่นดินไหวลาว ‘อาฟเตอร์ช็อก’ 121 ครั้ง กระทบ 6 จังหวัดไทย"/>
    <meta property="og:description" content="ผลกระทบแผ่นดินไหว สปป.ลาว อาฟเตอร์ช็อกขนาด 1.5 – 4.8 กว่า 121 ครั้ง กระทบ 6 จังหวัดในไทย คป.สรุปบ้านเสียหาย 198 หลัง วัด 34 แห่ง โรงพยาบาล 4 แห่ง"/>
  </head>
  <body>
    <article>
      <h1>แผ่นดินไหวลาว ‘อาฟเตอร์ช็อก’ 121 ครั้ง กระทบ 6 จังหวัดไทย</h1>
      <address><time datetime="2019-11-24T03:03:40+00:00">24 Nov 2019, 03:03</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>ผลกระทบแผ่นดินไหว สปป.ลาว อาฟเตอร์ช็อกขนาด 1.5 – 4.8 กว่า 121 ครั้ง กระทบ 6 จังหวัดในไทย คป.สรุปบ้านเสียหาย 198 หลัง วัด 34 แห่ง โรงพยาบาล 4 แห่ง</p>
      <p>กรมอุตุนิยมวิทยา อัพเดท ข้อมูลแผ่นดินไหวล่าสุด ณ เวลา 05.00 น. วันที่ 24 พ.ย. 2562 จากเหตุการณ์แผ่นดินไหวที่บริเวณ สปป.ลาว ตั้งแต่วันที่ 20 พ.ย. 2562 เวลา 23.49 น.มีเหตุการณ์แผ่นดินไหวเกิดจำนวน 13 ครั้ง จนถึงเวลา 06.50 น. ของวันที่ 21 พ.ย. 2562 ตามเวลาประเทศไทย เกิดแผ่นดินไหว ขนาด 6.4 ความลึกประมาณ 3 กม. ได้รับรายงาน วัด อาคาร บ้านเรือน ที่เมืองหงสา แขวงไชยบุรี สปป.ลาว และ อ.เมือง อ.บ่อเกลือและ อ.เฉลิมพระเกียรติ จ.น่าน ได้รับความเสียหาย และเกิดแผ่นดินไหวตาม ขนาด 1.5 – 4.8 จำนวน มากกว่า 121 ครั้ง</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%A5%E0%B8%B2%E0%B8%A7.jpg"/>
      </figure>
      <p>ด้านนายมณฑล สุดประเสริฐ อธิบดีกรมป้องกันและบรรเทาสาธารณภัย (ปภ.) เปิดเผยว่า มีจังหวัดที่ได้รับผลกระทบจากเหตุการณ์แผ่นดินไหว 6 จังหวัด ได้แก่ แพร่ น่าน เลย อุดรธานี พิษณุโลก และพะเยา โดยเบื้องต้นพบว่า ส่งผลให้บ้านเรือนประชาชนได้รับผลกระทบ 198 หลัง สถานที่ราชการ 8 แห่ง วัด 34 แห่ง โรงพยาบาล 4 แห่ง สถานบริการสาธารณสุข 3 แห่ง อาคารขนาดใหญ่ 2 แห่ง</p>
      <p>ทั้งนี้ กองอำนวยการป้องกันและบรรเทาสาธารณภัยกลาง โดยกรมป้องกันและบรรเทาสาธารณภัย (ปภ.) ได้ประสานให้กองอำนวยการป้องกันและบรรเทาสาธารณภัยจังหวัดดำเนินการตามแผนการป้องกันและบรรเทาสาธารณภัยจังหวัด โดยจัดตั้งศูนย์ติดตามสถานการณ์และผลกระทบจากแผ่นดินไหวในประเทศลาว จัดเจ้าหน้าที่สำรวจบ้านเรือน อาคาร สถานที่ที่ได้รับความเสียหายจากผลกระทบของแผ่นดินไหว และเร่งให้การช่วยเหลือประชาชนตามระเบียบและหลักเกณฑ์ที่กำหนด</p>
      <p>ขอบคุณภาพ : กรมอุตุนิยมวิทยา</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243721%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243981/"/>
        <a href="https://www.thebangkokinsight.com/243969/"/>
        <a href="https://www.thebangkokinsight.com/243963/"/>
        <a href="https://www.thebangkokinsight.com/243953/"/>
      </related>
    </article>
  </body>
</html>