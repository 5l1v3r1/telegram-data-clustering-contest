<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/afstralia-prepi-na-do8i-asilo-ston-kinezo-proin-praktora-pou-aftomolise-sti-xora"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T03:54:00+00:00"/>
    <meta property="og:title" content="Αυστραλία: Πρέπει να δοθεί άσυλο στον Κινέζο πρώην πράκτορα που αυτομόλησε στη χώρα"/>
    <meta property="og:description" content="Άσυλο θα πρέπει να δοθεί στην Αυστραλία, όπου έχει αυτομολήσει, στον άνθρωπο που παρουσιάζεται ως πρώην κατάσκοπος της Κίνας, και έχει προσφέρει πληροφορίες για πιθανή διείσδυση του Πεκίνου, υποστήριξε σήμερα ο επικεφαλής της επιτροπής για τις μυστικές υπηρεσίες στο αυστραλιανό Κοινοβούλιο."/>
  </head>
  <body>
    <article>
      <h1>Αυστραλία: Πρέπει να δοθεί άσυλο στον Κινέζο πρώην πράκτορα που αυτομόλησε στη χώρα</h1>
      <address>
        <time datetime="2019-11-24T03:54:00+00:00">24 Nov 2019, 03:54</time>
      </address>
      <p>Άσυλο θα πρέπει να δοθεί στην Αυστραλία, όπου έχει αυτομολήσει, στον άνθρωπο που παρουσιάζεται ως πρώην κατάσκοπος της Κίνας, και έχει προσφέρει πληροφορίες για πιθανή διείσδυση του Πεκίνου, υποστήριξε σήμερα ο επικεφαλής της επιτροπής για τις μυστικές υπηρεσίες στο αυστραλιανό Κοινοβούλιο.</p>
      <p>«Είμαι της άποψης πως όποιος θέλει να μας βοηθήσει να υπερασπισθούμε την εδαφική μας κυριαρχία αξίζει της προστασίας μας», τόνισε ο βουλευτής Άντριου Χέιστι, δριμύς επικριτής του Πεκίνου και επικεφαλής της σχετικής επιτροπής για τις μυστικές υπηρεσίες και την ασφάλεια στο Κοινοβούλιο.</p>
      <p>Σύμφωνα με τον ενημερωτικό όμιλο Nine, ο Κινέζος πρώην πράκτορας, εν ονόματι Ουάνγκ Λιτσιάνγκ, έχει αποκαλύψει στην αυστραλιανή αντικατασκοπεία την ταυτότητα ανώτατων Κινέζων πρακτόρων που σταθμεύουν στο Χονγκ Κονγκ. Επίσης έχει περιγράψει τον τρόπο που εργάζονται οι Κινέζοι πράκτορες στην πρώην βρετανική αποικία, στην Ταϊβάν και την Αυστραλία. Ο ίδιος τόνισε πως έχει συμμετάσχει σε σχετικές επιχειρήσεις και στις τρεις περιοχές.</p>
      <p>Πλέον, εξατίας τουριστικής βίζας, ο Λιτσιάνγκ ζει στο Σίδνεϊ με τη σύζυγο και το παιδί τους, σύμφωνα με το Nine, που δημοσίευσε την είδηση το Σάββατο.</p>
      <p><b>Διαβάστε επίσης</b>:</p>
      <p>
        <a href="https://www.zougla.gr/kosmos/article/kinezos-praktoras-zitise-asilo-stin-afstralia">Κινέζος πράκτορας ζήτησε άσυλο στην Αυστραλία</a>
      </p>
      <p>
        <a href="https://www.zougla.gr/kosmos/article/kina-katadikasmenos-apateonas-o-kinezos-pou-zitise-asilo-stin-afstralia">Κίνα: Καταδικασμένος απατεώνας ο Κινέζος που ζήτησε άσυλο στην Αυστραλία</a>
      </p>
    </article>
  </body>
</html>