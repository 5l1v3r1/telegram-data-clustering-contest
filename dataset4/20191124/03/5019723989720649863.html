<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/kerala/2019/11/24/shahlas-friends-says-they-have-no-fear-in-saying-truth.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T03:10:46+00:00"/>
    <meta property="og:title" content="പിന്നെ കൂട്ടുകാരികളെന്ന് പറഞ്ഞിട്ടെന്തിനാ? രോഷമടങ്ങാതെ ഷഹ്​ലയുടെ സുഹൃത്തുക്കൾ"/>
    <meta property="og:description" content="കൂട്ടുകാരി പാമ്പുകടിയേറ്റ് മരിച്ച സംഭവത്തിൽ സത്യം പുറത്ത് പറഞ്ഞതിൽ പേടിയും വിഷമവും ഇല്ലെന്ന് ഷഹ​്​ലയുടെ സഹപാഠികളും കൂട്ടുകാരുമായ കീർത്തനയും വിസ്മയയും. പാമ്പുകടിയേറ്റെന്ന് ഷഹ്​ല പറഞ്ഞിട്ടും അധ്യാപകർ ആശുപത്രിയിൽ കൊണ്ടുപോകാൻ തയ്യാറായില്ലെന്ന ഇവരുടെ വെളിപ്പെടുത്തലാണ് സ്കൂൾ അധികൃതർക്കെതിരെ നടപടി. Keerthana. Shahla. Nidha Fathima. Manorama News."/>
  </head>
  <body>
    <article>
      <h1>പിന്നെ കൂട്ടുകാരികളെന്ന് പറഞ്ഞിട്ടെന്തിനാ? രോഷമടങ്ങാതെ ഷഹ്​ലയുടെ സുഹൃത്തുക്കൾ</h1>
      <address><time datetime="2019-11-24T03:10:46+00:00">24 Nov 2019, 03:10</time> by <a rel="author">സ്വന്തം ലേഖകൻ</a></address>
      <p>കൂട്ടുകാരി പാമ്പുകടിയേറ്റ് മരിച്ച സംഭവത്തിൽ സത്യം പുറത്ത് പറഞ്ഞതിൽ പേടിയും വിഷമവും ഇല്ലെന്ന് ഷഹ​്​ലയുടെ സഹപാഠികളും കൂട്ടുകാരുമായ കീർത്തനയും വിസ്മയയും. പാമ്പുകടിയേറ്റെന്ന് ഷഹ്​ല പറഞ്ഞിട്ടും അധ്യാപകർ ആശുപത്രിയിൽ കൊണ്ടുപോകാൻ തയ്യാറായില്ലെന്ന ഇവരുടെ വെളിപ്പെടുത്തലാണ് സ്കൂൾ അധികൃതർക്കെതിരെ നടപടി ഉണ്ടാകാൻ കാരണമായത്.  ഏഴാം ക്ലാസ് വിദ്യാർഥിനി നിദയ്ക്കൊപ്പമാണ് ഷഹ്​ലയുടെ കൂട്ടുകാരികളായ കീർത്തനയും വിസ്മയയും ഉറച്ച് നിന്നത്. </p>
      <p> നിദ ഫാത്തിമയ്ക്ക് ഐപിഎസുകാരിയാകണമെന്നാണെങ്കിൽ കീർത്തനയ്ക്ക് ഡോക്ടറും വിസ്മയയ്ക്ക് പത്രപ്രവർത്തകയും ആകാനാണിഷ്ടം. ബത്തേരിക്കടുത്ത് കൈപ്പഞ്ചേരി സ്വദേശികളാണ് മൂവരും. അധ്യാപകർക്കെതിരെ പറഞ്ഞതിൽ പേടിയില്ലെന്നും സത്യസന്ധമായ കാര്യങ്ങളാണ് തുറന്ന് പറഞ്ഞതെന്നുമാണ് ഈ കുട്ടിക്കൂട്ടം പറയുന്നത്. ദേശീയപാത 776 ലെ രാത്രിയാത്രാ നിരോധന സമരത്തിൽ ഹൈസ്കൂൾ വിദ്യാർഥികൾക്കു പിന്നാലെ നിദ ഫാത്തിമയുടെ നേതൃത്വത്തിൽ ടൗണിൽ പ്രകടനം നടത്തിയപ്പോഴും ഇവർ ഒപ്പമുണ്ടായിരുന്നു.</p>
    </article>
  </body>
</html>