<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/papiez-odlecial-z-tokio-do-nagasaki/"/>
    <meta property="og:site_name" content="eKAI"/>
    <meta property="article:published_time" content="2019-11-24T03:00:00+00:00"/>
    <meta property="og:title" content="Papież odleciał z Tokio do Nagasaki"/>
    <meta property="og:description" content="Franciszek, który 23 listopada przybył po południu czasu miejscowego do Tokio, gdzie m.in. spotkał się z biskupami japońskimi, odleciał o godz. 23.30 czasu polskiego do Nagasaki, rozpoczynając w ten s"/>
  </head>
  <body>
    <article>
      <h1>Papież odleciał z Tokio do Nagasaki</h1>
      <address><time datetime="2019-11-24T03:00:00+00:00">24 Nov 2019, 03:00</time> by <a rel="author">kg (KAI) / hsz</a></address>
      <p>
        <b>Franciszek, który 23 listopada przybył po południu czasu miejscowego do Tokio, gdzie m.in. spotkał się z biskupami japońskimi, odleciał o godz. 23.30 czasu polskiego do Nagasaki, rozpoczynając w ten sposób drugi dzień swej podróży do Japonii. Lot na trasie długości 954,3 km ma trwać nieco ponad 1 godzinę i 40 minut, a na miejscu Ojciec Święty jest spodziewany około godziny 1.20 czasu polskiego, czyli o 7.20 czasu miejscowego w niedzielę 24 bm.</b>
      </p>
      <p>W ciągu nieco ponad 9-godzinnego pobytu w tym prawie półmilionowym porcie papież odwiedzi najpierw Park Pokoju, gdzie złoży hołd ofiarom bomby atomowej zrzuconej na to miasto i skąd wystosuje przesłanie nt. broni jądrowej, następnie uda się pod Pomnik Męczenników na wzgórzu Nishizaka i tam złoży hołd ofiarom prześladowań antychrześcijańskich w Japonii od XVII do XIX wieku, po czym na zakończenie na miejscowym Stadionie Baseballowym odprawi Mszę św.</p>
      <p>Z Nagasaki ok. godz. 16.25 czasu miejscowego Ojciec Święty odleci samolotem do Hiroszimy, do której ma przybyć po niespełna półtorej godzinie po przebyciu 696,4 km.</p>
      <footer>Nagasaki Ⓒ Ⓟ</footer>
    </article>
  </body>
</html>