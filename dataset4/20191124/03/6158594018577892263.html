<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/karel-skacha-vaclav-klaus-mladsi-nadacni-fond-proti-korupci.A191124_013546_dx-zpravy_bk"/>
    <meta property="og:site_name" content="Expres"/>
    <meta property="article:published_time" content="2019-11-24T03:12:00+00:00"/>
    <meta property="og:title" content="Komentář: Ředitel fondu předvádí festival ubrečenosti, že mu lidé nadávají za jeho nadávky na Klause"/>
    <meta property="og:description" content="Nadační fond proti korupci, založený mimo jiné i „mnohoženatým“ matematikem Karlem Janečkem, dal o sobě vědět během oslav 17. listopadu, kdy několik lidí vyhecovaných podle svědků kontroverzním spolkem Kaputin slovně napadlo Václava Klause mladšího, jenž šel na Národní třídu položit i se svou malou dcerou květiny. Útočí na nás, pláče nyní na sociálních sítích ředitel fondu Škácha. Vlastní medicína moc nechutná, co?"/>
  </head>
  <body>
    <article>
      <h1>Komentář: Ředitel fondu předvádí festival ubrečenosti, že mu lidé nadávají za jeho nadávky na Klause</h1>
      <address><time datetime="2019-11-24T03:12:00+00:00">24 Nov 2019, 03:12</time> by <a rel="author" href="https://www.expres.cz/novinari/barbora-koukalova.N3596" target="_blank">Barbora Koukalová</a></address>
      <p>
        <b>Nadační fond proti korupci, založený mimo jiné i „mnohoženatým“ matematikem Karlem Janečkem, dal o sobě vědět během oslav 17. listopadu, kdy několik lidí vyhecovaných podle svědků kontroverzním spolkem Kaputin slovně napadlo Václava Klause mladšího, jenž šel na Národní třídu položit i se svou malou dcerou květiny. Útočí na nás, pláče nyní na sociálních sítích ředitel fondu Škácha. Vlastní medicína moc nechutná, co?</b>
      </p>
      <p>Demokrat na heslo, tak se dá označit Karel Škácha, jenž je v Nadačním fondu proti korupci označen jako ředitel a vedoucí analytik.</p>
      <p>Co ve fondu spoluzaloženým Karlem Janečkem přesně analyzuje, to není úplně jasné, nicméně od 17. listopadu se zdá, že je rozhodně výborným analytikem na rodinnou historii bývalého prezidenta Václava Klause, aniž by v této rodině kdy žil.</p>
      <p><i><b>„Jen člověk vychovaný v absolutní</b></i><i><b>m sobectví a bezlásce bere své dítě do války, litujeme Václava Klause mladšího,“ </b></i>zněl příspěvek na oficiálním twitterovém účtu nadačního fondu napsaný Škáchou k situaci, kdy VKml. byl slovně napaden podle svědků spolkem Kaputin během toho, kdy šel s malou dcerou položit květiny k 17. listopadu a vyděšenou holčičku musel raději vzít do náručí.</p>
      <p>Ale popořadě.</p>
      <p>Tak předně ke spolku Kaputin. Skvadra aktivistů, jimž vévodí Otakar van Gemund, člověk, který minulý rok vyhazoval květiny od politických představitelů do koše, protože pojal podezření, že on je ten pravý, jenž může rozhodovat, čí květiny budou kde a proč ležet. Protestuje proti Rusku tak mohutně, že neváhá nadávat kolemjdoucím na pražském Výstavišti jen proto, že se mihli u brány vedoucí na koncert Alexandrovců.</p>
      <p>On a jeho kamarád Marek Hilšer, aktuálně kandidát na prezidenta, nám ukazují nahá těla pomalovaná fixkami s hesly proti Putinovi. Sekunduje jim Tomáš Peszyński, aktivista, který na lidi s jiným názorem pořvává podobné nadávky o ruských švábech a spravuje stránku Pulse of Europe, kde nesmíte vyjádřit jiný názor, který odporuje jeho myšlení.</p>
      <p>Ale dobře.</p>
      <p>Tito lidé ze spolku Kaputin okupovali opět oslavy 17. listopadu a podle svědků z Národní stáli za útokem na VKml., kdy na něj řvali, <b>že je zkurvysyn, a nechtěli ho pustit k pamětní desce.</b></p>
      <p>Klausova malá dcera Eliška se pochopitelně začala bát a otec ji musel vzít na uklidněnou do náručí, ale posléze Expresu napsal, že to nakonec malá holčička zvládla dobře.</p>
      <p>
        <b>Kdo to naopak nezvládá, to je Karel Škácha, analytik nikdy osobně neprožitého rodinného zázemí rodiny Klausových pracující pro fond Karla Janečka, jenž má snad každé dítě s jinou ženou a o to předposlední se pere veřejným haněním jeho tuniské matky, zatímco staří manželé Klausovi jsou spolu celý život, a i když se možná hádali doma, nikdy na rozdíl od jeho chlebodárce svoje spory na veřejnost nepustili.</b>
      </p>
      <p>Netuším, kde Škácha přišel na to, že VKml. byl vychován v absolutním sobectví a bezlásce, ale ve svém twitterovém příspěvku to předkládá za absolutní pravdu.</p>
      <p>Navíc nám tady všem vyhlásil válku, aniž bychom to my ostatní věděli.</p>
      <p>Tvrdí totiž, že VKml.<i><b> „vzal své dítě do války“</b></i>, zatímco většina ostatních elementárně příčetných lidí měla za to, že se jedná o 30. výročí událostí roku 1989.</p>
      <h3>Kdo je tady zbabělec?</h3>
      <p>Reakce na sebe nenechaly dlouho čekat, ke Škáchově velkému divení nastala celkem logická situace: lidé si jeho kádrování nenechali líbit.</p>
      <p><i><b>„Byli jsme obviněni z fašismu, bolševismu, pošlapávání svobody a rozpoutávání války,“ </b></i>píše Škácha na facebookových stránkách Nadačního fondu proti korupci evidentně zděšen situací, že s ním lidé nesouhlasí.</p>
      <p>Nepustit lidi k pamětní desce, protože se vám nelíbí, je prostě pošlapání svobody, a psát o tom, že je venku válka, ačkoliv není, je prostě rozpoutávání války, o tom se snad nebudeme bavit.</p>
      <p>V jeho pamfletu následuje výčet pouze Škáchových osobních domněnek o tom, co on si myslí, že si VKml. myslel. <i><b>„Jsem přesvědčený, že VKml. vyvolal předem připravenou kampaň,“</b></i> začíná text.</p>
      <p>Už i naše babičky říkaly, že myslet znamená h*vno vědět.</p>
      <figure>
        <img src="https://1gr.cz/fotky/bulvar/19/113/org/BK7f92d6_02.JPG"/>
      </figure>
      <p><i><b>„Zároveň je nám armádou trollů vyhrožováno fyzickými útoky, smrtí všem atd.,“</b></i> pokračuje.</p>
      <p>Ta „armáda trollů“, o níž Škácha píše, jsou povětšinou funkční osobní facebookové profily.</p>
      <p><i><b>„Proto se ptám, proč si někdo vezme do takové situace malé dítě?“</b></i> ptá se Škácha řečnicky ve snaze to podložit „lžiargumentem“, že oslavy jsou jen pro dospělé. Nikoliv, každý rok jsou k vidění minimálně i na fotkách rodiče s malými dětmi, protože je chtějí buď rovnou poučit o historii země, anebo prostě berou 17. listopad jako rodinnou oslavu.</p>
      <p><i><b>„Tweet napadal jeho otce,“ </b></i>brání se kritice Škácha. Tím má na mysli fakt, že napsal, že VKml. vyrůstal v absolutním sobectví a bez lásky.</p>
      <p>Škácha je nějaký pán, který něco vede, není to rodinný příslušník Klausovy rodiny, nebyl v ní vychován, a tím pádem nemůže vědět, jak rodina Klausova přistupovala k výchově obou synů. Nikdy se nezmínil o tom, že by byl pozorovatelem výchovných metod Klause seniora a paní Livie Klausové.</p>
      <p>Pokud má nebo měl Karel Škácha, podle zdroje narozen roku 1978, závažné informace o nevhodné výchově dnes již padesátiletého VKml. (*1969), ráda bych je viděla předloženy i v něčem jiném, než je jeho dojmologie na Twitteru. Například v hlášení ONV a podobných tehdy existujících úřadů.</p>
      <p><i><b>„Zcela legitimně se cítíme </b>(Škácha používá zájmeno my, nikoliv já, pozn. aut.) <b>být součástí občanské společnosti, a tudíž cítíme právo vyjadřovat se ke společenskému dění a před podobnými věcmi varovat,“ </b></i>zakončuje svoje Škácha svoje vysvětlení, proč nejen bezdůvodně urazil rodinu bývalého prezidenta Klause i VKml., ale i proč útoky na něj odmítá a pak vlastně obhajuje.</p>
      <p>V pořádku.</p>
      <p>Já, nikoliv my, to cítím stejně. Taky se cítím jako součást občanské společnosti, a tudíž cítím právo vyjadřovat se ke společenskému dění a před podobnými věcmi, jako jste vy, pane Škácho, naši čtenářskou obec varovat.</p>
      <h3>
        <a href="https://www.expres.cz/zpravy/karel-skacha-vaclav-klaus-mladsi-nadacni-fond-proti-korupci.A191124_013546_dx-zpravy_bk/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/BK7f92d7_Karel_cb.jpg"/>
        </figure>
        <figure>
          <img src="https://1gr.cz/fotky/bulvar/19/112/org/VLT7f7952_398277769730_7575047048454471680_n.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f6ef4_a.jpg"/>
        </figure>
        <figure>
          <img src="https://1gr.cz/fotky/bulvar/19/112/org/PEV7f7419_KLaus.jpg"/>
        </figure>
        <figure>
          <img src="https://1gr.cz/fotky/bulvar/19/091/org/STE7dce4a_excz19017_klaus_ml_tiskovka.jpg"/>
        </figure>
        <figure>
          <img src="https://1gr.cz/fotky/bulvar/19/091/org/STE7dce4a_excz19015_klaus_ml_tiskovka.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/zpravy/vaclav-laska-vaclav-klaus-ml-kritika-reakce.A191119_113453_dx-zpravy_vlt"/>
        <a href="https://www.expres.cz/zpravy/kapitun-aktiviste-demonstrace-17-listopadu.A191118_132511_dx-zpravy_lare"/>
        <a href="https://www.expres.cz/zpravy/17-listopad-vaclav-klaus-mladsi-aktiviste-narodni-trida.A191118_121529_dx-zpravy_peve"/>
        <a href="https://www.expres.cz/zpravy/marek-hilser-kandidat-na-prezidenta-senat.A191121_170320_dx-zpravy_bk"/>
        <a href="https://www.expres.cz/zpravy/vaclav-klaus-mladsi-trikolora-narodni-trida-sametova-revoluce-30-vyroci-sametove-revoluce-dite-dcera.A191117_145919_dx-zpravy_sal"/>
        <a href="https://www.example.com/"/>
      </related>
    </article>
  </body>
</html>