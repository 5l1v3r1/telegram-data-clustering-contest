<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191124_20191124_varakozas_kilepes_magyar_ukran_hatar_zahony"/>
    <meta property="og:site_name" content="HVG.hu"/>
    <meta property="article:published_time" content="2019-11-24T08:33:00+00:00"/>
    <meta property="og:title" content="Négy órát kell várakozni Záhonynál"/>
    <meta property="og:description" content="A kilépő oldalon alakult ki jelentős torlódás."/>
  </head>
  <body>
    <article>
      <h1>Négy órát kell várakozni Záhonynál</h1>
      <address><time datetime="2019-11-24T08:33:00+00:00">24 Nov 2019, 08:33</time> by <a rel="author">hvg.hu</a></address>
      <p>
        <b>A kilépő oldalon alakult ki jelentős torlódás.</b>
      </p>
      <p>Az ukrán fél fogadóképtelensége miatt vasárnap 8 óra 30 perctől négy órás várakozási idő alakult ki a kilépő irányú személyforgalomban  Záhonynál – közölte a <a href="http://www.police.hu/hu/hirek-es-informaciok/legfrissebb-hireink/hatarrendeszet/4-oras-varakozasi-ido-zahonynal">rendőrség</a>.</p>
      <p>A hatóság a gyorsabb határátlépés érdekében azt javasolja, hogy a sofőrök válasszák inkább a 7-18 óra között üzemelő lónyai, a 7-19 óráig üzemelő barabási, vagy a 0-24 óráig üzemelő tiszabecsi közúti határátkelőhelyet.</p>
      <p>További jó tanács, hogy a 7,5 tonnánál alacsonyabb tömegű járművek vezetői a torlódás elkerülése érdekében menjenek Beregsurány felé, ahol szintén 0-24 óra között lehet a határt átlépni.</p>
      <p>"Javasoljuk, hogy elindulás előtt tájékozódjanak a határátkelőhelyek nyitvatartási idejéről és az aktuális várakozási időkről a rendőrségi honlap Határinfó oldalán, valamint a Rendőrségi Útinformációs Rendszer (Rutin) mobil applikáció segítségével" – írták.</p>
      <p>
        <i>(Képünk illusztráció.)</i>
      </p>
    </article>
  </body>
</html>