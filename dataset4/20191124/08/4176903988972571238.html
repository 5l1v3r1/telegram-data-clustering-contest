<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/papa-franja-zahtevao-zabranu-nuklearnog-oruzja/"/>
    <meta property="og:site_name" content="Krstarica"/>
    <meta property="article:published_time" content="2019-11-24T08:53:00+00:00"/>
    <meta property="og:title" content="Papa Franja zahtevao zabranu nuklearnog oružja"/>
    <meta property="og:description" content="NAGASAKI - Papa Franja zahtevao je danas u Nagasakiju od svetskih lidera da se odreknu nuklearnog oružja i doktrine zastrašivanja iz perioda hladnog rata,"/>
  </head>
  <body>
    <article>
      <h1>Papa Franja zahtevao zabranu nuklearnog oružja</h1>
      <address><time datetime="2019-11-24T08:53:00+00:00">24 Nov 2019, 08:53</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521192-750x430.jpg"/>
        <figcaption>Foto: Tanjug/AP Photo/Kiichiro Sato</figcaption>
      </figure>
      <p>NAGASAKI – Papa Franja zahtevao je danas u Nagasakiju od svetskih lidera da se odreknu nuklearnog oružja i doktrine zastrašivanja iz perioda hladnog rata, ističući da nagomilavanje nuklearnog oružja ugrožava bezbednost, izlaže države nepotrebnim troškovima i preti čovečanstvu.</p>
      <p>Nakon što je položio venac i pomolio se pred spomeniku žrtvama druge atomske bombe kuju su SAD bacile na japan 1945. godine, papa je rekao da to mesto predstavlja pravi podsetnik „bola i užasa koji smo mi ljudi u stanju da nanesemo jedni drugima“, prenosi AP.</p>
      <p>„Ubeđen sam da je svet bez nuklearnog oružja moguć i tražim od svetskih lidera da ne zaborave da to oružje ne može da nas zaštiti od aktuelnih pretnji nacionalnoj i međunarodnoj bezbednosti“, naglasio je papa Franja.</p>
      <p>Hiljade Japanaca okupilo se kod spomenika, dok je drugi papa u istoriji odavao počast žrtvama atomske bombe.</p>
      <p>Papa Franja posetio je Nagasaki i kasnije Hirošimu na početku trodnevne posete Japanu, s ciljem da istakne apel za globalnu zabranu atomskog oružja, a Nagasaki, gde se širilo hrišćanstvo u Japanu i grad na koji je bačena bomba, predstavlja savršeno mesto za to, navodi AP.</p>
      <p>Vatikan je među prvim državama koje su potpisale i ratifikovale Sporazum o zabrani nuklearnog oružja Ujedinjenih nacija, a Franja je otišao dalje nego bilo koji papa, ističući da je za osudu ne samo upotreba, već i samo posedovanje nuklearnog oružja.</p>
      <p>(Tanjug)</p>
    </article>
  </body>
</html>