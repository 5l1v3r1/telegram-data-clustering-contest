<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/11/24/xfaktor_kiesok_masodik_elo_show/"/>
    <meta property="og:site_name" content="VELVET"/>
    <meta property="article:published_time" content="2019-11-24T08:36:00+00:00"/>
    <meta property="og:title" content="Újabb két versenyző búcsúzott az X-Faktortól"/>
    <meta property="og:description" content="A nézők szavazatai alapján a Take 3, és Dárdai Blanka köszönt el mentorától."/>
  </head>
  <body>
    <article>
      <h1>Újabb két versenyző búcsúzott az X-Faktortól</h1>
      <address><time datetime="2019-11-24T08:36:00+00:00">24 Nov 2019, 08:36</time> by <a rel="author" href="https://velvet.hu/szerzo/grosz_petra" target="_blank">Grósz Petra</a></address>
      <p>Lezajlott az idei X-Faktor második élő showja is. A versenyzők remek produkciókat vittek a színpadra, azonban nehéz dolguk volt. Ezúttal már csak 3 biztos továbbjutónak volt helye a mentorok döntéséhez felállított székeken. A múlt héthez képest pedig az is újdonság még, hogy Dallos Bogi és Puskás Peti bejelentette: <a href="https://velvet.hu/gumicukor/2019/11/21/xfaktor_kapcsolat_dallos_bogi_puskas_peti/">egy párt alkotnak</a>. Bár egyes információk szerint <a href="https://velvet.hu/gumicukor/2019/11/22/dallos_bogi_es_puskas_peti_mar_a_mentorhazban_osszejottek/">már a mentorházban egymásra találtak</a>.</p>
      <related>
        <a href="https://velvet.hu/gumicukor/2019/11/21/xfaktor_kapcsolat_dallos_bogi_puskas_peti/"/>
      </related>
      <p>A harmadik élő shown 6 versenyző léphet majd színpadra, és most már 2 dallal kell készülniük. A tegnapi műsorban is mindent beleadtak, de volt, akinek a produkciója kevésnek bizonyult.</p>
      <p>Dárdai Blanka a múlt héten elsöprő sikert aratott, és széket is kapott a mentoroktól. Azonban némelyikük szerint túl magasra tette akkor a lécet, és ezúttal már nem tudta hozni ugyanazt a színvonalat.</p>
      <p>Búcsúzott a versenytől a Take 3 is, így Puskás Peti mentorált nélkül maradt a műsor további részére.</p>
      <p>Ugyan a döntést a nézők hozták meg, az X-Faktor Facebook-oldalán többen nemtetszésüket fejezték ki a kiesőkkel kapcsolatban.</p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/11/22/dallos_bogi_es_puskas_peti_mar_a_mentorhazban_osszejottek/"/>
      </related>
    </article>
  </body>
</html>