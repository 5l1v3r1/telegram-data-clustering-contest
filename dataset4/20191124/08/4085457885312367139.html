<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/24/zakaze-rusko-v-roce-2020-apple-iphone/"/>
    <meta property="og:site_name" content="GizChina.cz"/>
    <meta property="article:published_time" content="2019-11-24T08:00:39+00:00"/>
    <meta property="og:title" content="Zakáže Rusko v roce 2020 Apple iPhone?"/>
    <meta property="og:description" content="Nový ruský zákon požaduje, aby všechny smartphony včetně Apple iPhone, dokonce i chytré televize, měly od června 2020 nainstalovaný domácí software."/>
  </head>
  <body>
    <article>
      <h1>Zakáže Rusko v roce 2020 Apple iPhone?</h1>
      <address><time datetime="2019-11-24T08:00:39+00:00">24 Nov 2019, 08:00</time> by <a rel="author" href="https://gizchina.cz/author/k_balac/" target="_blank">Karel Baláč</a></address>
      <p>Zakáže Rusko v roce 2020 Apple iPhone?<br/>3.6 (72%) 5 votes</p>
      <p>Nový zákon, který vstoupí v platnost v roce 2020, by mohl vést k zákazu nejen <a href="https://gizchina.cz/?s=apple">Apple</a> iPhone, ale i dalších produktů se zahraničním softwarem. Duma (dolní sněmovna ruského parlamentu) schválila novou legislativu pro elektroniku, která spouští aplikace s předinstalovaným ruským softwarem, jak uvádí zpráva BBC. Tento zákon se bude vztahovat na některá zařízení prodávající se v této zemi od července 2020. Evropská unie má podobný zákon, který přiměl OEM výrobce Androidu, aby uživatelům umožnili při výběru zařízení zvolit jejich výběr aplikací.</p>
      <p>Podle zákona musí být elektronika, jako jsou chytré telefony (včetně Apple iPhone), počítače a chytré televizory prodávány s předem nainstalovaným ruským softwarem. To znamená, že kromě standardního softwaru, na který jsou uživatelé zvyklí, by zařízení měla mít předinstalovány i ruské alternativy, jinak budou v zemi zakázána od července 2020.</p>
      <p>Zastánci této legislativy tvrdí, že je zaměřena na podporu ruských technologií a je také zaměřena na společnosti zneužívající osobní údaje. Kompletní seznam elektroniky a gadgetů, na které se bude vztahovat tento zákon, a ruský software, který je třeba předinstalovat, však stále není stanoven.</p>
      <figure>
        <img src="https://gizchina.cz/wp-content/uploads/2019/11/c92a-ihuuxut3673507.jpg"/>
      </figure>
      <p>Podle zpravodajské agentury <a href="https://www.interfax.ru/">Interfax</a>, Oleg Nikolajev, jeden ze spoluautorů zákona, řekl: „Když kupujeme všestranná elektronická zařízení, mají již v sobě předinstalované jednotlivé aplikace, většinou západní. Přirozeně, když to někdo vidí… mohl by si myslet, že neexistují žádné domácí alternativy. A pokud vedle předinstalovaných aplikací nabídneme uživatelům také ruské, budou si moci vybrat “.</p>
      <p>Jak se dalo očekávat, zákon čelil tvrdé kritice ze strany výrobců a distributorů po celém Rusku. Asociace obchodních společností a výrobců elektrických domácích a počítačových zařízení (RATEK) také uvedla, že na mnoho zahraničních výrobků (jako je třeba Apple iPhone) není možné instalovat ruský software, a proto by jejich výrobci mohli opustit ruský trh. Další obavy pak mluví o tom, že tento lokální software bude použit ke sledování ruských občanů.</p>
      <p>Není to poprvé, kdy Rusko schválilo podobný zákon. Země za posledních pět let zavádí přísné internetové zákony. Poslední z nich právě prošel před několika týdny, což orgánům umožnilo omezit internetový provoz. Buďme tedy rádi, že stále žijeme ve svobodné zemi, kterou Rusko již dávno není.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/22/apple-odstranil-ze-svych-stranek-uzivatelska-hodnoceni/"/>
        <a href="https://gizchina.cz/2019/10/03/apple-podle-tima-cooka-nabizi-nejnizsi-mozne-ceny/"/>
        <a href="https://gizchina.cz/2019/09/27/iphone-12-mozna-bude-znamenat-navrat-iphone-4-designu/"/>
      </related>
    </article>
  </body>
</html>