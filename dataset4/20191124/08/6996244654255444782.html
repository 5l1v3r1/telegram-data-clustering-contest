<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709653"/>
    <meta property="og:site_name" content="ישראל היום"/>
    <meta property="article:published_time" content="2019-11-24T08:56:10+00:00"/>
    <meta property="og:title" content="מייק פנס בעיראק: מודאגים מההשפעה הממאירה של איראן"/>
    <meta property="og:description" content="סגן נשיא ארה&quot;ב נפגש עם מנהיג הכורדים והדגיש את המחויבות האמריקנית אליהם ובנוסף שוחח טלפונית עם ראש ממשלת עיראקהמזרח התיכון"/>
  </head>
  <body>
    <article>
      <h1>מייק פנס בעיראק: מודאגים מההשפעה הממאירה של איראן</h1>
      <h2>סגן נשיא ארה"ב נפגש עם מנהיג הכורדים והדגיש את המחויבות האמריקנית אליהם ובנוסף שוחח טלפונית עם ראש ממשלת עיראק • בביקור נפגש פנס עם חיילים אמריקנים לקראת חג ההודיה</h2>
      <address><time datetime="2019-11-24T08:56:10+00:00">24 Nov 2019, 08:56</time> by <a rel="author" href="https://www.israelhayom.co.il/writer_articles?tid=1" target="_blank">מערכת ישראל היום</a></address>
      <p>סגן נשיא ארצות הברית מייק פנס ערך בסוף השבוע (שבת) ביקור בעיראק על מנת להבטיח להנהגת הכורדים במדינה כי תמיכתו של הממשל האמריקני נשארה איתנה, וזאת לאחר החלטתו של הנשיא טראמפ לבצע נסיגה צבאית בצפון סוריה, מהלך שעורר ביקורת רבה.</p>
      <p>
        <b>עוד בנושא:</b>
      </p>
      <p>• <a href="https://www.israelhayom.co.il/article/704641">ארדואן: "הכורדים לא נסוגו כפי שסוכם"</a></p>
      <p>• <a href="https://www.israelhayom.co.il/article/698991">הלחימה בסוריה: הנשיא טראמפ מקדם הפסקת אש מיידית בין טורקיה לכורדים</a></p>
      <p>• <a href="https://www.israelhayom.co.il/article/698969">טראמפ הטיל סנקציות כלכליות על טורקיה</a></p>
      <p>• <a href="https://www.israelhayom.co.il/article/698667">בגלל פלישת ארדואן לסוריה: דאעש קם לתחייה</a></p>
      <p>במהלך ביקורו של פנס במדינה הוא נפגש עם מנהיג הכורדים בעיראק, נצ'ירבאן ברזאני וזאת בכדי לחזק את היחסים ולהדגיש כי האמריקניים נשארים שותפים ומחוייבים. כשנשאל במהלך הביקור על תחושת הבגידה בקרב הכורדים השיc סגן הנשיא: "אני לא חושב שיש איזשהו בלבול בקרב הנהגת הכורדים כאן בעניין המחוייבות של הנשיא טראמפ לבנות בריתנו פה בעיראק, וגם לבנות בריתנו בסוריה שלחמו לצידנו, זה נשאר ללא שינוי". פנס הוסיף כי בארה"ב "ממשיכים לדאוג מההשפעה הממאירה של איראן בעיראק".</p>
      <figure>
        <img src="https://www.israelhayom.co.il/sites/default/files/u117273/APTOPIX_Iraq_Pence_Visit_84701.jpg-cdc5e.jpg"/>
        <figcaption>
          <b>סגן הנשיא מייק פנס ואישתו קרן, בביקור בבסיס חיל האוויר אל-אסד // צילום: איי.פי</b>
        </figcaption>
      </figure>
      <p>יחד עם זאת, סגן הנשיא פנס שוחח בשיחת אלפון עם ראש ממשלת עיראק, עדאל עבדול-מהאדי על המצב במדינה בעקבות המחאות שהתעוררו בעקבות השחיתות במדינה והמצב הכלכלי ובצל גל מחאות שפוקד את השכנה איראן כבר יותר משבוע, וזאת לאחר יוקר המחייה והתייקרות דרמטית במחירי הדלק.</p>
      <p>מוקדם יותר בביקור, פנס הגיע יחד עם אישתו קרן לבסיס חיל האוויר האמריקני אל-אסד, הממוקם 185 קילומטרים צפון מערבית לבירה בגדד, במטרה לבקר חיילים אמריקניים המוצבים במדינה לפני חג ההודיה.  </p>
    </article>
  </body>
</html>