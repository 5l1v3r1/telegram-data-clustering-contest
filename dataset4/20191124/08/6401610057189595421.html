<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/peilingen-hoge-toppen-en-diepe-dalen-fvd-blijkt-bijzonder-volatiele-partij/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T08:45:53+00:00"/>
    <meta property="og:title" content="Peilingen! Hoge toppen en diepe dalen: dit waren de politieke trends van 2019"/>
    <meta property="og:description" content="De peilingen van Maurice de Hond (Peil.nl) zijn binnen en wat zien we op het politieke scorebord? Deze week geen verschuivingen, maar niet getreurd: De Hond heeft een grafiek aangeleverd met daarin het koersverloop van de politieke partijen. Wanneer we de grafiek erbij pakken valt  op dat het een volatiel jaar was met hoge toppen en diepe dalen voor de partijen, met name voor FVD. Politieke trends in 2019 In de bovenstaande grafiek is duidelijk te zien hoe diverse partijen afgelopen jaar hebben gescoord. Een aantal doen het niet zo goed en dat zijn toch wel GroenLinks en de SP. Deze partijen bevinden zich het hele jaar al in mineur en ‘bloeden’ langzaam zetels richting D66 en de PvdA. De laatste doet het steeds beter in de peilingen en is nu al enige tijd de tweede partij van het land. In de peilingen dan. Verder lijken er patronen en interacties tussen VVD, PVV en FVD te bestaan. Met name de laatste twee deden afgelopen jaar regelmatig aan ‘zeteltje wisselen’ en wanneer de PVV verloor won FVD de zetels terug…"/>
  </head>
  <body>
    <article>
      <h1>Peilingen! Hoge toppen en diepe dalen: dit waren de politieke trends van 2019</h1>
      <address><time datetime="2019-11-24T08:45:53+00:00">24 Nov 2019, 08:45</time> by <a rel="author">Teunis Dokter</a></address>
      <p>
        <b>De peilingen van Maurice de Hond (Peil.nl) zijn binnen en wat zien we op het politieke scorebord? Deze week geen verschuivingen, maar niet getreurd: De Hond heeft een grafiek aangeleverd met daarin het koersverloop van de politieke partijen. Wanneer we de grafiek erbij pakken valt  op dat het een volatiel jaar was met hoge toppen en diepe dalen voor de partijen, met name voor FVD.</b>
      </p>
      <h3>Politieke trends in 2019</h3>
      <figure>
        <img src="https://cdn-04.dagelijksestandaard.nl/wp-content/uploads/2019/11/mdh1.png?x39923"/>
        <figcaption>Bron: Maurice de Hond / Peil.nl</figcaption>
      </figure>
      <p>In de bovenstaande grafiek is duidelijk te zien hoe diverse partijen afgelopen jaar hebben gescoord. Een aantal doen het niet zo goed en dat zijn toch wel GroenLinks en de SP. Deze partijen bevinden zich het hele jaar al in mineur en ‘bloeden’ langzaam zetels richting D66 en de PvdA. De laatste doet het steeds beter in de peilingen en is nu al enige tijd de tweede partij van het land. In de peilingen dan.</p>
      <p>Verder lijken er patronen en interacties tussen VVD, PVV en FVD te bestaan. Met name de laatste twee deden afgelopen jaar regelmatig aan ‘zeteltje wisselen’ en wanneer de PVV verloor won FVD de zetels terug en vice versa. Toch lijkt de partij van Wilders electoraal gezien stabieler dan FVD. De partij van Baudet topte tijdens de Provinciale Statenverkiezingen van 2019 en werd plotseling de grootste om vervolgens na diverse rellen weg te zakken naar een vierde plek, zoals ook hieronder te zien is.</p>
      <h3>Peilingen van 24 november 2019</h3>
      <figure>
        <img src="https://cdn-04.dagelijksestandaard.nl/wp-content/uploads/2019/11/mdh2.png?x39923"/>
        <figcaption>Bron: Maurice de Hond / Peil.nl</figcaption>
      </figure>
      <p>De VVD en PvdA voeren op dit moment de ranglijsten aan en behalen samen ruim 44 zetels. Daarmee lijken dezelfde partijen die in de afgelopen 30 jaar populair waren bij kiezers niet weg te denken uit de top van de politieke rankings.</p>
    </article>
  </body>
</html>