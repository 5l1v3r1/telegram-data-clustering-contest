<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/informatii/alegeri-prezidentiale/alegeri-prezidentiale-2019-personalitati-politice-din-romania-care-au-mers-la-vot-705894.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-24T08:18:00+00:00"/>
    <meta property="og:title" content="Politicienii României unde și pentru ce au votat. Declarații la urne"/>
    <meta property="og:description" content="Politicienii care au dat startul votului au fost primarul Capitalei dar si candidata pentru presedintie, Viorica Dancila. Primarul Capitalei Gabriela Firea si ministrul de Interne Marcel Vela s-au ..."/>
  </head>
  <body>
    <article>
      <h6 class="kicker">UPDATE Alegeri prezidențiale 2019</h6>
      <h1>Politicienii României unde și pentru ce au votat. Declarații la urne </h1>
      <address><time datetime="2019-11-24T08:18:00+00:00">24 Nov 2019, 08:18</time> by <a rel="author">Ana-Maria VOICU</a></address>
      <p>
        <a href="https://www.ziuaconstanta.ro/informatii/alegeri-prezidentiale/alegeri-prezidentiale-2019-personalitati-politice-din-romania-care-au-mers-la-vot-705894.html?imagini=1#scroll">🖼️ Galerie foto (1)</a>
      </p>
      <p>Politicienii care au dat startul votului au fost primarul Capitalei dar și candidata pentru președinție, Viorica Dăncilă.<br/><br/>Primarul Capitalei <b>Gabriela Firea</b> și ministrul de Interne <b>Marcel Vela</b> s-au prezentat duminică, ora 7.00, la urne. Gabriela Firea a spus, la ieșirea de la urne, că a votat pentru o Românie în care „toți cetățenii să fie respectați”.<br/><br/>Liderul PSD <b>Viorica Dăncilă </b>a declarat duminică, la ieșirea de la urne, că a votat pentru o Românie care să meargă înainte și a votat cu inima și din inimă pentru români.<br/><br/><br/><b>UPDATE 1:</b> Premierul <b>Ludovic Orban</b> a votat, de diminieață, la o secție de vot din Doborești, Ilfov. Orban a spus că nu are emoții cu privire la victoriei candidatului pe care îl susține, ci doar asupra scorului pe care îl va obține și a declarat că a votat pentru „o Românie in care fiecare român să ducă o viața normală, firească. Am votat pentru o Românie care să se dezvolte, în care legea e lege pentru toți”.<br/><br/><b>UPDATE 2: </b>Ministrul Educaţiei şi Cercetării, <b>Monica Anisie</b>, a votat duminică, la o secţie de la Şcoala nr. 46 din Sectorul 2 al Capitalei, pentru "o Românie educată", "în care normalitatea se impune".<br/><br/><b>UPDATE 3: </b>Președintele în funcție, <b>Klaus Iohannis</b>, candidat pentru al doilea mandat de șef al statului a mers la urne la ora 9. Klaus Iohannis a fost însoțit la vot de întreaga sa echipă de campanie.</p>
      <blockquote>„O zi foarte foarte importantă. Am votat pentru o Românie modernă, europeană, normală și vă invit să veniți la vot. E o zi extrem de importantă, votăm pentru viitorul României. Pentru direcția în care vom merge mai departe. E ziua campionilor cu ștampila de vot în mână. Sigur că am emoții și am așteptări să vină cât mai mulți români la vot. Cu ceva emoții, așteptăm diseară rezultatul votului”, a transmis Iohannis la ieșirea de la urne.</blockquote>
      <p><b>UPDATE 4: Ion Iliescu</b>, fost lider PSD și fost președinte al României, a cerut urna mobilă. Ion Iliescu a procedat la fel și la primul tur. Se pare că starea de sănătate nu i-a permis să mai meargă la vot, însă Iliescu a decis să își exercite acest drept de acasă, așa cum are posibilitatea legală să o facă.<br/><br/><b>UPDATE 5: </b>Preşedintele Camerei Deputaţilor, <b>Marcel Ciolacu</b>, a votat duminică la Şcoala generală numărul 5 din Buzău, la final declarând că în opinia sa trebuie implementat votul obligatoriu pentru alegerea preşedintelui ţării, pentru ca acesta să fie legitimat de cat mai mulţi români.<br/><br/><b>UPDATE 6:</b> Vicepremierul <b>Raluca Turcan</b> a votat, duminică, la Sibiu și a făcut un apel către români să meargă la vot: „Realmente nu mai avem timp”.<br/><br/>Raluca Turcan a declarat, la ieșirea de la urne, că niciodată nu a fost mai important momentul votului.<br/><br/><b>UPDATE 7:</b> Președintele USR, <b>Dan Barna</b>, fost candidat la alegerile prezidențiale, eliminat în turul I, a fost la vot: „Am votat pentru ca dosarul 10 august să fie finalizat, pentru ca România să continue direcția spre modernizare, spre un stat civilizat, modern.”<br/><br/><b>UPDATE 8:</b> Fostul candidat al PMP la alegerile prezidenţiale <b>Theodor Paleologu</b> a declarat că în al doilea tur a votat "împotrivă", spre deosebire de primul tur, când a votat "pentru schimbare".<br/><br/><b>UPDATE 9: </b>Vicepreşedintele liberal al Senatului, <b>Alina Gorghiu</b>, a declarat că a votat la turul al doilea al alegerilor prezidenţiale pentru proiectul "României normale".<br/><br/><b>UPDATE 10: Traian Băsescu</b>, fost președinte al României, a declarat răspicat, la ieșirea de la urne, că nu a votat PSD și le-a cerut românilor să iasă la vot, în apărarea democrației.<br/><br/><b>UPDATE 11:</b> Liderul UDMR <b>Kelemen Hunor</b> a votat duminică cu speranța că vor urma cinci ani mai buni pentru România. Totodată el a transmis un mesaj pentru viitorul președinte: „Să fie activ, să fie implicat, să încerce să înțeleagă problemele societății și să aibă niște priorități.”<br/><br/><b>UPDATE 12: Mihai Fifor</b> a declarat că a votat cu inima, în timp ce <b>Petre Daea</b>, fostul ministru al Agriculturii, a afirmat că a votat pentru binele fiecăruia. Ambii au îndemnat românii să meargă la vot.<br/><br/><b>UPDATE 13:</b> Ministrul Finanţelor, <b>Florin Cîţu</b>, a declarat că duminică, în ziua celui de-al doilea tur de scrutin pentru alegerile prezidenţiale, se face ''încă un pas'' pentru a avea o ''Românie normală''.<br/><br/><b>UPDATE 14: Dacian Cioloș</b> a votat în Teleorman, la Sala Polivalentă din Alexandria, transmițând viitorului președinte să aibă un mandat „mai dinamic”.<br/><br/><b>UPDATE 15:</b> Vicepreşedintele PNL Regiunea Vest, europarlamentarul <b>Gheorghe Falcă</b>, a declarat, duminică, la ieşirea de la urne, că nu a votat pentru un preşedinte, ''pentru că acela este deja bine definit'', ci pentru o ''direcţie bună'' a României.<br/><br/><b>UPDATE 16:</b> Preşedintele PSD Dolj, europarlamentarul <b>Claudiu Manda</b>, a declarat, duminică, la ieşirea de la vot, că a votat pentru un alt model de preşedinte şi pentru validarea politicilor în interesul românilor.<br/><br/><b>UPDATE 17:</b> Primarul municipiului Cluj-Napoca, <b>Emil Boc</b>, a votat cu candidatul despre care spune că ne va asigura în continuare cele mai înalte garanţii de securitate.<br/><br/><b>UPDATE 18: </b>Fostul ministru delegat pentru Afaceri Europene <b>Victor Negrescu</b>, care a votat, duminică, în Alba Iulia, a afirmat că priveşte cu ''optimism'' participarea românilor din diaspora la vot, indiferent de opţiunile lor politice, exprimându-şi, totodată, speranţa ca, după aceste alegeri, să se treacă peste ''diferenţe şi ura alimentată de unii politicieni''.<br/><br/><b>UPDATE 19: </b>Senatorul PSD <b>Gabriel Leş</b>, fost ministru al Apărării, a votat, duminică, la secţia amenajată la Liceul Teologic Ortodox Nicolae Steinhardt, pentru un preşedinte ''capabil de dialog'' şi care ''nu incită la ură''.<br/><br/><b>UPDATE 20:</b> Preşedintele PSD Neamţ, <b>Ionel Arsene</b>, a declarat că a votat cu gândul că România este casa în care vrea să regăsească armonia şi pacea.<br/><br/><b>UPDATE 21:</b> Fostul ministru al Muncii, <b>Marius Budăi</b>, a declarat, duminică, la ieşirea de la urne că a votat "pentru o Românie demnă în Europa şi egală cu celelalte ţări".<br/><br/><b>UPDATE 22: </b>Preşedintele executiv al Partidului Mişcarea Populară (PMP), deputatul <b>Marius Paşcan</b>, a declarat duminică la Târgu Mureş, la ieşirea de la urne, că alegerile prezidenţiale sunt o şansă pentru ca România rămână o ţară stabilă şi prosperă şi că românii, prin votul exprimat, trebuie să se asigure că se evită, în plan extern, dublul limbaj, demagogia şi minciuna pentru care ţara a fost sancţionată.<br/><br/><b>UPDATE 23: </b>Primarul municipiului Baia Mare, <b>Cătălin Cherecheş</b>, consideră că votul cetăţenilor din turul al doilea de scrutin al alegerilor prezidenţiale va echilibra scena politică, şi că preşedintele nu pune pâinea românilor pe masă, dar o poate lua prin gesturile sale politice.<br/><br/><b>UPDATE 24:</b> Fostul prim-ministru <b>Mihai Tudose </b>a votat la Bruxelles şi a anunţat pe Facebook că a votat "pentru redarea prestigiului formulelor matematice".<br/><br/><b>UPDATE 25: </b>Ministrul <b>Cătălin Predoiu </b>a declarat că a votat duminică, la al doilea tur al alegerilor prezidenţiale, cu gândul la Justiţie, la cetăţeni, dar şi la modernizarea statului român.</p>
      <related>
        <h4>Articole asemanatoare</h4>
        <a href="https://www.ziuaconstanta.ro/informatii/alegeri-prezidentiale/s-au-suplimentat-numarul-de-buletine-de-vot-in-sectia-de-votare-de-la-campusul-universitatii-ovidius-705926.html"/>
        <a href="https://www.ziuaconstanta.ro/informatii/alegeri-prezidentiale/mai-despre-incidentele-de-la-alegerile-prezidentiale-2019-aproape-o-suta-de-sesizari-la-nivel-national-705924.html"/>
        <a href="https://www.ziuaconstanta.ro/informatii/alegeri-prezidentiale/suspiciune-de-mita-electorala-in-comuna-cerchezu-fratele-primarului-ar-fi-oferit-sacose-cu-alimente-alegatorilor-705922.html"/>
        <a href="https://www.ziuaconstanta.ro/informatii/alegeri-prezidentiale/alegeri-prezidentiale-2019-incidentele-din-sectiile-de-votare-din-judetul-tulcea-705921.html"/>
        <a href="https://www.ziuaconstanta.ro/informatii/alegeri-prezidentiale/presedintele-bej-constanta-judecator-denis-gabriela-ghervase-despre-incidentele-celui-de-al-doilea-tur-de-scrutin-in-judetul-constanta-705920.html"/>
        <a href="https://www.ziuaconstanta.ro/informatii/alegeri-prezidentiale/sectiile-de-vot-din-judet-au-afisat-buletinele-de-informare-cu-stampila-peste-numele-candidatului-pnl-galerie-foto-705912.html"/>
        <a href="https://www.ziuaconstanta.ro/informatii/alegeri-prezidentiale/safari-expres-srl-amendata-pentru-comercializare-de-bauturi-alcoolice-in-apropierea-sectiilor-de-votare-61-64-din-municipiul-constanta-705907.html"/>
        <a href="https://www.ziuaconstanta.ro/informatii/alegeri-prezidentiale/peste-20-dintre-constantenii-cu-drept-de-vot-s-au-prezentat-la-urne-pana-la-ora-12-00-705906.html"/>
        <a href="https://www.ziuaconstanta.ro/informatii/alegeri-prezidentiale/update-1000-de-persoane-au-solicitat-sa-voteze-astazi-cu-urna-mobila-in-judetul-constanta-705904.html"/>
        <a href="https://www.ziuaconstanta.ro/informatii/alegeri-prezidentiale/alegeri-prezidentiale-2019-tragedie-intr-o-sectie-de-votare-intr-o-sectie-de-votare-un-barbat-a-murit-705903.html"/>
        <a href="https://www.ziuaconstanta.ro/informatii/alegeri-prezidentiale/aproape-800-de-detinuti-cu-drept-de-vot-incarcerati-in-penitenciarul-de-la-poarta-alba-au-votat-705902.html"/>
        <a href="https://www.ziuaconstanta.ro/informatii/alegeri-prezidentiale/cati-constanteni-au-iesit-la-vot-pana-la-ora-8-00-705895.html"/>
        <a href="https://www.ziuaconstanta.ro/stiri/actualitate/alegeri-prezidentiale-2019-turul-ii-peste-270-000-de-romani-din-diaspora-au-votat-705876.html"/>
        <a href="https://www.ziuaconstanta.ro/informatii/alegeri-prezidentiale/viorica-dancila-ultimul-discurs-electoral-705813.html"/>
        <a href="https://www.ziuaconstanta.ro/diverse/alegeri-parlamentare/klaus-iohannis-ultimul-discurs-de-campanie-electorala-705810.html"/>
      </related>
    </article>
  </body>
</html>