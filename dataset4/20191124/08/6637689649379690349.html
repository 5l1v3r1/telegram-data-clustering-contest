<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/sumskyy-prykordonnyy-zagin-pidbyv-pidsumky-profilaktychnyh-zahodiv-migrant"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-24T08:54:00+00:00"/>
    <meta property="og:title" content="Сумський прикордонний загін підбив підсумки профілактичних заходів «Мігрант»"/>
    <meta property="og:description" content="Прикордонники Сумщини у взаємодії зі співробітниками оперативно-розшукових підрозділів Держприкордонслужби України, підрозділами Національної поліції та Державної міграційної служби України вживають спільних системних та дієвих заходів щодо протидії порушенням міграційного законодавства, зокрема й боротьбі з нелегальною міграцією."/>
  </head>
  <body>
    <article>
      <h1>Сумський прикордонний загін підбив підсумки профілактичних заходів «Мігрант»</h1>
      <address>
        <time datetime="2019-11-24T08:54:00+00:00">24 Nov 2019, 08:54</time>
      </address>
      <p>Прикордонники Сумщини у взаємодії зі співробітниками оперативно-розшукових підрозділів Держприкордонслужби України, підрозділами Національної поліції та Державної міграційної служби України вживають спільних системних та дієвих заходів щодо протидії порушенням міграційного законодавства, зокрема й боротьбі з нелегальною міграцією.</p>
      <p>У період з 18 жовтня по 19 листопада на території України, у тому числі й у Сумській області, за дорученням Міністерства внутрішніх справ України був проведений практичний етап цільових профілактичних заходів з нагляду та контролю за виконанням законодавства в міграційній сфері «Мігрант».</p>
      <p>Метою операції, в першу чергу, є запобігання і протидія нелегальній міграції, а також перевірка дотримання іноземцями та особами без громадянства встановлених правил перебування на території України.</p>
      <p>В результаті проведення цих заходів було викрито значну кількість іноземців, які перебували на території України з порушенням законодавства.</p>
      <p>До адміністративної відповідальності за порушення іноземцями законодавства України у міграційній сфері притягнуто майже 220 осіб, на яких накладено адміністративних стягнень у вигляді штрафу на загальну суму понад 371,6 тис. грн. Зокрема виявлено, у тому числі спільно із взаємодіючими органами, майже 200 осіб, котрі порушили правила перебування в Україні. За результатами співбесід у пунктах пропуску прийнято рішення про відмову у в’їзді в Україну 77 іноземцям – потенційним правопорушникам, 19 іноземним громадянам, виявлених як в пунктах пропуску, так і на території України, заборонили в’їзд в нашу країну. До слідчих органів Нацполіції надіслано 8 повідомлень про виявлення ознак кримінальних правопорушень, що внесені до ЄРДР.</p>
    </article>
  </body>
</html>