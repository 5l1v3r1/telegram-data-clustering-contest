<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/basten-ook-buitenland-vuur-tv-schandaal/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T08:40:57+00:00"/>
    <meta property="og:title" content="Van Basten ook in het buitenland onder vuur na ‘TV-schandaal’"/>
    <meta property="og:description" content="Marco van Basten ligt niet alleen in Nederland onder vuur na zijn pijnlijke ‘Sieg Heil’ opmerking. Ook in buitenlandse media is men verbaasd over de onhandige ‘grap’ van de voormalige wereldster bij FOX Sports. “Marco van Basten verwikkelt in racisme storm nadat legende live in uitzending ‘Sieg Heil’ zegt in een weekend waarin het Nederlandse…"/>
  </head>
  <body>
    <article>
      <h1>Van Basten ook in het buitenland onder vuur na ‘TV-schandaal’</h1>
      <address>
        <time datetime="2019-11-24T08:40:57+00:00">24 Nov 2019, 08:40</time>
      </address>
      <p>
        <b>Marco van Basten ligt niet alleen in Nederland onder vuur na zijn pijnlijke <a href="https://sportnieuws.nl/voetbal/binnenland/basten-duits-interview-hans-kraay-jr-sieg-heil/">‘Sieg Heil’ opmerking</a>. Ook in buitenlandse media is men verbaasd over de onhandige ‘grap’ van de voormalige wereldster bij FOX Sports.</b>
      </p>
      <p>"Marco van Basten verwikkelt in racisme storm nadat legende live in uitzending ‘Sieg Heil’ zegt in een weekend waarin het Nederlandse voetbal stelling neemt tegen racisme", aldus de Engelse krant Daily Mail.<br/><br/><b>Duitsland spreekt van TV-schandaal<br/></b>Uiteraard is de uitglijder van Van Basten ook groot nieuws in Duitsland. "Van Basten zorgt voor TV-schandaal", kopt Bild. Ook de Duitse tabloid is niet ontgaan dat Nederland juist dit weekend stilstaat bij racisme in het voetbal: "Uitgerekend deze speeldag in de eredivisie stond in het teken van de strijd tegen racisme en discriminatie. De spelers van alle clubs staakten in de eerste minuut om hun solidariteit met Ahmad Mendes Moreira te tonen. De prof van Excelsior werd vorige week door fans van de tegenpartij steeds weer racistisch beledigd."<br/><br/><b>Verbazing in België<br/></b>"Storm van verontwaardiging nadat Van Basten ’Sieg Heil’ roept tijdens tv-uitzending", schrijft de Belgische krant Het Laatste Nieuws. "Tijdens de live-uitzending, voorafgaand aan het eredivisieduel tussen Ajax en Heracles, interviewde presentator Hans Kraaij Jr. Heracles-trainer Wormuth.<br/><br/>Nadat dat interview afgelopen was, vond Van Basten - studiogast - er niets beter op dan “Sieg Heil” te roepen. Die actie zorgde meteen voor heel wat verbijstering op de social media. Net dit weekend wordt in het Nederlands voetbal een statement gemaakt tegen racisme en discriminatie."</p>
    </article>
  </body>
</html>