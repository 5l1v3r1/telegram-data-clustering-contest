<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/sivasspor/2019/11/24/kayserispor-1-4-sivasspor-mac-sonucu"/>
    <meta property="og:site_name" content="FotoMaç"/>
    <meta property="article:published_time" content="2019-11-24T08:05:44+00:00"/>
    <meta property="og:title" content="Kayserispor 1 - 4 Sivasspor | MAÇ SONUCU"/>
    <meta property="og:description" content="Süper Lig'in 12'inci haftasında Sivasspor deplasmanda Kayserispor ile karşılaştı. Haftaya lider olarak başlayan kırmızı-beyazlılar, zorlu deplasmanda sahadan 4-1'lik skorla ayrılarak liderliğini sürdürdü. Sivasspor'un golleri Fernando, Erdoğan (2) ve Emre Kılınç'tan gelirken ev sahibi ekip Kayserispor'un tek golü Pedro Henrique'den geldi."/>
  </head>
  <body>
    <article>
      <h1><u><a href="https://www.fotomac.com.tr/haberleri/kayserispor?id=4ad00b8e-9cc8-46f7-8da4-5803e6144eec">Kayserispor</a></u> 1 - 4 <u><a href="https://www.fotomac.com.tr/haberleri/sivasspor?id=59d4874b-64d2-406a-92fb-2c4cd1109cf5">Sivasspor</a></u> | MAÇ SONUCU</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12'inci haftasında <u><a href="https://www.fotomac.com.tr/haberleri/sivasspor?id=59d4874b-64d2-406a-92fb-2c4cd1109cf5">Sivasspor</a></u> deplasmanda <u><a href="https://www.fotomac.com.tr/haberleri/kayserispor?id=4ad00b8e-9cc8-46f7-8da4-5803e6144eec">Kayserispor</a></u> ile karşılaştı. Haftaya lider olarak başlayan kırmızı-beyazlılar, zorlu deplasmanda sahadan 4-1'lik skorla ayrılarak liderliğini sürdürdü. Sivasspor'un golleri Fernando, Erdoğan (2) ve Emre Kılınç'tan gelirken ev sahibi ekip Kayserispor'un tek golü Pedro Henrique'den geldi.</h2>
      <address>
        <time datetime="2019-11-24T08:05:44+00:00">24 Nov 2019, 08:05</time>
      </address>
      <p><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'de 12. hafta mücadelesinde <u><a href="https://www.fotomac.com.tr/haberleri/bulent-uygun?id=7d85e8a9-77bd-4bdb-8e7f-ba8b98ae612e">Bülent Uygun</a></u>'un takımı <u><a href="https://www.fotomac.com.tr/haberleri/kayserispor?id=4ad00b8e-9cc8-46f7-8da4-5803e6144eec">Kayserispor</a></u> ile <u><a href="https://www.fotomac.com.tr/haberleri/riza-calimbay?id=a0630517-22de-483d-92a9-8fb0e122df45">Rıza Çalımbay</a></u>'ın çalıştırdığı <u><a href="https://www.fotomac.com.tr/haberleri/sivasspor?id=59d4874b-64d2-406a-92fb-2c4cd1109cf5">Sivasspor</a></u> karşı karşıya geldi.</p>
      <p>Büyükşehir Belediyesi Kadir Has Stadı'nda oynanan karşılaşmada Sivasspor 4-1'lik skorla kazandı. Konuk takıma galibiyeti getiren golleri 24. dakikada Fernando, 70'te Emre Kılınç, 74 ile 94'te Erdoğan Yeşilyurt kaydetti. Kayserispor'un tek golü 44. dakikada Pedro Henrique'den geldi.</p>
      <p>
        <b>SİVASSPOR LİDERLİĞİ GERİ ALDI</b>
      </p>
      <p>Alınan bu sonucun ardından Kayserispor 7 puanla son sırada kaldı ve bu sezonki 7. yenilgisini aldı.</p>
      <p>Sivasspor ise 24 puana yükselerek Süper Lig'de liderlik koltuğunu geri aldı ve bu sezonki 7. galibiyetine ulaştı. Çalımbay'ın öğrencileri aynı zamanda üst üste 4. kez 3 puana hanesine yazdırdı. Haftayı lider bitirmeyi de garantiledi.</p>
      <p>Ligin bir sonraki haftasında Kayserispor deplasmanda Beşiktaş ile karşılaşacak. Sivasspor sahasında Kasımpaşa'yı konuk edecek.</p>
      <p>
        <b>EMRE DEMİR YİNE SAHNE ALDI</b>
      </p>
      <p>Süper Lig'in gol atan en genç futbolcusu Emre Demir zorlu Sivasspor mücadelesinde de forma giydi. Kayserispor <u><a href="https://www.fotomac.com.tr/haberleri/teknik-direktoru?id=b89aa6ba-d435-472c-abcb-e7f17f7ac3a7">Teknik Direktörü</a></u> Bülent Uygun genç yıldızı 76'ıncı dakikasında oyuna dahil etti.</p>
      <p>
        <b>MAÇTAN ÖNEMLİ DAKİKALAR</b>
      </p>
      <p>6. dakikada ceza sahası dışında topla buluşan <u><a href="https://www.fotomac.com.tr/haberleri/umut-bulut?id=b760fc89-f949-44ed-9b8c-b62d08c8b018">Umut Bulut</a></u>'un vuruşunda meşin yuvarlak kaleci Samassa'da kaldı.</p>
      <p>21. dakikada gelişen Sivasspor atağında topla buluşan Fernando Andre'nin vuruşunda meşin yuvarlak ağlarla buluştu ancak gol ofsayt gerekçesiyle verilmedi.</p>
      <p>24. dakikada Uğur Çiftçi'nin ara pasında topla buluşan Fernando Andre'nin bir süre topu sürdükten sonra sol taraftan ceza sahasına girerek yaptığı düzgün vuruşla topu ağlarla buluşturdu. 0-1</p>
      <p>28. dakikada Mert Hakan'ın pasıyla ceza sahası içerisinde topla buluşan Emre Kılınç'ın penaltı noktası üzerinden vuruşu üst direkten döndü.</p>
      <p>44. dakikada Poulain'in ortasında topu önüne indiren Pedro Henrique'nin yere düşerken gerçekleştirdiği vuruşta top ağlara gitti. 1-1</p>
      <p>55. dakikada topla buluşan <u><a href="https://www.fotomac.com.tr/haberleri/hasan-huseyin-acar?id=71ac8695-bebd-4505-8ca0-47fb5af610bb">Hasan Hüseyin Acar</a></u>'ın vuruşunda top auta gitti.</p>
      <p>58. dakikada ceza sahası dışında topla buluşan Djedje'nin şutunda meşin yuvarlağı kaleci Samassa uzaklaştırdı.</p>
      <p>68. dakikada Erdoğan Yeşilyurt'un vuruşunda direkten dönen topa Mert Hakan Yandaş dokundu. Kaleci Lung, topu çizgiden çıkardı.</p>
      <p>70. dakikada kornerde defansın uzaklaştırdığı top Emre Kılınç'ın önüne düştü. Kılınç, düzgün bir vuruşla topu ağlarla buluştu. 2-1</p>
      <p>74. dakikada ceza sahası içerisinde topla buluşan Erdoğan Yeşilyurt'un düzgün vuruşunda top ağlarla buluştu. 3-1</p>
      <p>84. dakikada Yatabare'nin pasında topla buluşan Mert Hakan'ın vuruşunda topu kaleci Lung uzaklaştırdı.</p>
      <p>90+4. dakikada Kone'nin pasında topla buluşan Erdoğan Yeşilyurt, topu ağlarla buluşturdu. 4-1</p>
    </article>
  </body>
</html>