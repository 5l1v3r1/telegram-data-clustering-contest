<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/egitim/egitim-genel/ogrenciler-atolye-calismalarinda-stres-atiyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-24T08:23:00+00:00"/>
    <meta property="og:title" content="Öğrenciler atölye çalışmalarında stres atıyor"/>
    <meta property="og:description" content="PAÜ Psikolojik Danışma ve Rehberlik Eğitim Uygulama ve Araştırma Merkezi (PAÜ PDREM) öğrencilerin üniversite yaşantısına bağlı yaşadıkları strese karşı koyabilmeleri için yaptığı atölye çalışmalarını sürdürüyor."/>
  </head>
  <body>
    <article>
      <h1>Öğrenciler atölye çalışmalarında stres atıyor</h1>
      <h2>PAÜ Psikolojik Danışma ve Rehberlik Eğitim Uygulama ve Araştırma Merkezi (PAÜ PDREM) öğrencilerin üniversite yaşantısına bağlı yaşadıkları strese karşı koyabilmeleri için yaptığı atölye çalışmalarını sürdürüyor.</h2>
      <address><time datetime="2019-11-24T08:23:00+00:00">24 Nov 2019, 08:23</time> by <a rel="author">Haber Merkezi</a></address>
      <p>PAÜ Psikolojik Danışma ve Rehberlik Eğitim Uygulama ve Araştırma Merkezi (PAÜ PDREM) öğrenciler için başlattığı atölye çalışmalarını sürdürüyor. Düzenlenen sanat atölyeleri hakkında bilgi veren Eğitim Fakültesi Dekan Yardımcısı ve PAÜ PDREM Müdürü Prof. Dr. Hülya Şahin Baltacı, atölye çalışmalarının öğrencilerin üniversite yaşantısının getirdiği stresten kurtulmalarına yardımcı olduğunu söyledi.</p>
      <figure>
        <img src="https://www.denizlihaber.com/medya/2019/11/pau-atolye-calismasi-haber1.jpg"/>
      </figure>
      <p>Baltacı,  “Yapılan bu atölyelerin ruh sağlığını koruyucu etkileri bilinmektedir. Üniversite öğrencilerinin akademik anlamda başarılı olmak kadar eğlenmeye, dinlenmeye ve sosyalleşmeye de ihtiyacı bulunmaktadır. PDREM olarak öğrencilerimizin üniversite yaşantısının getirdiği stresle sağlıklı bir şekilde nasıl başa çıkabileceklerini bulmalarına yardımcı oluyoruz. Sanatsal aktiviteler ve elişleri ile uğraşmanın öğrencinin rahatlamasına ve stres düzeyinin azalmasına yardımcı olduğunu düşünüyor ve PDREM olarak atölye çalışmaları sayesinde çeşitli uğraşlarla tanıştırma fırsatı olarak görüyoruz” dedi.</p>
      <figure>
        <img src="https://www.denizlihaber.com/medya/2019/11/pau-atolye-calismasi-haber2.jpg"/>
      </figure>
      <p>Diğer taraftar Pamukkale Üniversitesi Psikolojik Danışma ve Rehberlik Eğitim Uygulama ve Araştırma Merkezi olarak  atölyelerin ilkini Ekim ayında Gülcan Gençay Çoğaşlıoğlu rehberliğinde gerçekleştirdiklerini de dile getiren Baltacı, “Düzenlediğimiz makrome atölyesine Pamukkale Üniversitesinde farklı fakülte ve bölümlerde öğrenim gören 13 öğrencimiz katıldı. Öğrencilerimiz makrome çanta ve anahtarlık yapmayı öğrenerek vizelerden önce stres atıp ve aynı zamanda yeni bir uğraş edindi. 21 Kasım 2019 Perşembe günü Burçin Karabolat rehberliğinde düzenlediğimiz atölyeye ise 6 öğrencimiz katıldı. Öğrencilerimiz bu atölye çalışmaları süreçlerinde hem eğlenmiş hem de bere yapımını öğrenmiş oldular. PAÜ PDREM olarak atölye çalışmalarımız yeni bir Örgü Bere Atölyesi ve Makrome Atölyesi, Taş Boyama Atölyesi ve Sulu Boya Atölyesi olarak devam edecektir” diye konuştu.</p>
    </article>
  </body>
</html>