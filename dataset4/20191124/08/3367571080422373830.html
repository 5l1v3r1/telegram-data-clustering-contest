<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-primo-piano/cds-adl-squadra-il-chiarimento-e-nell-aria-urge-segnale-di-disgelo-per-alleggerire-il-napoli-dalla-pressione-415600"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-24T08:03:00+00:00"/>
    <meta property="og:title" content="CdS - ADL-squadra, il chiarimento è nell'aria: urge segnale di disgelo per alleggerire il Napoli dalla pressione"/>
    <meta property="og:description" content="Un'altra delusione, stavolta contro il Milan. Il Napoli non va oltre l'1-1 al Meazza e dà pochissimi segnali di ripresa."/>
  </head>
  <body>
    <article>
      <h1>CdS - ADL-squadra, il chiarimento è nell'aria: urge segnale di disgelo per alleggerire il Napoli dalla pressione</h1>
      <h2>Un'altra delusione, stavolta contro il Milan. Il Napoli non va oltre l'1-1 al Meazza e dà pochissimi segnali di ripresa.</h2>
      <address><time datetime="2019-11-24T08:03:00+00:00">24 Nov 2019, 08:03</time> by <a rel="author">Redazione Tutto Napoli.net</a></address>
      <p>Un'altra delusione, stavolta contro il <b>Milan</b>. Il <b>Napoli </b>non va oltre l'1-1 al Meazza e dà pochissimi segnali di ripresa. Anzi, la crisi sembra ancora tangibile dopo il caos delle ultime settimane. E proprio in virtù di quella rivolta, il 5 novembre scorso, <b>adesso serve un chiarimento per ripartire al meglio</b>. Lo scrive l'edizione odierna del <i>Corriere dello Sport</i>, che sottolinea come si tratterebbe di un modo per liberare la squadra da un peso psicologico molto evidente anche sul terreno di gioco di San Siro. E in tutto ciò sarà fondamentale anche il lavoro diplomatico di Carlo Ancelotti, chiamato a fare da mediatore.</p>
      <p><b>L'ORA DEL CHIARIMENTO </b>- Per ragioni di stato sarà indispensabile uscire da questo momento quanto prima e per farlo - lo sa anche l'arrabbiato De Laurentiis - occorre un confronto tra il presidente e la squadra, al netto delle sanzioni che dovrebbero arrivare nella giornata di domani. Il chiarimento - si legge sul quotidiano romano - è nell'aria, anche perché la società sa di non poter fallire la qualificazione agli ottavi di finale di Champions League. Il patron non seguirà i suoi ragazzi a Liverpool per la Champions league, ma osserverà per dedicere come e quanto intervenire, ben consapevole che un segnale di disgelo non può più essere procrastinato.</p>
    </article>
  </body>
</html>