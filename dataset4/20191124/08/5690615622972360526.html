<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837493-ministr-oboroni-zagorodnyuk-obgovoriv-bezpekovu-situatsiyu-na-chornomu-mori-z-derzhsekretarem-frn"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T08:28:00+00:00"/>
    <meta property="og:title" content="Міністр оборони Загороднюк обговорив безпекову ситуацію на Чорному морі з держсекретарем ФРН"/>
    <meta property="og:description" content="КИЇВ. 24 листопада. УНН. В рамках Міжнародного безпекового форуму в Галіфаксі (Канада) у суботу відбулася зустріч міністра оборони України Андрія Загороднюка …"/>
  </head>
  <body>
    <article>
      <h1>Міністр оборони Загороднюк обговорив безпекову ситуацію на Чорному морі з держсекретарем ФРН</h1>
      <address><time datetime="2019-11-24T08:28:00+00:00">24 Nov 2019, 08:28</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> В рамках Міжнародного безпекового форуму в Галіфаксі (Канада) у суботу відбулася зустріч міністра оборони України Андрія Загороднюка з державним секретарем Федеративної Республіки Німеччина Бенедиктом Зіммером. Про це повідомляє <b>УНН</b> з посиланням на Міноборони.</p>
      <p>Сторони обговорили безпекову ситуацію в Чорноморському регіоні та можливі ризики майбутньої зустрічі у Нормандському форматі. У цьому контексті було наголошено на необхідності мати спільну сильну позицію під час цієї зустрічі.</p>
      <p>Німецьким колегам було запропоновано долучитися до вивчення українського досвіду протидії гібридним агресіям та побудові системи lessons learned.</p>
      <p>Також було приділено увагу потенційному візиту німецької делегації в Україну на початку наступного року.</p>
      <p>Нагадаємо, Загороднюк розповів міністру оборони Канади <a href="https://www.unn.com.ua/uk/news/1837442-zagorodnyuk-rozpoviv-ministru-oboroni-kanadi-pro-situatsiyu-na-donbasi">про ситуацію на Донбасі.</a></p>
    </article>
  </body>
</html>