<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191124_Komoly_kulonbsegek_vannak_a_magyar_nyugdijak_kozott"/>
    <meta property="og:site_name" content="HVG.hu"/>
    <meta property="article:published_time" content="2019-11-24T08:20:00+00:00"/>
    <meta property="og:title" content="Komoly különbségek vannak a magyar nyugdíjak között"/>
    <meta property="og:description" content="Bács-Kiskun megyében a legalacsonyabb az átlagnyugdíj összege."/>
  </head>
  <body>
    <article>
      <h1>Komoly különbségek vannak a magyar nyugdíjak között</h1>
      <address><time datetime="2019-11-24T08:20:00+00:00">24 Nov 2019, 08:20</time> by <a rel="author">hvg.hu</a></address>
      <p>
        <b>Bács-Kiskun megyében a legalacsonyabb az átlagnyugdíj összege.</b>
      </p>
      <p>A Bács-Kiskun megyében élő nyugdíjasok kapják a legkevesebbet havonta, a budapestiek pedig a legtöbbet – derül ki a Központi Statisztikai Hivatal nemrég kiadott elemzéséből.</p>
      <p>Az adatok szerint a nyugdíjasok közel harmada (29 százalék) 100 ezer forintnál kevesebbet kap havonta, bár egy éve még valamivel magasabb, 32 százalékos volt az arányuk. Az érintettek 4 százaléka viszont kevesebb mint 60 ezer forinthoz jut.</p>
      <p>A nyugdíjasok többsége, több mint a fele 100-179 ezer forintot kap minden hónapban, de 8,5 százalékuk több mint 220 ezer forintból gazdálkodhat.</p>
      <p>Országon belül viszont haralmasak az eltérések: míg a budapesti nyugdíjasok havonta átlagosan 161 ezer forintot kapnak, az országos átlag csak 135 ezer, Bács-Kiskun megyében pedig mindössze 120 ezer forint.</p>
      <p>Korábban írtunk arról, hogy az öregséginyugdíj-minimum összege 2010 óta nem emelkedett, a hazai nyugdíjak reálértékük alapján pedig a legalacsonyabbak közé tartoznak az EU-ban, ugyanis <a href="https://hvg.hu/360/201947_hazai_nyugdijparadoxon_oregedo_orszag_kevesebb_nyugdijas">a nyugdíjak egyáltalán nem tartanak lépést a bérekkel.</a></p>
      <p>(<a href="https://www.napi.hu/magyar_gazdasag/nyugdij-kulonbseg-atlag-hivatalos-adat.695632.html">Napi.hu</a>)</p>
      <related>
        <a href="https://hvg.hu/gazdasag/20191111_tallai_andras_munkaviszony_idosek"/>
        <a href="https://hvg.hu/gazdasag/20191115_Igy_maximalizald_a_nyugdijmegtakaritasodra_jaro_adojovairast"/>
      </related>
    </article>
  </body>
</html>