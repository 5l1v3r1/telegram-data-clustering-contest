<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Fudbal-ostalo/a315490-Zezus-blista-posle-titule-Najveci-smo-na-svetu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T08:49:00+00:00"/>
    <meta property="og:title" content="Žezus blista posle titule: Najveći smo na svetu!"/>
    <meta property="og:description" content="Trener Flamenga Žorž Žezus istakao je da osvajanje Kopa Libertadores predstavlja ostvarenje sna za svakog navijača tog kluba."/>
  </head>
  <body>
    <article>
      <h1>Žezus blista posle titule: Najveći smo na svetu!</h1>
      <h2>Trener Flamenga Žorž Žezus istakao je da osvajanje Kopa Libertadores predstavlja ostvarenje sna za svakog navijača tog kluba.</h2>
      <address><time datetime="2019-11-24T08:49:00+00:00">24 Nov 2019, 08:49</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/170354/jpeg/Zorz-Zezus"/>
        <figcaption>Žorž Žezus<cite>Daniel Apuy</cite></figcaption>
      </figure>
      <p>Brazilski velikan je pobedom (2:1) nad River Plejtom u dramatičnom finalu u Limi postao šampion Južne Amerike posle 38 godina.</p>
      <related>
        <a href="http://sportklub.rs/Fudbal/Fudbal-ostalo/a315474-Spektakularan-preokret-Flamenga-za-titulu.html"/>
      </related>
      <p>"<i>Svako ko voli Flamengo sanjao je o ovome. Ova generacija će biti zapisana u istorijske knjige. Ono što je Zikov tim uradio 1981, sad smo uspeli mi. Trofej će označiti prošlost i budućnost Flamenga i brazilskog fudbala</i>", rekao je <b>Žezus</b>.</p>
      <p>Duel u Peruu izazvao je veliko interesovanje fudbalske javnosti i bio je ispraćen u više od 160 zemalja sveta.</p>
      <p>"<i>Ovo je najviši nivo fudbala, a Flamengo je najveći klub na svetu ako se gleda iz ugla navijača</i>", dodao je Portugalac.</p>
      <p>Podsetimo, tim iz Rio de Žaneira do slavlja je stigao golovima Gabigola u 89. i 90+2. minutu, čime je kreiran jedan od najvećih preokreta u utakmicama za trofej ikad.</p>
    </article>
  </body>
</html>