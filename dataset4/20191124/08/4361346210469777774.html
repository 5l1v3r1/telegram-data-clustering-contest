<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/test-es-lelek/magzatburokkent-vedelmez-a-fatyolszeru-aura/187173"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T08:30:00+00:00"/>
    <meta property="og:title" content="Magzatburokként védelmez a fátyolszerű aura"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Magzatburokként védelmez a fátyolszerű aura</mark>
      </h1>
      <address><time datetime="2019-11-24T08:30:00+00:00">24 Nov 2019, 08:30</time> by <a rel="author">Füredi</a></address>
      <p>
        <b>A nemzetközi eseménynaptárban november negyedik vasárnapja – az idén november 24. – a nemzetközi auranap, amit 2002 óta ünnepelnek. </b>
        <b>A nemzetközi eseménynaptárban november negyedik vasárnapja – az idén november 24. – a nemzetközi auranap, amit 2002 óta ünnepelnek.</b>
      </p>
      <p>De mi is az az aura, és miért olyan fontos, hogy ünnepe is legyen? Az aura az azonos nevű latin szóból származik, amely eredetileg leheletet, tá­gabb értelemben pedig kisu­gárzást jelent. A keleti hagyományban, egyes vallásokban és a mai ezoterikus irodalomban az aura az élő és az élettelen testekből kisugárzó, azokat fátyolszerűen körülvevő energiamezők együttese.</p>
      <figure>
        <img src="http://media.borsonline.hu/cikk/20/192787/gallery-picture/645w/2032067_konsztantyin-korotkov-noonline.jpg"/>
        <figcaption>Az orosz Konsztantyin Korotkov szerint a halál után 72 órával még változik a szín © Shutterstock</figcaption>
      </figure>
      <h3>Kamerával figyelik</h3>
      <p>Aurája minden létező dolognak, élőlénynek és élettelennek van. Az aura egy energiatér, egy burok, amely minden dolgot körülvesz, az emberi testet is. Egyes megfogalmazások szerint születésünkkor a megfogható anyagból álló magzatburkot felcseréljük a testünket védelmező, szabad szemmel nem látható energiamezőre, az aurára. A legősibb kultú­rákban is hittek abban, hogy testünket valamilyen finom energiaréteg veszi körül. Ezt bizonyítják azok a sziklarajzok, amelyek fénykörben megjelenő figurákat ábrázolnak. Bár a fizikai testet körülvevő fénylő réteg minden kétséget kizáróan létezik, nagyon ritkán fordul elő, hogy ezt valaki szabad szemmel látja. Ezért készítették el azokat a speciális kamerákat, amelyek képesek láthatóvá tenni bárki auráját. E ké­szülékek érzékelői letapogatják az ember elektromágneses kisugárzását, majd a kapott adatokat színekké alakítják.</p>
      <figure>
        <img src="http://media.borsonline.hu/cikk/20/192787/gallery-picture/645w/2032073_shutterstock-1415461361.jpg"/>
        <figcaption>Ha két aura vonzza egymást, szimpátiáról, taszítás esetén unszimpátiáról beszélünk © Shutterstock</figcaption>
      </figure>
      <h3>Tükrözi az állapotot</h3>
      <p>Az egészséges ember aurája tojásdad formájú, és 2,5-3 méter a kiterjedése. Az aura színéből, méretéből és alakjából következtetni lehet az ember általános állapotára, és a lelkiállapotunkat is tükrözi. Az aura színei nem állandóak, időszakosan változnak, ahogy az életünk is. Tükrözik a pillanatnyi érzéseinket, hangulatunkat. Más színe van, ha betegek vagyunk, és egészen más, ha egészségesek. Más színekből áll, ha nyitottak vagyunk a külvilágra, és más, ha befelé fordulunk. Más színű és kiterjedésű, ha pozitív események történnek velünk és jól érezzük magunkat, és más színek alkotják, ha fáradtak vagy betegek vagyunk. A stressz, az érzelmi feszültségek csökkentik az aura kiterjedését, és fogékonyabbá tesznek a betegségekre. A színek és erősségük attól függően változhat, hogy mi megy végbe az életünkben. A természettel való érintkezés, például egy séta az erdőben harmonizálja és kiegyensúlyozza az aurát, de energiát sugároznak a különféle kristályok is, melyet az emberi szervezet könnyen átvesz.</p>
      <figure>
        <img src="http://media.borsonline.hu/cikk/20/192787/gallery-picture/645w/2032075_shutterstock-1384058486.jpg"/>
        <figcaption>Az aura egy színes, légies, fátyolszerű energiamező © Shutterstock</figcaption>
      </figure>
      <h3>Halál után is látszik</h3>
      <p>Az aurát tanulmányozva egyre több, korábban megdöbbentőnek tartott dologra jönnek rá a kutatók. Konsztantyin Korotkov orosz professzor megállapította, hogy a klinikai halál után még 72 óráig tovább változik az emberi aura. A szentpétervári műszaki egyetem professzora, ismert fizikus, speciális, bioelektrográfiás fényképezőgépével lefotózta, amikor egy férfiból eltávozik a szelleme. Azt is kimutatták, hogy az emberek aurája hatással lehet egymásra. Belegondoltak már abba, hogy miért mondjuk egy ismeretlen emberről első látásra, hogy szimpatikus vagy nem? Nos, ha két aura vonzza egymást, szimpátiáról, taszítás esetén unszimpátiáról beszélünk.</p>
      <figure>
        <img src="http://media.borsonline.hu/cikk/20/192787/gallery-picture/645w/2032069_shutterstock-78078001.jpg"/>
        <figcaption>A fizikai testet körülvevő fénylő réteg létezik, de csak nagyon ritka, hogy ezt valaki szabad szemmel látja © Shutterstock</figcaption>
      </figure>
      <blockquote><b>Energiaréteg-színek és jelentésük</b> <br/>Piros: Azok az emberek, akiknek szinte teljesen piros az aurájuk, általában szenvedélyes, érzelmes típusok, erős az akaratuk, nagy az energiájuk, és szeretik a kihívásokat.<br/><br/>Rózsaszín: Kedves, érzékeny emberek, erős bennük a művészi hajlam és a gyengédség utáni vágy. l<br/><br/>Narancssárga: Életörömet és kalandvágyat jelent. Az ilyen aurájú személy felfedező típusú, bátor személyiség, kreatív és intelligens. Nem áll távol tőle a tudományos érdeklődés.<br/><br/>Sárga: Az értelem, a gondolkodás színe. A világossárga derűs kedélyre és erős személyiségre utal, a sötétsárga pedig arra, hogy az illető egoista és mindent irányítani akar.<br/><br/>Zöld: Kiegyensúlyozottságot, természetszeretetet, nyíltságot és életörömet mutat. Tanítói képességű, szociális hajlammal megáldott egyének.<br/><br/>Türkiz: A gyógyítói képesség mellett érzékenységet, békességet és együttérzést jelent.<br/><br/>Kék: A belső nyugalom, a védettség, a felebaráti szeretet színe.<br/><br/>Indigókék: Az ilyen személyek kitűnő megérzésekkel rendelkeznek, érzékeny, mély érzelmekkel teli, hűséges emberek.<br/><br/>Ibolyakék: Érzékeny, művészi hajlamokkal megáldott emberekre jellemző, akikhez közel állnak a természetfeletti dolgok.<br/><br/>Levendula: Képzelőerőre, jövőbe látásra utal, ábrándozó, átszellemült emberek jellemzője.<br/><br/>Fehér: Nagyfokú spiritualitást jelent, amely pajzsként védi az illetőt.</blockquote>
    </article>
  </body>
</html>