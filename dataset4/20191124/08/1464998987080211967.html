<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/jharkhand-maoist-attack-five-killed"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-24T08:56:00+00:00"/>
    <meta property="og:title" content="ജാർഖണ്ഡിൽ മാവോയിസ്റ്റ് ആക്രമണം; ബിജെപി നേതാവും നാല് പോലീസുകാരും കൊല്ലപ്പെട്ടു"/>
    <meta property="og:description" content="ലത്തേഹാർ: ജാര്‍ഖണ്ഡിലെ ലത്തേഹാർ ജില്ലയിൽ നടന്ന മാവോയിസ്റ്റ് ആക്രമണത്തിൽ എഎസ്‌ഐ ഉള്‍പ്പടെ നാല് പോലീസുകാര്‍ കൊല്ലപ്പെട്ടു. പലമാവു ജില്ലയിൽ നടന്ന അക്രമത്തിൽ ബിജെപി പ്രാദേശിക നേതാവും കൊല്ലപ്പെട്ടു. മോഹൻ ഗുപ്തയാണ് കൊല്ലപ്പെട്ടത്. ഇയാളോടൊപ്പമുണ്ടായിരുന്ന മൂന്ന്..."/>
  </head>
  <body>
    <article>
      <h1>ജാർഖണ്ഡിൽ മാവോയിസ്റ്റ് ആക്രമണം; ബിജെപി നേതാവും നാല് പോലീസുകാരും കൊല്ലപ്പെട്ടു</h1>
      <address><time datetime="2019-11-24T08:56:00+00:00">24 Nov 2019, 08:56</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>ലത്തേഹാർ: ജാര്‍ഖണ്ഡിലെ ലത്തേഹാർ ജില്ലയിൽ നടന്ന മാവോയിസ്റ്റ് ആക്രമണത്തിൽ എഎസ്‌ഐ ഉള്‍പ്പടെ നാല് പോലീസുകാര്‍ കൊല്ലപ്പെട്ടു. പലമാവു ജില്ലയിൽ നടന്ന അക്രമത്തിൽ ബിജെപി പ്രാദേശിക നേതാവും കൊല്ലപ്പെട്ടു. മോഹൻ ഗുപ്തയാണ് കൊല്ലപ്പെട്ടത്. ഇയാളോടൊപ്പമുണ്ടായിരുന്ന മൂന്ന് പേർക്ക് പരിക്കേറ്റുറ്റുണ്ട്</p>
      <p>ചന്ദ്‌വ പോലീസ് സ്റ്റേഷന്‍ പരിധിയില്‍ വെള്ളിയാഴ്ച രാത്രിയാണ് പട്രോളിംഗ് നടത്തിയ പോലീസുകാര്‍ക്ക് നേരെ മാവോയിസ്റ്റുകളുടെ ആക്രമണമുണ്ടായത്. അക്രമത്തിൽ എഎസ്ഐ ശുക്ര ഒരവോൻ, ഹോം ഗാഡുകളായ സിക്കന്ദർ സിങ്, ജമുനാ പ്രസാദ്, ശംഭു  <br/>പ്രസാദ്  എന്നിവരാണ് കൊല്ലപ്പെട്ടതെന്ന് തിരിച്ചറിഞ്ഞിട്ടുണ്ട്.</p>
      <p>പട്രോളിംഗ് സംഘത്തിന് നേരെ മാവോയിസ്റ്റുകള്‍ വെടിവെക്കുകയായിരുന്നുവെന്ന് പോലീസ് പറയുന്നു. സംഘത്തിലുണ്ടായിരുന്ന ഒരു പോലീസുകാരന്‍ രക്ഷപ്പെടുകയും ചെയ്തു. ആക്രമണത്തില്‍ ജാര്‍ഖണ്ഡ് മുഖ്യമന്ത്രി രഘുബര്‍ ദാസ് അപലപിച്ചു. </p>
      <p>അതേസമയം, കൊല്ലപ്പെട്ട ബിജെപി നേതാവിനൊപ്പമുണ്ടായിരുന്നവർ ഗുരുതരാവസ്ഥയിൽ ആശുപത്രിയിൽ തുടരുകയാണ്. കൊല്ലപ്പെട്ട മോഹൻ ഗുപ്തയ്ക്ക് നേരെ മുൻപും വധശ്രമം ഉണ്ടായിട്ടുണ്ട്. നവംബർ 30 ന് സംസ്ഥാനത്ത് ആദ്യ ഘട്ട തെരഞ്ഞെടുപ്പ് നടക്കാനിരിക്കെയാണ് അക്രമം. </p>
    </article>
  </body>
</html>