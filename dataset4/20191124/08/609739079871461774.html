<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/trabzonspordan-son-9-sezonun-en-iyi-puani-41381229"/>
    <meta property="og:site_name" content="Hürriyet"/>
    <meta property="article:published_time" content="2019-11-24T08:56:00+00:00"/>
    <meta property="og:title" content="Trabzonspor'dan son 9 sezonun en iyi puanı!"/>
    <meta property="og:description" content="MKE Ankaragücü'nu 3-0 mağlup ederek puanını 22'ye yükselten ve zirve mücadelesini sürdüren Trabzonspor, söz konusu haftalar itibarıyla 29 puan topladığı 2010-2011 sezonundan sonra en iyi puanı elde etti."/>
  </head>
  <body>
    <article>
      <h1>Trabzonspor'dan son 9 sezonun en iyi puanı!</h1>
      <address><time datetime="2019-11-24T08:56:00+00:00">24 Nov 2019, 08:56</time> by <a rel="author">İHA</a></address>
      <p>
        <b>MKE Ankaragücü'nu 3-0 mağlup ederek puanını 22'ye yükselten ve zirve mücadelesini sürdüren Trabzonspor, söz konusu haftalar itibarıyla 29 puan topladığı 2010-2011 sezonundan sonra en iyi puanı elde etti.</b>
      </p>
      <figure>
        <video src="http://hurriyettv.cubecdn.net/2019/11/24/htv_41381230_360p.mp4"/>
      </figure>
      <p><a href="http://www.hurriyet.com.tr/haberleri/super-lig">Süper Lig</a>'in 12. haftasında deplasmanda MKE <a href="http://www.hurriyet.com.tr/haberleri/ankaragucu">Ankaragücü</a>'nü 3-0 mağlup eden <a href="http://www.hurriyet.com.tr/haberleri/trabzonspor">Trabzonspor</a>, çıkışını sürdürüyor. Geçtiğimiz hafta sahasında Alanyaspor'u 10 kişi kalmasına rağmen 1-0 mağlup eden bordo-mavililer, milli ara sonrası elde ettiği galibiyetle zirve tırmanışına devam etti. Bordo-mavililer puanını 22'e yükselterek söz konusu haftalar itibarıyla 2010-2011 sezonundan sonraki en yüksek puanını elde etti.</p>
      <p>Trabzonspor, 12. haftalar baz alındığında son 9 sezondaki en iyi performansını sergiledi. Geride kalan 12 haftada 6 galibiyet, 4 beraberlik ve 2 mağlubiyetle 22 puan hanesine yazdıran bordo-mavililer, 2018-2019 sezonunun ilk 12 haftasında 16, 2017-2018 sezonunda 16, 2016-2017 sezonunda 12, 2015-2016 sezonunda 17, 2014-2015 sezonunda 18, 2013-2014 sezonunda 20, 2012-2013 sezonunda 19 puan, 2011-2012 sezonunda 20 puan ve 2010-2011 sezonunda 29 puan toplamıştı.</p>
      <related>
        <a href="http://www.hurriyet.com.tr/sporarena/trabzonsporda-jose-sosanin-buyuk-fedakarligi-41381205"/>
      </related>
      <p>
        <b>2010-2011'den sonraki en golcü ikinci dönem</b>
      </p>
      <p>Trabzonspor, 12. haftalar itibarıyla 2010-2011 sezonundan sonraki en golcü ikinci dönemini yaşıyor. Karadeniz ekibi, söz konusu sezonda 29 gol atarken, bu sezon ise 23 gol buldu. Bordo-mavililer, 2011-2012 sezonunun ilk 12 haftalık bölümünde 17 gol, 2012-2013 sezonunda 13 gol, 2013-2014 sezonunda 15 gol, 2014-2015 sezonunda 20 gol, 2015-2016 sezonunda 15 gol, 2016-2017 sezonunda 7 gol, 2017-2018 sezonunda 23 gol, 2018-2019 sezonunda da 19 gol kaydetti.</p>
      <p>
        <b>Son iki maçta kalesini gol kapadı</b>
      </p>
      <p>Süper Lig’in 11. haftasında sahasında Alanyaspor’u 1-0 mağlup eden Trabzonspor, deplasmanda ise MKE Ankaragücü'nü 3-0 yenerek son iki haftada kalesini gole kapamış oldu.</p>
      <p>Alanyaspor maçında 16 maçlık gol yeme serisine noktayı koyan bordo-mavili takım, bu haftada da deplasmanda oynadığı Ankaragücü mücadelesinde kalesinde gol görmedi.</p>
      <figure>
        <img src="https://i4.hurimg.com/i/hurriyet/75/770x0/5dda45857af50703b0502fc8"/>
      </figure>
    </article>
  </body>
</html>