<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149502/dlho-sa-v-time-senators-neohrial-ottawa-poslala-jarosa-spat-do-ahl"/>
    <meta property="og:site_name" content="Sport7"/>
    <meta property="article:published_time" content="2019-11-24T08:18:37+00:00"/>
    <meta property="og:title" content="Dlho sa v tíme Senators neohrial: Ottawa poslala Jaroša späť do AHL"/>
    <meta property="og:description" content="Ottawa 24. novembra (TASR) - Vedenie klubu NHL Ottawa Senators poslalo slovenského hokejistu Christiána Jaroša späť na farmu do Belleville (AHL). Dvadsaťtriročný obranca odohral za Senators piatkový víťazný duel proti New Yorku Rangers (4:1), bol to jeho prvý zápas v NHL v tejto sezóne."/>
  </head>
  <body>
    <article>
      <h1>Dlho sa v tíme Senators neohrial: Ottawa poslala Jaroša späť do AHL</h1>
      <address><time datetime="2019-11-24T08:18:37+00:00">24 Nov 2019, 08:18</time> by <a rel="author" href="https://www.sport7.sk/uzivatel/tasr" target="_blank">TASR</a></address>
      <p>
        <b>Ottawa 24. novembra (TASR) - Vedenie klubu NHL Ottawa Senators poslalo slovenského hokejistu Christiána Jaroša späť na farmu do Belleville (AHL). Dvadsaťtriročný obranca odohral za Senators piatkový víťazný duel proti New Yorku Rangers (4:1), bol to jeho prvý zápas v NHL v tejto sezóne.</b>
      </p>
      <p>Jaroš dostal šancu pri absenciách Codyho Goloubefa a Nikitu Zajceva, ktorí by sa však mali v pondelňajšom zápase proti Columbusu Blue Jackets vrátiť do zostavy "senátorov". Informoval o tom portál CBSSports.com.</p>
      <p>Slovenský zadák debutoval v NHL už v sezóne 2017/2018, v ktorej si pripísal svoje prvé dva profiligové štarty. V minulom ročníku zaznamenal v drese Ottawy 10 bodov (1+9) v 61 zápasoch. Túto sezónu však začal na farme v Belleville a pozvánku do prvého zímu dostal až po 14 odohraných stretnutiach (1+5) v AHL. V piatok proti NY Rangers odohral 10:21 min., dostal trest na 2+2 min sa nebezpečnú hru so zdvihnutou hokejkou, rozdal dva "hity" a duel dokončil s mínuskou.</p>
      <related>
        <a href="https://www.sport7.sk/149480/video-jaros-pri-tohtosezonnej-premiere-pripravil-lemieuxa-o-zub"/>
      </related>
    </article>
  </body>
</html>