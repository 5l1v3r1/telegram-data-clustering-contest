<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779388/%D9%BE%DB%8C%DA%AF%DB%8C%D8%B1-%D9%BE%D8%A7%D8%AF%D8%A7%D8%B4-%D9%81%D9%88%D8%AA%D8%B3%D8%A7%D9%84%DB%8C%D8%B3%D8%AA-%D9%87%D8%A7-%D9%87%D8%B3%D8%AA%D9%85-%D8%A8%D8%A7-%D8%AA%DB%8C%D9%85-%D9%85%D9%84%DB%8C-%D8%A8%D9%87-%D9%85%D8%B4%D9%87%D8%AF-%D9%85%DB%8C-%D8%B1%D9%88%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T08:30:14+00:00"/>
    <meta property="og:title" content="شمس در گفتگو با مهر: پیگیر پاداش فوتسالیست‌ها هستم/ با تیم ملی به مشهد می‌روم"/>
    <meta property="og:description" content="عضو کمیته فنی و توسعه فوتسال می‌گوید همراه با تیم ملی در تورنمنت مشهد حاضر می‌شود."/>
  </head>
  <body>
    <article>
      <h1>شمس در گفتگو با مهر: پیگیر پاداش فوتسالیست‌ها هستم/ با تیم ملی به مشهد می‌روم</h1>
      <address><time datetime="2019-11-24T08:30:14+00:00">24 Nov 2019, 08:30</time> by <a rel="author" href="https://www.mehrnews.com/archive?jr=52" target="_blank">مرتضی احمدی</a></address>
      <p>حسین شمس در گفتگو با <a href="https://www.mehrnews.com/">خبرنگار مهر</a>، درباره حضورش در کمیته فنی فوتسال با بیان مطلب فوق گفت: آقای تاج با بنده صحبت کرد و گفت که این پست را برایم در نظر دارد. امروز اولین جلسه کمیته فنی با حضور من برگزار می شود. قرار شد به تیم های ملی هم کمک کنم. بنابراین در تورنمنت مشهد هم در کنار تیم ملی هستم و کمک می کنم.</p>
      <p>وی در پاسخ به این سئوال که آیا به عنوان مدیر فنی تیم ملی انتخاب شده است؟ تصریح کرد: خیر، بحث پست نیست. آقای ناظم الشریعه سرمربی تیم ملی از من خواست و بنده هم تیم ملی را در مشهد همراهی می کنم.</p>
      <p>عضو کمیته فنی فوتسال در پاسخ به این سئوال که آیا پیگیر پاداش های معوقه ملی پوشان دختر و پسر فوتسال ایران هست؟ یادآور شد: بله حتما پیگیری می کنم. البته قبل از این آقایان شکوری و پرهیزکار (سرپرست دبیری فدراسیون و رئیس کمیته فوتسال) صحبت های لازم را انجام داده اند. آقای شکوری در اردوی ارومیه به ملی پوشان گفت که پاداششان پرداخت می شود. همه چیز مهیا است و قبل از سفر تیم ملی به جام ملت های آسیا (اسفندماه) پاداش ها پرداخت می شود!</p>
    </article>
  </body>
</html>