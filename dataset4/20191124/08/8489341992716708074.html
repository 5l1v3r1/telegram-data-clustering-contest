<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807024/%D9%85%D9%88%D8%B1%DB%8C%D9%86%DB%8C%D9%88-%D8%A7%D8%AD%D8%B3%D8%A7%D8%B3-%D9%85%DB%8C%E2%80%8C%DA%A9%D9%86%D9%85-%D8%A8%D9%87-%D8%AC%D8%A7%DB%8C%DB%8C-%D8%A8%D8%B1%DA%AF%D8%B4%D8%AA%D9%85-%DA%A9%D9%87-%D8%A8%D9%87-%D8%A2%D9%86-%D8%AA%D8%B9%D9%84%D9%82-%D8%AF%D8%A7%D8%B1%D9%85"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:32:00+00:00"/>
    <meta property="og:title" content="مورینیو: احساس می‌کنم به جایی برگشتم که به آن تعلق دارم"/>
    <meta property="og:description" content="ژوزه مورینیو می‌گوید که از این که به جایی که به آن تعلق دارد برگشته خوشحال است و عمیقا این کار و این اتفاق را دوست دارد."/>
  </head>
  <body>
    <article>
      <h1>مورینیو: احساس می‌کنم به جایی برگشتم که به آن تعلق دارم</h1>
      <h2>ژوزه مورینیو می‌گوید که از این که به جایی که به آن تعلق دارد برگشته خوشحال است و عمیقا این کار و این اتفاق را دوست دارد.</h2>
      <address>
        <time datetime="2019-11-24T08:32:00+00:00">24 Nov 2019, 08:32</time>
      </address>
      <p>به گزارش گروه ورزشی خبرگزاری دانشجو، روز گذشته تاتنهام در اولین بازی خود تحت هدایت ژوزه مورینیو موفق شد با نتیجه ۲ - ۳ برابر وستهام به پیروزی برسد تا اولین پیروزی خارج از خانه خود را پس از ۱۱ ماه به دست آورد. مورینیو که سال گذشته از منچستریونایتد اخراج شده بود بار دیگر به لیگ برتر برگشته و از این اتفاق و حضور در کنار یک تیم بسیار خوشحال است. <br/><br/>او پس از بازی در این باره به خبرنگاران گفت: " باید اعتراف کنم که سخت‌ترین بخش یک سال اخیر تابستان بود که برای اولین بار در اردوی پیش فصل هیچ تیمی نبودم و مربیان و تیم‌های دیگر را می‌دیدم که مشغول انجام کار‌های پیش فصل بودند. عجیب‌ترین احساس این بود که به ورزشگاه‌های فوتبال می‌رفتم و گاهی خودم نیز تعجب می‌کردم که اینجا چه کار می‌کنم. این احساس عجیبی بود. من به کنار زمین تعلق داشتم؛ بنابراین امروز احساسم این بود که جایی هستم که به آن تعلق دارم. این عادت طبیعی من است. آیا بیش از اندازه احساساتی شدم؟ نه.<br/><br/>آیا پیش از بازی عصبی بودم؟ نه. اما واقعا دوستش دارم. خصوصا وقتی شرایط درست پیش می‌رفت و البته که بهترین چیز در فوتبال پیروزی در یک مسابقه است. "</p>
    </article>
  </body>
</html>