<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936518-linnea-claeson-svarar-sjoberg-det-ar-ingen-logn-utan-fakta"/>
    <meta property="og:site_name" content="Nyheter24"/>
    <meta property="article:published_time" content="2019-11-24T08:51:47+00:00"/>
    <meta property="og:title" content="Linnéa Claeson svarar Sjöberg: &quot;Det är ingen lögn, utan fakta&quot;"/>
    <meta property="og:description" content="Linnéa Claeson, aktivist, har blivit kritiserad för att ha fejkat ett flertal konversationer med män på sitt Instagram-konto &quot;Assholesonline&quot;. Patrik Sjöberg är en av de som ifrågasätter Claesons trovärdighet. Nu har hon svarat honom."/>
  </head>
  <body>
    <article>
      <h1>Linnéa Claeson svarar Sjöberg: "Det är ingen lögn, utan fakta"</h1>
      <address><time datetime="2019-11-24T08:51:47+00:00">24 Nov 2019, 08:51</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>Linnéa Claeson, aktivist, har blivit kritiserad för att ha fejkat ett flertal konversationer med män på sitt Instagram-konto "Assholesonline". Patrik Sjöberg är en av de som ifrågasätter Claesons trovärdighet. Nu har hon svarat honom.</b>
      </p>
      <p><a href="https://nyheter24.se/nyheter/inrikes/936438-kritiken-mot-linnea-claeson-har-ar-allt-som-hant">Få har missat uppståndelsen kring aktivisten</a> <b>Linnéa Claeson</b>, som efter en granskning av podcasten "Haveristerna" fått en hel del kritik emot sig efter att de upptäckte att hon anklagats för att ha ljugit om de sexuella trakasserierna hon delat med sig av på sitt Instagramkonto "Assholesonline".</p>
      <h3>Sjöberg ifrågasätter Claeson</h3>
      <p>En av de som även riktat kritik emot Claeson är den tidigare världsrekordhållaren i höjdhopp, <b><a href="https://nyheter24.se/patrik-sjoberg/">Patrik Sjöberg</a></b>. </p>
      <p>I en insändare i DN Åsikt ifrågasätter Sjöberg troligheten hennes påståenden, och menar att "det är åt helvete att ljuga om sexuella övergrepp". Sjöberg har egna erfarenheter av sexuella övergrepp från sin barndom.</p>
      <figure>
        <img src="https://cdn02.nyheter24.se/2d8e884e03d802dc05/2019/11/24/1594186/Ska%CC%88rmavbild%202019-11-24%20kl.%2009.36.06.png"/>
        <figcaption>Bildkälla: Instagram/assholesonline</figcaption>
      </figure>
      <h3>"Det gör ont"</h3>
      <p>Nu har Claeson valt att svara Sjöberg i en egen artikel på DN Åsikt:</p>
      <p>"Det är åt helvete att ljuga om sexuella övergrepp. Om det håller jag med dig, Patrik Sjöberg. Det gör ont att skriverierna om mig och min egen otydlighet om de berättelser jag visat upp på Instagram-kontot 'Assholesonline' rivit upp sår hos dig och andra som utsatts för sexuella övergrepp och trakasserier. Du har helt rätt i huvudfrågan, Patrik. Trovärdigheten för brottsoffer som vittnar om sexuella övergrepp och trakasserier är otroligt viktig", skriver hon i <a href="https://www.dn.se/asikt/har-aldrig-hittat-pa-eller-overdrivit-trakasserier/">insändaren</a>.</p>
      <h3>"Det finns vittnen och bevis"</h3>
      <p>Podcasten "Haveristerna" påpekar i avsnittet att de konversationer som Linnéa Claeson postat på Instagram alla påminner väldigt mycket om varandra, och de bilder som tillhör inläggen går att hitta på internet flera år innan Claeson själv publicerat dem.</p>
      <p>Att de konversationer hon publicerat på Instagram-kontot ska vara fejk är dock något hon menar inte stämmer:</p>
      <p>"Det är ingen lögn, utan fakta. Vid massor av tillfällen har jag utsatts för hot och sexuella kränkningar eller trakasserier. Det finns domstolsavgöranden, kontaktförbud, vittnen och bevis som styrker detta", fortsätter hon.</p>
      <p>Hon menar att det i hennes mening aldrig varit med mening att överdriva, utan snarare för att hennes följare ska få en bättre överblick, skriver <a href="https://www.expressen.se/sport/claesons-forsvar-mot-sjobergs-anklagelser/">Expressen</a>.</p>
      <p><a href="https://nyheter24.se/linnea-claeson">Linnea Claeson<br/></a>/<br/><a href="https://nyheter24.se/patrik-sjoberg">Patrik Sjöberg<br/></a>/<br/><a href="https://nyheter24.se/instagram">instagram</a></p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>