<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/kosmos/eyropi/220257_simera-o-b-gyros-ton-proedrikon-eklogon-sti-roymania"/>
    <meta property="og:site_name" content="Efsyn.gr"/>
    <meta property="article:published_time" content="2019-11-24T08:25:30+00:00"/>
    <meta property="og:title" content="Σήμερα ο β' γύρος των προεδρικών εκλογών στη Ρουμανία"/>
    <meta property="og:description" content="Φαβορί θεωρείται ο απερχόμενος κεντροδεξιός πρόεδρος και εκλεκτός της Δύσης, Κλάους Γιοχάνις, που στον πρώτο γύρο επικράτησε της αριστερής πρώην πρωθυπουργού Βιορίτσα Νταντσίλα, με ποσοστό 38%."/>
  </head>
  <body>
    <article>
      <h1>Σήμερα ο β' γύρος των προεδρικών εκλογών στη Ρουμανία</h1>
      <address><time datetime="2019-11-24T08:25:30+00:00">24 Nov 2019, 08:25</time> by <a rel="author">efsyn.gr</a></address>
      <p>Στις κάλπες προσέρχονται σήμερα οι πολίτες της Ρουμανίας προκειμένου να αποφασίσουν για τον νέο πρόεδρο της χώρας, στον β’ γύρο.</p>
      <p>Αν και δεν υπάρχουν πρόσφατες δημοσκοπήσεις, φαβορί θεωρείται ο απερχόμενος πρόεδρος Κλάους Γιοχάνις, που στον πρώτο γύρο επικράτησε της αριστερής πρώην πρωθυπουργού Βιορίτσα Νταντσίλα, με ποσοστό 38%.</p>
      <p>Ο 60χρονος Γιοχάνις, ο οποίος εξελέγη πρόεδρος της χώρας του 2014, έχει δεσμευτεί για την επανέναρξη των μεταρρυθμίσεων στη δικαιοσύνη, θέμα για το οποίο το Βουκουρέστι έχει δεχθεί ισχυρές επιπλήξεις από τις Βρυξέλλες. Σύμφωνα με την Ε.Ε. η οπισθοδρόμηση αυτή στην ανεξαρτησία της δικαιοσύνης και στη μάχη κατά της διαφθοράς έγινε κυρίως επί διακυβέρνησης του Σοσιαλιστικού κόμματος,</p>
      <p>Η 55χρονη Νταντσίλα ήρθε στο πολιτικό προσκήνιο τον Ιανουάριο του 2018, όταν ανέλαβε τα ηνία της κυβέρνησης έπειτα από αίτημα του πρώην επικεφαλής στο Σοσιαλδημοκρατικού Κόμματος, ο οποίος πλέον εκτίει ποινή φυλάκισης για διαφθορά.</p>
      <p>Έπειτα από 21 δύσκολους μήνες η κυβέρνηση Νταντσίλα ανατράπηκε τον Οκτώβριο από το κοινοβούλιο και αντικαταστάθηκε από ένα κεντροδεξιό υπουργικό συμβούλιο υπό την ηγεσία του Εθνικού Φιλελεύθερου Κόμματος (PNL), στο οποίο ανήκει και ο Γιοχάνις.</p>
      <p>Τα εκλογικά κέντρα κλείνουν στις 21:00 τοπική ώρα και οι πρώτες εκτιμήσεις για το αποτέλεσμα θα γίνουν γνωστές αμέσως, ενώ τα προκαταρκτικά αποτελέσματα θα ανακοινωθούν το βράδυ.</p>
      <related>
        <h4>Σχετικά Άρθρα</h4>
        <a href="https://www.efsyn.gr/kosmos/eyropi/218356_kalpes-me-xekatharo-fabori-sti-roymania"/>
        <a href="https://www.efsyn.gr/node/218422"/>
        <a href="https://www.efsyn.gr/kosmos/eyropi/212918_boykoyresti-tha-proteinei-neo-ypopsifio-epitropo"/>
        <a href="https://www.efsyn.gr/kosmos/eyropi/212335_emploki-me-toys-ypopsifioys-epitropoys-roymanias-kai-oyggarias"/>
        <a href="https://www.efsyn.gr/node/206702"/>
        <a href="https://www.efsyn.gr/node/205645"/>
      </related>
    </article>
  </body>
</html>