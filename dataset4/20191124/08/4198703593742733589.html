<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-israel/2019_q4/Article-a297462e98c9e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T08:32:00+00:00"/>
    <meta property="og:title" content="בן שנתיים במצב אנוש לאחר שככל הנראה נחנק בגן"/>
    <meta property="og:description" content="התינוק פונה לבית החולים רמב&quot;ם שבחיפה תוך כדי פעולות החייאה, לאחר שקיבל טיפול ראשוני על ידי חובשים ופרמדיקים של מד&quot;א"/>
  </head>
  <body>
    <article>
      <h1>בן שנתיים במצב אנוש לאחר שככל הנראה נחנק בגן</h1>
      <h2>התינוק פונה לבית החולים רמב"ם שבחיפה תוך כדי פעולות החייאה, לאחר שקיבל טיפול ראשוני על ידי חובשים ופרמדיקים של מד"א</h2>
      <address><time datetime="2019-11-24T08:32:00+00:00">24 Nov 2019, 08:32</time> by <a rel="author">החדשות 12</a></address>
      <p>תינוק כבן שנתיים נפצע באורח אנוש לאחר שככל הנראה נחנק הבוקר (ראשון) בגן ילדים בחיפה. חובשים ופרמדיקים של מד"א העניקו לו טיפול רפואי ופינו אותו לבית החולים רמב"ם בחיפה תוך כדי פעולות החייאה. </p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>מהמשטרה נמסר כי כוחות משטרה הגיעו למקום ונסיבות האירוע נבדקות. </p>
      <p>פרמדיק מד"א עופר ויניק סיפר: "עוד בדרכנו לאירוע דווחנו על ידי מוקד 101 של מד"א שמבוצעת במקום החייאה בהדרכה טלפונית. בהגיענו, ראינו את התינוק כשהוא מחוסר הכרה, ללא דופק וללא נשימה. מיד התחלנו בביצוע פעולות החייאה מתקדמות, ופינינו אותו לבית החולים, כשמצבו קריטי". </p>
      <p>מארגון 'בטרם' לבטיחות ילדים נמסר כי בעשור האחרון מתו 12 ילדים מתו מחנק כתוצאה מכריכת שרוך/חבל/וילון סביב הצוואר. אורלי סילבינגר, מנכ"לית הארגון, אמרה לאחר האירוע: "מדובר במקרה מזעזע וכואב. ילדים הם סקרנים ואינם מודעים לסכנות. תפקיד המבוגרים להתאים את הסביבה לגיל הילדים ולאמץ התנהגות בטוחה הכוללת השגחה צמודה. אנו קוראים להורים ולצוותים המטפלים בילדים: אל תגידו 'לי זה לא יקרה' - הרחיקו מתינוקות ומפעוטות שרוכים, חבלים ושרשראות העלולים להיכרך סביב צווארם ולגרום להם לחנק. באחריותנו להגן על הילדים ולמנוע מקרים דומים".</p>
    </article>
  </body>
</html>