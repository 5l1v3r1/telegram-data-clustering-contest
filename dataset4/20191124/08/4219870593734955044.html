<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:832026-Zbog-nje-je-nastao-jedan-od-najvecih-hitova-svih-vremena-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T08:15:00+00:00"/>
    <meta property="og:title" content="Zbog nje je nastao jedan od najvećih hitova svih vremena (VIDEO)"/>
    <meta property="og:description" content="Čak i posle toliko godina od nastanka legendarne pesme, ona zapravo nikad nije ni prestala da bude hit"/>
  </head>
  <body>
    <article>
      <h1>Zbog nje je nastao jedan od najvećih hitova svih vremena (VIDEO)</h1>
      <address><time datetime="2019-11-24T08:15:00+00:00">24 Nov 2019, 08:15</time> by <a rel="author">Novosti Online</a></address>
      <p>
        <b>Čak i posle toliko godina od nastanka legendarne pesme, ona zapravo nikad nije ni prestala da bude hit</b>
      </p>
      <p>Čak i danas, kad je prošlo 40 godina od nastanka legendarnog hita, Šarona (Sharona) Alperin ne može da izbegne pitanja o tome kako je nastala pesma koja nosi njeno ime.</p>
      <p>– Moj dragi bože, već četiri decenije svaki dan hiljade ljudi širom sveta čuju moje ime iz zvučnika – kaže Alperin, a onima koji je ne poznaju, kad se predstavi imenom, nemaju verovatno pojma da je ona BAŠ TA Šarona. Ona je žena zbog koje se nekad davno proslavio bend The Knack's s pesmom “My Sharona”. Zapravo, vođa benda Dag Figer posvetio joj je stihove kad je njoj bilo 17, a njemu 26.</p>
      <p>– Kad ljudima kažem da sam to ja, mnogi mi ne veruju – kaže Šarona koja je danas agentkinja za luksuzne nekretnine u Los Anđelesu. Takođe, kaže da je upravo ona na fotografiji omota singla “My Sharona”, odevena u belu potkošulju i farmerke. Singl je objavljen u aprilu 1979. godine i već do juna postao je zlatan jer je prodat u 500.000 primeraka, piše Wall Street Journal.</p>
      <p>Pesma zapravo nikad nije ni prestala da bude hit. Ben Stiler je iskoristio u urnebesnoj sceni u “Reality Bites”, svom rediteljskom debiju iz 1994. godine posvećenom Generaciji X. Bend Nirvana obradio je u ‘grunge’ verziji, a Džorž V. Buš uvrstio je na svoju iPod play-listu u predizbornoj kampanji 2005. godine.</p>
      <p>Hipsterski bendovi, kao što je Royal Blood obradili su ovu pesmu, a ona se i dalje može često čuti na stanicama koje puštaju klasični rok ali često je se neko seti i uvrsti u svoju play-listu na streamingu ili na žurkama.</p>
      <p>– Ranije sam, kad bih srela mlađe imenjakinje, znala da kažem – ‘Čuj, samo da znaš, dobila si ime po meni’, a one bi mi to i potvrdile, jer su rekle da su roditelji obožavali tu pesmu.</p>
      <p>Capitol Records objavio je singl “My Sharona” u isto vreme kad i prvi LP album benda The Knack's. Bend je počeo u Los Anđelesu. Na poleđini je fotografija četvorice mršavih članova benda koji poziraju pred starom kamerom, kao da su spremni za nastup u šou Eda Salivena kod kojeg su gostovali i Beatlesi i odsvirali hit “Twist and Shout”. I oni su, kao i mnogo godina kasnije The Knack's, bili bend koji je potpisao ugovor s Capitol Recordsom za američko tržište.</p>
      <p>Iako se ova dva benda baš ni po čemu nisu mogla uporediti, naročito ne po slavi, Bilboard je pohvalio energiju koju je imala pesma benda The Knack's naročito jer je pesma imala oštriji zvuk kakav je odgovarao novom talasu.</p>
      <related>
        <a href="http://www.novosti.rs/dodatni_sadrzaj/clanci.119.html:624541-Pevao-je-o-zenama-koje-je-voleo"/>
      </related>
      <p>– To je bio hit koji je bio dovoljno dobar da ga emituju radio stanice, ali zapravo pop pesma koja je podsećala na klasične hitove koji su dolazili iz Velike Britanije. Imala je odličnu energiju, tu agresivnu gitaru – kaže Sajmon Glikman, glavni urednik časopisa HITS.</p>
      <figure>
        <img src="http://www.novosti.rs/upload/images/2019b//11/24/seron1.jpg"/>
      </figure>
      <p>Gitarista Berton Avere, osmislio je zarazni rif koji je slušaocima ostao u uhu decenijama.</p>
      <p>– Slušao sam u to vreme drugi album Elvisa Kostela,”This Year's Model" i bubnjevi u pesmi “Pump It Up” su bili sasvim primarni – kaže Mr. Avere, čija je solo gitara ispunila većinu druge polovine pesme.</p>
      <p>– Uzeo sam u ruke gitaru i odvirao nešto najjednostavnije moguće i da bude staccato – što je više moguće odvojeno.</p>
      <p>“My Sharona” je do avgusta stigla na 1. mesto na Billboard Hot 100 liste i ostala tamo šest sedmica.</p>
      <p>– Non stop se vrtela. Najpre bi je čula na aerodromu, pa onda u avionu, a onda kasnije u taksiju. Onda bih došla u hotel, a tamo je pesmu svirao hotelski bend – seća se Šarona Alperin.</p>
      <p>“Get the Knack” album postao je platinast i prodat je u milion primeraka.</p>
      <p>Figer se ludo zaljubio u Šaronu koja je pak počela da dolazi na njihove koncerte u losanđeleske klubove kao što su “Troubadour” i “Starwood”, još i pre no što je bend potpisao ugovor s izdavačkom kućom. Kaže da je pevač ganjao više od godinu dana, ali je ona, u vreme kad je pesma objavljena, bila u srećnoj vezi s drugim dečkom.</p>
      <p>– Zato je Figer napisao i drugu pesmu koja se zvala “Frustrated" i (She's So) Selfish” (Ona je tako sebična), i još nekoliko pesama misleći pritom na mene – kaže danas Šarona. Negove pesme su bile toliko sugestivne da neke stihove ni danas ne podneo ni Google. Figer je umro 2010. godine, ali kako je govorio, tad je, iako je bio devet godina stariji od Šarone, pisao pesme s pozicije zaljubljenog 14-godišnjaka.</p>
      <p>– Bio je to album koji je prštao od hormona – kaže Glikman. Figer je konačno zaveo Šaronu i bili su u šemi 3,4 godine. Bend je objavio i drugi album “… But the Little Girls Understand" 1980. godine, na kojem je Šaronin profil bio na naslovnici, ali ovaj LP nije ih proslavio kao prvi.</p>
      <p>Takođe kaže da joj je godilo tih godina da bude u društvu rokera i da je uživala da odlazi na partyje, na kojima je upoznala i Šer, kao i Džina Simonsa iz benda Kiss s kojim je pričala hebrejski.</p>
      <p>Ali danas ovako opisuje kako je bilo biti devojka rok-zvezde:</p>
      <p>– Ima li posesivnije reči od ‘moja’? Kad nekog zovete ‘mojim’ – kaže Šarona.</p>
      <p>Udala se kasnije za nekog drugog lika. Teri Nun iz benda Berlin na venčanju joj je pevao njihov hit iz filma “Top Gun” – pesmu “Take My Breath Away". Danas je Šarona Alperin samohrana majka s ćerkom Eden koja je na koledžu i sinom Adamom koji studira. Njezo ime Šarona je zapravo srednje ime, a pravo ime joj je Eva, ali ga nikad nije koristila, osim što joj piše u službenim dokumentima.</p>
      <p>Godine 2002. pokrenula je web-stranicu mysharona.com s nekretninama i odmah je na svoju mejl adresu dobila desetine mailova od fanova ove pesme – od onih simpatičnih, do stvarno groznih.</p>
      <p>Jednog dana, dok je pokazivala nekretninu, stigao joj je paket s pismom na šest stranica i tri njene fotografije s omota singla, s molbom da ih sve potpiše i vrati pošiljaocu. Potpisala ih je.</p>
      <p>– Ljudi su me često pitali – ‘pa zašto si prekinula s Dagom?’. Rekla sam im da bi rado bila SVOJA Šarona – kaže Alperin.</p>
      <figure>
        <iframe src="https://www.youtube.com/embed/BR2JtsVumFA" width="620" height="420" data-service="Youtube" scrolling="no"/>
      </figure>
      <p>(express.hr)</p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:820222-Kaja-propevala-posle-razvoda"/>
        <a href="http://www.novosti.rs/vesti/scena.147.html:806399-Lapsus-band-oborio-rekord-u-Bijeljini-FOTO"/>
        <a href="http://www.novosti.rs/vesti/scena.147.html:804542-Alen-Ademovic-pesmom-Evo-sunca-zapocinje-solo-karijeru-VIDEO"/>
        <a href="http://www.novosti.rs/vesti/scena.147.html:802628-RASPRODALI-LETNjU-TURNEJU-Lapsus-band-najtrazeniji-u-regionu-VIDEO"/>
        <a href="http://www.novosti.rs/vesti/scena.147.html:796444-ALEN-SNIMA-PRVU-PESMU-Posle-rastanka-sa-Miligramom-pocinje-solo-karijeru"/>
      </related>
    </article>
  </body>
</html>