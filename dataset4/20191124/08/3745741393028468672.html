<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/sadece-9-yasindaki-dahi-cocuk-dunyanin-en-genc-universite-mezunu-olacak-h80421.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T08:58:47+00:00"/>
    <meta property="og:title" content="9 Yaşında Dünyanın En Genç Üniversite Mezunu Olacak"/>
    <meta property="og:description" content="Henüz 9 yaşında olmasına rağmen üniversite eğitiminin sonuna gelen Laurent Simons isimli çocuk, “dünyanın en genç üniversite mezunu” ünvanını almaya hazırlanıyor."/>
  </head>
  <body>
    <article>
      <h1>9 Yaşında Dünyanın En Genç Üniversite Mezunu Olacak</h1>
      <h2>Henüz 9 yaşında olmasına rağmen üniversite eğitiminin sonuna gelen Laurent Simons isimli çocuk, “dünyanın en genç üniversite mezunu” ünvanını almaya hazırlanıyor.</h2>
      <address><time datetime="2019-11-24T08:58:47+00:00">24 Nov 2019, 08:58</time> by <a rel="author" href="https://www.webtekno.com/yazar/gurhan-kulakli" target="_blank">Gürhan Kulaklı</a></address>
      <p>Pek çok insan, üniversite okumak için öncesinde 12 sene eğitim görür. Uzun bir yol olan bu süreç, Belçikalı bir çocuk için çok daha hızlı geçmiş görünüyor. Belçika’nın Oostende şehrinde doğan Laurent Simons isimli çocuk, <b>yalnızca 9 yaşında</b> olmasına rağmen <b>üniversiteden mezun</b> olmaya hazırlanıyor. </p>
      <figure>
        <img src="https://www.webtekno.com/images/editor/default/0002/31/02e52cbef91be1825e96561964bf01ae3baac7f3.jpeg"/>
      </figure>
      <p>Lise eğitimini yaklaşık 1 sene içerisinde tamamlayan dahi çocuk, daha sonrasında üniversite eğitimi için Hollanda’ya taşındı. 3 yıllık lisans programını 9 ay gibi bir sürede tamamlayan Simons, geleceğin en büyük dahilerinden biri olarak gözüküyor. </p>
      <p>Sadece 6 yaşındayken liseye başlayan genç çocuk, yapılan testlerde 145 IQ düzeyine sahip olduğu anlaşıldı. Şu anda elektrik mühendisliği eğitimine devam eden dahi, üniversitedeki son projesini bitirmeye hazırlanıyor.</p>
      <h3>Rekorun Sahibi 10 Yaşında</h3>
      <p>Laurent Simons daha resmi olarak üniversite mezunu olmadığı için şu anki rekorun sahibi 10 yıl 4 aylıkken mezun olan Michael Kearney’e ait. 1994’te University of Alabama’dan mezun olan Kearney, 25 yıldır bu rekoru elinde tutuyor. Eğer her şey planlandığı gibi giderse Simons, önümüzdeki ay mezun olacak ve bu rekoru Kearney’nin elinden alacak.</p>
      <figure>
        <img src="https://www.webtekno.com/images/editor/default/0002/31/038a747862fd017d0ffe0863056d8975823b88d6.jpeg"/>
      </figure>
      <p>Kendisine Nikola Tesla’yı idol olarak alan Simons, yapay organlar üzerinde yoğunlaşıp kendi laboratuvarında yapay bir vücut geliştirmek istiyor. Simons’ın bu kararı almasının sebebi ise büyükanne ve büyükbabasının kalp hastası olmaları.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/genc-arastirmacilar-programi-ilk-turk-bilim-insani-h80296.html">Türk Bilim İnsanı, Avrupa Biyoloji Örgütü'nün Genç Araştırmacılar Programına Seçildi</a>
      </p>
      <p>Konuyla ilgili açıklama yapan program direktörü Sjoerd Hulshof, "Her profesör Laurent gibi bir öğrenciye sahip olmak için can atar. Bu bizim için elbette benzersiz bir durum çünkü şimdiye kadar sahip olabileceğimiz en genç öğrenci" dedi.</p>
      <p>Normalde 10 haftada öğrenilebilen bir konuyu 1 haftada çözebilen Simons, bu başarısıyla pek çok üniversiteden teklifler alıyor. Kendisi şu an eğitime odaklanmış durumda, ancak yakın gelecekte adını daha sık duyacakmışız gibi geliyor. Kendisine hayatı boyunca başarılar diliyoruz.</p>
      <p><b>Kaynak : </b>https://tr.sputniknews.com/yasam/201911241040683093-9-yasinda-dunyanin-en-genc-universite-mezunu-olacak/</p>
    </article>
  </body>
</html>