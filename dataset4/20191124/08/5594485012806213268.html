<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/dzhonsn-gotvi-ranen-koleden-podark-za-brekzit_news711089.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T08:18:00+00:00"/>
    <meta property="og:title" content="Джонсън готви „ранен коледен подарък“ за Брекзит"/>
    <meta property="og:description" content="Британският премиер планира да ускори процедурата по излизането на Острова от ЕС за Коледа"/>
  </head>
  <body>
    <article>
      <h1>Джонсън готви „ранен коледен подарък“ за Брекзит</h1>
      <h2>Британският премиер планира да ускори процедурата по излизането на Острова от ЕС за Коледа</h2>
      <address>
        <time datetime="2019-11-24T08:18:00+00:00">24 Nov 2019, 08:18</time>
      </address>
      <p>https://blitz.bg/svyat/dzhonsn-gotvi-ranen-koleden-podark-za-brekzit_news711089.html Blitz.bg</p>
      <figure>
        <img src="https://static.blitz.bg/documents/thumbnails/730/201901/1547733374-clipboard02.jpg"/>
        <figcaption>Борис Джонсън</figcaption>
      </figure>
      <p><b>Британският премиер Борис Джонсън ще обещае да върне сделката си за Брекзит в парламента преди Коледа в предизборната програма на Консервативната партия, която се очаква да бъде обявена на 24 ноември. Това съобщава Reuters.</b><br/><br/>Гласоподавателите ще са изправени пред сериозен избор по време на вота на 12 декември във Великобритания – социалистическата визия на опозиционния лидер Джереми Корбин, която включва широка национализация и обещания за безплатни публични услуги или Джонсън и неговият натиск за „осъществяване на Брекзит“ в рамките на месеци и изграждането на „динамична пазарна икономика“.<br/><br/>Според статистическите данни Консервативната партия на Джонсън води със съществена разлика пред лейбъристите на Корбин, макар че все още съществува огромен брой британски гласоподаватели, които не са решили за кого да гласуват, което ще направи резултата от изборите непредвидим.<br/><br/>Експертите твърдят, че Джонсън ще обещае „ранен коледен подарък“ за хората, като върне обратно сделката си за Брекзит в парламента, който да я ратифицира преди почивката за празниците. Той вероятно ще обяви това по време на своята реч на предизборно събитие в Уест Мидлънд в Англия, уточнява <a href="https://focus-news.net/news/2019/11/24/2722597/reuters-boris-dzhonsan-planira-da-uskori-protsedurata-po-brekzit-za-koleda.html">Фокус</a>.<br/><br/>В контраст с подхода на Корбин, насочен към данъци, които ще бъдат похарчени за социални услуги, манифестът на Джонсън, наречен „Да осъществим Брекзит и да изпълним британския потенциал“ ще е насочен към запазването на равнището на данъците и социалните осигуровки.<br/><br/>След три години на преговори за Брекзит, идните избори вероятно за първи път ще покажат как този процес е повлиял на публичното мнение и политическата ориентация на британците.<br/><br/>Докато Джонсън ще се опита да прокара своята сделка за Брекзит, постигната по-рано с Брюксел, лейбъристите ще натиснат за нова такава в рамките на шест месеца, която освен това да бъде гласувана в референдум, в който да има и опцията за оставане в ЕС.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>