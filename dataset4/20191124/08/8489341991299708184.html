<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807026/%D8%B7%D8%B1%D8%AD-%D8%AF%D9%88%D9%81%D9%88%D8%B1%DB%8C%D8%AA%DB%8C-%D9%85%D8%AC%D9%84%D8%B3-%D8%AF%D8%B1%D8%A8%D8%A7%D8%B1%D9%87-%DA%A9%D9%86%D8%AA%D8%B1%D9%84-%D8%AF%D8%B1%D8%A2%D9%85%D8%AF-%D8%AD%D8%A7%D8%B5%D9%84-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:40:00+00:00"/>
    <meta property="og:title" content="طرح دوفوریتی مجلس درباره کنترل درآمد حاصل از افزایش قیمت بنزین"/>
    <meta property="og:description" content="عضو هیات رئیسه مجلس از طرح دو فوریتی مجلس خبر داد که براساس آن قرار است درآمد حاصل از افزایش قیمت بنزین فقط صرف اقشار کم درآمد جامعه شود."/>
  </head>
  <body>
    <article>
      <h1>طرح دوفوریتی مجلس درباره کنترل درآمد حاصل از افزایش قیمت بنزین</h1>
      <h2>عضو هیات رئیسه مجلس از طرح دو فوریتی مجلس خبر داد که براساس آن قرار است درآمد حاصل از افزایش قیمت بنزین فقط صرف اقشار کم درآمد جامعه شود.</h2>
      <address>
        <time datetime="2019-11-24T08:40:00+00:00">24 Nov 2019, 08:40</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، امیرحسین قاضی‌زاده هاشمی عضو هیات رئیسه مجلس شورای اسلامی، اظهار داشت: در حال حاضر در مجلس حرف‌هایی درخصوص استیضاح برخی وزرا از جمله وزرای اقتصادی مطرح است. <br/><br/>وی افزود: طرح این استیضاح‌ها به دنبال افزایش قیمت کالا‌ها و برخی گرانی‌ها پس از افزایش قیمت بنزین است حال اینکه کدام یک از این استیضاح‌ها به نتیجه برسد را نمی‌دانم. <br/><br/>عضو هیات رئیسه مجلس ادامه داد: در حال حاضر جمعی از نمایندگان طرح دوفوریتی را تهیه و تدوین کردند که براساس آن تمامی درآمد‌های حاصل از اجرای طرح افزایش قیمت بنزین توسط دولت، طرح مردم و به ویژه اقشار ضعیف و کم درآمد جامعه شود. <br/><br/>قاضی‌زاده درخصوص دیگر جزئیات این طرح عنوان کرد که براساس طرحی که نمایندگان تدوین کرده‌اند دولت موظف است ۱۰۰ درصد درآمد‌های حاصل از افزایش قیمت بنزین را فقط و فقط در اختیار مردم قرار دهد. <br/><br/>وی سوال از وزرای اقتصادی دولت را از جمله موارد مطرح در مجلس خواند و گفت: جمعی از نمایندگان هم سوال از وزرای اقتصادی را مطرح کردند و در این خصوص خواستار پاسخگویی این وزرا درباره نحوه عملکردشان پس از اجرای طرح افزایش قیمت بنزین چه بوده است. <br/><br/>قاضی‌زاده خاطرنشان کرد: ما از ابزار‌های نظارتی خود در این خصوص استفاده خواهیم کرد و موارد مذکور را به طور جدی دنبال می‌کنیم.</p>
    </article>
  </body>
</html>