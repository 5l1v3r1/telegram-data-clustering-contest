<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/%d7%94%d7%97%d7%a8%d7%9d-%d7%9e%d7%aa%d7%a4%d7%95%d7%92%d7%92-%d7%97%d7%91%d7%a8%d7%aa-microsoft-%d7%a7%d7%99%d7%91%d7%9c%d7%94-%d7%90%d7%99%d7%a9%d7%95%d7%a8-%d7%9c%d7%a1%d7%97%d7%95%d7%a8-%d7%a2/"/>
    <meta property="og:site_name" content="Girafa"/>
    <meta property="article:published_time" content="2019-11-24T08:52:44+00:00"/>
    <meta property="og:title" content="החרם מתפוגג: חברת Microsoft קיבלה אישור לסחור עם חברת Huawei"/>
    <meta property="og:description" content="החרם מתפוגג: חברת Microsoft קיבלה אישור לסחור עם חברת Huawei"/>
  </head>
  <body>
    <article>
      <h1>החרם מתפוגג: חברת Microsoft קיבלה אישור לסחור עם חברת Huawei</h1>
      <address><time datetime="2019-11-24T08:52:44+00:00">24 Nov 2019, 08:52</time> by <a rel="author">רון פיירמן</a></address>
      <p>חברת מיקרוסופט אישרה שהיא חוזרת לעבוד עם חברת Huawei לאחר שהיא קיבלה אישור ממשרד המסחר האמריקאי. אי שם בחודש מאי 2019 משרד המסחר האמריקאי הכניס את חברת Huawei לרשימה שחורה של חברות סיניות אשר לחברות אמריקאיות אסור לעבוד איתן. פעולה זו נעשתה כחלק ממלחמת סחר ששתי המעצמות מנהלות בתקופה האחרונה.</p>
      <p>בתחילת החודש <a href="https://g-rafa.co.il/companies-could-soon-get-licenses-to-sell-to-huawei/">דיווחנו</a> ששר המסחר האמריקאי אישר בראיון שהחרם יתחיל להתפוגג והמשרד יתחיל לתת אישורי עבודה חדשים. השר סיפר שהגישו כ- 300 בקשות שונות להקלה ומתן אישור עבודה מיוחד עם חברות סיניות.</p>
      <figure>
        <img src="https://g-rafa.co.il/wp-content/uploads/2019/11/huawei2.jpg"/>
      </figure>
      <p>בדומה לגוגל חברת מיקרוסופט הגישה בקשה שכזו ושבוע שעבר החברה פרסמה שהיא קיבלה את אישור העבודה המיוחל. ״<i>בתאריך 29 לנובמבר משרד המסחר האמריקאי אישר את בקשת חברת מיקרוסופט לייצא אל חברת Huawei תוכנות לשוק הנרחב. אנו מעריכים את פעולות המשרד בטיפול בקשתנו</i>״ הודעה שנשלחה על ידי דובר חברת מיקרוסופט המאשרת את חזרת המסחר בין מיקרוסופט לוואווי.</p>
      <p>דובר משרד המסחר מסר שסה״כ כ- 300 חברות הגישו בקשות כאשר הם החלו לטפל בחצי מהן. מתוך כ- 150 בקשות שהמשרד החל לטפל  מחצית אושרו ומחצית נפסלו. מיקרוסופט הינה חלק מכ- 75 חברות שקיבלו אישור מסחר עם הסינים. כעת כולם מחכים לראות מה יהיה לגבי אישור המסחר שהגישה חברת גוגל (אלפאבית).</p>
      <p>הערכות מדברות על כך שאם משרד המסחר אישר לחברת מיקרוסופט אין סיבה שחברת גוגל לא תקבל את האישור המיוחל.</p>
      <p>
        <a href="https://g-rafa.co.il/new-lg-roll-tv/">קרא עוד:  טלויזיה מתקפלת חדשה נחשפה בתכניות של LG</a>
      </p>
      <p>מקור: <a href="https://www.huaweicentral.com/microsoft-gets-license-to-sell-software-to-huawei/?fbclid=IwAR3AT06gGaSZox5wSvuZg4G4272pJeIq_96Dh1kUw9PPKJf-OIYwwBKh9P0">Huawei Central</a></p>
    </article>
  </body>
</html>