<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/alanyaspor/2019/11/24/alanyaspor-0-1-goztepe-mac-sonucu"/>
    <meta property="og:site_name" content="FotoMaç"/>
    <meta property="article:published_time" content="2019-11-24T08:10:06+00:00"/>
    <meta property="og:title" content="Alanyaspor 0-1 Göztepe | MAÇ SONUCU"/>
    <meta property="og:description" content="Süper Lig'in 12. haftasında Aytemiz Alanyaspor sahasında İzmir temsilcisi Göztepe'yi konuk etti. Deplasman ekibi sahadan 1-0 galip ayrılarak zorlu deplasmandan 3 puanla döndü."/>
  </head>
  <body>
    <article>
      <h1><u><a href="https://www.fotomac.com.tr/haberleri/alanyaspor?id=f913401e-016d-4837-8cbd-aadfc3635660">Alanyaspor</a></u> 0-1 <u><a href="https://www.fotomac.com.tr/haberleri/goztepe?id=4e112b09-05fb-4161-adda-8289974154fe">Göztepe</a></u> | MAÇ SONUCU</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında Aytemiz <u><a href="https://www.fotomac.com.tr/haberleri/alanyaspor?id=f913401e-016d-4837-8cbd-aadfc3635660">Alanyaspor</a></u> sahasında İzmir temsilcisi <u><a href="https://www.fotomac.com.tr/haberleri/goztepe?id=4e112b09-05fb-4161-adda-8289974154fe">Göztepe</a></u>'yi konuk etti. Deplasman ekibi sahadan 1-0 galip ayrılarak zorlu deplasmandan 3 puanla döndü.</h2>
      <address>
        <time datetime="2019-11-24T08:10:06+00:00">24 Nov 2019, 08:10</time>
      </address>
      <p><u><a href="https://www.fotomac.com.tr/haberleri/goztepe?id=4e112b09-05fb-4161-adda-8289974154fe">Göztepe</a></u> zorlu <u><a href="https://www.fotomac.com.tr/haberleri/alanyaspor?id=f913401e-016d-4837-8cbd-aadfc3635660">Alanyaspor</a></u> engelini Castro'nun jeneriklik golüyle geçti. İzmir ekibi bu galibiyetle puanını 16'ya yükseltirken, üst üste 4'üncü maçından da galibiyet çıkaramayan Alanyaspor 19 puanda kaldı.</p>
      <p><b>İLHAN PALUT'UN İLK GALİBİYETİ</b><br/>Göztepe'nin yeni teknik direktörü İlhan Palut, takımı ile ilk galibiyetini Alanyaspor karşısında almış oldu.</p>
      <p><b>MAÇTAN DAKİKALAR</b><br/><br/>6. dakikada gelişen Alanyaspor atağında Bakasetas'ın ceza sahası dışından şutu kaleci Beto'da kaldı.</p>
      <p>8. dakikada ceza sahası dışından Bakasetas'ın şutunda köşeye doğru giden topu kaleci Beto uzanarak çeldi.</p>
      <p>41. dakikada Efecan'ın sağ kanattan getirdiği topla buluşan Cisse'nin sağ çaprazdan şutunda Beto gole izin vermedi.</p>
      <p>44. dakikada Djalma'nın sol kanattan ortasında ceza sahası içinde Cisse'nin kafa vuruşunda top az farkla auta gitti.</p>
      <p>56'ncı dakikada Alanyasporlu Efecan ceza sahasının sağ çaprazından hızla savunma arkasına girdi. Bu sırada Campos'un ceza sahası içerisine gönderdiği topun ardından karambol oldu ancak maçın hakemi Efecan'ın ofsaytta olduğuna karar verdi.<br/><br/>67'nci dakikada sağdan gelişen Göztepe atağında Halil'in pasında ceza sahası dışında topu kontrol eden Castro'nun sert şutu kaleci Marafona'nın sağından filelerle buluştu: 0-1. <br/><br/>Karşılaşma misafir takım Göztepe'nin 1-0'lık üstünlüğüyle sonlandı.</p>
    </article>
  </body>
</html>