<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159272_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="Шампионите ще ротират състава за ЦСКА Москва"/>
    <meta property="og:description" content="Ренан се завръща на вратата след контузия"/>
  </head>
  <body>
    <article>
      <h1>Шампионите ще ротират състава за ЦСКА Москва</h1>
      <address><time datetime="2019-11-24T08:00:00+00:00">24 Nov 2019, 08:00</time> by <a rel="author">"Тема спорт"</a></address>
      <p>Старши треньорът на Лудогорец Станислав Генчев планира да направи доста промени по състава за следващия мач на тима.<br/> <br/>В четвъртък от 19:55 часа разградчани гостуват на ЦСКА Москва в среща от груповата фаза на Лига Европа. Реално важният мач за шампионите е в последния кръг, когато приемат Ференцварош в директна битка за излизане от групата.<br/> <br/>В неделя пък, на 1 декември, Лудогорец гостува и на ЦСКА в София. Именно двата тежки мача ще накарат Генчев да смени доста от изпълнителите. На вратата в Москва може да се появи Ренан, който вчера бе на пейката, готов на сто процента след контузия. <br/> <br/>В отбрана се очаква да започне Георги Терзиев, а рокади ще има и на десния бек и в средата на терена. В лагера на зелените се надяват, че до четвъртък няма да има контузии и Генчев ще може да използва всички играчи.<br/>Лудогорец тръгва за руската столица в сряда сутринта от Варна. </p>
      <p> </p>
    </article>
  </body>
</html>