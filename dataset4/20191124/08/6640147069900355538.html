<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/donkey-kong-country-troppo-3d/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T08:59:00+00:00"/>
    <meta property="og:title" content="Donkey Kong Country, Nintendo aveva paura che fosse &quot;troppo 3D&quot; | Game Division"/>
    <meta property="og:description" content="Nintendo pensava che all'epoca della sua uscita nel 1994 Donkey Kong Country potesse essere troppo 3D e confondere così i giocatori."/>
  </head>
  <body>
    <article>
      <h1>Donkey Kong Country, Nintendo aveva paura che fosse "troppo 3D" | Game Division</h1>
      <address>
        <time datetime="2019-11-24T08:59:00+00:00">24 Nov 2019, 08:59</time>
      </address>
      <p>Nel 1994 <b>Donkey Kong Country</b> per Super Nintendo fu un vero e proprio <b>evento</b>. Non solo il gioco era un ottimo platform che rispettava tutti <b>gli elevati standard</b> della casa giapponese ma la sua <b>grafica in 3D prerenderizzata</b> segnò anche un traguardo tecnico per le console a 16-bit.</p>
      <p>In occasione del <b>25/esimo anniversario del gioco</b>, alcuni ex sviluppatori di <b>Rare</b> in questi giorni stanno raccontando in varie interviste <b>dettagli sulla realizzazione</b> del platform che venne sviluppato da una team di 20 persone nell’arco di appena un anno e mezzo. Tra questi retroscena <a href="https://www.youtube.com/watch?time_continue=540&amp;v=TwWHzilbQ34&amp;feature=emb_title">raccontati in un video del canale YouTube Shesez</a> ce n’è anche uno che riguarda <b>Nintendo</b>. La casa di Kyoto, infatti, alla vigilia dell’arrivo di PlayStation, era preoccupata dal fatto che Donkey Kong Country <b>potesse essere “troppo 3D”</b> per i giocatori dell’epoca e che questi avrebbero avuto difficoltà ad abituarsi al nuovo stile grafico. In occasione dell’anniversario l’ex sviluppatore Rare Steve Mayles (responsabile del design di personaggi Rare come Banjo-Kazooie) <a href="https://twitter.com/WinkySteve/status/1197555427053060103">ha rilasciato su Twitter</a> anche un <b>artwork celebrativo</b> del gioco.</p>
      <figure>
        <img src="https://www.tomshw.it/images/images/2019/11/donkey-kong-country-64720.jpg"/>
      </figure>
      <p>Leggi anche: <a href="https://www.tomshw.it/videogioco/minecraft-collaborazione-frozen-2/">Minecraft sbarca ad Arrendelle: disponibile una collaborazione con Frozen 2</a></p>
      <p>Ci sono però <b>altri dettagli</b> emersi sullo sviluppo di <b>Donkey Kong Country</b>. Il design del protagonista, ad esempio, era stato realizzando mettendo insieme <b>un gorilla</b> (ovviamente) e gli occhi dei personaggi di <b>Battletoads</b>, un’altra serie Rare di giochi (difficilissimi) dell’epoca. I nemici del gioco, i <b>Kremlings</b>, erano stati inoltre recuperati da un <b>progetto cancellato</b>. Nelle intenzioni di Rare, <b>Cranky Kong</b>, il nonno del protagonista del gioco, era il <b>Donkey Kong originario</b> dei titoli da sala giochi. Il team però evitò di essere troppo esplicito a riguardo per paura che Nintendo potesse <b>non essere d’accordo</b>.</p>
      <p>Donkey Kong Country in questi 25 anni anni ha ricevuto <b>innumerevoli porting</b>, dalla versione per Game Boy (con la cartuccia gialla contro il grigio standard) sino, in tempi più recenti, alla WiiU e al Super Nes Classic Edition. I <b>vari seguiti,</b> inoltre, hanno quasi sempre rispettato la <b>qualità</b> del gioco originario.</p>
      <blockquote>Donkey Kong Country: Tropical Freeze è riconosciuto come uno dei migliori platform per le console Nintendo è potete trovare la versione per Switch <a href="https://toms.it/GbeC0">anche su Amazon</a>.</blockquote>
    </article>
  </body>
</html>