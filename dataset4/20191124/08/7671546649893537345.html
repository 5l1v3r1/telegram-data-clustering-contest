<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914922"/>
    <meta property="og:site_name" content="Dnevnik"/>
    <meta property="article:published_time" content="2019-11-24T08:30:00+00:00"/>
    <meta property="og:title" content="Kitajska kljub okoljskim zavezam v gradnjo novih termoelektrarn"/>
    <meta property="og:description" content="Kitajska namerava zgraditi številne nove termoelektrarne, ki bodo skupaj dosegle ekvivalent moči vseh v EU delujočih termoelektrarn na premog. S tem se bo Kitajska, ki je največji svetovni onesnaževalec, oddaljila od okoljskih zavez, s katerimi naj bi se borila proti podnebnim spremembam."/>
  </head>
  <body>
    <article>
      <h1>Kitajska kljub okoljskim zavezam v gradnjo novih termoelektrarn</h1>
      <address><time datetime="2019-11-24T08:30:00+00:00">24 Nov 2019, 08:30</time> by <a rel="author">STA</a></address>
      <p>
        <b>Kitajska namerava zgraditi številne nove termoelektrarne, ki bodo skupaj dosegle ekvivalent moči vseh v EU delujočih termoelektrarn na premog. S tem se bo Kitajska, ki je največji svetovni onesnaževalec, oddaljila od okoljskih zavez, s katerimi naj bi se borila proti podnebnim spremembam.</b>
      </p>
      <p>Kitajska je med januarjem 2018 in junijem 2019 zgradila termoelektrarne s skupno močjo 43 gigavatov, s čimer je izničila učinek vseh v tem času zaprtih termoelektrarn po svetu, povzema francoska tiskovna agencija AFP.</p>
      <p>Gradnja novih termoelektrarn ni v skladu z zavezami, s katerimi želijo države globalno segrevanje omejiti pod dve stopinji Celzija.</p>
      <p>Kitajci pa imajo v načrtu še gradnjo termoelektrarn s skupno močjo 147,7 gigavata, kar je primerljivo z vso močjo termoelektrarn v EU, ki znaša 150 gigavatov. Skupno bi moč kitajskih termoelektrarn tako dosegla 1174,7 gigavata.</p>
      <p>Upočasnjevanje kitajske gospodarske rasti je upočasnila tudi trend uvajanja okolju prijaznejših načinov pridobivanja energije v drugem največjem svetovnem gospodarstvu.</p>
      <p>"Obstaja tveganje, da bodo kitajski voditelji nadaljevali s podporo uporabi premoga in bodo podnebne skrbi podredili spodbujanju gospodarske rasti," je opozorila direktorica Global Energy Monitor Christine Shearer.</p>
      <p>Sodelovanje Kitajske bo namreč ključno v globalnem boju proti podnebnim spremembam, saj v zrak spusti največ toplogrednih plinov.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914904/svet/v-zda-obsodili-bivsega-agenta-cie-zaradi-vohunjenja-za-kitajsko-"/>
      </related>
    </article>
  </body>
</html>