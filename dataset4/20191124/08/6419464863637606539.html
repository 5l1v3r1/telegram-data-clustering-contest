<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/oikonomia/koinoniko-merisma-parthike-i-apofasi-se-metrita-fetos/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-24T08:15:10+00:00"/>
    <meta property="og:title" content="Κοινωνικό μέρισμα: Πάρθηκε η απόφαση – Σε μετρητά φέτος"/>
    <meta property="og:description" content="Κοινωνικό μέρισμα: Ο υπουργός Οικονομικών Χρήστος Σταϊκούρας μίλησε το πρωί σκαι ανέφερε «ότι την εβδομάδα αυτή θα βγει η απόφαση για το μέρισμα."/>
  </head>
  <body>
    <article>
      <h1>Κοινωνικό μέρισμα: Πάρθηκε η απόφαση – Σε μετρητά φέτος</h1>
      <address>
        <time datetime="2019-11-24T08:15:10+00:00">24 Nov 2019, 08:15</time>
      </address>
      <p><a href="https://neaselida.gr/tag/kinoniko-merisma/">Κοινωνικό μέρισμα</a>: Ο υπουργός Οικονομικών <a href="https://neaselida.gr/tag/christos-stekouras/">Χρήστος Σταϊκούρας</a> μίλησε το πρωί στην εκπομπή «Τώρα ότι συμβαίνει» στο OPEN, και ανέφερε «ότι <b>την εβδομάδα αυτή θα βγει</b> η απόφαση για το <a href="https://neaselida.gr/tag/koinoniko-merisma-2019/">μέρισμα.</a> Θα δοθεί σε συγκεκριμένες ευάλωτες ομάδες,<b> σε χρήμα και στο χέρι</b> και δεν θα είναι μόνιμου χαρακτήρα».</p>
      <h3>Επίδομα θέρμανσης</h3>
      <p>Στο τέλος του έτους θα χορηγηθεί το <a href="https://neaselida.gr/tag/epidoma-thermansis/">επίδομα θέρμανσης</a> και ανάλογα με τα περιθώρια θα δούμε <b>μήπως δοθεί ένα έξτρα κονδύλι και για τον Ιανουάριο</b>, τόνισε ο Υπουργός.</p>
      <h3>Αναδρομικά</h3>
      <p>Σε σχέση με τα <a href="https://neaselida.gr/tag/anadromika/">αναδρομικά</a> ο κ. Σταϊκούρας ξεκαθάρισε: «Θα τα πληρώσουμε λαμβάνοντας υπόψιν τις δημοσιονομικές προτεραιότητες και το δημοσιονομικό περιθώριο. Όσον αφορά το ύψος των αναδρομικών, αυτό θα το δούμε»</p>
      <h3>Ο ΕΝΦΙΑ</h3>
      <p>Όσον αφορά τον <a href="https://neaselida.gr/tag/enfia/">ΕΝΦΙΑ</a> ο υπουργός Οικονομικών τόνισε «ότι για την ώρα έχουμε μειώσει τον ΕΝΦΙΑ μέχρι τώρα 22%. <b>Έχουμε υποσχεθεί προεκλογικά 30%.Εκτιμούμε ότι θα μειώσουμε τον ΕΝΦΙΑ.</b></p>
      <p>Τον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ».</p>
      <h3>Η 13η σύνταξη</h3>
      <p>Σχετικά με την <a href="https://neaselida.gr/tag/13i-syntaxi/">13η σύνταξη</a> ο υπουργός Οικονομικών είπε «ότι θα διατηρηθεί το κονδύλι των 800 εκατομμυρίων για τους συνταξιούχους»</p>
      <p><b>Στο φορολογικό νομοσχέδιο,</b> ο υπουργός Οικονομικών αποκάλυψε «ότι θα εξαιρούνται από την υποχρέωση των ηλεκτρονικών δαπανών και τα ποσά που καταβάλονται για διατροφή διαζυγίου ,αλλά και τις δωρεές προς το Δημόσιο και τα ιδρύματα».<br/>Επίσης ανέφερε «ότι θα περιλαμβάνει και διατάξεις για τα ηλεκτρονικά βιβλία και ηλεκτρονική τιμολόγηση»</p>
      <p>Σχετικά με το δημοσίευμα για μαζική παραγραφή <b>οφειλών μέχρι 10 ευρώ</b> στην εφορία,ο κ. Σταϊκούρας είπε «ότι ισχύει αυτή η πληροφορία. <b>Αφορά 536,000 οφειλέτες».</b></p>
      <related>
        <a href="https://neaselida.gr/oikonomia/anadromika-krisimi-apofasi-eos-4-500e-gia-syntaxioychoys/"/>
      </related>
      <h3>Επίδομα θέρμανσης: Θα δοθεί και τον χειμώνα 2020-21 – Αναλυτικοί πίνακες</h3>
      <figure>
        <img src="https://neaselida.gr/nsmedia/uploads/2018/12/petrelaio-696x305.jpg"/>
      </figure>
      <p>Με αφορμή τη χορήγηση του <a href="https://neaselida.gr/tag/epidoma-thermansis/"><b>επιδόματος πετρελαίου θέρμανσης </b></a>για τη <b>χειμερινή περίοδο 2019/2020</b>, το <a href="https://neaselida.gr/tag/ypourgio-ikonomikon/"><b>Υπουργείο Οικονομικών </b></a>διευκρινίζει τα ακόλουθα:</p>
      <ul>
        <li>Το επίδομα ολόκληρης της χειμερινής περιόδου θα δοθεί εμπροσθοβαρώς και προσαυξημένο, σε όλους τους δικαιούχους πριν τα τέλη του τρέχοντος έτους.</li>
        <li>Το επίδομα της χειμερινής περιόδου 2019-2020 θα πιστωθεί στους λογαριασμούς των δικαιούχων μέχρι τις 31 Δεκεμβρίου 2019. Για τη χειμερινή περίοδο 2020-2021 το επίδομα θα διατεθεί στο πρώτο δεκαήμερο του Ιανουαρίου 2021 το αργότερο.</li>
        <li>Ο προγραμματισμός με βάση την πολιτική ΣΥΡΙΖΑ ήταν να πάρουν οι πολίτες το επίδομα της περιόδου 2019-2020, τμηματικά μέχρι τον Ιούνιο του 2020 και αντίστοιχα για την περίοδο 2020-2021, τμηματικά μέχρι τον Ιούνιο του 2021.</li>
        <li>Σε σύγκριση με πέρυσι, η επιδότηση αυξάνεται στο 50% επί του σχετικού κόστους που καταβάλει ο δικαιούχος για τις αγορές πετρελαίου θέρμανσης, από 15% που ίσχυε το 2018-2019.</li>
        <li>Επιδίωξη είναι το επίδομα να ωφελήσει κυρίως αυτούς που έχουν πραγματικά ανάγκη. Για παράδειγμα, φέτος κάποιος που μπορεί να λάβει επίδομα 250 ευρώ πρέπει να αγοράσει πετρέλαιο για 500 ευρώ, ενώ με το προηγούμενο σύστημα έπρεπε να δαπανήσει 1.600 ευρώ με τα ίδια κριτήρια. Φέτος όλοι λαμβάνουν το ίδιο επίδομα (ανά κατηγορία Δήμου και οικογενειακή κατάσταση) ανεξάρτητα από το αν έχουν ή όχι μετρητά στη διάθεσή τους.</li>
      </ul>
      <h4>Μπορούν να ζεσταθούν δηλαδή και οι πιο φτωχοί.</h4>
      <ul>
        <li>Με αυτό τον τρόπο νοικοκυριά που δεν έχουν την δυνατότητα να καταναλώσουν μεγάλες ποσότητες θα λάβουν σημαντικά υψηλότερο επίδομα. Επιπροσθέτως προβλέπεται αύξηση του επιδόματος κατά 10% για κάθε εξαρτώμενο τέκνο, ώστε να είναι το επίδομα ακόμη πιο δίκαιο κοινωνικά.</li>
        <li>Πέρυσι είχε δοθεί επίδομα ύψους 0,16 ευρώ ανά λίτρο πετρελαίου εσωτερικής καύσης θέρμανσης και υπήρχαν συγκεκριμένα όρια κατανάλωσης με βάση τα τετραγωνικά της κατοικίας και την γεωγραφική ζώνη. Ωστόσο αυτό είχε ως συνέπεια να επιδοτείται ένα μικρό μόνο μέρος του κόστους που κατέβαλε ο δικαιούχος (περί του 0,15%), ενώ νοικοκυριά που δεν είχαν την οικονομική δυνατότητα να καταναλώσουν το μέγιστο επιτρεπτό, λάμβαναν πολύ μικρότερη επιδότηση.</li>
        <li>Δεν αλλάζουν οι δήμοι που περιλαμβάνονται στις αντίστοιχες ζώνες. Ωστόσο, φέτος θα λάβουν οι ορεινοί δήμοι σε κάθε ζώνη υψηλότερο επίδομα κατά 20%, ενώ για πρώτη φορά θα λάβουν και ορεινές κοινότητες πεδινών δήμων, υψηλότερο επίδομα κατά 20%, όπως προβλέπεται για τους ορεινούς δήμους.</li>
        <li>Το επίδομα θα δοθεί κατόπιν αίτησης του δικαιούχου στην σχετική εφαρμογή του TAXISNET, την οποία θα πρέπει να συμπληρώσει έως τις 20 Δεκεμβρίου 2019 και θα πρέπει να πραγματοποιήσει τις σχετικές αγορές από τις 15 Οκτωβρίου έως τις 31 Δεκεμβρίου 2019.</li>
      </ul>
      <p>Συμπερασματικά, τα εισοδηματικά και περιουσιακά κριτήρια για τη χορήγηση του επιδόματος παραμένουν τα ίδια με πέρυσι, ωστόσο το επίδομα θα είναι σημαντικά αυξημένο όπως παρατίθεται στο ακόλουθο συγκριτικό πίνακα:</p>
      <h3>Αναλυτικοί πίνακες</h3>
      <figure>
        <img src="https://neaselida.gr/nsmedia/uploads/2019/11/epidoma-thermansis-1.jpg"/>
      </figure>
    </article>
  </body>
</html>