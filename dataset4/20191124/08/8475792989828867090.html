<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/norrbotten/tva-fall-av-ran-i-lulea-kvinna-och-man-hotades-med-vapen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T08:40:41+00:00"/>
    <meta property="og:title" content="Två fall av rån i Luleå – kvinna och man hotades med vapen"/>
    <meta property="og:description" content="Polisen i Luleå kontaktades vid två tillfällen under lördagskvällen gällande rån och rånförsök. Bland annat av en kvinna och en man som blivit rånade vid Bergnäsbron av gärningsmän med vapen."/>
  </head>
  <body>
    <article>
      <h1>Två fall av rån i Luleå – kvinna och man hotades med vapen</h1>
      <address><time datetime="2019-11-24T08:40:41+00:00">24 Nov 2019, 08:40</time> by <a rel="author">Ellen Jakobsson</a></address>
      <p>
        <b>Polisen i Luleå kontaktades vid två tillfällen under lördagskvällen gällande rån och rånförsök. Bland annat av en kvinna och en man som blivit rånade vid Bergnäsbron av gärningsmän med vapen.</b>
      </p>
      <p>Händelsen kom till polisens kännedom vid 20.30-tiden under lördagen. Kvinnan och mannen har berättat att det var två eller flera gärningsmän och att ett vapen var inblandat. När rånarna fått tag i tillhörigheter ska de ha lämnat platsen.</p>
      <h3>Låtsades ropa på hjälp</h3>
      <p>Kort efter rånet vid Bergnäsbron kontaktades polisen igen, denna gång gällande rånförsök på Bergnäset. Då ska flera gärningsmän ha lockat till sig en kvinna genom att ropa på hjälp och sedan när hon kommit dit så ska de ha tagit tag i henne. Brottet rubriceras som försök till rån.</p>
      <p>Polisen har sökt med hund efter gärningsmännen i bägge fallen. Ingen är frihetsberövad i ärendena.</p>
    </article>
  </body>
</html>