<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%cf%81%cf%89%cf%83%ce%b9%ce%ba%ce%ae-%ce%b1%ce%bc%cf%85%ce%bd%cf%84%ce%b9%ce%ba%ce%ae-%ce%b2%ce%b9%ce%bf%ce%bc%ce%b7%cf%87%ce%b1%ce%bd%ce%af%ce%b1-%ce%ba%ce%b1%cf%84%ce%b1%ce%ba%cf%84%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T08:39:26+00:00"/>
    <meta property="og:title" content="Η ρωσική αμυντική βιομηχανία «κατακτά» τη Μέση Ανατολή: Δυναμική «εισβολή» από το επιβλητικό MiG-35"/>
    <meta property="og:description" content="Η ρωσική αμυντική βιομηχανία προσπαθεί με κάθε τρόπο να επεκτείνει την επιρροή της και να προωθήσει τα προϊόντα της στην Ασία και στη Μέση Ανατολή και η Διεθνής Έκθεση στο Dubai ήταν το ιδανικό μέρος για την περίφημη και θρυλική κατασκευάστρια εταιρεία MiG να «επιδείξει» το πολλά υποσχόμενο και εντυπωσιακό μαχητικό αεροσκάφος Mig-35."/>
  </head>
  <body>
    <article>
      <h1>Η ρωσική αμυντική βιομηχανία «κατακτά» τη Μέση Ανατολή: Δυναμική «εισβολή» από το επιβλητικό MiG-35</h1>
      <address>
        <time datetime="2019-11-24T08:39:26+00:00">24 Nov 2019, 08:39</time>
      </address>
      <p>
        <b>Η ρωσική αμυντική βιομηχανία προσπαθεί με κάθε τρόπο να επεκτείνει την επιρροή της και να προωθήσει τα προϊόντα της στην Ασία και στη Μέση Ανατολή και η Διεθνής Έκθεση στο Dubai ήταν το ιδανικό μέρος για την περίφημη και θρυλική κατασκευάστρια εταιρεία MiG να «επιδείξει» το πολλά υποσχόμενο και εντυπωσιακό μαχητικό αεροσκάφος Mig-35.</b>
      </p>
      <p>Με μια τεράστια παράδοση και ιστορία, το μαχητικό MiG-35 προσπαθεί να «πρωταγωνιστήσει» σε μια χρονική περίοδο όπου τα μαχητικά αεροσκάφη μπαίνουν σε μια «νέα εποχή» με τα αμερικανικά, κινεζικά αλλά και ρωσικά αεροσκάφη επόμενης γενιάς.</p>
      <p>Σύμφωνα με πληροφορίες, η ΜiG Corporation έδωσε το «παρών» στο Dubai Air Show, στο οποίο άλλα ρωσικά μαχητικά προσπάθησαν να «κλέψουν τις εντυπώσεις», PJSC UAC, και προχώρησε σε αρκετές διαπραγματεύσεις με πιθανούς αγοραστές του νέου MiG-35, σχετικά με τον ενδεχόμενο εξαγωγής του μαχητικού, ενώ συζητήθηκε επίσης και ο τρόπος συντήρηση και εκσυγχρονισμού των άλλων αεροσκαφών που εξάγουν.</p>
      <h3>Η «εισβολή» των MiG στη Μέση Ανατολή</h3>
      <p>Όπως δήλωσε υψηλόβαθμο στέλεχος της εταιρείας, κατά τη διάρκεια της σοβιετικής εποχής, αρκετές από τις χώρες της Μέσης Ανατολής είχαν παραλάβει συνολικά πάνω από 1000 αεροσκάφη MiG που ήταν δεύτερης, τρίτης και τέταρτης γενιάς και τα οποία είχαν δείξει μεγάλη αποτελεσματικότητα στις όποιες συγκρούσεις είχαν συμμετάσχει.</p>
      <p>Γι’ αυτόν τον λόγο η MiG προσπαθεί να συνεχίσει αυτή την «παράδοση», προσφέροντας το πιο προηγμένο, εξελιγμένο και αποτελεσματικό, όπως ισχυρίζονται, μαχητικό αεροσκάφος πολλαπλών ρόλων, στις χώρες της Μέσης Ανατολής.</p>
      <p>Σύμφωνα με όσα αναφέρουν τα δημοσιεύματα, το μοντέλο MiG-35 που προορίζεται για εξαγωγή θα διαθέτει βελτιωμένο εξοπλισμό ραντάρ και κατασκευαστικά χαρακτηριστικά, που θα του προσφέρουν μεγαλύτερη δυνατότητα ευελιξίας και ταχύτητας.</p>
      <p>Επίσης, θα ενσωματώνει βελτιωμένο σύστημα πληροφοριών και ελέγχου στο πιλοτήριο, καθώς επίσης και Ραντάρ Ενεργητικής Ηλεκτρονικής Σάρωσης (AESA), ικανό να κλειδώνει και να παρακολουθεί μέχρι και 30 εναέριους στόχους ταυτόχρονα, προηγμένο σύστημα αναγνώρισης και σύστημα υπέρυθρων ακτίνων για την παρακολούθηση και επιτήρηση του εναέριου, θαλάσσιο και χερσαίου πεδίου επιχειρήσεων.</p>
    </article>
  </body>
</html>