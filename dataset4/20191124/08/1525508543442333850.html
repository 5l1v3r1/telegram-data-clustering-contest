<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779422/%DB%B1%DB%B4%D9%85%D8%B1%D8%AF%D8%A7%D8%AF-%D8%A8%D9%87-%D8%B9%D9%86%D9%88%D8%A7%D9%86-%D8%B1%D9%88%D8%B2-%D8%AA%D8%A8%D8%B1%DB%8C%D8%B2-%D9%86%D8%A7%D9%85%DA%AF%D8%B0%D8%A7%D8%B1%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T08:22:35+00:00"/>
    <meta property="og:title" content="موافقت شورای فرهنگ عمومی استان با پیشنهاد شهردار تبریز ۱۴مرداد به عنوان روز تبریز نامگذاری می‌شود"/>
    <meta property="og:description" content="تبریز – شورای فرهنگ عمومی آذربایجان شرقی با پیشنهاد شهردار تبریز در خصوص نامگذاری ۱۴ مرداد به عنوان روز تبریز موافقت کرد."/>
  </head>
  <body>
    <article>
      <h1>موافقت شورای فرهنگ عمومی استان با پیشنهاد شهردار تبریز ۱۴مرداد به عنوان روز تبریز نامگذاری می‌شود</h1>
      <address>
        <time datetime="2019-11-24T08:22:35+00:00">24 Nov 2019, 08:22</time>
      </address>
      <p>به گزارش <a href="https://www.mehrnews.com/">خبرنگار مهر</a>، در جلسه شورای فرهنگ عمومی آذربایجان شرقی پیشنهاد نامگذاری ۱۴مرداد به عنوان روز تبریز از طرف شهردار تبریز به تصویب اعضا رسید.</p>
      <p>محمد محمدپور، دبیر شورای فرهنگ عمومی آذربایجان شرقی در این رابطه به <a href="https://www.mehrnews.com/">خبرنگار مهر</a> گفت: نامگذاری روز ۱۴ مرداد به عنوان روز تبریز پیش تر به تصویب کمیسیون فرهنگی و اجتماعی شورای شهر تبریز رسیده بود.</p>
      <p>او افزود: این پیشنهاد روز گذشته در شورای فرهنگ عمومی استان نیز مطرح و به تصویب اعضا رسید که برای تصویب در شورای فرهنگ عمومی کشور آماده و ارسال می شود.</p>
      <p>به گفته مدیرکل فرهنگ و ارشاد اسلامی آذربایجان شرقی، برای اینکه ۱۴ مرداد رسما به عنوان روز تبریز نامگذاری شود، باید این موضوع در شورای فرهنگ عمومی کشور نیز به تصویب برسد.</p>
      <p>جلسات متعددی برای انتخاب روز تبریز در سطح شهر تبریز برگزار شده است که نهایتا با پیشنهاد شهرداری تبریز ۱۴ مرداد که سالروز صدور فرمان مشروطیت است، به جهت تاثیرگذاری این شهر در شکل گیری انقلاب مشروطه به عنوان روز تبریز نامگذاری می شود.</p>
    </article>
  </body>
</html>