<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507811"/>
    <meta property="og:site_name" content="0404"/>
    <meta property="article:published_time" content="2019-11-24T08:58:18+00:00"/>
    <meta property="og:title" content="כך נראית הפיכה שלטונית: למרות החוק – מנדלבליט מקיים דיונים בשאלה האם נתניהו רשאי להמשיך בתפקידו"/>
    <meta property="og:description" content="אם זו לא הפיכה שלטונית - מהי הפיכה שלטונית? הפרקליטות ובראשה שי ניצן והחבר מנדלבליט שבכלל אמור להיות רק יועץ משפטי לממשלה, טוענים כל הזמן שהחוק מעל הכל, אל"/>
  </head>
  <body>
    <article>
      <h1>כך נראית הפיכה שלטונית: למרות החוק – מנדלבליט מקיים דיונים בשאלה האם נתניהו רשאי להמשיך בתפקידו</h1>
      <address><time datetime="2019-11-24T08:58:18+00:00">24 Nov 2019, 08:58</time> by <a rel="author">בועז גולן</a></address>
      <p>אם זו לא הפיכה שלטונית – מהי הפיכה שלטונית? הפרקליטות ובראשה שי ניצן והחבר מנדלבליט שבכלל אמור להיות רק יועץ משפטי לממשלה, טוענים כל הזמן שהחוק מעל הכל, אלא שמבחינתם הם מעל לכל. לא החוק.</p>
      <p>בישראל קיים חוק ברור הקובע שראש ממשלה מכהן יכול להמשיך ללא שום בעיה בתפקידו גם אם הוגש נגדו כתב אישום (קל וחומר בכתב אישום הזוי ותפור). למי ששכח, נגד ראש הממשלה עדיין לא הוגש כתב אישום. אם נתניהו יגיש בקשה לחסינות, והוא יגיש, כתב אישום לא יוגש לפחות עד לאחר הבחירות הבאות. על פי החוק, גם אם יוגש כתב אישום, ראש הממשלה יכול להמשיך ולכהן בתפקידו.</p>
      <p>על החוק הזה מצפצפים שי ניצן ואביחי מנדלבליט. מנדלבליט כבר החל לקיים דיונים בשאלה האם ראש הממשלה יוכל להרכיב ממשלה גם בעתיד. מבחינת מנדלבליט, הוא גם מעל לשיקול הדעת של הנשיא. מעל לכל חוק. מעל הכל ובוודאי מכל הדמוקרטיה ורצון העם. העם ייבחר נתניהו, אבל מנדלבליט יחליט אם זה מתאים לו. את המסקנות של היועמ״ש אתם כבר יודעים. הוא יחליט שלא.</p>
      <p>עצם קיום הדיון בשאלה בעניין רה״מ נתניהו, נראה על פניו כמהלך לא חוקי. מתכנס לו מנדלבליט ומחליט שהוא מעל החוק והוא זה שייקבע. ומי בצוות הדיון? חחח הצחקתם. מנדלבליט, שי ניצן, זילבר וחבריהם. ממש חבורה אוהדת נתניהו. משחק מכור מראש.</p>
      <p>״בנפש חפצה״ – בדיוק כפי שסיפר מנדלבליט לעם ישראל בעניין עדותו של חפץ – שממש לא היתה בנפש חפצה, כך אפשר לתאר אותו. בנפש חפצה לחסל את הקריירה של ראש הממשלה. לחסל את רצון עם ישראל.</p>
    </article>
  </body>
</html>