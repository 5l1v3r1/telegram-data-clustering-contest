<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191124_Rekordeve_volt_tavaly_a_Dunaferrnek_de_igy_se_tudott_volna_nyereseges_lenni"/>
    <meta property="og:site_name" content="HVG.hu"/>
    <meta property="article:published_time" content="2019-11-24T08:57:00+00:00"/>
    <meta property="og:title" content="Rekordéve volt tavaly a Dunaferrnek, de így sem tudott volna nyereséges lenni"/>
    <meta property="og:description" content="Alig sikerült nyereséget elérnie a Dunaferrnek, pedig az árbevétel rekordot döntött."/>
  </head>
  <body>
    <article>
      <h1>Rekordéve volt tavaly a Dunaferrnek, de így sem tudott volna nyereséges lenni</h1>
      <address><time datetime="2019-11-24T08:57:00+00:00">24 Nov 2019, 08:57</time> by <a rel="author">hvg.hu</a></address>
      <p>
        <b>Alig sikerült nyereséget elérnie a Dunaferrnek, pedig az árbevétel rekordot döntött.</b>
      </p>
      <p>Ahogy arról beszámoltunk, súlyos problémákkal küzd a Dunaferr, amely október végén azt közölte, <a href="https://hvg.hu/kkv/20191030_dunaferr_dolgozok_dunaujvaros_letszamleepites">az acélipar visszaesése miatt a cég is gondba került</a>, ezért <a href="https://hvg.hu/kkv/20191030_dunaferr_leepites_vasas_szakszervezet_riport">komoly létszámleépítést kell végrehajtania</a>.</p>
      <p>A <a href="https://www.portfolio.hu/uzlet/20191124/erdekes-adatokra-bukkantunk-a-tomeges-elbocsatasra-keszulo-dunaferrnel-408061">Portfolio.hu</a> ennek apropóján nézte át a cég napokban megjelent beszámolóját a 2018-as évről, amely szerint bár a Dunaferr Csoport tavaly növelni árbevételét, 368 milliárd forint felett rekord árbevételt ért el, az anyagi jellegű ráfordítások összege is nőtt, így a cégcsoport csak mindössze 10,7 milliárd forintos adózott eredményt tudott elérni.</p>
      <p>Sőt, a cégnek 17,6 milliárdos céltartalékot kellett volna képeznie a szén-dioxid-kibocsátásából eredő jövőbeli kötelezettsége miatt, amit nem tett meg, ezzel együtt viszont már nyereséget sem tudott volna elérni, sőt, veszteséges lett volna a tavalyi működése.</p>
      <p>A lap arra is felhívja a figyelmet, hogy a társaság kevés beruházást eszközölt, vagy mert elkezdték a tartalékképzést, vagy mert nem a fejlesztésekre költötték a bevételeket. </p>
      <p>A cégnél tíz éve folyamatos a létszámcsökkenés.</p>
      <related>
        <a href="https://hvg.hu/kkv/20191030_dunaferr_leepites_vasas_szakszervezet_riport"/>
        <a href="https://hvg.hu/gazdasag/20190618_acelipar_ft_vedovam"/>
      </related>
    </article>
  </body>
</html>