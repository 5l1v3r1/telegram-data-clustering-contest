<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_knigu-pro-pohodzhennya-vidiv-rozkupili-za-dva-dni/939587"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T08:20:00+00:00"/>
    <meta property="og:title" content="Книгу про походження видів розкупили за два дні"/>
    <meta property="og:description" content="Британський натураліст Чарльз Дарвін 24 листопада 1859 року написав і опублікував книгу &quot;Походження видів шляхом природного відбору, або збереження придатних порід у боротьбі за життя&quot;. Перше видання, 1250 примірників, розкупили за 2 дні у Великобританії. Над книгою автор працював 20 років ..."/>
  </head>
  <body>
    <article>
      <h1>Книгу про походження видів розкупили за два дні</h1>
      <address><time datetime="2019-11-24T08:20:00+00:00">24 Nov 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/939/939587_w_300.jpg?v=0"/>
        <figcaption>Карикатура під назвою "Чарльз Дарвін. Вираз емоцій у людини та тварини." вийшла в листопадовому номері лондонського журналу "Fun" 1872 року. www.darwinproject.ac.uk</figcaption>
      </figure>
      <p>Британський натураліст Чарльз Дарвін <b>24 листопада 1859 року написав і опублікував книгу "Походження видів шляхом природного відбору, або збереження придатних порід у боротьбі за життя".</b> Перше видання, 1250 примірників, розкупили за 2 дні у Великобританії. Над книгою автор працював 20 років</p>
      <p>Чарльз Роберт Дарвін народився в родині лікаря в місті Шрусбері на південному заході Англії. Студентом їде в кспедицію, що прямує до Південної Америки. Подорож тривала п'ять років. Чарльз Дарвін побував у Бразилії, Аргентині, Чилі, Перу та на Галапагоських островах у Тихому океані. <br/>Якось хлопець знайшов залишки великих чотириногих ссавців і помітив, що їхні кістки схожі на кістки сучасних звірів, тільки набагато більші. Задумався над тим, чому вимерли всі ці гігантські тварини? Дарвін припустив, що за багато мільйонів років вигляд тварин на землі змінився - вони еволюціонували.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_pismennik-napisav-roman-v-yakomu-pozhezhniki-spalyuyut-knigi/933650"/>
      </related>
      <p>Понад два десятиліття роздумує над своєю теорією еволюції, яка тривала багато мільйонів років. "Еволюція відбувається завдяки відбору особин, краще пристосованих до зовнішнього середовища, - пише у своїй книзі. - Якщо місця під сонцем для всіх не вистачає - слабкі гинуть в конкуренції з сильними. Та варто якомусь організму стати більш пристосованим до навколишнього середовища, як йому буде легше вижити і дати більше за кількістю потомство. Вони почнуть тіснити менш пристосованих до такого середовища родичів, швидше розмножуватися. Природа зробить маленький крок вперед, і так - мільйони років, поки існує життя на Землі".</p>
      <p>Дарвін боїться релігійного переслідування і ганьби. Перше видання, 1250 примірників, розкупили за 2 дні. Примірник коштує 15 шилінгів - $91 на сучасні гроші. Півтисячі книг забронювала столична бібліотека Муді. Протягом життя Дарвіна книга пройшла шість видань. За свої відкриття в галузі біології вчений отримує безліч нагород від наукових товариств Європи. " Про походження видів" у Великобританії визнали найвпливовішою науковою книгою, яку коли-небудь писали. Через 12 років Дарвін видає наступну книгу "Походження людини і статевий добір", в котрій виклав докази походження людини від мавпи.</p>
      <blockquote>У США вийшла в світ 20 жовтня 1953-го антиутопія <a href="https://gazeta.ua/articles/history/_pismennik-napisav-roman-v-yakomu-pozhezhniki-spalyuyut-knigi/933650">Рея Бредбері "451 градус за Фаренгейтом".</a> Книга стала культовою.</blockquote>
    </article>
  </body>
</html>