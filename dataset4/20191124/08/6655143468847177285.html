<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/pistoia/cronaca/sci-abetone-1.4903042"/>
    <meta property="og:site_name" content="La Nazione"/>
    <meta property="article:published_time" content="2019-11-24T08:49:00+00:00"/>
    <meta property="og:title" content="Sci, pioggia e vento fanno saltare l'inizio della stagione in Val di Luce. Impianti chiusi"/>
    <meta property="og:description" content="Ma la neve abbondante in quota fa ben sperare per l'imminente apertura"/>
  </head>
  <body>
    <article>
      <h1>Sci, pioggia e vento fanno saltare l'inizio della stagione in Val di Luce. Impianti chiusi</h1>
      <h2>Ma la neve abbondante in quota fa ben sperare per l'imminente apertura </h2>
      <address>
        <time datetime="2019-11-24T08:49:00+00:00">24 Nov 2019, 08:49</time>
      </address>
      <p>Abetone (Pistoia), 24 novembre 2019 - Maltempo sulla montagna: <b>domenica 24 novembre </b>gli impianti saranno <b>chiusi su tutto il Comprensorio</b>.</p>
      <p>In <b>Val di Luce</b>, dove era stata annunciata la possibile apertura di alcuni impianti, ci hanno provato e hanno lavorato tanto nei giorni scorsi per garantire l'agibilità di alcuni tracciati. Ma le piogge abbondanti della questa notte, il forte vento e le cattive previsioni anche per domenica non consentono nessuna apertura.</p>
      <p>Come comunicato già in precedenza però la neve in quota è abbondante. In caso di abbassamento delle temperature (previsto per la fine della prossima settimana) sarà possibile intervenire con i cannoni alle quote più basse. Una situazione dunque che al momento lascia ben sperare per future aperture. Adesso bisogna aspettare che passi questa ennesima perturbazione, che purtroppo sta arrecando danni in molti territori.</p>
      <p>© Riproduzione riservata</p>
    </article>
  </body>
</html>