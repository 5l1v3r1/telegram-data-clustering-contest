<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260423/volivia-i-anies-aperripse-to-aitima-xorigisis-amnistias-ston-morales"/>
    <meta property="og:site_name" content="LiFO"/>
    <meta property="article:published_time" content="2019-11-24T08:02:00+00:00"/>
    <meta property="og:title" content="Βολιβία: Η Άνιες απέρριψε το αίτημα χορήγησης αμνηστίας στον Μοράλες"/>
    <meta property="og:description" content="Απορρίφθηκε από την Τζανίνε Άνιες το αίτημα χορήγησης αμνηστίας στον πρώην πρόεδρο Έβο Μοράλες"/>
  </head>
  <body>
    <article>
      <h1>Βολιβία: Η Άνιες απέρριψε το αίτημα χορήγησης αμνηστίας στον Μοράλες</h1>
      <h2>Απορρίφθηκε από την Τζανίνε Άνιες το αίτημα χορήγησης αμνηστίας στον πρώην πρόεδρο Έβο Μοράλες</h2>
      <address><time datetime="2019-11-24T08:02:00+00:00">24 Nov 2019, 08:02</time> by <a rel="author">NEWSROOM</a></address>
      <p>
        <b>Η <a href="https://www.lifo.gr/tags/%CE%A4%CE%B6%CE%B1%CE%BD%CE%AF%CE%BD%CE%B5+%CE%86%CE%BD%CE%B9%CE%B5%CF%82">Τζανίνε Άνιες</a>, μεταβατική πρόεδρος της <a href="https://www.lifo.gr/tags/%CE%92%CE%BF%CE%BB%CE%B9%CE%B2%CE%AF%CE%B1">Βολιβίας</a>, απέρριψε το αίτημα που είχαν υποβάλει οι γερουσιαστές ώστε να χορηγηθεί αμνηστία στον πρώην πρόεδρο <a href="https://www.lifo.gr/tags/%CE%88%CE%B2%CE%BF+%CE%9C%CE%BF%CF%81%CE%AC%CE%BB%CE%B5%CF%82">Έβο Μοράλες</a> που έχει αυτοεξοριστεί στο Μεξικό.</b>
      </p>
      <p>Το Κίνημα για τον Σοσιαλισμό (MAS), το κόμμα του Μοράλες, είχε προτείνει ένα νομοσχέδιο στη Γερουσία με το οποίο θα εξαιρείτο ο πρώην πρόεδρος από ποινικές διώξεις. Την Παρασκευή, ο υπουργός Εσωτερικών Αρτούρο Μουρίγιο ανακοίνωσε ότι η μεταβατική κυβέρνηση διεξάγει έρευνα σε βάρος του Μοράλες για υποκίνηση ταραχών και τρομοκρατική δραστηριότητα εναντίον των νέων αρχών της χώρας.</p>
      <p>«Δηλώνουμε ξεκάθαρα ότι όποιος διέπραξε εγκήματα, όποιος χλευάζει τους νόμους, δεν θα αμνηστευθεί», είπε η Άνιες, η οποία ανέλαβε καθήκοντα προέδρου στις 12 Νοεμβρίου, 48 ώρες μετά την παραίτηση του Μοράλες.</p>
      <p>
        <i>Με πληροφορίες από ΑΠΕ-ΜΠΕ/AFP/Sputnik</i>
      </p>
    </article>
  </body>
</html>