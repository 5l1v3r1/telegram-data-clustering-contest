<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/drustvo/u-srbiji-danas-suncano-i-olujni-vetar-na-jugu-kisa/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T08:14:12+00:00"/>
    <meta property="og:title" content="U Srbiji danas sunčano i olujni vetar, na jugu kiša"/>
    <meta property="og:description" content="Republički Hidrometeorološki zavod Srbije je upozorio da će i danas u košavskom području duvati jak jugoistočni vetar, povremeno olujne snage, na jugu Banata brzine veće od 24 metra u sekundi, odnosno 85 kilometara na sat."/>
  </head>
  <body>
    <article>
      <h1>U Srbiji danas sunčano i olujni vetar, na jugu kiša</h1>
      <address><time datetime="2019-11-24T08:14:12+00:00">24 Nov 2019, 08:14</time> by <a rel="author">Beta</a></address>
      <p>
        <b>Republički Hidrometeorološki zavod Srbije je upozorio da će i danas u košavskom području duvati jak jugoistočni vetar, povremeno olujne snage, na jugu Banata brzine veće od 24 metra u sekundi, odnosno 85 kilometara na sat.</b>
      </p>
      <p>Vreme u Srbiji će ujutro i pre podne biti pretežno sunčano, a potom na jugu i jugozapadu oblačno uz moguću kišu.</p>
      <p>Sem u košavskom području gde će vetar biti umeren do jak, povremeno sa olujnim udarima, drugde će vetar biti slab do umeren.</p>
      <p>Najniža temperatura od nula do sedam, a najviša dnevna od sedam do 14 stepeni Celzijusa.</p>
      <p>U Beogradu će danas takođe biti pretežno sunčano i vetrovito vreme, s umerenim do jakim, povremeno i olujnim jugoistočnim vetrom. Najniža temperatura pet stepeni, a najviša dnevna 12 stepeni.</p>
      <p>Vozače na putevima u Srbiji danas očekuje slab intenzitet saobraćaja ali i veoma jak vetar, što od njih zahteva dodatni oprez, upozorio je Auto-moto savez Srbije (AMSS).</p>
      <p>Prema podacima policije na graničnim prelazima nema dužih zadržavanja za putnička vozila.</p>
      <p>Kamioni na Kelebiji i Bačkoj Palanci čekaju sat vremena, na Horgošu četiri a na Batrovcima oko šest sati, dok na naplatnim rampama nema zadržavanja.</p>
      <p>Na brojnim deonicama u toku su radovi, pa je potreban dodatni oprez i poštovanje saobraćajne signalizacije.</p>
      <h3>Povezani tekstovi:</h3>
    </article>
  </body>
</html>