<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/belarusa-yuk-goturen-tir-yandi-1393115"/>
    <meta property="og:site_name" content="Karar.com"/>
    <meta property="article:published_time" content="2019-11-24T08:39:00+00:00"/>
    <meta property="og:title" content="Belarus'a yük götüren TIR yandı"/>
    <meta property="og:description" content="Edirne'de Belarus'a yük götüren TIR'ın dorsesi sınır kapısına yaklaşırken yandı. İtfaiye ekiplerince söndürülen yangın sonrası brandası tamamen kül olan dorse kullanılamaz hale geldi."/>
  </head>
  <body>
    <article>
      <h1>Belarus'a yük götüren TIR yandı</h1>
      <address>
        <time datetime="2019-11-24T08:39:00+00:00">24 Nov 2019, 08:39</time>
      </address>
      <p>
        <b>Edirne'de Belarus'a yük götüren TIR'ın dorsesi sınır kapısına yaklaşırken yandı. İtfaiye ekiplerince söndürülen yangın sonrası brandası tamamen kül olan dorse kullanılamaz hale geldi.</b>
      </p>
      <p>Edirne'de Belarus'a radyatör ve sucuk bağırsağı götürmek üzere İstanbul'dan yola çıkan Mehmet Akkoyun idaresindeki TIR'ın dorsesi, Kapıkule Sınır Kapısı'na 40 kilometre kala otobanda yanmaya başladı.</p>
      <p>Aracı yol kenarına park eden Akkoyun, durumu polis ve itfaiye ekiplerine bildirdi.</p>
      <p>
        <b>POLİS YOLDA ÖNLEM ALDI</b>
      </p>
      <p>Edirne Emniyet Müdürlüğü Bölge Trafik Denetleme Şube Müdürlüğü ekipleri, yolda önlem aldı, itfaiye ekipleri alevlere müdahale etti.</p>
      <p>İtfaiye ekiplerince söndürülen yangın sonrası brandası tamamen kül olan dorse kullanılamaz hale geldi.</p>
      <p>Sürücü Akkoyun, yangının çıkış sebebini bilmediğini ifade etti. Aniden başlayan yangının kısa sürede büyüdüğünü belirten Akkoyun, "Ne attılarsa attılar çadıra. İçinde adam mı vardı bilmiyorum ki bir anda oldu, yandı" dedi.</p>
      <p>
        <b>EDİRNE/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>