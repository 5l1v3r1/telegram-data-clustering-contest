<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363395/kljucni-svedoci-evo-ko-je-jos-pored-princa-endrua-posetio-pedofila-epstajna-u-vili-u-njujorku-foto-video"/>
    <meta property="og:site_name" content="kurir.rs"/>
    <meta property="article:published_time" content="2019-11-24T08:57:00+00:00"/>
    <meta property="og:title" content="KLJUČNI SVEDOCI: Evo ko je još pored princa Endrua posetio pedofila Epstajna u vili u Njujorku! (FOTO, VIDEO)"/>
    <meta property="og:description" content="Vila na Menhetnu koja je pripadala osuđenom pedofilu Džefriju Epstajnu bila je poznata po velikom broju posetilaca. U nedavnom intervjuu u kome je prvi put progovorio o svom prijateljstvu sa bogatim finansijerom, britanski princ Endru je uporedio imanje vredno ..."/>
  </head>
  <body>
    <article>
      <h6 class="kicker">slučaj koji je šokirao svet</h6>
      <h1>KLJUČNI SVEDOCI: Evo ko je još pored princa Endrua posetio pedofila Epstajna u vili u Njujorku! (FOTO, VIDEO)</h1>
      <address>
        <time datetime="2019-11-24T08:57:00+00:00">24 Nov 2019, 08:57</time>
      </address>
      <p>
        <b>Vila na Menhetnu koja je pripadala osuđenom pedofilu Džefriju Epstajnu bila je poznata po velikom broju posetilaca. U nedavnom intervjuu u kome je prvi put progovorio o svom prijateljstvu sa bogatim finansijerom, britanski princ Endru je uporedio imanje vredno 80 miliona dolara sa železničkom stanicom zbog gostiju koji su se smenjivali kao na pokretnoj traci.</b>
      </p>
      <p>Do sada je boravak mlađeg sina britanske kraljice Elizabete II u Epstajnovoj vili u decembru 2010. godine bio obavijen velom tajnosti, ali je ove nedelje bila ključni povod da on odstupi sa dužnosti.</p>
      <figure>
        <iframe data-src="https://twitter.com/DailyMailUK/status/1198182745136123905?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tokom spornog vikenda 6. i 7. decembra, vilu je pored princa posetilo još mnogo ljudi. Za mnoge posete se znalo, ali je istraživanje Dejli mejla među njima otkrilo i devetoro javnosti nepoznatih ljudi koji bi mogli da pomognu u tekućoj FBI istrazi protiv Epstajna.</p>
      <p>Princ Endru je u intervjuu rekao da u vili nije video ništa što bi podstaklo njegove sumnje, ali šest muškaraca i tri žene koje je kamera snimila kako ulaze i izlaze iz vile mogli bi da opovrgnu njegove tvrdnje.</p>
      <figure>
        <iframe src="https://www.youtube.com/embed/VQOOxOl9l80" width="560" height="315" data-service="Youtube" scrolling="no"/>
      </figure>
      <p>Trojica muškaraca koji su posetili vilu najverovatnije su pripadnici američke službe bezbednosti, sudeći prema značkama koje su nosili.</p>
      <p>Poznato je da je najmanje pet pripadnika službe bezbednosti iz daljine čuvalo Epstajna i princa prilikom šetnje Central parkom prvog dana posete.</p>
      <figure>
        <iframe src="https://www.youtube.com/embed/rfQEMKQFfgg" width="560" height="315" data-service="Youtube" scrolling="no"/>
      </figure>
      <p>Istog dana je nastao snimak na kome princ Endru pozdravlja sa Ketrin Kiting, ćerkom bivšeg australijskog premijera, na vratima vile. Nešto ranije iz vile su izašli i poznati reditelj Vudi Alen i njegova supruga Sun-Ji Previn.</p>
      <p>Brojni svedoci su potvrdili da su brojne mlade devojke posećivale vilu tog vikenda, ali je princ Endru u nedavnim intervjuu tvrdio da u kući nikada nije video nijednu od njih.</p>
      <figure>
        <iframe src="https://www.youtube.com/embed/ZtAOxeKouSE" width="560" height="315" data-service="Youtube" scrolling="no"/>
      </figure>
      <p>Kurir.rs/Dejli Mejl</p>
      <p>Foto: AP/New York State Sex Offender Registry, EPA/David Mariuz</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362973/i-princeve-cerke-placuju-zbog-skandala-luksuzan-nacin-zivota-endruovih-mezimica-doveden-u-pitanje-foto"/>
        <a href="https://www.kurir.rs/planeta/3362201/advokati-epstajna-upozorili-princa-endrua-bilo-bi-bolje-da-saradjuje-sa-americkim-vlastima"/>
        <a href="https://www.kurir.rs/planeta/3361647/sok-princ-endru-kaznjen-zbog-epstajna-kraljica-elizabeta-donela-brutalan-akt-video"/>
        <a href="https://www.kurir.rs/planeta/3361379/ona-bi-mogla-da-otkrije-istinu-o-epstajnu-zrtve-kaze-da-je-bila-njegova-madam-a-sada-se-svi-pitaju-gde-je-nestala"/>
      </related>
    </article>
  </body>
</html>