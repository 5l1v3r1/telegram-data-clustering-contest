<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/europa/1500-castele-vanzare-franta-1_5dda453d5163ec42715a77bb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T08:57:31+00:00"/>
    <meta property="og:title" content="1.500 de castele sunt de vânzare în Franţa. Proprietarii nu le mai pot întreţine"/>
    <meta property="og:description" content="Potrivit agenţiilor imobiliare specializate, precum Barnes, Propriétés de France, Le Nail sau Patrice Besse, citate de Le Figaro, numărul bunurilor de excepţie, castele în acest caz, sunt de vânzare în Franţa. Situaţia în regiune devine critică."/>
  </head>
  <body>
    <article>
      <h1>1.500 de castele sunt de vânzare în Franţa. Proprietarii nu le mai pot întreţine</h1>
      <address><time datetime="2019-11-24T08:57:31+00:00">24 Nov 2019, 08:57</time> by <a rel="author">News.ro</a></address>
      <h4>Potrivit agenţiilor imobiliare specializate, precum Barnes, Propriétés de France, Le Nail sau Patrice Besse, citate de Le Figaro, numărul bunurilor de excepţie, castele în acest caz, sunt de vânzare în Franţa. Situaţia în regiune devine critică.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/botosani/cine-fost-adevarat-muschetarii-alexandre-dumas-real-fost-personajul-dartagnan-1_5dd7d9f45163ec427149de1b/index.html"/>
        <a href="https://adevarul.ro/international/in-lume/franta-tara-mai-bun-nivel-trai-lume-1_5dd605485163ec42713df69e/index.html"/>
        <a href="https://adevarul.ro/international/europa/franta-mort-mai-disparuti-urma-surparii-unui-pod-apropiere-toulouse-1_5dd2a1e45163ec427125687f/index.html"/>
      </related>
      <p>A duce o viaţă la castel, în secolul XXI, mai degrabă renunţi. Numărul castelelor disponibile pe piaţă a explodat în cursul ultimilor ani, potrivit unei anchete a cotidianului francez. </p>
      <p>Vechile pietre încărcate de istorie au asaltat piaţa, 1500 de castele sunt propuse spre vânzare anul acesta, faţă de 800 câte erau în 2010. </p>
      <p>Sunt uneori secole de istorie de familie la care personalităţile sunt nevoite să renunţe, obosite să-şi consacre toate mijloacele şi toată energia pentru salvarea patrimoniului şi la reşedinţa seculară din linia lor succesorală. </p>
      <p>"Aceşti proprietari se află la finalul unui ciclu de generaţie, povesteşte Gonzague Le Nail, a cărei agenţie revendică mai mult de 4500 de castele şi conace vândute, expertizate sau transmise. Bunicii au reuşit, bazându-se pe veniturile de pe urma pământurilor. Părinţii care nu au mai avut pământuri, au început să aibp dificultăţi. Cât despre nepoţi, ei preferă Londra sau Shanghai unei vieţi la ţară". </p>
      <p>Pentru mulţi, întreţinerea a devenit o prăpastie insurmontabilă. </p>
      <p>Le Figaro citează exemplul castelului Robien din Côtes-d'Armor, edificiu de secol XVIII, care a fost locuit de o familie din care a provenit fostul ministru al Educaţiei naţionale, Gilles de Robien, şi patru preşedinţi ai Parlamentului britanic. Propus spre vânzare pentru 4,2 milioane de euro, reşedinţa este în prezent estimată la 2,1 milioane de euro şi nu-şi găseşte cumpărător. </p>
      <p>Într-adevăr, dacă castelele franceze stârnesc întotdeauna un interes al investitorilor străini, condiţia primordială pentru a le vinde la preţ mare este starea perfectă, o bună izolaţie şi amenajare la modă. Totodată, este convenabil să fie situat în regiunea pariziană şi nu în plină câmpie. La noii proprietari, tendinţa este de a-l revinde destul de rapid. </p>
      <p>Potrivit lui Olivier de Lorgeril, preşedinte al asociaţiei Demeure historique, "rata cifrei de afaceri a unui castel a scăzut în medie de la 15 ani la aproximativ opt". El intenţionează să solicite "un plan Marshall" al Statului pentru patrimoniul privat. </p>
      <p>"Atunci când aud un deputat că spune că monumentele sunt neproductive sau că Bercy (ministrul Economiei şi Finanţelor, n.r) vorbeşte de nişe fiscale pentru ajutorarea monumentelor istorice, îmi ies din fire. Toate aceste castele, reprezintă viitorul zonelor". </p>
      <p>Castelul Menars, situat pe Valea Loarei, este pus în vânzare. El a fost achiziţionat în 1760 de Jeanne Poisson, devenită marchiză de Pompadour, favorita lui Louis XV. Cu o suprafaţă de 12.000 de metri pătraţi şi cu 62 de camere, reşedinţa a fost cumpărată în anii '80 de Edouard Baysari, om de afaceri de origine libaneză, care timp de 30 de ani s-a consacrat lucrărilor de renovare şi amenajare care au costat 100 de milioane de euro. Castelul a fost estimat pentru o sumă între 20 şi 30 de milioane de euro. </p>
      <hr/>
    </article>
  </body>
</html>