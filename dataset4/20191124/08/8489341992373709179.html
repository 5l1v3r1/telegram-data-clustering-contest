<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807022/%D9%82%D8%B1%D8%B5%E2%80%8C%D9%87%D8%A7%DB%8C-%D8%B1%DA%98%DB%8C%D9%85%DB%8C-%D8%B9%D8%A7%D9%85%D9%84-%D8%A8%D8%B1%D9%88%D8%B2-%D8%A7%D8%AE%D8%AA%D9%84%D8%A7%D9%84%D8%A7%D8%AA-%D8%BA%D8%B0%D8%A7%DB%8C%DB%8C-%D8%AF%D8%B1-%D8%B2%D9%86%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:36:00+00:00"/>
    <meta property="og:title" content="قرص‌های رژیمی عامل بروز اختلالات غذایی در زنان"/>
    <meta property="og:description" content="نتایج یک بررسی نشان می‌دهد مصرف قرص‌های رژیمی و ملین‌ها خطر ابتلا به اختلالات غذایی را افزایش می‌دهد."/>
  </head>
  <body>
    <article>
      <h1>قرص‌های رژیمی عامل بروز اختلالات غذایی در زنان</h1>
      <h2>نتایج یک بررسی نشان می‌دهد مصرف قرص‌های رژیمی و ملین‌ها خطر ابتلا به اختلالات غذایی را افزایش می‌دهد.</h2>
      <address>
        <time datetime="2019-11-24T08:36:00+00:00">24 Nov 2019, 08:36</time>
      </address>
      <p>به گزارش گروه اجتماعی خبرگزاری دانشجو، زنان و دختران جوانی که برای کنترل وزن از قرص‌های رژیمی و ملین‌ها مصرف می‌کنند بیشتر در معرض ابتلا به اختلالات غذایی هستند.<br/><br/>محققان آمریکایی به بررسی اطلاعات بیش از ۱۰ هزار زن و دختر جوان ۱۴ تا ۳۶ ساله در فاصله سال‌های ۲۰۰۱ تا ۲۰۱۶ پرداختند.<br/><br/>این محققان بر اساس مشاهدات خود اظهار داشتند: در میان افرادی که به اختلالات غذایی دچار نبودند مصرف قرص‌های رژیمی موجب شد ۱.۸ درصد از آنان در مدت یک تا سه سال به این عارضه مبتلا شوند در حالی که این رقم در افرادی که این قرص‌ها را دریافت نکرده بودند یک درصد بوده‌است.<br/><br/>به گفته محققان آمریکایی همچنین ۴.۲ درصد از افرادی که برای کنترل وزن از ملین‌ها مصرف می‌کنند به اختلال غذایی دچار شدند در حالی که این رقم در افراد دیگر ۰.۸ درصد بوده‌است.<br/><br/>به گزارش خبرگزاری یونایتدپرس، محققان با بیان اینکه مصرف قرص‌های رژیمی و ملین‌ها به منظور کنترل وزن می‌تواند ترکیبی مضر برای بدن باشد، اظهار داشتند: در این بررسی به دنبال این بودیم که مشخص شود آیا این محصولات می‌توانند به اختلالات غذایی منجر شوند که با توجه به نتایج بررسی‌هایمان پاسخ این سوال مثبت بود.</p>
    </article>
  </body>
</html>