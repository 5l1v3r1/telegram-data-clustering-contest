<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/akademik-personel/program-sihirbazi-ve-cagri-sihirbazi-h543949.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T08:40:02+00:00"/>
    <meta property="og:title" content="Program Sihirbazı ve Çağrı Sihirbazı"/>
    <meta property="og:description" content="TÜBİTAK destek programlarının tanıtımı için adaylara Program ve Çağrı Sihirbazı hazırladı. Program Sihirbazı ve Çağrı Sihirbazı nedir, ne değildir bir bakalım."/>
  </head>
  <body>
    <article>
      <h1>Program Sihirbazı ve Çağrı Sihirbazı</h1>
      <address><time datetime="2019-11-24T08:40:02+00:00">24 Nov 2019, 08:40</time> by <a rel="author">KamuAjans</a></address>
      <p>
        <b>TÜBİTAK destek programlarının tanıtımı için adaylara Program ve Çağrı Sihirbazı hazırladı. Program Sihirbazı ve Çağrı Sihirbazı nedir, ne değildir bir bakalım.</b>
      </p>
      <p>TÜBİTAK destek programlarına başvuran kişilere, hangi desteğin/çağrının kendilerine daha uygun olduğu konusunda yardımcı olmak üzere iki dilde (Türkçe ve İngilizce) oluşturulan TÜBİTAK Başvuru Sihirbaz iki temel bölümden oluşmaktadır:</p>
      <p>Program Sihirbazı: TÜBİTAK’ta yürütülen tüm destek programlarını kapsayan bu bölümde, programlar aşağıdaki özelliklerine göre filtrelenebilmektedir:</p>
      <p>1.1.1. Destek Türü,</p>
      <p>1.1.2. Eğitim Durumu,</p>
      <p>1.1.3. Çalışma Durumu,</p>
      <p>1.1.4. Uyruk/Yaş,</p>
      <p>1.1.5. Destek Bütçesi,</p>
      <p>1.1.6. Destek Süresi (Ay).</p>
      <p>Çağrı Sihirbazı: TÜBİTAK’ta başvuruya açılmış çağrıları kapsayan bu bölümde, çağrılar aşağıdaki özelliklerine göre filtrelenebilmektedir:</p>
      <p>1.2.1. Bilimsel/Teknolojik Alan,</p>
      <p>1.2.2. Destek Türü,</p>
      <p>1.2.3. İlgili TÜBİTAK Birimi,</p>
      <p>1.2.4. Kapsam,</p>
      <p>1.2.5. Durum.</p>
      <p>Kişiler sorgulamak istedikleri bilgileri soldaki sorgulama panelinden girdiklerinde, bu kriterlere uyan programlar/çağrılar sağ panelde listelenir. Programları sorgularken, herhangi bir destek programının üzerine tıkladığınızda, programla ilgili özet bilgi kutucuğuna ulaşırsınız. Bu kutucuğun içerisinde, programla ilgili daha detaylı bilgi alabileceğiniz web sayfasına yönlendiren bir link (“Detaylı bilgi için lütfen tıklayınız.” şeklinde) ve başvuru sistemine yönlendiren bir link (“Başvur” şeklinde) bulunmaktadır. Çağrılarda ise sistem sizi direkt olarak çağrının web sayfasına yönlendirmektedir. Buradan çağrı detayları öğrenebilir ve çağrı dokümanlarını indirebilirsiniz.</p>
      <p>Destek Bütçesi sorgulama bölümünde para birimi olarak yalnızca bir tanesini seçerek sorgulayınız. Bazı programların üst limiti Euro veya Dolar bazında hesaplanmaktadır. TL ile sorguladığınızda yalnızca üst limiti TL üzerinden hesaplanan programlar, Euro ile sorguladığınızda yalnızca üst limiti Euro üzerinden hesaplanan olan programlar, Dolar ile sorguladığınızda yalnızca üst limiti Dolar üzerinden hesaplanan olan programlar filtreleme kümesine dahil edilecektir. Para birimini seçip değeri girdikten sonra klavyenizden Enter tuşuna basabilir veya para birimi kutucuğunun hemen sağında yer alan “&gt;” etiketli tuşa basabilirsiniz.</p>
      <p>Sol panelde yer alan kriterler, tüm programlara ait olan başvuru şartlarını içermediğinden, kişi sorgulama sonucu çıkan tüm programlara başvurabilir şeklinde bir genellemeye gidilemez. Sistem, programlar hakkında kısa bilgiler vermek ve kişileri ilgilendikleri programlara yönlendirmek üzere tasarlanmıştır. Kişiler, başvurularını yapmadan önce, programların detaylı web sayfalarına girerek başvuru koşullarının tamamını sağladıklarından emin olmalılardır.</p>
      <p>Sistemle ilgili geribildirimler http://anket.tubitak.gov.tr/index.php?sid=58395 adresinden yapılabilmektedir. <br/><b>Program sihirbazına ulaşmak için </b><b><a href="https://kilavuz.tubitak.gov.tr/index.php?index%7Crun">TIKLAYINIZ</a></b><b>.<br/></b><b>Çağrı sihirbazına ulaşmak için </b><b><a href="https://kilavuz.tubitak.gov.tr/index.php?cagri%7Crun">TIKLAYINIZ</a></b><b>.</b></p>
    </article>
  </body>
</html>