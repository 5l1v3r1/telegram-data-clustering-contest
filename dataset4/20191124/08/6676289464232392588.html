<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/viorica-dancila-a-votat-prezidentiale-turul-doi-video-327162.html"/>
    <meta property="og:site_name" content="Observator"/>
    <meta property="article:published_time" content="2019-11-24T08:18:00+00:00"/>
    <meta property="og:title" content="Viorica Dăncilă a votat pentru o Românie care să meargă înainte: &quot;Nu luăm în calcul eşecul&quot; (Video)"/>
    <meta property="og:description" content="Viorica Dăncilă, preşedintele PSD şi candidat la prezidenţiale, a votat la ora 8.00, la Colegiul Naţional &quot;Sfântul Sava&quot; din Bucureşti. Fostul premier a declarat că a votat &quot;cu inima şi din inimă pentru români&quot;."/>
  </head>
  <body>
    <article>
      <h1>Viorica Dăncilă a votat pentru o Românie care să meargă înainte: "Nu luăm în calcul eşecul" (Video)</h1>
      <address><time datetime="2019-11-24T08:18:00+00:00">24 Nov 2019, 08:18</time> by <a rel="author">Veronica Micu</a></address>
      <p>
        <b>
          <b>Viorica Dăncilă, preşedintele PSD şi candidat la prezidenţiale, a votat la ora 8.00, la Colegiul Naţional "Sfântul Sava" din Bucureşti. Fostul premier a declarat că a votat "cu inima şi din inimă pentru români".</b>
        </b>
      </p>
      <p>
        <i>"Am votat pentru o Românie care să meargă înainte, nu înapoi, spre vremuri în care nu aveam drepturi, libertăţi, pentru că toată puterea era în mâinile unui singur om. Am votat pentru un mandat în care să vedem mai multă implicare, mai multă muncă, mai mult respect pentru poporul român şi pentru interesul naţional.</i>
      </p>
      <p><i>Am votat cu inima! Votul de astăzi este foarte important pentru că poate creiona un alt viitor pentru România. Putem vedea astăzi multe dintre aspiraţiile poporului român. Nu luăm în calcul eşecul, mergem spre câştig"</i>, a declarat Viorica Dăncilă. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FObservatorAntena1%2Fvideos%2F1469036686581908%2F&amp;show_text=0&amp;width=560" width="560" height="350" data-service="Facebook" scrolling="no"/>
      </figure>
      <p>În această dimineaţă, la ora 7.00, s-au deschis urnele pentru al doilea tur de scrutin al <a href="https://observator.tv/politic/alegeri-prezidentiale-2019-vot-turul-2-327152.html">alegerilor prezidenţiale 2019</a>.</p>
      <p>Aproape 19 milioane de români sunt aşteptaţi să-şi voteze preşedintele.</p>
      <p>Votarea în ţară are loc până la ora 21:00, cu posibilitatea de prelungire până la cel mai târziu ora 23:59 pentru alegătorii care se află la sediul secţiei de votare la ora 21:00, precum şi pentru cei care se află la rând în afara sediului secţiei de votare.</p>
      <p>Alegătorii pot afla secţia de votare la care sunt arondaţi accesând <a href="https://www.registrulelectoral.ro/">www.registrulelectoral.ro</a>.</p>
    </article>
  </body>
</html>