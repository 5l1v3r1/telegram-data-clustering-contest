<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709659"/>
    <meta property="og:site_name" content="ישראל היום"/>
    <meta property="article:published_time" content="2019-11-24T08:42:04+00:00"/>
    <meta property="og:title" content="סער פנה ליו&quot;ר מרכז הליכוד: קבע מועד לפריימריז בזק לפני תום &quot;21 הימים&quot;"/>
    <meta property="og:description" content="פוליטי"/>
  </head>
  <body>
    <article>
      <h1>סער פנה ליו"ר מרכז הליכוד: קבע מועד לפריימריז בזק לפני תום "21 הימים"</h1>
      <h2>בכיר הליכוד קורא תיגר על ראש הממשלה נתניהו ומבקש מח"כ חיים כץ לכנס בדחיפות את מרכז המפלגה • "מהלך זה נועד למנוע הידרדרות המדינה לבחירות שלישיות מיותרות, ניתן להקים ממשלה עוד בכנסת הנוכחית" • ח"כ מיקי זוהר: "לא ייתכן שייערכו פריימריז רק לראשות התנועה"</h2>
      <address><time datetime="2019-11-24T08:42:04+00:00">24 Nov 2019, 08:42</time> by <a rel="author" href="https://www.israelhayom.co.il/writer_articles?tid=328" target="_blank">יהודה שלזינגר</a></address>
      <p>ח״כ גדעון סער (הליכוד) פנה הבוקר (ראשון) ליו"ר מרכז הליכוד ח"כ חיים כץ ודרש ממנו לכנס בדחיפות את מרכז הליכוד על מנת לקבוע פריימריז בזק לראשות הליכוד עוד לפני שתסתיים תקופת "21 הימים".  </p>
      <p>בפנייתו הדגיש ח"כ סער כי בכוחו של מהלך זה למנוע הידרדרות המדינה לבחירות שלישיות מיותרות אותן הגדיר רה"מ נתניהו רק לפני ימים ספורים כ"טירוף מערכות". סער הוסיף, כי מאחר שניתן להקים ממשלה עוד בכנסת הנוכחית יש לפעול לסיום המשבר הפוליטי במדינה הנמשך כבר כשנה. </p>
      <p>סער טען כי ניתן לקיים פריימריז כאלה תוך כשבועיים. בפניה הזכיר סער כי בשנת 2002 התקיימו פריימריז בין רה"מ דאז שרון לשר דאז נתניהו תוך כשלושה שבועות כשמספר החברים בעלי זכות הבחירה היה אז כמעט פי שלושה מאשר היום. </p>
      <p>סער ביקש מכץ לבוא בדברים עם מנהלת הליכוד לקידום הרעיון באופן מעשי "למען טובת התנועה והמדינה".</p>
      <p>
        <b>עוד בנושא: </b>
      </p>
      <p>
        <b>• <a href="https://www.israelhayom.co.il/article/709589">ההימור של גדעון סער</a></b>
      </p>
      <p>• <a href="https://www.israelhayom.co.il/article/709401">איך סיקרו בעולם את החלטת היועמ"ש בתיקי נתניהו?</a></p>
      <p>• <a href="https://www.israelhayom.co.il/article/709433">נתניהו: "נקבל את הכרעת בית המשפט, זו המסגרת ונפעל לפיה"</a></p>
      <p>• <a href="https://www.israelhayom.co.il/article/709331">החלטת היועמ"ש בתיקי נתניהו - יריית הפתיחה לקמפיין הבחירות</a></p>
      <p>• <a href="https://www.israelhayom.co.il/article/709275">כתב האישום המלא נגד ראש הממשלה נתניהו</a></p>
      <p>ח" מיקי זוהר התייחס הבוקר בראיון בכאן ב' לדרישת סער לקיים פריימריז: "מפלגת הליכוד היא מפלגה דמוקרטית. כל מי שחושב שהוא ראוי רשאי להתמודד. בהתאם לחוקת הליכוד – חברי המרכז צריכים להכריע, אבל לא ייתכן שיערכו פריימריז רק לראשות התנועה. ולכן ההחלטה של חברי המרכז תהיה רק לגבי פריימריז מלאים".</p>
    </article>
  </body>
</html>