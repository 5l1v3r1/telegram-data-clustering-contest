<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301400/%D8%A8%D8%A7%D9%84%D8%A7-%D8%A2%D9%85%D8%AF%D9%86-%D8%A2%D8%A8-%D8%AF%D8%B1-%D8%AA%D8%A7%D9%84%D8%A7%D8%A8-%D8%AC%D9%88%DA%A9%D9%86%D8%AF%D8%A7%D9%86-%D8%A7%D8%B2-%D8%AF%D9%84%D8%A7%DB%8C%D9%84-%D8%A7%D9%81%D8%B2%D8%A7%DB%8C%D8%B4-%D9%81%D8%B1%D9%88%D8%AF-%D9%BE%D8%B1%D9%86%D8%AF%DA%AF%D8%A7%D9%86-%D9%85%D9%87%D8%A7%D8%AC%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-24T08:21:08+00:00"/>
    <meta property="og:title" content="بالا آمدن آب در تالاب جوکندان از دلایل افزایش فرود پرندگان مهاجر "/>
    <meta property="og:description" content="ایسنا/گیلان رئیس اداره حفاظت محیط زیست شهرستان تالش گفت: به دلیل افزایش گشت، کنترل و بالا آمدن سطح آب تالاب شاهد فرود پرندگان مهاجر در تالاب جوکندان هستیم."/>
  </head>
  <body>
    <article>
      <h6 class="kicker">رئیس اداره حفاظت محیط زیست تالش خبر داد</h6>
      <h1>بالا آمدن آب در تالاب جوکندان از دلایل افزایش فرود پرندگان مهاجر </h1>
      <address><time datetime="2019-11-24T08:21:08+00:00">24 Nov 2019, 08:21</time> by <a rel="author">رقیه قدیمی</a></address>
      <p>ایسنا/گیلان رئیس اداره حفاظت محیط زیست شهرستان تالش گفت: به دلیل افزایش گشت، کنترل و بالا آمدن سطح آب تالاب شاهد فرود پرندگان مهاجر در تالاب جوکندان هستیم.</p>
      <p>عارف شادکام گفت: یک قطعه درنا که در مسیر مهاجرت خود در تالاب جوکندان فرود آمده بود توسط یکی از دوستداران محیط زیست مشاهده و تصویربرداری شد.</p>
      <p>وی افزود: با توجه به اجرای طرح احیاء تالاب جوکندان توسط  محیط زیست با مجوز کارگروه ساماندهی آب بندان ها و تالاب های شهرستان و همچنین حضور محیط بانان در منطقه و افزایش گشت و کنترل و بالا آمدن سطح آب تالاب شاهد حضور انواع مختلفی از پرندگان مهاجر جهت استراحت و زمستان گذرانی در این تالاب هستیم.</p>
      <p>شادکام خاطرنشان کرد: تالاب جوکندان و قلعه بین به وسعت ۳۹۰ هکتار در منتهی الیه شرقی منطقه حفاظت شده لیسار قرار دارد.</p>
      <p>انتهای پیام </p>
    </article>
  </body>
</html>