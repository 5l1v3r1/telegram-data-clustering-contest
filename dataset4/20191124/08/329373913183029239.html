<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149505/video-bodova-zatva-slovakov-v-zamori-lantosi-a-fehervary-skorovali-cehlarik-a-ruzicka-s"/>
    <meta property="og:site_name" content="Sport7"/>
    <meta property="article:published_time" content="2019-11-24T08:26:10+00:00"/>
    <meta property="og:title" content="VIDEO: Bodová žatva Slovákov v zámorí: Lantoši a Fehérváry skórovali, Cehlárik a Ružička s asistenciami"/>
    <meta property="og:description" content="New York 24. novembra (TASR) - Štyria slovenskí hokejisti sa bodovo presadili v noci na nedeľu v nižšej zámorskej súťaži AHL. Róbert Lantoši strelil svoj piaty gól v sezóne, pri ďalšom asistoval, jeho Providence však prehralo na ľade Springfieldu 4:5 po predĺžení. Jeho spoluhráč z útoku Peter Cehlárik si v druhom zápase po sebe pripísal asistenciu."/>
  </head>
  <body>
    <article>
      <h1>VIDEO: Bodová žatva Slovákov v zámorí: Lantoši a Fehérváry skórovali, Cehlárik a Ružička s asistenciami</h1>
      <address><time datetime="2019-11-24T08:26:10+00:00">24 Nov 2019, 08:26</time> by <a rel="author" href="https://www.sport7.sk/uzivatel/tasr" target="_blank">TASR</a></address>
      <p>
        <b>New York 24. novembra (TASR) - Štyria slovenskí hokejisti sa bodovo presadili v noci na nedeľu v nižšej zámorskej súťaži AHL. Róbert Lantoši strelil svoj piaty gól v sezóne, pri ďalšom asistoval, jeho Providence však prehralo na ľade Springfieldu 4:5 po predĺžení. Jeho spoluhráč z útoku Peter Cehlárik si v druhom zápase po sebe pripísal asistenciu.</b>
      </p>
      <figure>
        <iframe data-src="https://twitter.com/AHLBruins/status/1198401215454953472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Z gólu, svojho tretieho v ročníku, sa tešil aj obranca Martin Fehérváry, ktorého Hershey ale podľahlo domácemu Bridgeportu 2:3.</p>
      <figure>
        <iframe data-src="https://twitter.com/TheHersheyBears/status/1198427401748930561?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Prvýkrát od 2. novembra bodoval útočník Adam Ružička, ktorý zaznamenal asistenciu pri triumfe Stocktonu 4:1 na ľade San Diega.</p>
      <figure>
        <iframe data-src="https://twitter.com/AHLHeat/status/1198453281803997184?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V akcii boli aj ďalší traja Slováci. Brankár Adam Húska inkasoval päť gólov z 29 striel a jeho Hartford prehral 3:6 na klzisku Syracuse. Marián Studenič a Tomáš Jurčo nebodovali, Studeničov Binghamton nestačil na Rochester (2:4) a Jurčov Bakersfield rovnakým pomerom prehral na ľade Iowy.</p>
    </article>
  </body>
</html>