<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/eletunk-disznohus-nelkul"/>
    <meta property="og:site_name" content="Paraméter"/>
    <meta property="article:published_time" content="2019-11-24T08:52:00+00:00"/>
    <meta property="og:title" content="Életünk disznóhús nélkül"/>
    <meta property="og:description" content="A magyar, a szlovák konyha meghatározó része a mai napig a rántott sertéskaraj, sült pecsenye, kolbász, hurka. Vajon el tudjuk-e  képzelni az életünket nélküle? Jelenleg úgy tűnik, hogy pár éven belül nem fogunk sertéshúst fogyasztani."/>
  </head>
  <body>
    <article>
      <h1>Életünk disznóhús nélkül</h1>
      <h2>A magyar, a szlovák konyha meghatározó része a mai napig a rántott sertéskaraj, sült pecsenye, kolbász, hurka. Vajon el tudjuk-e  képzelni az életünket nélküle? Jelenleg úgy tűnik, hogy pár éven belül nem fogunk sertéshúst fogyasztani.</h2>
      <address>
        <time datetime="2019-11-24T08:52:00+00:00">24 Nov 2019, 08:52</time>
      </address>
      <p>
        <i>
          <b>Múlt és jelen?</b>
        </i>
      </p>
      <p>Manapság nagyon gyakran vitatott kérdés, hogy kell-e Szlovákiának egyáltalán sertés? Szlovákiában a 2000-es évben 1 562 000 db sertés volt, és 80%-ra voltunk önellátóak. Azóta eltelt 19 év alatt sikerült ezt a darabszámot 450 000 darabra csökkenteni. Szlovákia jelenleg 36%-ra tudja magát ellátni disznóhússal. Ha továbbra is ezen az úton haladunk, 2030-ra egyetlen egy koca és sertés se lesz Szlovákiában. Viszont az egy lakosra eső éves disznóhús fogyasztás 34 kg. Ez a szám többé-kevésbé nem változott az elmúlt 19 év alatt.</p>
      <p>Felmerül tehát a kérdés: Hogyan is tovább? Szükségünk van sertéstenyésztésre vagy sem? Mik a lehetőségeink ?</p>
      <p>
        <i>
          <b>Import disznóhús? De honnan?</b>
        </i>
      </p>
      <p>Szlovákia már 2018-ban 180 000 t sertéshúst imporált, mivel a Szlovákiában megtermelendő sertéshús messze nem elégíti ki a lakosság igényeit. A legtöbb sertéshús Belgiumból és Lengyelországból érkezik hozzánk. A legtöbb élelmiszerbotrány is Belgiumot és Lengyelországot érinti. Az antibiotikum használat is pontosan ezekben az országokban a legmagasabb. Míg Szlovákiában a sertéstenyésztők 50,4 mg/kg (élősúly) antibiotikumot használnak, addig Belgiumban ez a szám 131,3 mg/kg. (ESVAC 2017-es kimutatása alapján).</p>
      <p>Csupán minden harmadik sertés, amit fogyasztunk, nevelődött Szlovákiában, a többi importból származik. Az importált hús eleve hosszú utat tesz meg, míg a szlovák pultokra kerül, tehát itt azonnal felmerül a hús frissességének kérdése, ami az import húsnál minimum 5 napot jelent, míg hazai terméknél maximum 1 napos késedelemmel kerül a pultokra. Ugyanúgy feltehetjük a kérdést, hogy az import hús mennyi antibiotikumot tartalmaz, ha az EU-n belül Szlovákia antibiotikum fogyasztása a legalacsonyabb. Igy az import húsé csakis ettől magasabb lehet.</p>
      <p>
        <i>
          <b>Meddig számíthatunk importra és milyen áron?</b>
        </i>
      </p>
      <p>Világszerte tombol az afrikai sertéspestis. Kína, aki a világ sertésállományának a felét termelte ki, jelenleg sertéshúshiánnyal küzd. Ez idáig 2 000 000 darab kocát pusztított el a kór (Szlovákia kocaállománya: 34 000 db, Dániáé: 1 000 000 db). Ez világszinten 30%-os hiányt jelent. Kínában jelenleg a sertés felvásárlási ára 5 EUR/kg élősúly (Szlovákiában 1,50 EUR/kg).</p>
      <p>A nyugati országok, mint Németország, Franciaország, Spanyolország a sertéseik nagy részét Kínába exportálják. Belgium nem exportál, mivel náluk is tombol a pestis, így Kína nem fogadja el az ő sertésüket. Marad nekik Szlovákia.</p>
      <p>
        <i>
          <b>Hazai sertés vagy inkább nem?</b>
        </i>
      </p>
      <p>Másik lehetőségünk, hogy feltornázzuk magunkat arra a szintre, ahol a 2000-es évek elején voltunk. Ehhez viszont majdnem 1 000 000 db sertés hiányzik az országból. A volt sertéstelepek üresen állnak, pedig a mai napig megvan a kellő kapacitás arra, hogy önellátóak legyünk disznóhús terén.</p>
      <p>A mai társadalom viszont nem kívánja ezt befogadni, mondván környezetkáros a disznótartás, büdös és minőségtelen a hús. Az aktivisták hangosan lépnek fel a hazai disznótartók ellen, nem gondolva bele, hogy ezzel Szlovákia önellátottsága ellen is küzdenek, és küzdenek az alacsony árak ellen is.</p>
      <blockquote>Hamarosan el kell döntenünk itt Szlovákiában, hogy a jövőben szeretnénk-e disznóhúst fogyasztani, és azt milyen áron szeretnénk fogyasztani. Ha a hazai sertést nem akarjuk, akkor marad az import.<br/>Vásárolhatunk majd nyugati disznóhúst ugyanolyan áron, mint Kína Nyugat-Európától, vagy pedig megváltoztathatjuk étkezési szokásainkat, mivel a sertéshús luxuscikknek fog számítani.</blockquote>
      <p>(PR-cikk)</p>
    </article>
  </body>
</html>