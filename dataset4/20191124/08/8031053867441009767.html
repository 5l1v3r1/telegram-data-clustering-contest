<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%bb%ce%bf%ce%af%ce%bf-%ce%b2%ce%af%ce%ba%ce%b9%ce%bd%ce%b3%ce%ba-1000-%ce%b5%cf%84%cf%8e%ce%bd-%ce%b2%cf%81%ce%ad%ce%b8%ce%b7%ce%ba%ce%b5-%cf%83%cf%84%ce%b7-%ce%bd%ce%bf%cf%81%ce%b2%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T08:16:42+00:00"/>
    <meta property="og:title" content="Πλοίο Βίκινγκ 1000 ετών βρέθηκε στη Νορβηγία (βίντεο)"/>
    <meta property="og:description" content="Αρχαιολόγοι από το νορβηγικό Ινστιτούτο για την Έρευνα της Πολιτιστικής Κληρονομιάς (NIKU) ανακάλυψαν έναν αρχαιολογικό θησαυρό 1000 και πλέον ετών, χρησιμοποιώντας υπερσύγχρονη τεχνολογία."/>
  </head>
  <body>
    <article>
      <h1>Πλοίο Βίκινγκ 1000 ετών βρέθηκε στη Νορβηγία (βίντεο)</h1>
      <address>
        <time datetime="2019-11-24T08:16:42+00:00">24 Nov 2019, 08:16</time>
      </address>
      <p>
        <b>Αρχαιολόγοι από το νορβηγικό Ινστιτούτο για την Έρευνα της Πολιτιστικής Κληρονομιάς (NIKU) ανακάλυψαν έναν αρχαιολογικό θησαυρό 1000 και πλέον ετών, χρησιμοποιώντας υπερσύγχρονη τεχνολογία.</b>
      </p>
      <p>Ειδικότερα, ένα υψηλής ανάλυσης γεωραντάρ εντόπισε ίχνη ενός πλοίου κι ένα χωριό που κατά πάσα πιθανότητα χρονολογούνται στην περίοδο των Βίκινγκ, στη Νορβηγία, σύμφωνα με τη σχετική ανακοίνωση του Ινστιτούτου.</p>
      <p>«Είναι απίστευτα ενδιαφέρον. Και ξανά είναι η τεχνολογία που μας βοηθά ν΄ ανακαλύψουμε ακόμη ένα πλοίο. Καθώς η τεχνολογία κάνει άλματα μπροστά, μαθαίνουμε ολοένα και περισσότερα για το παρελθόν. Είναι πολύ νωρίς για να αναφέρουμε κάτι συγκεκριμένο για τη χρονολογία του σκάφους, αλλά γνωρίζουμε ότι είναι παλαιότερο από 1000 ετών», ανέφερε ο Δρ Κνουτ Πάασε, επικεφαλής του τμήματος ψηφιακής αρχαιολογίας στο Ινστιτούτο NIKU.</p>
      <p>Αξίζει να σημειώσουμε ότι το 2018 χάρη στην ίδια τεχνολογία ανακαλύφθηκε ένα πλοίο Βίκινγκ στο Γκγέλεσταντ.</p>
      <p>Τα απομεινάρια του σκάφους βρίσκονταν ακριβώς κάτω από την επιφάνεια του εδάφους, σε μια περιοχή που προηγούμενα ήταν νεκροταφείο. Οι ανασκαφές που ακολούθησαν νωρίτερα φέτος έδειξαν ότι τμήματα του κύτους του σκάφους ήταν ακόμη σε καλή κατάσταση.</p>
      <figure>
        <iframe src="https://www.youtube.com/embed/YZKmhzwuhnw" width="900" height="506" data-service="Youtube" scrolling="no"/>
      </figure>
    </article>
  </body>
</html>