<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/spari-a-moncalieri-uomo-ferito-da-colpi-darma-da-fuoco-in-strada/"/>
    <meta property="og:site_name" content="fanpage.it"/>
    <meta property="article:published_time" content="2019-11-24T08:56:11+00:00"/>
    <meta property="og:title" content="Spari a Moncalieri, uomo ferito da colpi d’arma da fuoco in strada"/>
    <meta property="og:description" content="Agguato domenica mattina in strada a Moncalieri (Torino), dove un uomo di quarantacinque anni è stato ferito alle gambe e a un gluteo mentre passeggiava. L'aggressore è poi scappato per le vie vicine, lasciando a terra il ferito che è stato soccorso da un'ambulanza del 118 e portato all'ospedale Molinette."/>
  </head>
  <body>
    <article>
      <h1>Spari a Moncalieri, uomo ferito da colpi d’arma da fuoco in strada</h1>
      <h2>Agguato domenica mattina in strada a Moncalieri (Torino), dove un uomo di quarantacinque anni è stato ferito alle gambe e a un gluteo mentre passeggiava. L’aggressore è poi scappato per le vie vicine, lasciando a terra il ferito che è stato soccorso da un’ambulanza del 118 e portato all’ospedale Molinette.</h2>
      <address><time datetime="2019-11-24T08:56:11+00:00">24 Nov 2019, 08:56</time> by <a rel="author" href="https://www.fanpage.it/author/susanna-picone/" target="_blank">Susanna Picone</a></address>
      <p>Paura questa mattina per una sparatoria a<b> Moncalieri</b> (Torino). Un uomo di quarantacinque anni è stato<b> ferito alle gambe e a un gluteo</b> da 3 o 4 colpi di arma da fuoco, sparati contro di lui da uno sconosciuto che subito dopo gli spari si è dileguato nelle vie limitrofe al luogo dell'agguato. Il ferito – si tratterebbe di una persona già nota alle forze dell’ordine – è stato rinvenuto in strada a Moncalieri dai carabinieri intervenuti a seguito di una segnalazione al 112. Al momento non si conosce la gravità delle condizioni della vittima che è stata trasferita all'ospedale Molinette di Torino. Sul luogo dell'agguato sono intervenuti i carabinieri che stanno ricostruendo l'accaduto.</p>
      <p><b>Colpito mentre passeggiava –</b> Secondo una prima ricostruzione dei fatti, il quarantacinquenne è stato colpito mentre stava passeggiando lungo il marciapiede del fiume Sangone, in via Sestriere a Moncalieri. Il responsabile dell'agguato si è dato alla fuga<b> lasciando l'uomo per terra sanguinante</b>. I carabinieri di Moncalieri stanno cercando eventuali testimoni che possano aver assistito all’episodio in un’ora in cui le vie del paese, anche a causa anche del maltempo, erano praticamente deserte.</p>
    </article>
  </body>
</html>