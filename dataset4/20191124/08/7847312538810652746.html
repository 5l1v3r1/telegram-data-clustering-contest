<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/474396-512-proc-polakow-za-utrzymaniem-wieku-emerytalnego"/>
    <meta property="og:site_name" content="wPolityce.pl"/>
    <meta property="article:published_time" content="2019-11-24T08:34:01+00:00"/>
    <meta property="og:title" content="Zdrojewski nie ma lotów! Sondaż dla &quot;Rzeczpospolitej&quot;: Ponad połowa Polaków chce zachowania obecnego poziomu wieku emerytalnego"/>
    <meta property="og:description" content="&quot;Częściej za zachowaniem wieku emerytalnego na obecnym poziomie są kobiety (56% vs 46%) oraz badani o wykształceniu podstawowym/ gimnazjalnym (57%)&quot; - powiedział w rozmowie z &quot;Rzeczpospolitą&quot; Piotr Zimolzak z SW Rese..."/>
  </head>
  <body>
    <article>
      <h1>Zdrojewski nie ma lotów! Sondaż dla "Rzeczpospolitej": Ponad połowa Polaków chce zachowania obecnego poziomu wieku emerytalnego</h1>
      <address><time datetime="2019-11-24T08:34:01+00:00">24 Nov 2019, 08:34</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Z badań SW Research przeprowadzonych na zlecenie „Rzeczpospolitej” wynika, że w ocenie aż 51,2 proc. Polaków wiek emerytalny należy zachować na obecnym poziomie.</b>
      </p>
      <p>Tylko 16,6 proc. respondentów wyraziło przekonanie, że powinien on zostać podwyższony. Natomiast 22,6 proc. ankietowanych uważa, że wiek emerytalny należy obniżyć.</p>
      <blockquote>Częściej za zachowaniem wieku emerytalnego na obecnym poziomie są kobiety (56 proc. vs 46 proc.) oraz badani o wykształceniu podstawowym/ gimnazjalnym (57 proc.). Tego zdania są też częściej osoby o dochodzie netto poniżej 1000 zł (65 proc.) oraz ankietowani z miast do 20 tys. mieszkańców (56 proc.). Wraz ze wzrostem wieku rośnie odsetek osób, które są za zachowaniem obecnego wieku emerytalnego (z 39 proc. wśród osób do 24 lat do 56 proc. wśród osób powyżej 50 lat) oraz za jego podwyższeniem (z 6 proc. do 24 proc.). Odwrotną zależność widać przy obniżeniu wieku emerytalnego – wśród osób do 24 lat popiera ten pomysł 47 proc., zaś wśród najstarszych – jedynie 12 proc.</blockquote>
      <p>— skomentował w rozmowie z „Rzeczpospolitą” wyniki sondażu Piotr Zimolzak z SW Research.</p>
      <p>W 2012 roku rząd PO-PSL podwyższył wiek emerytalny do 67 lat (zarówno dla mężczyzn, jak i dla kobiet), co tłumaczono starzeniem się społeczeństwa i wydłużającą się średnią długością życia. Kiedy do władzy doszedł PiS, wiek emerytalny obniżono do 65 lat dla mężczyzn i 60 lat dla kobiet.</p>
      <p>Tydzień temu senator PO Bogdan Zdrojewski oświadczył, że podniesienie wieku emerytalnego było niezbędne, ponieważ „obecny system emerytalny skazuje miliony Polaków na głodowe emerytury”.</p>
      <p>CZYTAJ RÓWNIEŻ:</p>
      <p>
        <a href="https://wpolityce.pl/gospodarka/473378-zdrojewski-podniesienie-wieku-emerytalnego-bylo-niezbedne">Zdrojewski twierdzi, że podniesienie wieku emerytalnego było… niezbędne! „Obecny system skazuje na głodowe emerytury”</a>
      </p>
      <p>
        <a href="https://wpolityce.pl/polityka/473457-grabiec-wypowiedz-zdrojewskiego-sprzeczna-z-programem-po&amp;nbsp">Senator PO chce podniesienia wieku emerytalnego. Platforma się odcina: Wypowiedź Zdrojewskiego sprzeczna z programem partii</a>
      </p>
      <p>
        <a href="https://wpolityce.pl/polityka/474289-balcerowicz-obnizenie-wieku-emerytalnego-to-szkoda?fbclid=IwAR1mqzdAkNrjfHMseczHwJTstNTEWItIgHyNPIE2HtfGFesETt5J_IK30rE">On to naprawdę powiedział! Balcerowicz: Obniżenie wieku emerytalnego to szkoda wynikająca z polityki PiS-u</a>
      </p>
      <p>aw/Rzeczpospolita</p>
    </article>
  </body>
</html>