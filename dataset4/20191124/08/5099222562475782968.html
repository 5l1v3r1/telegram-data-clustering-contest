<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23510215-dancila-votat-pentru-romanie-care-mearga-inainte-nu-inapoi.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T08:17:00+00:00"/>
    <meta property="og:title" content="VIDEO Dăncilă: Am votat pentru o Românie care să meargă înainte, nu înapoi"/>
    <meta property="og:description" content="Candidatul PSD la alegerile prezidențiale, Viorica Dăncilă, a votat, duminică dimineață, în Capitală. ”Am votat pentru o Românie care să meargă înainte, nu înapoi spre"/>
  </head>
  <body>
    <article>
      <h1>VIDEO Dăncilă: Am votat pentru o Românie care să meargă înainte, nu înapoi</h1>
      <address><time datetime="2019-11-24T08:17:00+00:00">24 Nov 2019, 08:17</time> by <a rel="author">G.S.</a></address>
      <p>
        <b>Candidatul PSD la alegerile prezidențiale, Viorica Dăncilă, a votat, duminică dimineață, în Capitală. ”Am votat pentru o Românie care să meargă înainte, nu înapoi spre vremuri în care nu aveam drepturi, nu aveam libertăți, pentru că toată puterea era în mâinile unui singur om”, a spus ea, potrivit Mediafax.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F2262133083893468%2F&amp;show_text=0&amp;width=490" width="490" height="276" data-service="Facebook" scrolling="no"/>
      </figure>
      <p>”Am votat pentru o Românie care să meargă înainte, nu înapoi spre vremuri în care nu aveam drepturi, nu aveam libertăți, pentru că toată puterea era în mâinile unui singur om. Am votat pentru un mandat la Cotroceni în care să vedem mai multă implicare, mai multă muncă, mai mult respect și devotament pentru poporul român și pentru interesele noastre naționale. Am votat cu inima și din inimă pentru România și pentru români”, a declarat Viorica Dăncilă după ce a votat.<br/><br/>Ea a mai spus că va aștepta primele rezultate la sediul PSD.<br/><br/>”Votul de astăzi poate creiona un alt viitor pentru România”, a afirmat Dăncilă.<br/><br/>”Nu luăm în calcul eșecul. Noi mergem spre câștig. Dacă câștig trebuie să-mi dau demisia (din funcția de președinte PSD-n.r.)”, a mai punctat Viorica Dăncilă.<br/><br/>Viorica Dăncilă a venit la secția de votare alături de soțul ei, Cristinel, și de șefa campaniei PSD la aceste alegeri, Lia Olguța Vasilescu.</p>
    </article>
  </body>
</html>