<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/szwecja-w-szponach-politycznej-poprawnosci-koncern-usuwa-krzyze-z-kosciolow-zeby-nie-urazic-muzulmanow-i-ateistow/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T08:30:43+00:00"/>
    <meta property="og:title" content="Szwecja w szponach politycznej poprawności. Koncern usuwa krzyże z kościołów, żeby nie urazić muzułmanów i ateistów"/>
    <meta property="og:description" content="Zachodnie koncerny doskonale zdają sobie sprawę, że okres zbliżających się świąt Bożego Narodzenia, to dla nich żyła złota. W dobie politycznej poprawności szwedzki koncern postanowił jednak usunąć elementy religijne ze świątecznych ozdób – żeby nie urazić uczuć religijnych muzułmanów i ateistów."/>
  </head>
  <body>
    <article>
      <h1>Szwecja w szponach politycznej poprawności. Koncern usuwa krzyże z kościołów, żeby nie urazić muzułmanów i ateistów</h1>
      <address><time datetime="2019-11-24T08:30:43+00:00">24 Nov 2019, 08:30</time> by <a rel="author" href="https://nczas.com/author/mmc/" target="_blank">MMC</a></address>
      <p>
        <b>Zachodnie koncerny doskonale zdają sobie sprawę, że okres zbliżających się świąt Bożego Narodzenia, to dla nich żyła złota. W dobie politycznej poprawności szwedzki koncern postanowił jednak usunąć elementy religijne ze świątecznych ozdób – żeby nie urazić uczuć religijnych muzułmanów i ateistów.</b>
      </p>
      <p>Szwedzki koncern handlowy Rusta AB, zajmujący się wyposażeniem wnętrz, już w listopadzie oferuje szeroki wybór ozdób bożonarodzeniowych. Wśród nich znalazły się m.in. zabawki z zimową ryciną, przedstawiającą… kościoły bez krzyży.</p>
      <p>Decyzją zarządu firmy z ozdób świątecznych, sprzedawanych zarówno przez Internet jak i stacjonarnie, celowo usunięto symbole religijne. Koncern Rusta AB nie chciał bowiem urazić uczuć religijnych muzułmanów i ateistów, których reprezentacja jest w Szwecji coraz liczniejsza.</p>
      <p>Jednak, ustami swojej rzecznik prasowej, firma ogłosiła w publicznej telewizji, że Rusta nie musiała usuwać krzyży z kościołów, ponieważ kierownictwo znalazło rycinę bez tego symbolu na wieżach kościelnych. –<i> Mogliśmy też kupić fotografię czy obraz z kogutkiem na kościelnej wieży. Takich przecież nie brakuje</i> – mówiła Cecilia Gärdestad.</p>
      <p>Co prawda, rycin kościoła bez krzyży nie ma już na stronie internetowej firmy, jednak – jak oświadczyła Gärdestad – nie jest to równoznaczne z wycofaniem ozdób świątecznych pozbawionych krzyży z rynku. Jak dodała, nie wie, dlaczego zniknęły one ze strony internetowej.</p>
      <p>Klienci na profilu Rusta na Facebooku niemal natychmiast ogłosili bojkot firmy. Wielu z nich jest oburzonych i uważa wizerunek kościoła bez krzyży za oszukany i obłudny.</p>
      <p>Źródło: www.regnum.ru</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/ponad-200-tysiecy-chorych-a-zima-jeszcze-sie-nawet-nie-zaczela/"/>
        <a href="https://nczas.com/2019/11/24/szok-islam-zalewa-zjednoczone-krolestwo-nauczycielka-angielskiego-w-brytyjskiej-szkole-nosi-burke-video/"/>
        <a href="https://alaluna.pl/newsy/nadchodzi-potezne-lodowe-uderzenie-znad-arktyki-czeka-nas-zimowa-apokalipsa-prognoza-pogody/"/>
        <a href="https://nczas.com/2019/11/24/od-przyszlego-roku-tylko-siedem-niedziel-bez-zakazu-handlu-podobne-restrykcje-obowiazuja-jedynie-w-kilku-krajach/"/>
        <a href="https://nczas.com/2019/11/24/meksykanski-vogue-ze-zmiennoplciowcem-na-okladce-trzecia-plec-w-natarciu-foto/"/>
        <a href="https://nczas.com/2019/11/24/sylwia-spurek-znow-odleciala-tym-razem-feminizuje-historie-video/"/>
        <a href="https://nczas.com/2019/11/24/horror-w-jaworznie-18-latek-ranil-nozem-matke-babcie-i-brata/"/>
        <a href="https://nczas.com/2019/11/24/pozar-domu-wielorodzinnego-w-nadziejowie-dwie-osoby-nie-zyja-trzy-sa-w-szpitalu-w-tym-dziecko-video/"/>
        <a href="https://nczas.com/2019/11/24/klientom-moze-sie-to-nie-spodobac-tesco-rozwaza-wycofanie-sie-z-calej-europy-kontynentalnej/"/>
      </related>
    </article>
  </body>
</html>