<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/kairos/714950-ektakto-deltio-epikindynon-kairikon-fainomenon.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T08:57:00+00:00"/>
    <meta property="og:title" content="Έκτακτο Δελτίο Επικίνδυνων Καιρικών Φαινομένων"/>
    <meta property="og:description" content="Κακοκαιρία προβλέπεται από το απόγευμα της Κυριακής (24-11-2019) και από τα δυτικά, η οποία κατά τη διάρκεια της Δευτέρας (25-11-2019) θα επηρεάσει σχεδόν όλη τη χώρα."/>
  </head>
  <body>
    <article>
      <h1>Έκτακτο Δελτίο Επικίνδυνων Καιρικών Φαινομένων</h1>
      <address>
        <time datetime="2019-11-24T08:57:00+00:00">24 Nov 2019, 08:57</time>
      </address>
      <p>Κακοκαιρία προβλέπεται από το απόγευμα της Κυριακής (24-11-2019) και από τα δυτικά, η οποία κατά τη διάρκεια της Δευτέρας (25-11-2019) θα</p>
      <p>επηρεάσει σχεδόν όλη τη χώρα. Κύρια χαρακτηριστικά της θα είναι οι ισχυρές βροχές και καταιγίδες που κατά τόπους θα συνοδεύονται από</p>
      <p>χαλαζοπτώσεις και οι θυελλώδεις νότιοι άνεμοι.</p>
      <p>Α. Πιο αναλυτικά, ισχυρές βροχές και καταιγίδες θα επηρεάσουν:</p>
      <p>1. ΤΗΝ ΚΥΡΙΑΚΗ (24-11-2019)</p>
      <p>Από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά</p>
      <p>(συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>2. ΤΗ ΔΕΥΤΕΡΑ (25-11-2019)</p>
      <p>α. Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>β. Μέχρι το μεσημέρι την ανατολική Πελοπόννησο, την ανατολικήΣτερεά, την Εύβοια, την Κρήτη, μέχρι αργά το απόγευμα τη Θεσσαλία,</p>
      <p>τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</p>
      <p>γ. Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>3. ΤΗΝ ΤΡΙΤΗ (26-11-2019)</p>
      <p>α. Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <p>β. Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απογεύμα εκ νέου τα Δωδεκάνησα.</p>
      <p>Β. Ειδικότερα για την Αττική ισχυρές βροχές και καταιγίδες αναμένονται από τις βραδινές ώρες της Κυριακής (24-11-2019) μέχρι</p>
      <p>τις πρωινές ώρες της Δευτέρας (25-11-2019).</p>
      <p>Γ. Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή (24-11-2019) στα δυτικά και τη Δευτέρα (25-11-2019) στο</p>
      <p>Αιγαίο. Πιθανώς στο Ιόνιο έως και τις βραδινές ώρες της Κυριακής (24-11-2019) να φτάσουν πρόσκαιρα τα 10 μποφόρ.</p>
      <p>
        <a href="http://www.hnms.gr/emy/el/warning/weather_warnings_html?type=EDKF&amp;number=14&amp;language=gr">www.hnms.gr</a>
      </p>
    </article>
  </body>
</html>