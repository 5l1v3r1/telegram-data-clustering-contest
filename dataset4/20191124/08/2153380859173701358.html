<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/thessaloniki-epithesi-koykoyloforon-me-molotof-se-dimoiries-ton-mat"/>
    <meta property="og:site_name" content="The Pressroom"/>
    <meta property="article:published_time" content="2019-11-24T08:43:42+00:00"/>
    <meta property="og:title" content="Θεσσαλονίκη: επίθεση κουκουλοφόρων με μολότοφ σε διμοιρίες των ΜΑT"/>
    <meta property="og:description" content="Σε ρίψεις μολότοφ κατά ανδρων δύο διμοιριών των ΜΑΤ στην οδό Αγίου Δημητρίου στο ύψος του τουρκικού προξενείου και στην οδό Εθνικής Αμύνης προχώρησαν κουκουλοφόροι τα ξημερώματα. Μια ομάδα περί τα είκοσι άτομα με καλυμμένα τα πρόσωπα τους, λίγο μετά τις τρεις το πρωί βγήκαν από τους χώρους ΑΠΘ και ήρθαν αντιμέτωποι με τις αστυνομικές δυνάμεις στην οδό Αγίου Δημητρίου, ρίχνοντας περίπου δεκαπέντε μολότοφ, ενώ λίγο αργότερα μια άλλη ομάδα δεκαπεντε ατόμων βγήκε στην οδό Εθνικής Αμύνης από την πλατεία Χημείου και πέταξε περίπου δέκα μολότοφ στους αστυνομικούς. Οι αστυνομικοί τους απώθησαν κάνοντας χρήση δακρυγόνων και χειροβομβίδων κρότου - λάμψης και έκαναν δεκατρείς προσαγωγές ατόμων, που εν συνεχεία αφέθησαν ελεύθερα, καθώς δεν προέκυψαν στοιχεία εις βάρος τους. Δεν υπήρξαν τραυματισμοί ή ζημιές."/>
  </head>
  <body>
    <article>
      <h1>Θεσσαλονίκη: επίθεση κουκουλοφόρων με μολότοφ σε διμοιρίες των ΜΑT</h1>
      <address>
        <time datetime="2019-11-24T08:43:42+00:00">24 Nov 2019, 08:43</time>
      </address>
      <p>
        <b>Σε ρίψεις μολότοφ κατά ανδρων δύο διμοιριών των <a href="https://www.thepressroom.gr/tags/mat">ΜΑΤ</a> στην οδό Αγίου Δημητρίου στο ύψος του τουρκικού προξενείου και στην οδό Εθνικής Αμύνης προχώρησαν κουκουλοφόροι τα ξημερώματα.</b>
      </p>
      <p>Μια ομάδα περί τα είκοσι άτομα με καλυμμένα τα πρόσωπα τους, λίγο μετά τις τρεις το πρωί βγήκαν από τους χώρους ΑΠΘ και ήρθαν αντιμέτωποι με τις αστυνομικές δυνάμεις στην οδό Αγίου Δημητρίου, <b>ρίχνοντας περίπου δεκαπέντε μολότοφ, ενώ λίγο αργότερα μια άλλη ομάδα δεκαπεντε ατόμων βγήκε στην οδό Εθνικής Αμύνης από την πλατεία Χημείου και πέταξε περίπου δέκα μολότοφ στους αστυνομικούς.</b> Οι αστυνομικοί τους απώθησαν κάνοντας χρήση δακρυγόνων και χειροβομβίδων κρότου - λάμψης και έκαναν δεκατρείς προσαγωγές ατόμων, που εν συνεχεία αφέθησαν ελεύθερα, καθώς δεν προέκυψαν στοιχεία εις βάρος τους. Δεν υπήρξαν τραυματισμοί ή ζημιές.</p>
    </article>
  </body>
</html>