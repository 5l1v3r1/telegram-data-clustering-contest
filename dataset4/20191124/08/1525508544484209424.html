<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779485/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D9%BE%D8%A7%DB%8C%D8%B4-%D8%A2%D9%86%D9%81%D9%84%D9%88%D8%A7%D9%86%D8%B2%D8%A7%DB%8C-%D9%81%D9%88%D9%82-%D8%AD%D8%A7%D8%AF-%D9%BE%D8%B1%D9%86%D8%AF%DA%AF%D8%A7%D9%86-%D8%AA%D9%84%D9%81%D8%A7%D8%AA-%D8%BA%DB%8C%D8%B1%D8%B9%D8%A7%D8%AF%DB%8C-%DA%AF%D8%B2%D8%A7%D8%B1%D8%B4"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T08:32:18+00:00"/>
    <meta property="og:title" content="مدیر کل دامپزشکی گلستان خبرداد اجرای طرح پایش آنفلوانزای فوق حاد پرندگان/تلفات غیرعادی گزارش شود"/>
    <meta property="og:description" content="گرگان- مدیر کل دامپزشکی گلستان از اجرای طرح پایش آنفلوانزای فوق حاد پرندگان در گلستان خبرداد."/>
  </head>
  <body>
    <article>
      <h1>مدیر کل دامپزشکی گلستان خبرداد اجرای طرح پایش آنفلوانزای فوق حاد پرندگان/تلفات غیرعادی گزارش شود</h1>
      <address>
        <time datetime="2019-11-24T08:32:18+00:00">24 Nov 2019, 08:32</time>
      </address>
      <p>به گزارش <a href="https://www.mehrnews.com/">خبرنگار مهر</a>، غلامرضا محرابی پیش از ظهر یکشنبه در خصوص آنفلوانزای پرندگان اظهارکرد: طرح پایش آنفلوانزای فوق حاد پرندگان در سراسر استان درحال انجام است و گروه‌های واکنش سریع دامپزشکی استان برای مواجهه با بیماری احتمالی آمادگی کامل  را دارند.</p>
      <p>محرابی گفت: برای پیشگیری لازم است پرورش دهندگان طیور در استان با تشدید ضوابط بهداشتی قرنطینه‌ای نسبت به محافظت گله‌های خود اقدام کنند.</p>
      <p>وی افزود: کارشناسان دامپزشکی استان در قالب گروه‌های پایش آنفلوانزای پرندگان تمام مناطق پرخطر مانند سواحل دریایی، تالاب‌ها و آب بندان‌های سراسر استان را به صورت مستمر مورد بررسی قرار می‌دهند.</p>
      <p>مدیر کل دامپزشکی استان گلستان هم چنین به مردم هم توصیه کرد؛ از خرید طیور زنده  خودداری کنند.</p>
      <p>محرابی یادآوری کرد؛ مصرف گوشت مرغ و تخم مرغ که در مراکز خرید مجاز عرضه می‌شود هیچ خطری برای مصرف کنندگان ندارد.<br/><br/>گفتنی است که از هفته گذشته شکار پرندگان در گلستان ممنوع شده است.</p>
    </article>
  </body>
</html>