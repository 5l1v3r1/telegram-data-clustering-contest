<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Skopecek-ODS-Takto-silne-podpory-kolegu-si-vazim-604468"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T08:35:00+00:00"/>
    <meta property="og:title" content="Skopeček (ODS): Takto silné podpory kolegů si vážím"/>
    <meta property="og:description" content="Středočeská ODS si na svém regionálním sněmu v Nymburce zvolila své nové vedení a lídra kandidátky do krajských voleb v roce 2020."/>
  </head>
  <body>
    <article>
      <h1>Skopeček (ODS): Takto silné podpory kolegů si vážím</h1>
      <address>
        <time datetime="2019-11-24T08:35:00+00:00">24 Nov 2019, 08:35</time>
      </address>
      <p>
        <b>Středočeská ODS si na svém regionálním sněmu v Nymburce zvolila své nové vedení a lídra kandidátky do krajských voleb v roce 2020.</b>
      </p>
      <p>Pozici předsedy středočeské ODS obhájil poslanec a ekonomický expert ODS Jan Skopeček. Získal 105 hlasů ze 123 možných. Před volbou jako hlavní úkoly nového vedení regionálního sdružení označil přípravu kampaně a úspěch v krajských volbách v roce 2020 a ve volbách do Poslanecké sněmovny v roce 2021.</p>
      <p>„Takto silné podpory kolegů si vážím, je to pro mě nová a další energie pro hájení liberálních ekonomických receptů a tradičních, konzervativních hodnot v naší zemi. Nízké daně, malý stát, tradiční rodina muže a ženy nebo racionální, nikoliv hysterický, přístup k ochraně životního prostředí, jsou témata, která musí ODS formulovat, obhajovat a prosazovat,“ uvedl po svém zvolení staronový předseda středočeské ODS Jan Skopeček.</p>
      <p>Kandidátem ODS na pozici hejtmana Středočeského kraje byl zvolen místopředseda strany Martin Kupka. „Děkuji delegátům ODS za silnou podporu při volbě lídra krajské kandidátky. Udělám všechno pro to, aby to byly volby vítězné. Nabídneme všem Středočechům pozitivní program. Chceme, aby se kraj začal lépe rozvíjet. Potvrdilo se, že současná koalice ANO a ČSSD s podporou komunistů toho schopná není. Nabízíme kraji pozitivní změnu,“ slibuje Martin Kupka.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Co-musime-dokazat-nez-vstoupime-do-vlady-Petr-Fiala-promluvil-604435"/>
        <a href="https://www.parlamentnilisty.cz/politika/politici-volicum/Munzar-ODS-Vlada-uz-nevi-jak-by-zacelila-diry-ve-statnim-rozpoctu-604245"/>
        <a href="https://www.parlamentnilisty.cz/politika/politici-volicum/ODS-Snaha-o-uzavreni-Dolu-Frenstat-je-dukaz-ze-bereme-zivotni-prostredi-vazne-604204"/>
        <a href="https://www.parlamentnilisty.cz/politika/politici-volicum/Kupka-ODS-Osobni-dozvuky-17-listopadu-604140"/>
      </related>
    </article>
  </body>
</html>