<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145374/%D8%AF%D8%B1%D8%AE%D9%88%D8%A7%D8%B3%D8%AA-%D9%85%D8%B1%D8%AF%D9%85-%D9%88%D9%84%D8%A7%DB%8C%D8%AA%D9%85%D8%AF%D8%A7%D8%B1-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%A8%D8%B1%D8%A7%DB%8C-%D8%A8%D8%B1%D8%AE%D9%88%D8%B1%D8%AF-%D9%82%D8%A7%D8%B7%D8%B9-%D8%A8%D8%A7-%D9%BE%D8%B4%D8%AA-%D9%BE%D8%B1%D8%AF%D9%87-%D8%A2%D8%B4%D9%88%D8%A8-%D9%87%D8%A7-%D9%BE%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%A7%DB%8C%D8%B3%D8%AA%D8%A7%D8%AF%D9%87-%D8%A7%DB%8C%D9%85"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T08:53:23+00:00"/>
    <meta property="og:title" content="درخواست مردم ولایتمدار استان کرمانشاه برای برخورد قاطع با پشت پرده آشوب‌ها ؛ پای انقلاب ایستاده‌ایم"/>
    <meta property="og:description" content="به گزارش خبرگزاری تسنیم از کرمانشاه، راهپیمایی بزرگ «حمایت از امنیت و اقتدار کشور»با حضور گسترده مردم مؤمن و ولایی استان کرمانشاه برگزار شد."/>
  </head>
  <body>
    <article>
      <h1>درخواست مردم ولایتمدار استان کرمانشاه برای برخورد قاطع با پشت پرده آشوب‌ها ؛ پای انقلاب ایستاده‌ایم</h1>
      <h2>مردم مؤمن و ولایتمدار کرمانشاه با حضوری گسترده در راهپیمایی «حمایت از امنیت و اقتدار»، بار دیگر حمایت قاطع خود را از مقام معظم رهبری اعلام و فتنه و آشوب روزهای اخیر را محکوم کردند.</h2>
      <address>
        <time datetime="2019-11-24T08:53:23+00:00">24 Nov 2019, 08:53</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/02/1398090214594361218948574.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a> از <b>کرمانشاه</b>، راهپیمایی بزرگ «حمایت از امنیت و اقتدار کشور»با حضور گسترده مردم مؤمن و ولایی استان کرمانشاه برگزار شد.</p>
      <p>این راهپیمایی با حضور مردم بصیر و انقلابی استان کرمانشاه امروزیکشنبه سوم آذرماه راس ساعت 10 صبح از چهارراه مدرس به سمت میدان آزادی کرمانشاه برگزار شد.</p>
      <p>این راهپیمایی به صورت همزمان در شهرستان‌های صحنه، گیلان‌غرب، جوانرود، سرپل‌ذهاب نیز برگزار شد.</p>
      <p>اغتشاشگران در ناآرامی‌های هفته گذشته خسارت بسیاری در کرمانشاه به بار آورده و با ناامن ساختن فضا بسیاری از کسب و کارها را به تعطیلی کشاندند که با اقدام به موقع نیروهای امنیتی روبه‌رو شدند.</p>
      <p>
        <b>حضور مردم ولایی کرمانشاه در راهپیمایی ضد اغتشاش‌گران وحدت‌بخشبود</b>
      </p>
      <p>در همین حال؛ حجت‌الاسلام سیدجواد حسینی‌کیا ، عضو فراکسیون نمایندگان ولایی مجلس در گفت‌وگو با خبرنگار تسنیم با اشاره به اینکه دولت در مورد زمان و نحوه اجرای این طرح افزایش یک‌باره قیمت بنزین بی‌تدبیری کرد زیرا نمایندگان مجلس اطلاعی از این امر نداشتند و با کارشناسی دقیقی هم این امر انجام نشد اظهار داشت: دولت باید با اطلاع‌رسانی دقیق و توجیه مردم بخشی از این مشکلات ناشی از افزایش گرانی بنزین را جلوگیری می‌کرد.</p>
      <p>نماینده مردم سنقروکلیایی در مجلس شورای اسلامی با اشاره به اینکه اما مقام معظم رهبریوقتی که این اوضاع پیش آمد متوجه شدند یک توطئه بزرگ‌تری پشت سر این قضایای گرانی بنزین است و دشمنان می‌خواهند امنیت ایران را مختل کنند بیان کرد: لذا ایشانبافرمایشات خود در درس خارج فقه به طور عملی راه توطئه را بر دشمنان انقلاب بستند.</p>
      <p>وی با اشاره به اینکه مقام معظم رهبریبا این تدبیر و درایت خیلی سریع صف مردم را از آشوب‌گران جدا کردند افزود: در واقع رهبر انقلاب در فرمایشات خود به این نکته اشاره کردند که در این قضایای اخیر یک توطئه‌ای در راه بود و دشمنان امنیت کشور را نشانه گرفته بودند.</p>
      <p>حسینی‌کیا اظهار کرد: مردم نیز بعد از این فرمایشات مدبرانه مقام عظمای ولایت صف خود را از صف اغتشاش‌گران جدا کردند اما این به معنای این نیست که مردم از وضعیت گرانی‌های موجود رضایت دارند مردم هنوز از بی‌تدبیری دولت نگران هستند.</p>
      <p>وی با بیان اینکه مردم ولایت مدار همیشه در صحنه دفاع از انقلاب خواهند بود و با حضور باشکوه خود در راهپیمایی مشت محکمی بر دهان استکبار و عوامل سرسپرده آمریکا در منطقه زدند بیان کرد: این حضور باشکوه مردم هم وحدت‌بخش در جامعه و هم دشمن‌شکن خواهد بود.</p>
      <p>عضو مجمع نمایندگان استان کرمانشاه با اشاره به اینکه پیام این راهپیمایی این است که مردم با وجود مخالفت با گرانی و مشکلات کنونی اقتصاد اما دفاع از نظام و ولایت فقیه را رها نخواهند کرد و پای انقلاب تا آخرین قطره خون خود خواهند ایستاد عنوان کرد: هرچه حضور مردم در راهپیمایی روز یکشنبه سوم آذرماه بیشتر باشد پیام این حضور برای دنیا روشن‌تر خواهد بود و مردم ولایتمدار و شهید پرور کرمانشاه روزبه یادماندنی را در این روز خلق و جهان را مبهوت خواهد کرد.</p>
      <p>وی بیان کرد: بسیاری از این اغتشاش‌گران از گروهک‌های ضدانقلاب، مدافعان گروه‌های سلطنت‌طلب، حامیان آمریکا بودند و این شبکه‌های جاسوسی آمریکا این اغتشاش‌گران را ساماندهی کرده بودند تا این طور دست به تخریب اموال و کشتار مردم بی‌گناه بزنند.</p>
      <p>حسینی‌کیا با اشاره به اینکه با لطف خداوند و تدابیر مقا معظم رهبری این اغتشاشات سریع فیصله پیدا کرد گفت: اما این موضوع زنگ خطری و هشداری برای مسئولان امنیتی و اجرایی کشور است که باید در زمانی که بخواهند اقدامی را انجام دهند ابتدا زیرساخت‌های آن قضیه را فراهم کنند و اطلاع‌رسانی لازم را به مردم داشته باشند تا دیگران نباید موجب را ایجاد کنند که بعد به سختی این قضایا حل شود.</p>
      <p>
        <a href="http://tn.ai/2145501">روایت استاندار گلستان از اغتشاشات در گرگان/ تعداد زیادی از بازداشتی‌ها آزاد شدند+فیلم</a>
        <a href="http://tn.ai/2145533">‌راهپیمایی باشکوه مردم شهر دلاورمردان مرصاد در پاسخ به آشوبگران / محکومیت اقدامات اغتشاشگران</a>
        <a href="http://tn.ai/2144833">شناسایی تمام اغتشاش‌گران در کرمانشاه / برخورد سنگین قضایی در انتظار آشوبگران</a>
      </p>
      <p>عضو فراکسیون نمایندگان ولایی مجلس گفت: دولت باید قشر آسیب پذیر را به شدت دریابد تا اجرای طرح افزایش نرخ بنزین زندگی آنها را تحت الشعاع قرار ندهد.</p>
      <p>وی با اشاره به اینکه معاندان و جریان‌های ضدانقلاب در شرایط کنونی به میدان آمده‌اند و تلاش می‌کنند با اقدامات خرابکارانه به اموال عمومی آسیب وارد کنند افزود: بر این اساس طبق سخنان رهبر انقلاب هیچ انسان عاقل و علاقه‌مند به کشورش به این کارها دست نمی‌زند و مسئولان هر چه می‌توانند دقت و مراقبت کند تا مشکلات این طرح برای مردم هر چه ممکن است کم شود؛ بنابراین باید تدابیری اندیشیده شود تا قیمت کالاهای اساسی افزایش نیابد.</p>
      <p>در همین حال؛ مردمی که امروز به صحنه آمدند بر حمایت از نظام تاکید کردند. یکی‌ از شهروندان کرمانشاهی در واکنش به اغتشاشات اخیر گفت: نباید بخش‌های اقتصادی کشور تأثیر زیادی از افزایش قیمت بنزین بگیرند و دستگاه‌های نظارتی باید به‌درستی نظارت داشته باشند و متخلفان را جریمه کنند.</p>
      <p>یوسفیبا اشاره به اینکه همه باید بدانند مردم ازاغتشاش‌گران جدا هستندعنوان کرد: این اغتشاش‌گران از سوی گروهک‌های ضد انقلاب ساماندهی شده‌اند و ما به هیچ‌وجه کسانی که به اموال بیت‌المال آسیب وارد کرده‌اند را از مردم نمی‌دانیم و انتظار دارم دستگاه‌های انتظامی با متخلفان به‌شدت برخورد کنند.</p>
      <p>یکی دیگر از شهروندانبا بیان اینکه آمریکا با اعمال تحریم‌های یک‌جانبه علیه ملت ایران سعی در ایجاد فشارهای اقتصادی فراوان در ایران دارند بیان کرد: مردم ولی‌نعمت مسئولان و دولت هستند و دولت باید هرچه سریعتر اقتصاد مقاومتی و رونق تولید را برای بهبود وضعیت معیشتی مردم در سرلوحه اقدامات خود قرار دهند.</p>
      <p>وی با اشاره به اینکه هیچگاه مردم اجازه نمی‌دهند عده‌ای سواستفاده گر از مطالبات به حق مردم آتش افروزی کنند عنوان کرد: اغتشاش‌گران اعتراضات را از چارچوب قانونی خود خارج و درصدد تضعیف نظام جمهوری اسلامی ایران هستد.</p>
      <p>انتهای پیام/833/ ع</p>
    </article>
  </body>
</html>