<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243896/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T08:25:00+00:00"/>
    <meta property="og:title" content="ครบทีม! ฝ่ายจัดไฟเขียว ‘ช้างศึกซีเกมส์’ เรียก พีฬาวัช แทน เอกนิษฐ์"/>
    <meta property="og:description" content="สมาคมกีฬาฟุตบอลแห่งประเทศไทยฯ ประสานกับคณะกรรมการโอลิมปิกไทย จนสามารถส่งชื่อนักกีฬาแทน เอกนิษฐ์ ปัญญา ที่บาดเจ็บได้สำเร็จ"/>
  </head>
  <body>
    <article>
      <h1>ครบทีม! ฝ่ายจัดไฟเขียว ‘ช้างศึกซีเกมส์’ เรียก พีฬาวัช แทน เอกนิษฐ์</h1>
      <address><time datetime="2019-11-24T08:25:00+00:00">24 Nov 2019, 08:25</time> by <a rel="author" href="https://www.thebangkokinsight.com/author/sarawuth/" target="_blank">Surachet Srisomwongse</a></address>
      <p>สมาคมกีฬาฟุตบอลแห่งประเทศไทยฯ ประสานกับคณะกรรมการโอลิมปิกไทย จนสามารถส่งชื่อนักกีฬาแทน เอกนิษฐ์ ปัญญา ที่บาดเจ็บได้สำเร็จ</p>
      <figure>
        <img src="https://www.thebangkokinsight.com/wp-content/uploads/2019/11/1574583695843.jpg"/>
      </figure>
      <p>ตัวแทนสมาคมกีฬาฟุตบอลแห่งประเทศไทยฯ นำโดย สินทวีชัย หทัยรัตนกุล ผู้อำนวยการทีมชาติไทย ชุดซีเกมส์ และ สิริชัย กิโมโต ผู้จัดการทีมชาติไทย ได้ประสานกับสโมสรสิงห์ เชียงราย ยูไนเต็ด นำหลักฐานการบาดเจ็บจนจำเป็นต้องผ่าตัดด่วน ใบรับรองแพทย์ พร้อมด้วยหนังสือขอถอนตัว เอกนิษฐ์ ปัญญา ส่งให้กับคณะกรรมการโอลิมปิกสากล และฝ่ายจัดการแข่งขันซีเกมส์ ในช่วงระหว่างการประชุมผู้จัดการทีม เพื่อให้พิจารณาอนุญาตให้ทีมฟุตบอลทีมชาติไทย สามารถลงทะเบียนได้ครบ 20 คน</p>
      <p>ซึ่งการพิจารณาดังกล่าวเป็นไปด้วยดี เมื่อฝ่ายจัดมีมติให้ไทยสามารถลงทะเบียนครบ 20 คนได้ทันเวลา โดย พีฬาวัช อรรคธรรม กองหลังจากเกษตรศาสตร์ เอฟซี จะมาแทนที่ของ เอกนิษฐ์ ปัญญา ในการทำศึกฟุตบอลชายซีเกมส์ และจะตามมาสมทบกับเพื่อนร่วมทีมทันที</p>
      <p>โดยโปรแกรมนัดแรก ทีมชาติไทย จะพบกับ อินโดนีเซีย ในวันที่ 26 พฤศจิกายน 2562 เวลา 15.00 น. (ตามเวลาประเทศไทย) รีซาล เมโมเรียล สเตเดียม เมืองมะนิลา ประเทศฟิลิปปินส์ ถ่ายทอดสดทางช่อง 7</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243896%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244070/"/>
        <a href="https://www.thebangkokinsight.com/244158/"/>
        <a href="https://www.thebangkokinsight.com/244063/"/>
        <a href="https://www.thebangkokinsight.com/243688/"/>
      </related>
    </article>
  </body>
</html>