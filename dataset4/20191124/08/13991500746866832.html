<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/502241-dmitrij-korkishko-u-nas-est-nastoyaschij-kollektiv"/>
    <meta property="og:site_name" content="Dynamomania.com"/>
    <meta property="article:published_time" content="2019-11-24T08:05:00+00:00"/>
    <meta property="og:title" content="Дмитрий КОРКИШКО: &quot;У нас есть настоящий коллектив!&quot;"/>
    <meta property="og:description" content="Автор переможного голу дніпрян у матчі проти «Ворскли» (1:0) Дмитро Коркішко після поєдинку відповів на запитання клубної пресслужби:"/>
  </head>
  <body>
    <article>
      <h1>Дмитрий КОРКИШКО: "У нас есть настоящий коллектив!"</h1>
      <address>
        <time datetime="2019-11-24T08:05:00+00:00">24 Nov 2019, 08:05</time>
      </address>
      <p>Автор переможного голу дніпрян у матчі проти «Ворскли» (1:0) Дмитро Коркішко після поєдинку відповів на запитання клубної пресслужби:</p>
      <p><b>— Дмитре, нарешті перервалася ця неприємна серія без перемог. Наскільки вона на команду тиснула у психологічному плані?<br/></b><br/>— Звичайно, дуже неприємно мати таку серію, коли не набираєш очок, і поразка йде за поразкою. Але ми все ж таки вийшли з цієї ситуації. У футболі все буває, але головне, що ми не зламалися, і це означає, що у нас є справжній колектив, команда, і у кожного є характер. Зрозуміло, що нікому не подобалося те, що відбувалося, і ми це, нарешті, зуміли переламати.<br/><b><br/></b><b>— Коли до тебе у гості приїжджає команда, що посідає останнє місце, та ще і з новим головним тренером, до такого суперника є особливе ставлення? <br/></b><br/>— Думаю, що в таких матчах чекати красивого футболу і видовищної гори не варто. Такого просто не буває. Сьогодні була битва за очки. Слава Богу, що ми вийшли переможцями у цьому протистоянні. Ми цим дуже задоволені.<br/><b><br/></b><b>— Ти довго не міг виконати пенальті. Наскільки нервував у цей момент і чи був впевнений у власних силах?<br/></b><br/>— Ні, я був спокійним. Треба було просто влучити у площину воріт, що я і зробив. Просто там хлопцю надавали допомогу, тому все так довго тягнулося. А я був спокійним.<br/><b><br/></b><b>— Є прикмета, що той, хто заробляє пенальті, часто його сам і не забиває. Не боїшся таких забобонів?<br/></b><br/>— Як кажуть, правила на те і існують, щоб їх порушувати (посміхається). Головне, що зумів забити, і це додало нам у турнірній таблиці три очки.</p>
      <footer>Источник: <a href="https://scdnipro1.com.ua/">Официальный сайт СК "Днепр-1"</a></footer>
    </article>
  </body>
</html>