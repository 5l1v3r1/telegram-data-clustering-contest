<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/flygplan-kraschade-i-tatbefolkat-omrade-i-kongo/"/>
    <meta property="og:site_name" content="DN.SE"/>
    <meta property="article:published_time" content="2019-11-24T08:43:55+00:00"/>
    <meta property="og:title" content="Många döda efter flygkrasch i bostadsområde i Kongo"/>
    <meta property="og:description" content="Minst 23 döda har hittats efter flygkraschen i ett bostadsområde nära flygplatsen i staden Goma i Kongo-Kinshasa, meddelar Joseph Makundi vid"/>
  </head>
  <body>
    <article>
      <h1>Många döda efter flygkrasch i bostadsområde i Kongo</h1>
      <address><time datetime="2019-11-24T08:43:55+00:00">24 Nov 2019, 08:43</time> by <a rel="author" href="https://www.dn.se/av/tt-afp-reuters/" target="_blank">TT-AFP-Reuters</a></address>
      <p>
        <b>Minst 23 döda har hittats efter flygkraschen i ett bostadsområde nära flygplatsen i staden Goma i Kongo-Kinshasa, meddelar Joseph Makundi vid räddningstjänsten.</b>
      </p>
      <p>Enligt uppgifter från det privatägda flygbolaget Busy Bee fanns minst 16 passagerare och två personer i personalen ombord.</p>
      <p>Hur många av de omkomna som befann sig på marken vid olyckan är okänt.</p>
      <p>Planet av typen Dornier-228 hade just lyft från flygplatsen i Goma vid klockan 9 på morgonen och var på väg till staden Beni, som ligger 35 mil norrut.</p>
      <p>Flygolyckor är relativt vanliga i Kongo-Kinshasa där säkerhetsreglerna ofta följs dåligt och underhållet av flygplanen är bristfälligt. Ett fraktplan som lyfte från samma flygplats kraschade i oktober. Alla åtta ombord omkom.</p>
      <p>Inga kongolesiska kommersiella flygbolag får flyga inom EU.</p>
    </article>
  </body>
</html>