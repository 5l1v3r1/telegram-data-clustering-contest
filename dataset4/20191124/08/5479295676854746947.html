<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/al-via-we-run-tutti-di-corsa-per-le-donne-1.7797266"/>
    <meta property="og:site_name" content="L'Arena"/>
    <meta property="article:published_time" content="2019-11-24T08:41:22+00:00"/>
    <meta property="og:title" content="Al via «We Run», tutti di corsa per le donne"/>
    <meta property="og:description" content="Partita questa mattina dal Bottagisio"/>
  </head>
  <body>
    <article>
      <h1>Al via «We Run», <br/>tutti di corsa <br/>per le donne</h1>
      <address><time datetime="2019-11-24T08:41:22+00:00">24 Nov 2019, 08:41</time> by <a rel="author">A.P.</a></address>
      <p>Torna <b>We Run - Libere di correre</b>, donne, uomini e bambini di corsa per dire no alla violenza sulle donne. Affollatissima la partenza questa mattina, nonostante il vento freddo, al Bottagisio Sport Center, al Chievo, da dove si poteva scegliere tra due percorsi, di 6 e 11 chilometri che si snodano lungo l'Adige.</p>
      <p>Una corsa che è anche benefica perché prevede la raccolta fondi per due progetti: quello dell’Associazione Protezione della Giovane di Verona, che  prevede supporto psicologico per donne vittime di violenza e donne che vengono inserite in emergenza abitativa ma non possono contare su amici e parenti; e quello dell’Associazione D-Hub è dare una seconda chance di vita a donne che hanno vissuto situazioni di difficoltà attraverso un percorso di tirocinio di almeno 3 mesi. Al termine sarà offerto un supporto per l’inserimento nel mondo del lavoro.</p>
      <p>I numeri parlano di 1.100 partecipanti, con la presenza per il secondo anno della maratoneta Eliana Patelli che grazie alla corsa è riuscita a liberarsi da un amore malato.</p>
      <related>
        <a href="https://www.larena.it/home/video/news/we-run-marchiori-1.7797274?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>