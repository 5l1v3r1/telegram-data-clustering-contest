<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/katalin-hercegne-lajos-herceg/"/>
    <meta property="og:site_name" content="FEMINA"/>
    <meta property="article:published_time" content="2019-11-24T08:00:04+00:00"/>
    <meta property="og:title" content="Ki nem találod, Katalin hercegné hova hordja a kis Lajos herceget - Sokan nem néznék ki ezt belőle"/>
    <meta property="og:description" content="Lajos herceg a leghétköznapibb körülmények közt űzi kedvenc hobbiját édesanyjával."/>
  </head>
  <body>
    <article>
      <h1>Ki nem találod, Katalin hercegné hova hordja a kis Lajos herceget - Sokan nem néznék ki ezt belőle</h1>
      <h2>Lajos herceg a leghétköznapibb körülmények közt űzi kedvenc hobbiját édesanyjával.</h2>
      <address><time datetime="2019-11-24T08:00:04+00:00">24 Nov 2019, 08:00</time> by <a rel="author">Szántó Nóra</a></address>
      <p>Sokan azt gondolják a királyi családról, hogy mivel palotákban élnek, és a legnagyobb luxus veszi körül őket, ezért ragaszkodnak a csillogó pompához. <b>Katalin hercegné</b> rácáfolt ezekre az állításokra, teljesen hétköznapi foglalkozócsoportot választott a kis Lajosnak.</p>
      <h3>Meglepő milyen játszócsoportba jár a kis Lajos herceg</h3>
      <p>Katalin hercegné és Vilmos herceg számára nagyon fontos, hogy gyermekeik készségeit már egészen pici koruktól képezzék. Charlotte hercegnő például olyan oktatásban részesül, melyben elsajátíthatja a főzés, zenélés és a színjátszás tudományát is. György herceg pedig második évét kezdte idén a Thomas's Battersea magániskolában.</p>
      <figure>
        <img src="https://kep.cdn.indexvas.hu/1/0/3045/30452/304524/30452469_e84f1560e573746538a80122b3725e86_wm.jpg"/>
        <figcaption>
          <cite>Fotó: Max Mumby/Indigo / Getty Images Hungary</cite>
        </figcaption>
      </figure>
      <p>Mindamellett, hogy általános műveltséget és a királyi családban elvárt plusz tanokat elsajátítsanak, Katalin hercegnének különösen fontos, hogy gyermekei jól érezzék magukat tanulás közben, és rengeteg barátra tegyenek szert. Ezért is döntött úgy, hogy az egyéves Lajost a lehető legbarátságosabb és leghétköznapibb játszócsoportba íratja be.</p>
      <p>A Monkey Music nevű zenés játszócsoport mindössze heti 11 fontba, átszámítva 4500 forintba kerül, így egy átlagos angol család pénztárcájának is tökéletesen megfelel. Ezért is meglepő, hogy Katalin egy ennyire megfizethető hobbi mellett tette le voksát. </p>
      <figure>
        <iframe src="https://www.youtube.com/embed/I3Qjt2cSW6I" width="560" height="315" data-service="Youtube" scrolling="no"/>
      </figure>
      <p>A foglalkozásokra három hónapos kortól, négyéves csemetéikkel érkeznek a szülők, akiket az oktatók arra buzdítanak, vegyék ki részüket a zenés-táncos játékok közül. Ez alól a hercegné sem kivétel, aki örömmel játszik kisfiával, és együtt énekel, sőt táncra is perdül a többi szülővel. Nagyon szimpatikus, hogy Katalin hercegné ennyire emberi, és a szórakozást tartja fontosabbnak a fényűzés helyett.</p>
      <h3>Charlotte hercegnő első napja az iskolában</h3>
      <p>Charlotte hercegnő bekerült a tanórák, házi feladatok és dolgozatok forgatagába.</p>
      <figure>
        <img src="https://kep.index.hu/1/0/2939/29398/293988/29398897_2256471_e1476465ca812cf6c47b1fef4f1db1b9_wm.jpg"/>
        <figcaption>
          <a href="https://femina.hu/vilagsztar/charlotte-hercegno-iskola-elso-nap/">Nézegess képeket! 5 kép<br/><b>Charlotte hercegnő első napja az iskolában - Ilyen édes az egyenruhájában</b></a>
        </figcaption>
      </figure>
    </article>
  </body>
</html>