<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/cronaca/oldenico-ci-risiamo-il-sesia-torna-a-far-paura/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-24T08:42:24+00:00"/>
    <meta property="og:title" content="Oldenico ci risiamo: il Sesia torna a far paura"/>
    <meta property="og:description" content="Oldenico ci risiamo: il Sesia torna a far paura. Il fiume ha di nuovo invaso l’area golenale, ma al momento è contenuto dall’argine nuovo e non coinvolge aree abitate."/>
  </head>
  <body>
    <article>
      <h1>Oldenico ci risiamo: il Sesia torna a far paura</h1>
      <h2>Il fiume ha di nuovo invaso l'area golenale, ma al momento è contenuto dall'argine nuovo e non coinvolge aree abitate.</h2>
      <address>
        <time datetime="2019-11-24T08:42:24+00:00">24 Nov 2019, 08:42</time>
      </address>
      <p>Oldenico ci risiamo: il Sesia torna a far paura. Il fiume ha di nuovo invaso l’area golenale, ma al momento è contenuto dall’argine nuovo e non coinvolge aree abitate.</p>
      <h3>Oldenico ci risiamo: il Sesia torna a far paura</h3>
      <p>A Oldenico  si sta ripetendo la situazione di grave allarme che si è già verificata nelle precedenti perturbazioni, perché il fiume ha invaso l’area golenale passando dal varco del vecchio argine esistente da anni. La situazione è preoccupante: dalle 6,30 di questa mattina, domenica 24 novembre, il Sindaco del paese, <b>Marco Roncarolo</b>, è sul posto e sta monitorando la situazione con la protezione civile.</p>
      <p>La preoccupazione sta salendo lungo tutto il fiume Sesia, perché il livello idrometrico rilevato a Greggio, ieri pomeriggio era di 80 cm mentre questa mattina si è alzato a 105 centimetri. Secondo chi conosce la situazione, comincia ad essere veramente critica, soprattutto se le precipitazioni continueranno e un segnale inquietante è che in Valsesia la neve si è trasformata in pioggia ed è quindi possibile un ulteriore innalzamento del livello del fiume.</p>
      <related>
        <h4>Leggi anche:</h4>
        <a href="https://notiziaoggivercelli.it/cronaca/auto-contro-albero-ragazza-incastrata/"/>
      </related>
      <p>Anche la situazione di <b>Balocco</b> non è delle più rosee. La Provincia ha annunciato poco fa che è stata <b>riaperta la SP60 Balocco Bastia</b>, chiusa nelle ore precedenti. Continua a rimanere chiusa la SP78 tra Varallo e Civiasco a causa di un cedimento; permane poi chiusura: SP10 Rimasco-Rima da Ponte Quare<br/>e della SP124 Rimasco-Carcoforo da Ferrate.</p>
      <p>
        <b>A Costanzana è stata chiusa è SP24 a causa del torrente Marcova.</b>
      </p>
      <p>Anche la Frazione Brianco di Santhià è in situazione critica, questa mattina, un guado solitamente libero, è stato sommerso, ma senza raggiungere le abitazioni vicine.</p>
      <figure>
        <img src="https://notiziaoggivercelli.it/media/2019/11/brianco-516x650.jpg"/>
      </figure>
    </article>
  </body>
</html>