<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/galeri/yasam/sultan-2-abdulhamidin-esi-duyunca-irkildi-iste-sultan-2-abdulhamidin-olmeden-onceki-son-sozleri"/>
    <meta property="og:site_name" content="takvim.com.tr"/>
    <meta property="article:published_time" content="2019-11-24T08:20:19+00:00"/>
    <meta property="og:title" content="Sultan 2. Abdülhamid'in eşi duyunca irkildi! İşte Sultan 2. Abdülhamid'in ölmeden önceki son sözleri..."/>
    <meta property="og:description" content="Osmanlı İmparatorluğu'nun 34. padişahı olan II. Abdülhamid gerçekleştirdiği projelerle adını duyuran padişahlar arasında yer alıyor. Osmanlı İmparatorluğu'ndan onlarca padişah gelip geçti ama Sultan II.Abdülhamit en çok konuşulan hükümdarlardan biri oldu. Gerek geride bıraktığı eserler, gerek sözleri, gerek kültür-sanat yaşantısı ise diğer Osmanlı Padişahları'ndan daha farklı bir çizgi çizdi. İşte Sultan II. Abdülhamid'in hayatı hakkında bilgiler. Tahtta kaldığı yıllarda imparatorluk dağılma dönemini yaşadı; başta Balkanlar olmak üzere çeşitli bölgelerde çıkan isyanlara ve Rusya İmparatorluğu'na karşı kaybedilen 93 Harbi'ne tanıklık etti. 31 Mart ayaklanmasıyla tahttan indirilmesi kararlaştırılan II. Abdülhamid, 3 yıl Selanik'teki Alatini Köşkü'nde ev hapsinde tutulmuştur. II. Abdülhamid'in uzun boylu, esmer tenli, ela gözlü olduğu bilinmektedir. Peki, Sultan II. Abdülhamid nasıl öldü?"/>
  </head>
  <body>
    <article>
      <h1>Sultan 2. Abdülhamid'in eşi duyunca irkildi! İşte Sultan 2. Abdülhamid'in ölmeden önceki son sözleri...</h1>
      <address>
        <time datetime="2019-11-24T08:20:19+00:00">24 Nov 2019, 08:20</time>
      </address>
      <p>
        <b>Osmanlı İmparatorluğu'nun 34. padişahı olan II. Abdülhamid gerçekleştirdiği projelerle adını duyuran padişahlar arasında yer alıyor. Osmanlı İmparatorluğu'ndan onlarca padişah gelip geçti ama Sultan II.Abdülhamit en çok konuşulan hükümdarlardan biri oldu. Gerek geride bıraktığı eserler, gerek sözleri, gerek kültür-sanat yaşantısı ise diğer Osmanlı Padişahları'ndan daha farklı bir çizgi çizdi. İşte Sultan II. Abdülhamid'in hayatı hakkında bilgiler. Tahtta kaldığı yıllarda imparatorluk dağılma dönemini yaşadı; başta Balkanlar olmak üzere çeşitli bölgelerde çıkan isyanlara ve Rusya İmparatorluğu'na karşı kaybedilen 93 Harbi'ne tanıklık etti. 31 Mart ayaklanmasıyla tahttan indirilmesi kararlaştırılan II. Abdülhamid, 3 yıl Selanik'teki Alatini Köşkü'nde ev hapsinde tutulmuştur. II. Abdülhamid'in uzun boylu, esmer tenli, ela gözlü olduğu bilinmektedir. Peki, Sultan II. Abdülhamid nasıl öldü?</b>
      </p>
      <figure>
        <img src="https://iatkv.tmgrup.com.tr/10b13a/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f24%2fsultan-2-abdulhamidin-esi-duyunca-irkildi-iste-sultan-2-abdulhamidin-olmeden-onceki-son-sozleri-1574583462567.jpg&amp;mw=1000&amp;l=1"/>
        <figcaption><b>Sultan II. Abdülhamid kimdir?</b><br/><br/>Osmanlı İmparatorluğu'nun 34. padişahı olan II. Abdülhamid, 113. İslam halifesi ve Sultan Abdülmecid'in oğludur. 22 Eylül 1842 yılında hayata gözlerini açan II. Abdülhamid, 10 Şubat 1918 senesinde ise vefat etmiştir. Henüz 10 yaşındayken, annesinin ölümüyle beraber II. Abdülhamid'in bakımı Sultan Abdülmecid'in diğer eşi Piristû Kadın Efendi tarafından üstlenilmiştir. Hiç çocuğu olmayan Piristû Kadın Efendi II. Abdülhamid'i kendi çocuğu gibi büyüttü. II. Abdülhamid'in babasının ölümünden sonra ise tahta çıkan amcası Abdülaziz, kendisiyle diğer çocuklarında olduğu gibi yakından ilgilendi.<br/><br/>31 Ağustos 1876 yılında padişah ilan edilen II. Abdülhamid, bunun öncesinde amcasının tahtan indirilişine ve ağabeyi V. Murat'ın Çırağan Sarayı'na hapsedilmesine tanık olmuştur. 23 Aralık 1876 yılında, ilk Osmanlı anayasası olan Kanun-ı Esasî'yi ilan eden II. Abdülhamid, uzun yıllar Osmanlı İmparatorluğu'nun başında kalmıştır.</figcaption>
      </figure>
      <figure>
        <img src="https://iatkv.tmgrup.com.tr/617a14/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f24%2fsultan-2-abdulhamidin-esi-duyunca-irkildi-iste-sultan-2-abdulhamidin-olmeden-onceki-son-sozleri-1574583468820.jpg&amp;mw=1000&amp;l=1"/>
        <figcaption><b>Sultan II. Abdülhamid nasıl öldü?</b><br/><br/>31 Mart ayaklanmasıyla tahttan indirilmesi kararlaştırılan II. Abdülhamid, 3 yıl Selanik'teki Alatini Köşkü'nde ev hapsinde tutulmuş, 1912 senesinde Beylerbeyi Sarayı'na getirilmiştir. Bundan 6 sene sonra 10 Şubat 1918 yılında İstanbuş'da vefat eden II. Abdülhamid, Divanyolu'nda bulunan Sultan II. Mahmut Türbesi'nde defnedilmiştir.</figcaption>
      </figure>
      <figure>
        <img src="https://iatkv.tmgrup.com.tr/b83d3b/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551677812.jpg&amp;mw=1000&amp;l=1"/>
        <figcaption>21 Eylül 1842´de başlayan hayatı, 10 Şubat 1918´de sona erdi...</figcaption>
      </figure>
      <figure>
        <img src="https://iatkv.tmgrup.com.tr/ec97bd/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551677884.jpg&amp;mw=1000&amp;l=1"/>
        <figcaption>Cihan Harbi´nde (1914–1918) cephelerden gelen acı haberler karşısında çok üzülen yaşlı hünkâr, her yanı tarih kokan ama merkezî ısıtma sistemine ve diğer saraylardaki gibi ihtişamlı şöminelere sahip olmayan Beylerbeyi Sarayı´nda, mangal ateşiyle ısıtılan bir odada ölümü karşılamak zorunda bırakılmıştı.</figcaption>
      </figure>
      <figure>
        <img src="https://iatkv.tmgrup.com.tr/ae6157/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551681582.jpg&amp;mw=1000&amp;l=1"/>
        <figcaption>5 Şubat 1918´de şiddetli soğuk algınlığı sebebiyle rahatsızlanan 2. Abdülhamid, saray doktoru Hüseyin Âtıf Bey´in verdiği ilâçları kullanınca akşama doğru iyileşir gibi oldu; hattâ giyindi ve biraz dolaştı...</figcaption>
      </figure>
      <figure>
        <img src="https://iatkv.tmgrup.com.tr/8bb73c/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685474.jpg&amp;mw=1000&amp;l=1"/>
        <figcaption>Devlet erkânı ve İstanbul halkının iştirakiyle toprağa verilen padişahın son günleri ve cenaze merasimi, üzerinde durulması gereken hâdiselerdir. Tam 33 yıl (1876–1909) Devlet-i Âliye´yi idare ettikten sonra 31 Mart Vak´ası ile tahttan indirilen ve İttihatçılar tarafından Selanik´e sürülen 2. Abdülhamid, Balkan Harbi´nin patlak vermesi üzerine İstanbul´a geri getirildi. Hâkân-ı Sâbık, beş yıl boyunca Beylerbeyi Sarayı´nda sıkı gözetim altında yaşadı...</figcaption>
      </figure>
      <figure>
        <img src="https://iatkv.tmgrup.com.tr/3001a7/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551678423.jpg&amp;mw=1000&amp;l=1"/>
        <figcaption>Akşam yemeğinde âdeti olduğu üzere ailesiyle birlikte sofraya oturdu. İştahsızlıktan söz ederek bir köfte, bir iki kaşık kabak, bir adet de pirinç unu tatlısı yiyen 2. Abdülhamid, yemekten sonra göğsünde bir sancı hissetmeye başlayınca Müşfika Hanım derhal doktor getirtmek istedi; ama Âtıf Bey o sabah müsaade alarak evine gitmişti...</figcaption>
      </figure>
      <figure>
        <img src="https://iatkv.tmgrup.com.tr/c3d57d/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679970.jpg&amp;mw=1000&amp;l=1"/>
        <figcaption>Kardeşi Vahdettin Efendi´nin hususî doktoru Aleksiyadis Efendi Beylerbeyi´nde oturuyordu. Hemen Muhafız Kumandanı Rasim Bey ona haber gönderdi. Abdülhamid´i muayene eden doktorun teşhisi 'zatürree' başlangıcıydı. Hâkân-ı Sâbık´ın üşüme nöbetlerinin ardı arkası kesilmiyordu...</figcaption>
      </figure>
      <figure>
        <img src="https://iatkv.tmgrup.com.tr/c6e011/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685358.jpg&amp;mw=1000&amp;l=1"/>
        <figcaption>Bu arada Sultan Reşad ve Enver Paşa´ya vaziyet bildirildi. Sonunda Âtıf Bey saraya geldi. O da muayene neticesinde aynı kanaate varınca Abdülhamid, bir de meşhur doktorlardan Neşet Ömer Bey´e kontrol ettirildi. Durumu iyi değildi, sabaha kadar sarayda kimsenin gözüne uyku girmedi...</figcaption>
      </figure>
      <figure>
        <img src="https://iatkv.tmgrup.com.tr/1753fe/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685298.jpg&amp;mw=1000&amp;l=1"/>
        <figcaption>Doktorların tavsiye ettiği ilâçları kullanmasına rağmen, Abdülhamid´in hastalığı ağırlaşıyor ve bir iyileşme belirtisi görülmüyordu...</figcaption>
      </figure>
      <figure>
        <img src="https://iatkv.tmgrup.com.tr/23c3fe/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679388.jpg&amp;mw=1000&amp;l=1"/>
        <figcaption>Sabahları banyo yapmaması tavsiye edilen Abdülhamid, ihtimal vefat edeceğini hissetmiş olmalı ki, 'Banyo benim medar-ı hayatımdır, beni kimse bundan men edemez, beni banyodan mahrum ederseniz hakkımı helâl etmem.' diyerek bu tavsiyeyi dinlemedi. Vefat ettiği günün sabahında da banyosunu yaptı...</figcaption>
      </figure>
      <figure>
        <img src="https://iatkv.tmgrup.com.tr/dc96f3/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551678917.jpg&amp;mw=1000&amp;l=1"/>
        <figcaption>Hayatının son yirmi yılında dâima yanında bulunan Müşfika Hanım, banyodan sonra çamaşırlarını giydirdi yaşlı çınarın...</figcaption>
      </figure>
      <figure>
        <img src="https://iatkv.tmgrup.com.tr/2e7be5/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551683841.jpg&amp;mw=1000&amp;l=1"/>
        <figcaption>Fakat bir şey dikkatini çekti. Abdülhamid´in sırtı fevkalâde terliyordu. Müşfika Hanım endişe içerisinde, 'Aman efendiciğim çok terliyorsunuz.' deyince Abdülhamid´in dudaklarından, 'Kadın, bu ecel teridir' sözleri döküldü...</figcaption>
      </figure>
      <figure>
        <img src="https://iatkv.tmgrup.com.tr/95a06b/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551678323.jpg&amp;mw=1000&amp;l=1"/>
        <figcaption>Bu ifadeler karşısında Müşfika Hanım irkildi...</figcaption>
      </figure>
      <figure>
        <img src="https://iatkv.tmgrup.com.tr/7d9983/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551677302.jpg&amp;mw=1000&amp;l=1"/>
        <figcaption>Daha sonra Abdülhamid oturduğu yerde sabah namazını edâ etti ve sütünü istedi...</figcaption>
      </figure>
      <figure>
        <img src="https://iatkv.tmgrup.com.tr/6e819a/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551682221.jpg&amp;mw=1000&amp;l=1"/>
        <figcaption>Âdeti üzere yarım bardak maden suyuna karıştırılmış sütünü içtikten sonra, 'Hamdolsun Yarabbi! Daha iyiyim.' deyip Müşfika Hanım´ın yardımıyla yatak odasına girdi ve yavaşça yatağına uzandı...</figcaption>
      </figure>
      <figure>
        <img src="https://iatkv.tmgrup.com.tr/c0e87e/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684256.jpg&amp;mw=1000&amp;l=1"/>
        <figcaption>O dakikalarda Sultan Reşad´ın, Selâm-ı Şâhâne ile Dolmabahçe´den gönderdiği doktorlar geldi...</figcaption>
      </figure>
      <figure>
        <img src="https://iatkv.tmgrup.com.tr/9e54b2/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679280.jpg&amp;mw=1000&amp;l=1"/>
        <figcaption>Muayene esnasında Şehzade Âbid Efendi´nin mahzun bir hâlde karşısında durduğunu gören Abdülhamid, 'Ağlama oğlum. İyiyim, üzülme.' diyerek onu teskin etti...</figcaption>
      </figure>
      <figure>
        <img src="https://iatkv.tmgrup.com.tr/94c7a2/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551686214.jpg&amp;mw=1000&amp;l=1"/>
        <figcaption>Biraz rahat nefes alabilmek için doktorlardan kan almalarını istedi...</figcaption>
      </figure>
      <figure>
        <img src="https://iatkv.tmgrup.com.tr/d2d0f5/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551682375.jpg&amp;mw=1000&amp;l=1"/>
        <figcaption>Heyet odadan çıktıktan sonra içeride kalan Rasim Bey, Abdülhamid´in yanına gelerek elini öptü ve 'Hâkânım hakkını helâl et!' dedi...</figcaption>
      </figure>
      <figure>
        <img src="https://iatkv.tmgrup.com.tr/dbb42d/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551680307.jpg&amp;mw=1000&amp;l=1"/>
        <figcaption>Doktorların, rahat etmesi için morfin yapma tekliflerini ise reddetti...</figcaption>
      </figure>
      <figure>
        <img src="https://iatkv.tmgrup.com.tr/e8a508/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551682723.jpg&amp;mw=1000&amp;l=1"/>
        <figcaption>Abdülhamid, Selanik sürgününden bu yana yanında bulunan muhafız kumandanının yüzüne hayretle baktı, bir cevap vermedi...</figcaption>
      </figure>
      <figure>
        <img src="https://iatkv.tmgrup.com.tr/20dcbb/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679073.jpg&amp;mw=1000&amp;l=1"/>
        <figcaption>Sonradan içeriye giren Saliha Hanım´a gülümseyerek, 'Rasim Bey bizden ümidi kesmiş olacak ki, elimi öptü, benden helâllik istedi.' dedi...</figcaption>
      </figure>
      <figure>
        <img src="https://iatkv.tmgrup.com.tr/694d25/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551681282.jpg&amp;mw=1000&amp;l=1"/>
        <figcaption>Gözleri dolmuş bir hâlde ah çekerek, 'Bütün hizmetime bir kara çarşaf çektiler. Benim kimseden talep edecek hakkım yok.' diye ilâve etti...</figcaption>
      </figure>
      <figure>
        <img src="https://iatkv.tmgrup.com.tr/b8f30c/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551686967.jpg&amp;mw=1000&amp;l=1"/>
        <figcaption>Müşfika Hanım bu sırada, 'Efendiciğim! Bundan büyük hastalıklar geçirdiniz. İnşallah yine iyi olursunuz. Hakkınızı da elbet Allah alır' cevabını verdi...</figcaption>
      </figure>
      <figure>
        <img src="https://iatkv.tmgrup.com.tr/961a86/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551678807.jpg&amp;mw=1000&amp;l=1"/>
        <figcaption>Doktorlardan durumun ciddiyetini haber alan Sultan Reşad, ağabeyinin en büyük oğlu Şehzade Selim Efendi´ye haber yollayarak, kardeşleriyle birlikte hemen Beylerbeyi´ne gitmesini istedi...</figcaption>
      </figure>
      <figure>
        <img src="https://iatkv.tmgrup.com.tr/cb0900/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551680151.jpg&amp;mw=1000&amp;l=1"/>
        <figcaption>Öğleye doğru Selim Efendi ve Ahmed Efendi saraya geldi...</figcaption>
      </figure>
      <figure>
        <img src="https://iatkv.tmgrup.com.tr/0b6c62/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679984.jpg&amp;mw=1000&amp;l=1"/>
        <figcaption>Haberi getiren Dilberyâl Kalfa´ya, şehzadelerin biraz beklemesini söyleyen Abdülhamid, sulu bir kahve istedi...</figcaption>
      </figure>
      <figure>
        <img src="https://iatkv.tmgrup.com.tr/eafa72/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684228.jpg&amp;mw=1000&amp;l=1"/>
        <figcaption>Müşfika Hanım´ın koluna dayanarak oturan Abdülhamid, Şöhreddin Ağa´nın getirdiği kahveyi eline aldı ve bu sırada gözlerini odada bulunanların üzerinde gezdirerek âdeta onlarla vedalaştı...</figcaption>
      </figure>
      <figure>
        <img src="https://iatkv.tmgrup.com.tr/20e851/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551680185.jpg&amp;mw=1000&amp;l=1"/>
        <figcaption>Vefakâr eşi Müşfika Hanım´ın avucunu öperek, 'Allah senden razı olsun.' dedi. Sonra Saliha Hanım´ın elini tutarak, 'Hakkını helâl et' deyip onunla da vedalaştı...</figcaption>
      </figure>
      <figure>
        <img src="https://iatkv.tmgrup.com.tr/527328/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551678141.jpg&amp;mw=1000&amp;l=1"/>
        <figcaption>Kahveden bir yudum içti; ama ikinci yudumu içemeden kahve Müşfika Hanım´ın avucuna döküldü ve yüksek sesle 'Allah!' diyen Abdülhamid´in başı Müşfika Hanım´ın koluna düştü...</figcaption>
      </figure>
      <figure>
        <img src="https://iatkv.tmgrup.com.tr/ecbf94/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685138.jpg&amp;mw=1000&amp;l=1"/>
        <figcaption>Odadan yükselen 'Efendimiz bayıldı, doktor yetişsin!' sesleri üzerine Âtıf Bey koşarak geldi...</figcaption>
      </figure>
      <figure>
        <img src="https://iatkv.tmgrup.com.tr/b5c895/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551687688.jpg&amp;mw=1000&amp;l=1"/>
        <figcaption>Bu sırada Şehzade Âbid Efendi de doktorla birlikte içeriye girdi...</figcaption>
      </figure>
      <figure>
        <img src="https://iatkv.tmgrup.com.tr/5d609e/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685224.jpg&amp;mw=1000&amp;l=1"/>
        <figcaption>Sultan Abdülhamid´in râhmet-i Rahmân´a kavuştuğunu anlayan Âtıf Bey, bu acı hakikati odadakilere söylemedi. Kolları arasında Abdülhamid´i tutan Müşfika Hanım bir türlü kendisini bırakmak istemiyordu...</figcaption>
      </figure>
      <figure>
        <img src="https://iatkv.tmgrup.com.tr/5ea552/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551682958.jpg&amp;mw=1000&amp;l=1"/>
        <figcaption>Onlar dışarı çıktıktan sonra, hâlâ odada bulunan Dilberyâl Kalfa´ya, 'Ne duruyorsunuz? Bir tülbent getiriniz de çenesini bağlayalım' deyince, kapıda bir şey anlamadan duran sadık bendegân Kahvecibaşı Şöhreddin Ağa´nın feryadıyla Abdülhamid´in ölüm haberi sarayda yankılanmaya başladı...</figcaption>
      </figure>
      <figure>
        <img src="https://iatkv.tmgrup.com.tr/7ab7e3/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551681685.jpg&amp;mw=1000&amp;l=1"/>
        <figcaption>Zâbitlerden Zekeriya Efendi de cenazenin başında Kur´ân okumaya başladı...</figcaption>
      </figure>
      <figure>
        <img src="https://iatkv.tmgrup.com.tr/dbe397/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679275.jpg&amp;mw=1000&amp;l=1"/>
        <figcaption>Şehzade Âbid Efendi, 'İnanmam. Babam şimdi yatağında oturuyordu.' diyerek ağlıyordu. Diğer şehzadelerin de gözlerinden yaşlar akıyordu. Ölüm haberi alan muhafız zabitler, içeri girerek son ta´zim vazifelerini yaptılar ve kadınları dışarı çıkararak ikişer ikişer nöbet tutmaya başladılar...</figcaption>
      </figure>
      <figure>
        <img src="https://iatkv.tmgrup.com.tr/f7e205/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685705.jpg&amp;mw=1000&amp;l=1"/>
        <figcaption>Efsane Sultan´ın ölümü duyulunca Beylerbeyi Sarayı taziyeye gelenlerle dolmaya başladı. Hânedândan çokları geceyi sarayda geçirdi ve sabaha kadar Abdülhamid´in ruhu için dualar edildi, Kur´ân-ı Kerîm okundu...</figcaption>
      </figure>
      <figure>
        <img src="https://iatkv.tmgrup.com.tr/d26e8a/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551686348.jpg&amp;mw=1000&amp;l=1"/>
        <figcaption>Zatürreeye yakalandıktan sonra vefat eden Osmanlı padişahlarından üçünün, yani Sultan 2. Mahmud, Sultan Abdülmecid ve Sultan Abdülhamid´in 'baba, oğul ve torun' olmaları mânidâr bir tevafuktu...</figcaption>
      </figure>
      <figure>
        <img src="https://iatkv.tmgrup.com.tr/38e064/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551683868.jpg&amp;mw=1000&amp;l=1"/>
        <figcaption>Sultan Reşad, ağabeyinin Sultan 2. Mahmud Türbesi´ne defnedilmesi ve bilfiil makam-ı saltanatta bulunan padişahların cenazelerinde yapılan merasimin aynen yapılmasını irâde etti. Padişahın bu emri, icabedenlere tebliğ edildi...</figcaption>
      </figure>
      <figure>
        <img src="https://iatkv.tmgrup.com.tr/a6cc6a/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679537.jpg&amp;mw=1000&amp;l=1"/>
        <figcaption>Aile içinden bazı kimseler, Abdülhamid´in, Fatih Sultan Mehmed´in türbesine defni için ısrar ettilerse de Enver Paşa, 'Fatih´in türbesine hiç kimsenin defni câiz olamayacağından bahisle' muvafakat göstermedi...</figcaption>
      </figure>
      <figure>
        <img src="https://iatkv.tmgrup.com.tr/dee98a/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551682849.jpg&amp;mw=1000&amp;l=1"/>
        <figcaption>76 yaşında hayata gözlerini kapayan Sultan Abdülhamid´in cenazesi, 11 Şubat 1918 Pazartesi günü Beylerbeyi Sarayı´ndan Topkapı Sarayı´na getirilmeden evvel, ailesi ve yakınları tekrar odasına girip son hürmeti ve vedâı yaptılar...</figcaption>
      </figure>
      <figure>
        <img src="https://iatkv.tmgrup.com.tr/09e3c5/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685080.jpg&amp;mw=1000&amp;l=1"/>
        <figcaption>Cenaze zâbitler tarafından taşınırken, askerler de sarayın bahçesinde selâma durdular. Cenazenin çıkarılmasının ardından muhafız komutanı tarafından oda mühürlendi...</figcaption>
      </figure>
      <figure>
        <img src="https://iatkv.tmgrup.com.tr/8ab24d/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551681049.jpg&amp;mw=1000&amp;l=1"/>
        <figcaption>Bir Osmanlı padişahı vefât edince, âdet olduğu üzere cenazesi, dört asır devletin idare edildiği Topkapı Sarayı´na getiriliyordu...</figcaption>
      </figure>
      <figure>
        <img src="https://iatkv.tmgrup.com.tr/b32b91/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684841.jpg&amp;mw=1000&amp;l=1"/>
        <figcaption>Sarayın en mahrem bölgesi kabul edilen üçüncü avludaki Mukaddes Emanetler Dairesi´nde, altın bir sandıkta atlas örtüler içinde Efendimiz´in (sallallahü aleyhi ve sellem) mübarek hırkası muhafaza ediliyordu...</figcaption>
      </figure>
      <figure>
        <img src="https://iatkv.tmgrup.com.tr/0a6e6b/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679532.jpg&amp;mw=1000&amp;l=1"/>
        <figcaption>Allah Resûlü (sallallahü aleyhi ve sellem) ve Asr-ı Saadet´ten mübarek hatıralar taşıyan bu daire, hayatın ötelere endekslendiği mübarek bir mekândı...</figcaption>
      </figure>
      <figure>
        <img src="https://iatkv.tmgrup.com.tr/fe4d64/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551678664.jpg&amp;mw=1000&amp;l=1"/>
        <figcaption>Hemen arkasında yer alan çeşme ise, tarihimizin ayrı bir ibret vesikasıydı. Vefât eden padişahlar, 'hayat-ölüm çeşmesi' denen bu çeşmenin başında gaslediliyorlardı...</figcaption>
      </figure>
      <figure>
        <img src="https://iatkv.tmgrup.com.tr/f23595/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684799.jpg&amp;mw=1000&amp;l=1"/>
        <figcaption>Sultan Abdülhamid´in cenazesi muhafızlar, Enderûn-ı Hümâyûn ağaları ve saray erkânı nezaretinde Hırka-i Saadet´in yeşil ve yaldızlı kapısı önüne getirildi...</figcaption>
      </figure>
      <figure>
        <img src="https://iatkv.tmgrup.com.tr/06aa3a/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551678765.jpg&amp;mw=1000&amp;l=1"/>
        <figcaption>Kapı kapandıktan sonra daire erkânından başkası içeriye giremedi ve Enderûn ağaları nezaretinde cenaze burada yıkandı...</figcaption>
      </figure>
      <figure>
        <img src="https://iatkv.tmgrup.com.tr/f3043d/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679416.jpg&amp;mw=1000&amp;l=1"/>
        <figcaption>Sultanın vücudunda uzun bir hastalığın zaafı, teninin renginde ölüm sarılığı yoktu. Saçı ve sakalı ağarmış; gözleri kapanmış, çukura batmıştı...</figcaption>
      </figure>
      <figure>
        <img src="https://iatkv.tmgrup.com.tr/9612f3/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551681034.jpg&amp;mw=1000&amp;l=1"/>
        <figcaption>Yıkandıktan sonra sarı ipek işlemeli havlularla kurulanan naaş, kefenlenip hürmetle tabuta konuldu...</figcaption>
      </figure>
      <figure>
        <img src="https://iatkv.tmgrup.com.tr/6eab36/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551687344.jpg&amp;mw=1000&amp;l=1"/>
        <figcaption>İçeride bunlar olurken Hırka-i Saâdet´in önündeki kalabalık, her geçen dakika artıyordu. Veliahd Vahdettin Efendi, şehzâdeler ve ulemâ, Enderun avlusunda yerlerini almışlardı...</figcaption>
      </figure>
      <figure>
        <img src="https://iatkv.tmgrup.com.tr/4dd7bd/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551686233.jpg&amp;mw=1000&amp;l=1"/>
        <figcaption>Abdülhamid, hayatının son dakikalarına kadar şuurunu kaybetmemişti. O ânlardaki vasiyeti de harfiyen yerine getirildi. Göğsüne ahidnâme duası, yüzüne Hırka-î Saâdet destimali, tabutun üzerine de siyah Kâbe örtüsü örtüldü...</figcaption>
      </figure>
      <figure>
        <img src="https://iatkv.tmgrup.com.tr/a03f3a/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685576.jpg&amp;mw=1000&amp;l=1"/>
        <figcaption>Yabancı elçiler, bu muazzam daireyi merak içinde seyrediyorlardı. Kış mevsimi olmasına rağmen hava güneşliydi. Şubat güneşi altında nişan ve sırma üniforma parıltısından başka bir şey görünmüyordu...</figcaption>
      </figure>
      <figure>
        <img src="https://iatkv.tmgrup.com.tr/bbedc7/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551688282.jpg&amp;mw=1000&amp;l=1"/>
        <figcaption>Sonra birdenbire Hırka-i Saâdet´in kapısı açıldı ve Enderûn avlusunda bütün nazarlar oraya çevrildi. Herkes heyecan içinde cenazeyi görmek istiyordu...</figcaption>
      </figure>
      <figure>
        <img src="https://iatkv.tmgrup.com.tr/dbe5d2/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551681593.jpg&amp;mw=1000&amp;l=1"/>
        <figcaption>Nihayet, elmaslı kemerler, sırmalı Kâbe örtüleri, kırmızı atlaslarla tezyin edilen tabut, parmaklar üzerinde dışarı çıkarıldı ve dairenin hemen önünde bulunan 'kaide' üzerine konuldu...</figcaption>
      </figure>
      <figure>
        <img src="https://iatkv.tmgrup.com.tr/01adbe/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551679699.jpg&amp;mw=1000&amp;l=1"/>
        <figcaption>Yıldız Camiî´nin vaizi etrafına bakıp, 'Merhumu nasıl bilirdiniz?' diye sorunca, avludaki servilerin arasına dağılmış kalabalıktan hazin bir ses tonuyla 'İyi biliriz...' cevabı yükseldi. Fatiha okunmasıyla bu merasim de son buldu ve tabut bir defa daha omuzlara alındı...</figcaption>
      </figure>
      <figure>
        <img src="https://iatkv.tmgrup.com.tr/3f645e/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685942.jpg&amp;mw=1000&amp;l=1"/>
        <figcaption>Şâzelî Dergâhı şeyhlerinin okudukları Kelime-i Tevhidler, tekbirler ve na´tlar arasında Bâb-üs Saâde önüne getirildi. Cenaze namazı burada Şeyhülislâm Musa Kâzım Efendi´nin imameti ile kalabalık bir cemaatle edâ edildi...</figcaption>
      </figure>
      <figure>
        <img src="https://iatkv.tmgrup.com.tr/427bd4/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551680344.jpg&amp;mw=1000&amp;l=1"/>
        <figcaption>Bilâhare, padişahlara mahsus büyük bir askerî merasimle Topkapı Sarayı´nın ana giriş kapısı Bâb-ı Hümâyûn´dan çıkarılan cenaze, Divanyolu´ndaki türbeye doğru götürülmeye başlandı...</figcaption>
      </figure>
      <figure>
        <img src="https://iatkv.tmgrup.com.tr/31bfe6/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551682219.jpg&amp;mw=1000&amp;l=1"/>
        <figcaption>Ayasofya önünden türbeye kadar cadde üzerinde iki sıra asker dizilmişti. Fevkalâde ihtişamlı bir surette yapılan merasimde şehzâdeler, damatlar, yabancı elçiler, askerî ataşeler, dinî, idarî ve askerî erkân, üniformalarıyla tabutun arkasında ilerliyorlardı...</figcaption>
      </figure>
      <figure>
        <img src="https://iatkv.tmgrup.com.tr/192b31/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684798.jpg&amp;mw=1000&amp;l=1"/>
        <figcaption>Abdülhamid´in oğulları, muazzam kalabalıkta metanetlerini korumaya çalışıyordu...</figcaption>
      </figure>
      <figure>
        <img src="https://iatkv.tmgrup.com.tr/17a549/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685246.jpg&amp;mw=1000&amp;l=1"/>
        <figcaption>Halktan da on binlerce insan cenazeye iştirak etti. Koca Sultan, son istirahatgâhına doğru uğurlanırken derin bir teessür içinde bulunan İstanbullular sokaklara döküldü...</figcaption>
      </figure>
      <figure>
        <img src="https://iatkv.tmgrup.com.tr/571833/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684725.jpg&amp;mw=1000&amp;l=1"/>
        <figcaption>Sonunda Sultan Abdülhamid´in cenazesi dualar, tekbirler eşliğinde dedesi Sultan 2. Mahmud için inşâ edilen ve amcası Sultan Abdülaziz´in de medfun bulunduğu türbeye 'Allah! Allah!' nidalarıyla getirildi ve hürmetle kabre indirilip defnedildi...</figcaption>
      </figure>
      <figure>
        <img src="https://iatkv.tmgrup.com.tr/e26ebf/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551683834.jpg&amp;mw=1000&amp;l=1"/>
        <figcaption>Böylece Osmanlı tarihinin en muhteşem padişahlarından birisi daha fâni âlemden bâkî âleme göç etmişti...</figcaption>
      </figure>
      <figure>
        <img src="https://iatkv.tmgrup.com.tr/e91f92/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684678.jpg&amp;mw=1000&amp;l=1"/>
        <figcaption>O gün Osmanlı payitahtı, tarihinin en heyecanlı ve en hareketli günlerinden birini yaşadı...</figcaption>
      </figure>
      <figure>
        <img src="https://iatkv.tmgrup.com.tr/949701/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551685830.jpg&amp;mw=1000&amp;l=1"/>
        <figcaption>Pencerelerden sarkan kadınlar, 'Bizi doyuran padişahım, bizi bırakıp nereye gidiyorsun?' diye ağlıyorlardı...</figcaption>
      </figure>
      <figure>
        <img src="https://iatkv.tmgrup.com.tr/dab121/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551681802.jpg&amp;mw=1000&amp;l=1"/>
        <figcaption>Tahtan indirilişinin üzerinden geçen zamana rağmen halk, Abdülhamid´i unutmamış, hak ettiği vefayı esirgememiş; Divanyolu Caddesi´ne çıkan sokaklar dua eden ve hüsn-ü şehâdette bulunan insanlarla dolmuştu...</figcaption>
      </figure>
      <figure>
        <img src="https://iatkv.tmgrup.com.tr/1ed178/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551680370.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/77d07c/0/0/0/0/0/0?u=https%3a%2f%2fiahbr.tmgrup.com.tr%2falbum%2f2019%2f10%2f08%2fiste-sultan-2-abdulhamidin-son-sozleri-esi-duyunca-irkildi-1570551684861.jpg&amp;mw=1000&amp;l=1"/>
      </figure>
    </article>
  </body>
</html>