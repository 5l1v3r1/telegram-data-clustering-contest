<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-prognoza-pogody-na-przyszly-tydzien-czy-bedzie-slonecznie,nId,3352203"/>
    <meta property="og:site_name" content="RMF24"/>
    <meta property="article:published_time" content="2019-11-24T08:36:47+00:00"/>
    <meta property="og:title" content="Prognoza pogody na przyszły tydzień. Czy będzie słonecznie?"/>
    <meta property="og:description" content="Początek ostatniego tygodnia listopada przywita nas słoneczną pogodą, ale już we wtorek nie można spodziewać się ładnej pogody."/>
  </head>
  <body>
    <article>
      <h1>Prognoza pogody na przyszły tydzień. Czy będzie słonecznie?</h1>
      <address><time datetime="2019-11-24T08:36:47+00:00">24 Nov 2019, 08:36</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>Początek ostatniego tygodnia listopada przywita nas słoneczną pogodą, ale już we wtorek nie można spodziewać się ładnej pogody.</b>
      </p>
      <figure>
        <img src="https://i.iplsc.com/zdjecie-ilustracyjne/0009EQKG2N3JEEU4-C123-F4.png"/>
        <figcaption>Zdjęcie ilustracyjne<cite>/pixabay.com /Pixabay</cite></figcaption>
      </figure>
      <p>W poniedziałek będzie słonecznie w całym kraju. Najcieplej na południu: we Wrocławiu i Katowicach termometry pokażą 10 stopni. Ciepło też w Kielcach, Krakowie, Poznaniu, Szczecinie i Zielonej Górze - tam 7 i 8 stopni. Najzimniej w Gdańsku i Białymstoku - po 2 stopnie Celsjusza.</p>
      <figure>
        <img src="https://i.iplsc.com/prognoza-pogody-na-poniedzialek/0009EQKIO2962RO5-C123-F4.png"/>
        <figcaption>Prognoza pogody na poniedziałek<cite>/interia /INTERIA.PL</cite></figcaption>
      </figure>
      <p>We wtorek pogorszenie pogody. Słońca będzie można się spodziewać tylko we wschodnich województwach: warmińsko-mazurskim, podlaskim, mazowieckim, lubelskim i podkarpackim. W przeważającej części kraju będzie padać. Najcieplej we Wrocławiu, a najchłodniej w Olsztynie i Białymstoku.</p>
      <figure>
        <img src="https://i.iplsc.com/prognoza-pogody-na-wtorek/0009EQKJFA767K9M-C123-F4.png"/>
        <figcaption>Prognoza pogody na wtorek<cite>/Interia.pl /INTERIA.PL</cite></figcaption>
      </figure>
      <p>W środę deszcz będzie padał niemal w całej Polsce. Słońce może się pojawić tylko w Białymstoku i Lublinie. W dalszym ciągu najcieplej będzie we Wrocławiu i Katowicach (9-10 stopni). Najzimniej w województwie podlaskim.</p>
      <figure>
        <img src="https://i.iplsc.com/prognoza-pogody-na-srode/0009EQKKWTDCODRS-C123-F4.png"/>
        <figcaption>Prognoza pogody na środę<cite>/interia /INTERIA.PL</cite></figcaption>
      </figure>
      <p>
        <b>SPRAWDŹ: </b>
        <a href="https://www.rmf24.pl/fakty/polska/news-przed-nami-biale-swieta-dlugoterminowa-prognoza-pogody-imgw,nId,3347013">
          <b>
            <u>Przed nami białe święta? Długoterminowa prognoza pogody IMGW</u>
          </b>
        </a>
      </p>
    </article>
  </body>
</html>