<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012958/%D8%AA%DB%8C%D8%B1-%D8%AE%D9%84%D8%A7%D8%B5-BBC-%D8%A8%D9%87-%D9%81%D8%AA%D9%86%D9%87-%D8%A2%D8%A8%D8%A7%D9%86-%DB%B9%DB%B8"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T08:00:54+00:00"/>
    <meta property="og:title" content="تیر خلاص BBC به فتنه آبان ۹۸"/>
    <meta property="og:description" content="وب‌سایت بی‌بی‌سی با وجود اینکه ظرف یک هفته گذشته، تلاش فراوانی برای تهییج به آشوب و بزرگ‌نمایی برخی اغتشاشات هفته گذشته در ایران داشت، سرانجام در یادداشتی اذعان کرد."/>
  </head>
  <body>
    <article>
      <h1>تیر خلاص BBC به فتنه آبان ۹۸</h1>
      <address>
        <time datetime="2019-11-24T08:00:54+00:00">24 Nov 2019, 08:00</time>
      </address>
      <p>
        <i>وب‌سایت بی‌بی‌سی با وجود اینکه ظرف یک هفته گذشته، تلاش فراوانی برای تهییج به آشوب و بزرگ‌نمایی برخی اغتشاشات هفته گذشته در ایران داشت، سرانجام در یادداشتی اذعان کرد.</i>
      </p>
      <p>به گزارش مشرق، محمد ایمانی تحلیلگر مسائل سیاسی طی رشته توییتی درباره طرفداری شبکه بی بی سی از اغتشاشگران نوشت:</p>
      <figure>
        <img src="https://cdn.mashreghnews.ir/d/2019/11/24/4/2652861.jpg"/>
      </figure>
      <p>1-بی‌بی‌سی: رسانه‌های معتبر جهان آشوب در ایران را جدی نگرفتند.<br/>شبکه دولتی انگلیس اذعان کرد با وجود آتش‌افروزی این شبکه و برخی شبکه‌های زرد مانند ایران اینترنشنال، رسانه‌های معتبر بین‌المللی به آشوب افکنی در ایران بها ندادند و آن را جدی نگرفتند.<br/><br/><br/>2- وب‌سایت بی‌بی‌سی با وجود اینکه ظرف یک هفته گذشته، تلاش فراوانی برای تهییج به آشوب و بزرگ‌نمایی برخی اغتشاشات هفته گذشته در ایران داشت، سرانجام  در یادداشتی اذعان کرد «اعتراض‌های ایران، در رسانه‌های معتبر بین‌المللی کمتر بازتاب داشت».<br/><br/>3-بی‌بی‌سی: رسانه‌های فارسی‌ زبان، به‌سرعت سعی کردند اعتراض‌ها را به شکل ویژه پوشش بدهند اما رسانه‌های بزرگ بین‌المللی چنین نکردند در حالی که تحولات ایران به دلیل نقش منطقه‌ای و اثرات بین‌المللی این کشور، ارزش‌های خبری گوناگونی به این تحولات می‌بخشد.<br/><br/>4- بی بی سی: تجربیاتی مانند اعتراضات سال‌های 88  نشان می‌دهد، رسانه‌های بین‌المللی با حساسیتی متناسب با وزن جهانی ایران، خبرهایش را پوشش داده‌اند.<br/>اما در چند روز گذشته، بازتاب بین‌المللی اعتراضات در ایران، به شکل قابل توجهی از گذشته کمتر است.<br/><br/>5- بی‌بی‌سی مدعی شد عدم دسترسی و محدودیت اینترنت موجب عدم پوشش اغتشاش ایران در رسانه های معتبر جهانی شده اما واقعیت این است که این رسانه‌ها به تجربه آموخته‌اند روی دیوار دروغ اپوزیسیون و رسانه‌های زرد مثل BBC و رادیو فردا یادگاری ننویسند و آبروی خود را به حراج نگذارند.</p>
    </article>
  </body>
</html>