<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/haszongepjarmu/2019/11/24/napelemes-busszal-utaznak-a-sifutok/"/>
    <meta property="og:site_name" content="Vezess"/>
    <meta property="article:published_time" content="2019-11-24T08:00:20+00:00"/>
    <meta property="og:title" content="Napelemes busszal utaznak a sífutók"/>
    <meta property="og:description" content="A svéd sífutó válogatott utazásait ezentúl egy Scania Interlink HD-vel oldják meg, amely bár látszólag nem lóg ki az átlagos háromtengelyes, távolsági buszok világából, mégsem nevezhető szokványos autóbusznak."/>
  </head>
  <body>
    <article>
      <h1>Napelemes busszal utaznak a sífutók</h1>
      <address><time datetime="2019-11-24T08:00:20+00:00">24 Nov 2019, 08:00</time> by <a rel="author" href="https://www.vezess.hu/author/aranyi-peter/" target="_blank">Aranyi Péter</a></address>
      <p>
        <b>A svéd sífutó válogatott utazásait ezentúl egy Scania Interlink HD-vel oldják meg, amely bár látszólag nem lóg ki az átlagos háromtengelyes, távolsági buszok világából, mégsem nevezhető szokványos autóbusznak.</b>
      </p>
      <p>A jármű feladata, hogy a svéd nemzeti csapat tagjait utaztassa a síversenyek és az edzések helyszínei között. A buszban mégsem a hagyományos meleg vizes fűtést alkalmazzák, hanem egy egészen innovatív megoldást eszeltek ki. </p>
      <p>Persze, nem arról van szó, hogy spóroltak a fűtésen és fagyoskodniuk sem kell a sportolóknak. Egyszerűen segítségül hívták azt az objektumot, amely a Földől 150 millió kilométere van. Az autóbusz tetejére napelemeket szereltek, amelyek évente legalább ezer kilowattóra energiát termelnek. Ezek működtetik az autóbusz LED-világítását és az infravörös fűtőberendezést is. </p>
      <figure>
        <img src="https://vezess2.p3k.hu/app/uploads/2019/11/scania-1-700x467.jpg"/>
      </figure>
      <p>Ennek az újszerű megoldásnak a működtetése 60 százalékkal kevesebb energiát igényel, mint a hagyományos, radiátoros megoldás. Az infravörös fűtőrendszer az ülések kárpitján és a fűtőpaneleken keresztül melegíti fel az autóbusz levegőjét. Működés közben hasonló érzetet nyújt, mint amikor a hidegben a téli nap fénye melegíti a bőrünket.  A nedves ruhák szárítására pedig ventilátorok állnak rendelkezésre a fedélzeten. A jármű utasterébe mindössze 14 ülőhely található, mivel a fedélzeten helyet kellett biztosítani egy konyhának és masszázságynak is.</p>
      <p>“<i>Az esetenként kemény időjárási körülmények sok energiát kivesznek a sportolókból. Ebből a szempontból ez a busz felbecsülhetetlen értékű, amely érzékelhető előnyt nyújt nekünk a versenytársainkkal szemben” – jegyezte meg Lars Selin, a nemzeti sífutó csapat vezetője. </i>Hogy mennyit tesz hozzá a sikerekhez egy ilyen autóbusz, az a szezon végére kiderülhet. </p>
      <footer>Forrás: King of the Road</footer>
    </article>
  </body>
</html>