<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301406/%D8%AA%D8%A7%D9%85%DB%8C%D9%86-%D8%A8%DB%8C%D8%B4-%D8%A7%D8%B2-%DB%B7%DB%B0-%D8%AF%D8%B1%D8%B5%D8%AF-%D8%AE%D8%B1%DB%8C%D8%AF%D9%87%D8%A7%DB%8C-%D9%87%DB%8C%D8%A7%D8%AA-%D8%A7%D9%85%D9%86%D8%A7%DB%8C-%D8%A7%D8%B1%D8%B2%DB%8C-%D9%88%D8%B2%D8%A7%D8%B1%D8%AA-%D8%A8%D9%87%D8%AF%D8%A7%D8%B4%D8%AA-%D8%A7%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-24T08:24:44+00:00"/>
    <meta property="og:title" content="تامین بیش از ۷۰ درصد خریدهای هیات امنای ارزی وزارت بهداشت از تولیدکنندگان داخلی"/>
    <meta property="og:description" content="رییس هیات امنای صرفه جویی ارزی وزارت بهداشت در معالجه بیماران گفت: از ابتدای سال تاکنون واحد حقوقی هیات امنا بیش از ۷۰۰ قرارداد حقوقی داشته است که تعداد ۲۵۰ قرارداد فروش و تعداد ۴۵۰ قرارداد خرید و سایر قراردادها بوده است."/>
  </head>
  <body>
    <article>
      <h1>تامین بیش از ۷۰ درصد خریدهای هیات امنای ارزی وزارت بهداشت از تولیدکنندگان داخلی</h1>
      <address>
        <time datetime="2019-11-24T08:24:44+00:00">24 Nov 2019, 08:24</time>
      </address>
      <p>رییس هیات امنای صرفه جویی ارزی وزارت بهداشت در معالجه بیماران گفت: از ابتدای سال تاکنون واحد حقوقی هیات امنا بیش از ۷۰۰ قرارداد حقوقی داشته است که تعداد ۲۵۰ قرارداد فروش و تعداد ۴۵۰ قرارداد خرید و سایر قراردادها بوده است.</p>
      <p><b>به گزارش ایسنا،</b> دکتر مهدی یوسفی درباره انعقاد قراردادهای خرید و فروش واحد حقوقی هیات امنای ارزی وزارت بهداشت اظهار کرد: از ابتدای سال تاکنون ۷۰۰ قرارداد حقوقی از طرف هیات امنا برای تامین تجهیزات پزشکی و کالاهای مصرفی با بیمارستان‌ها و دانشگاه‌های علوم پزشکی سراسر کشور منعقد شده است.<br/><br/>بنابر اعلام روابط عمومی وزارت بهداشت، وی با بیان اینکه هیات امنای صرفه جویی ارزی بیش از ۷۰ درصد خریدهای خود را با شرکت‌های داخلی و دانش‌بنیان منعقد کرده‌ است، افزود: تجهیزات پزشکی خریداری شده هیات امنا از تولیدکنندگان داخلی شامل ونتیلاتور، شتاب‌دهنده، دیالیز، رادیولوژی، دستگاه بیهوشی و  تخت بستری است.</p>
      <p>انتهای پیام</p>
    </article>
  </body>
</html>