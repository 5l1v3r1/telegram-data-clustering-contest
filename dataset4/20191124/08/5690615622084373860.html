<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837494-zagorodnyuk-proviv-u-kanadi-zustrich-z-delegatsiyeyu-senatoriv-ssha"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T08:44:00+00:00"/>
    <meta property="og:title" content="Загороднюк провів у Канаді зустріч з делегацією сенаторів США"/>
    <meta property="og:description" content="КИЇВ. 24 листопада. УНН. Сполучені Штати Америки продовжуватимуть політично підтримувати Україну у протистоянні гібридним загрозам з боку Російської …"/>
  </head>
  <body>
    <article>
      <h1>Загороднюк провів у Канаді зустріч з делегацією сенаторів США</h1>
      <address><time datetime="2019-11-24T08:44:00+00:00">24 Nov 2019, 08:44</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> Сполучені Штати Америки продовжуватимуть політично підтримувати Україну у протистоянні гібридним загрозам з боку Російської Федерації. На цьому наголосили американські сенатори Тім Кейн і Ангус Кінг, з якими мав зустріч Міністр оборони України Андрій Загороднюк, повідомляє <b>УНН</b> з посиланням на Міністерство оборони.</p>
      <p>Зустріч відбулася в рамках Міжнародного безпекового форуму в Галіфаксі (Канада).</p>
      <p>У тому числі, йдеться про подальший санкційний тиск на країну-агресора, зокрема, за будівництво "Північного потоку-2".</p>
      <p>Андрій Загороднюк ознайомив сенаторів з поточною ситуацією у вітчизняному оборонному відомстві і планом його реформування.</p>
      <p>Тім Кейн і Ангус Кінг запевнили у повній підтримці Сенатом ініціатив української сторони та продовженні плідної взаємовигідної співпраці.</p>
      <p>Нагадаємо, Загороднюк <a href="https://www.unn.com.ua/uk/news/1837493-ministr-oboroni-zagorodnyuk-obgovoriv-bezpekovu-situatsiyu-na-chornomu-mori-z-derzhsekretarem-frn">обговорив безпекову ситуацію</a> на Чорному морі з держсекретарем ФРН.</p>
    </article>
  </body>
</html>