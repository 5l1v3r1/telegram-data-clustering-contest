<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/milwaukee-bucks-104-90-detroit-pistons-memphis-grizzlies-108-109-los-angeles-lakers-235175-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-24T08:32:45+00:00"/>
    <meta property="og:title" content="Milwaukee Bucks 104 - 90 Detroit Pistons (Memphis Grizzlies 108 - 109 Los Angeles Lakers)"/>
    <meta property="og:description" content="NBA'de Milwaukee Bucks, konuk ettiği Detroit Pistons'ı 104-90 mağlup etti. Los Angeles Lakers ise deplasmanda Memphis Grizzlies'ı 109-108'lik skorla yendi."/>
  </head>
  <body>
    <article>
      <h1>Milwaukee Bucks 104 - 90 Detroit Pistons (Memphis Grizzlies 108 - 109 Los Angeles Lakers)</h1>
      <h2>NBA'de Milwaukee Bucks, konuk ettiği Detroit Pistons'ı 104-90 mağlup etti. Los Angeles Lakers ise deplasmanda Memphis Grizzlies'ı 109-108'lik skorla yendi.</h2>
      <address><time datetime="2019-11-24T08:32:45+00:00">24 Nov 2019, 08:32</time> by <a rel="author">Mynet</a></address>
      <p>Detroit Pistons'ı ağırlayan sezonun formda takımlarından Milwaukee Bucks, rakibini 14 sayı farkla mağlup ederek sezonun 13. galibiyetine ulaştı.</p>
      <p>Üst üste 7. kez sahadan galip ayrılan Doğu Konferansı lideri Bucks'ta Giannis Antetokounmpo 28 sayı, 10 ribaunt, 3 asistle "double double" yaparken, Wesley Matthew 13, Eric Bledsoe 11 sayı kaydetti.</p>
      <p>Konuk ekipte ise Derrick Rose 20 sayıyla takımının en skoreri oldu. Andre Drummond 12 sayı, 17 ribauntla "double double" yaptı.</p>
      <h3>LAKERS SERİYİ BOZMADI</h3>
      <p>Deplasmanda Memphis Grizzlies'ı 109-108 mağlup eden Los Angeles Lakers, üst üste 7. galibiyetini elde etti.</p>
      <p>Lakers'ta LeBron James 30 sayı, 6 ribaunt, 4 asistlik performans sergilerken, Anthony Davis 22 sayıyla galibiyete katkıda bulundu. Grizzlies'ta Ja Morant 26, Jae Crowder 21, Jaren Jackson 20 sayıyla salondan ayrıldı.</p>
      <h3>CEDİLİ CAVALIERS 6 MAÇ SONRA KAZANDI</h3>
      <p>Milli basketbolcu Cedi Osman'ın formasını giydiği Cleveland Cavaliers, sahasında Portland Trail Blazers'ı 110-104 yenerek 6 maç sonra galibiyete uzandı.</p>
      <p>32 dakika süre alan Cedi Osman'ın 2 sayı, 12 ribaunt ve 5 asistle galibiyete katkı sağladığı Cavaliers'ta, Jordan Clarkson 28, Tristan Thompson 25, Colin Sexton 19 sayıyla oynadı. Blazers'ta Damian Lillard 23 sayı, 8 ribaunt, 8 asist, C.J. McCollum da 20 sayı, 6 ribaund, 5 asistle maçı tamamladı.</p>
      <h3>SONUÇLAR</h3>
      <p>Minnesota Timberwolves-Phoenix Suns: 98-100<br/>Charlotte Hornets-Chicago Bulls: 115-116<br/>Indiana Pacers-Orlando Magic: 111-106<br/>Atlanta Hawks-Toronto Raptors: 116-119<br/>New York Knicks-San Antonio Spurs: 104-111<br/>Philadelphia 76ers-Miami Heat: 113-86<br/>Memphis Grizzlies-Los Angeles Lakers: 108-109<br/>Cleveland Cavaliers-Portland Trail Blazers: 110-104<br/>Milwaukee Bucks-Detroit Pistons: 104-90<br/>Utah Jazz-New Orleans Pelicans: 128-120</p>
    </article>
  </body>
</html>