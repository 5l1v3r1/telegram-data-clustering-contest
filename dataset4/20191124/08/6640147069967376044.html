<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/dr-disrespect-streamer-twitch-follower/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T08:02:00+00:00"/>
    <meta property="og:title" content="Dr Disrespect è lo streamer di Twitch con più follower | Game Division"/>
    <meta property="og:description" content="Il celebre Dr Disrespect è riuscito recentemente ad ergersi in cima alla classifica degli streamer con più follower di Twitch."/>
  </head>
  <body>
    <article>
      <h1>Dr Disrespect è lo streamer di Twitch con più follower | Game Division</h1>
      <address>
        <time datetime="2019-11-24T08:02:00+00:00">24 Nov 2019, 08:02</time>
      </address>
      <p>Il celebre <b>Dr Disrespect</b> è finalmente riuscito dopo un lungo periodo ad ergersi in cima alla classifica degli streamer di <b>Twitch</b> con più follower. Un percorso sicuramente impressionante, soprattutto considerando come solo un mese fa il controverso streamer fosse solamente al terzo posto di questa particolare classifica.</p>
      <p>A rivelare tale informazione è il sito specializzato <b>Twitch Tracker</b>, che ha posizionato proprio <b>Dr Disrespect</b> al primo posto di questo elenco grazie ai suoi oltre 30.000 follower, ben 4.000 in più di <b>CriticalRole</b>, streamer specializzato in <b>Dungeons &amp; Dragon</b>s, talk shows e podcast.</p>
      <p>Leggi anche: <a href="https://www.tomshw.it/videogioco/scrittore-half-life-2-nuovo-fps-online/">Lo scrittore di Half Life 2 sta lavorando ad un nuovo FPS Online</a></p>
      <figure>
        <img src="https://www.tomshw.it/images/images/2019/02/twitch-logo-17338.jpg"/>
      </figure>
      <p>Ecco quindi le prime 5 posizioni, composte da alcuni nomi decisamente noti:</p>
      <ol>
        <li><b>Dr Disrespect</b> – 31.327 follower</li>
        <li><b>CriticalRole</b> – 27.511 follower</li>
        <li><b>Xqcow</b> – 26.378 follower</li>
        <li><b>NickMercs</b> – 23.256 follower</li>
        <li><b>MoonMoon</b> – 21.892 folllower</li>
      </ol>
      <p>A completare la top 10 sono inoltri altri volti familiari tra cui, per citarne alcuni, <b>TimTheTatman, Summit1g</b> e <b>Castro</b>. Una grande soddisfazione, quindi, per <b>Dr Disrespect</b>, che è riuscito ad ergersi in cima a questa particolare classifica degli streamer con più follower su <b>Twitch</b> lasciandosi alle spalle dei nomi decisamente noti. Una soddisfazione che arriva alla fine di una settimana già decisamente felice per lo streamer avendo <b>Dr Disrespect</b> qualche giorno fa ricevuto il premio come<b> Streamer of the Year</b> durante gli <b>Esports Awards 2019.</b></p>
      <p>Da non sottovalutare nell’analisi di tale classifica è inoltre il ruolo che ha avuto il passaggio di <b>Ninja</b> e <b>Shroud</b> a <b>Mixer</b>, piattaforma di <b>Microsoft</b> rivale di <b>Twitch</b>. Con loro in campo gli equilibri sarebbero infatti stati molto probabilmente diversi.</p>
      <p>Che ne pensate di questa notizia e del grande successo che sta riscuotendo <b>Dr Disrespect</b>? Seguite qualcuno degli streamer ai primi posti di questa particolare classifica? Fateci sapere che ne pensate a riguardo direttamente nei commenti!</p>
      <blockquote>Se volete provare ad emulare le gesta di questi streamer potete recuperare un pacchetto di contenuti speciali di <b>Fortnite</b> comodamente<a href="https://toms.it/aweug"> a questo indirizzo</a> e <b>Call of Duty Modern Warfare</b><a href="https://toms.it/0Z3i4"> a questo.</a></blockquote>
    </article>
  </body>
</html>