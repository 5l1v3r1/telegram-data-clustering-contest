<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/survivor-sabriye-sengul-kafes-dovusunde-32-saniyede-nakavt-oldu-235184-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-24T08:20:56+00:00"/>
    <meta property="og:title" content="Survivor Sabriye Şengül, kafes dövüşünde 32 saniyede nakavt oldu"/>
    <meta property="og:description" content="Survivor'ın eski yarışmacısı Sabriye Şengül, kafes dövüşünde rakibi Denise Kielholtz'a 32 saniyede yenildi. Boksör ve MMA sporcusu Sabriye Şengül, &quot;Sinirime ve hırsıma yenik düştüm&quot; paylaşımıyla takipçilerinden özür diledi."/>
  </head>
  <body>
    <article>
      <h1>Survivor Sabriye Şengül, kafes dövüşünde 32 saniyede nakavt oldu</h1>
      <h2>Survivor'ın eski yarışmacısı Sabriye Şengül, kafes dövüşünde rakibi Denise Kielholtz'a 32 saniyede yenildi. Boksör ve MMA sporcusu Sabriye Şengül, "Sinirime ve hırsıma yenik düştüm" paylaşımıyla takipçilerinden özür diledi.</h2>
      <address><time datetime="2019-11-24T08:20:56+00:00">24 Nov 2019, 08:20</time> by <a rel="author">Mynet</a></address>
      <p>Kafes dövüşünde Türkiye'yi ilk kez temsil edecek olan Survivor'ın eski yarışmacılarından boksör ve MMA sporcusu Sabriye Şengül, İngiltere'de dün akşam düzenlenen Bellator Londra kafes maçına çıktı.</p>
      <p>İlk defa çıktığı kafes dövüşünde Hollandalı rakibi Denise Kielholtz'a 32 saniyede nakavt olan Şengül, karşılaşma sonrası sosyal medya hesabından "Sinirime ve hırsıma yenik düştüm" paylaşımıyla takipçilerinden özür diledi.</p>
      <p><b>MAÇ SONRASI OLAY ÇIKTI</b><br/>Hollandalı dövüşçü Denise Kielholtz, Sabriye'yi kısa süre içinde mağlup ederken maç sonrasında ise olay çıktı. Sabriye, maçın ardından 'Kickboks demiştik kickboks! MMA değil!' diyerek rakibine bağırdı.</p>
    </article>
  </body>
</html>