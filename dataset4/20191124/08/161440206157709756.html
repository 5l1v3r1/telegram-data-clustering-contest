<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/politica/2019/11/24/grillo-blinda-di-maio-mentre-di-battista-si-defila-1-956334.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T08:05:51+00:00"/>
    <meta property="og:title" content="Grillo &quot;blinda&quot; Di Maio, mentre Di Battista si defila"/>
    <meta property="og:description" content="Politica - Approfondisci su L'Unione Sarda.it"/>
  </head>
  <body>
    <article>
      <h6 class="kicker">cinque stelle</h6>
      <h1>Grillo "blinda" Di Maio, mentre Di Battista si defila</h1>
      <h2>La "mano" dell'ex comico riconferma la leadership del capo politico</h2>
      <address>
        <time datetime="2019-11-24T08:05:51+00:00">24 Nov 2019, 08:05</time>
      </address>
      <p>A chi dava per imminente, in questa nuova fase storica del partito, il ritorno di Alessandro Di Battista ha risposto lui stesso: per ora non ci pensa proprio, anzi è impegnato con i suoi viaggi e presto ripartirà per l'Iran. Qualcuno aveva visto come spiraglio quella "frattura" nata dalla spaccatura tra i vertici e la base dei Cinque Stelle dopo la bocciatura arrivata dalla piattaforma Rousseau in merito alla partecipazione o meno alle prossime elezioni regionali.</p>
      <p>Dalla Casaleggio associati arriva una secca smentita: "Non si profila la sua presenza".</p>
      <p>Da parte sua, infatti, Beppe Grillo ha letteralmente <a href="https://www.unionesarda.it/articolo/politica/2019/11/23/incontro-tra-grillo-e-di-maio-da-gennaio-nuovo-contratto-di-gover-1-956149.html">blindato</a> Luigi Di Maio, riconfermato come leader e capo politico. L'incontro di ieri a Roma tra i due, seguito poi da un video pubblicato su Facebook, è stato caratterizzato da volti sorridenti e da una rinnovata intesa anche e soprattutto in direzione del nuovo contratto di governo annunciato per gennaio.</p>
      <p>Ma, ha ribadito l'ex comico, "non siamo più quelli che eravamo dieci anni fa, mettetevelo in testa. È l'entropia la nostra matrice, dal caos vengono le idee meravigliose, e ci saranno".</p>
      <p>(Unioneonline/s.s.)</p>
    </article>
  </body>
</html>