<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743351"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T08:32:00+00:00"/>
    <meta property="og:title" content="'เรือใบ' กุมขมับ 'กุน' เดี้ยงส่อชวดดาร์บีแมตช์"/>
    <meta property="og:description" content="“เรือใบสีฟ้า” มึน เซร์คิโอ กุน อเกวโร เดี้ยงจากเกมเฉือน เชลซี 2-1 และอาจต้องพักยาวจนชวดบู๊เกมดาร์บีแมตช์กับ “ผีแดง” ต้นเดือนหน้า "/>
  </head>
  <body>
    <article>
      <h1>'เรือใบ' กุมขมับ 'กุน' เดี้ยงส่อชวดดาร์บีแมตช์</h1>
      <address>
        <time datetime="2019-11-24T08:32:00+00:00">24 Nov 2019, 08:32</time>
      </address>
      <p>
        <b>“เรือใบสีฟ้า” มึน เซร์คิโอ กุน อเกวโร เดี้ยงจากเกมเฉือน เชลซี 2-1 และอาจต้องพักยาวจนชวดบู๊เกมดาร์บีแมตช์กับ “ผีแดง” ต้นเดือนหน้า </b>
      </p>
      <p>แมนเชสเตอร์ ซิตี ยักษ์ใหญ่แห่งศึกพรีเมียร์ลีก อังกฤษ เจอข่าวร้ายเมื่อ เซร์คิโอ กุน อเกวโร ดาวยิงตัวเก่งของทีม ได้รับบาดเจ็บกล้ามเนื้อจนต้องถูกเปลี่ยนตัวออกในช่วงท้ายของเกมลีกนักที่ “เรือใบสีฟ้า” เปิดบ้านเฉือน “สิงห์สสำอาง” เชลซี 2-1 เมื่อวันเสาร์ที่ผ่านมา และมีโอกาสที่ดาวเตะทีมชาติอาร์เจนตินาอาจต้องพลาดการลงสนามช่วยทีมหลายนัด รวมถึงเกมลีกนัด “แมนเชสเตอร์ ดาร์บีแมตช์” ที่ทีมจะเปิดบ้านรับการมาเยือนของ แมนเชสเตอร์ ยูไนเต็ด ในวันที่ 7 ธ.ค. นี้ ด้วย <br/>    <br/>เปป กวาร์ดิโอลา นายใหญ่ “เรือใบสีฟ้า” เผยหลังเกมว่าอาการของดาวยิงเลือดฟ้าขาวดูเหมือนจะหนักไม่ใช่น้อย และอาจต้องพักนานพอสมควร ในช่วงที่ทีมมีคิวเตะกับ ชัคตาร์ โดเนตส์ค ในเกม แชมเปี้ยนส์ ลีก ต่อด้วยการเจอกับ นิวคาสเวิล ยูไนเต็ด, เบิร์นลีย์ ก่อนจะถึงเกมดาร์บีแมตช์กับ “ผีแดง” ในช่วงบต้นเดือนหน้า  โดยกล่าวว่า เราต้องรอดูอาการของเจาอีกที แต่มันดูไม่ดีเท่าไหร่นัก ผมคิดว่ามันน่าจะเป็นอาการเจ็บที่กล้ามเนื้อ มันน่าจะเกิดอาการยืด และเขาน่าจะต้องพักพอสมควรในช่วงที่หนักที่สุดช่วงหนึ่งของเราในฤดูกาลนี้ “ <br/><br/>เครดิตภาพ : REUTERS</p>
    </article>
  </body>
</html>