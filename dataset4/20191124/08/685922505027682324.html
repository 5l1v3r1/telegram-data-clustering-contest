<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1473863"/>
    <meta property="og:site_name" content="طرفداری"/>
    <meta property="article:published_time" content="2019-11-24T08:22:06+00:00"/>
    <meta property="og:title" content="فرهاد قائمی، بازیکن تیم ملی والیبال ایران، مسابقات انتخابی المپیک را از دست داد؛ پای فرهاد حداقل 6 هفته در گچ خواهد بود"/>
    <meta property="og:description" content="طرفداری- دریافت کننده تیم والیبال شهرداری ارومیه به دلیل مصدومیت حضور در رقابت‌های انتخابی المپیک را از دست داد."/>
  </head>
  <body>
    <article>
      <h1>فرهاد قائمی، بازیکن تیم ملی والیبال ایران، مسابقات انتخابی المپیک را از دست داد؛ پای فرهاد حداقل 6 هفته در گچ خواهد بود</h1>
      <address><time datetime="2019-11-24T08:22:06+00:00">24 Nov 2019, 08:22</time> by <a rel="author" href="https://www.tarafdari.com/%D8%A7%D8%AD%D8%B3%D8%A7%D9%86-%D9%88%D9%84%DB%8C-%D8%AF%D9%88%D8%B3%D8%AA/133918" target="_blank">احسان ولی دوست</a></address>
      <pre>مصدومیت کار دست بازیکن ملی پوش شهرداری ارومیه داد.</pre>
      <p><b><a href="https://www.tarafdari.com/">طرفداری</a></b>-دریافت کننده تیم والیبال شهرداری ارومیه به دلیل مصدومیت حضور در رقابت‌های انتخابی المپیک را از دست داد.</p>
      <p>به گزارش <b>فارس</b>، فرهاد قائمی، دریافت کننده ملی‌پوش تیم والیبال شهرداری ارومیه در جریان تمرینات این تیم دچار پیچ‌خوردگی شدید مچ پای چپ شد. ظاهراً پس از عکس‌برداری مشخص شد که استخوان <a href="https://www.tarafdari.com/node/1473214">مچ پای قائمی دچار ترک خوردگی </a>شده و برای مدت طولانی نمی‌تواند شهرداری را همراهی کند. امیر خوش‌خبر، سرپرست تیم ملی والیبال ایران با تایید این خبر اظهار داشت:</p>
      <blockquote>فرهاد به دلیل مصدومیت نمی‌تواند تیم ملی را در رقابت‌های انتخابی المپیک همراهی کند. به گفته پزشکان پای قائمی حداقل باید 6 هفته در گچ باشد و پس از آن هم باید مراحل درمانی را طی کند.</blockquote>
      <p>مسابقات انتخابی المپیک والیبال در قاره آسیا، 17 تا 22 دی ماه سال جاری در شهر جیانگمن چین برگزار خواهد شد و تیم ملی ایران در مرحله گروهی این رقابت‌ها، با تیم‌های چین، قزاقستان و چین‌تایپه همگروه است.</p>
    </article>
  </body>
</html>