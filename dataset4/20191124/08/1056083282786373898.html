<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301392/%D8%AF%D8%B3%D8%AA%DB%8C%D8%A7%D8%A8%DB%8C-%D8%A8%D9%87-%D8%B1%D9%88%D8%B4%DB%8C-%D9%86%D9%88%DB%8C%D9%86-%D8%AC%D9%87%D8%AA-%D8%A7%DB%8C%D8%AC%D8%A7%D8%AF-%D8%AE%D8%A7%D8%B5%DB%8C%D8%AA-%D8%B2%DB%8C%D8%B3%D8%AA-%D9%81%D8%B9%D8%A7%D9%84%DB%8C-%D8%AF%D8%B1-%D8%A7%DB%8C%D9%85%D9%BE%D9%84%D9%86%D8%AA-%D9%87%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-24T08:15:11+00:00"/>
    <meta property="og:title" content="دستیابی به روشی نوین جهت ایجاد خاصیت زیست فعالی در ایمپلنت‌های پیک"/>
    <meta property="og:description" content="پلیمر پیک یا پلی اتر کتون (PEEK) یک پلیمر ترموپلاستیک ارگانیک شبه کریستال هست که دارای یک ساختار شیمیایی بسیار پایدار بوده و در زمینهٔ مهندسی کاربرد فراوان دارد."/>
  </head>
  <body>
    <article>
      <h1>دستیابی به روشی نوین جهت ایجاد خاصیت زیست فعالی در ایمپلنت‌های پیک</h1>
      <address><time datetime="2019-11-24T08:15:11+00:00">24 Nov 2019, 08:15</time> by <a rel="author">زهرا میعادی</a></address>
      <p>پلیمر پیک یا پلی اتر کتون (PEEK) یک پلیمر ترموپلاستیک ارگانیک شبه کریستال هست که دارای یک ساختار شیمیایی بسیار پایدار بوده و در زمینهٔ مهندسی کاربرد فراوان دارد.</p>
      <p>به گزارش ایسنا، بنابر اعلام تاراپوشش، از جمله ویژگی‌­های پلیمر پیک می­‌توان به موارد زیر اشاره کرد:</p>
      <p>· استحکام و سختی بالا</p>
      <p>· مقاومت به ضربه</p>
      <p>· پایداری شیمیایی</p>
      <p>· مقاومت حرارتی بالا</p>
      <p>· زیست سازگاری</p>
      <p>· مقاومت خوب در برابر پرتوهای بتا، ایکس و گاما</p>
      <p>· ضریب اصطکاک پایین</p>
      <p>عملکرد حرارتی پیک و مقاومت شیمیایی آن باعث می­‌شود تا طول عمر بالاتری در شرایط سخت داشته باشد. ویژگی‌های بیان‌شده، پلیمر PEEK را به‌عنوان جایگزین فلزات در محیط‌­های حساس مطرح کرده است. همچنین، قابلیت استریلیزاسیون مناسب پیک، این پلیمر را به‌عنوان یکی از کاندیداهای برتر برای کاربردهای پزشکی تبدیل کرده است  با توجه به خواص شیمیایی و مکانیکی منحصربه‌فرد آن، می­‌تواند به‌عنوان جایگزین فلز در صنایع مختلف استفاده شود.</p>
      <figure>
        <img src="https://cdn.isna.ir/d/2019/11/24/4/61493020.jpg"/>
      </figure>
      <p>ایمپلنت‌های پلیمری پیک امروزه استفاده گسترده‌ای در جراحی و بازسازی عیوب ستون فقرات دارند. با توجه به مزایا و خواص منحصربه‌فردی مانند خواص مکانیکی نزدیک به بافت استخوان طبیعی، زیست‌سازگاری، خون سازگاری و ... که پلیمر پیک دارد، عدم توانایی این پلیمر در تشکیل بافت استخوان، یکی از محدودیت‌های اصلی استفاده از این ایمپلنت‌ها برای جراحان ارتوپدی شده است.</p>
      <p>در حال حاضر، به‌منظور افزایش قابلیت استخوان‌سازی و تشکیل بافت استخوان در مناطق حساس بدن از جمله دیسک بین مهره‌ها، از موادی مانند سیمان‌های استخوانی استفاده می‌شود. این سیمان‌های استخوانی گران‌قیمت بوده و بافت استخوانی نیز در مدت‌زمان طولانی‌تری در اطراف آن‌ها تشکیل می‌شود و در نتیجه مدت‌زمان بیشتری بیمار باید تحت مراقب قرار گیرد تا همبندی کاملی بین ایمپلنت جایگزین دیسک و مهره‌های کمر ایجاد شود.</p>
      <p>به‌منظور کاهش میزان استفاده از سیمان استخوانی و کاهش مدت‌زمان مراقبت‌های درمانی، القا خاصیت زیست فعالی به ایمپلنت‌های پیک، امری حائز اهمیت است. شرکت <a href="http://taracoat.ir/">نانو تاراپوشش</a> با دستیابی به روشی نوین برای اولین بار در ایران توانسته است با کمترین زمان و هزینه، سطح پلیمر پیک را اصلاح کند و توانایی زیست فعالی را در آن پدید آورد.</p>
      <figure>
        <img src="https://cdn.isna.ir/d/2019/11/24/4/61493019.jpg"/>
      </figure>
      <p>پوشش زیست فعال روی پلیمر پیک به دو صورت فعال‌شده (HiPo™) و  فعال‌شده به همراه هیدروکسی آپاتیت (HiPo-HA™) در شرکت <a href="http://taracoat.ir/">نانو تاراپوشش</a> قابل‌ عرضه  است.</p>
      <p>انتهای رپرتاژ آگهی</p>
    </article>
  </body>
</html>