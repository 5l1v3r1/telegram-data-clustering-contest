<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/nakazanie/izvnredni-razkritiya-za-martin-ot-sotirya-iznasilil-i-ubil-malkata-krisi_news711072.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T08:30:00+00:00"/>
    <meta property="og:title" content="Извънредни разкрития за Мартин от Сотиря, изнасилил и убил малката Криси"/>
    <meta property="og:description" content="Доживотен престой в затвора без право на замяна поиска прокуратурата за 21-годишния изверг"/>
  </head>
  <body>
    <article>
      <h1>Извънредни разкрития за Мартин от Сотиря, изнасилил и убил малката Криси</h1>
      <h2>Доживотен престой в затвора без право на замяна поиска прокуратурата за 21-годишния изверг</h2>
      <address>
        <time datetime="2019-11-24T08:30:00+00:00">24 Nov 2019, 08:30</time>
      </address>
      <p>https://blitz.bg/kriminalni/nakazanie/izvnredni-razkritiya-za-martin-ot-sotirya-iznasilil-i-ubil-malkata-krisi_news711072.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574577195-5a6348a90a784d0cb6f822f85baeca99.jpg"/>
      </figure>
      <p><b>Доживотен престой в затвора без право на замяна поиска прокуратурата за 21-годишния изверг Мартин Трифонов, който на 15 август блудства и  уби 7-годишната Кристин Георгиева от сливенското село Сотиря.</b><br/><br/>Обвинителният акт е внесен  късно следобяд в петък, очаква се да бъде насрочена дата за разпоредителното заседание пред Коледа, уточни говорителят на сливенската окръжна прокуратура Надежда Белева, цитираната от в. <a href="https://www.monitor.bg/bg/a/view/iskat-dojivot-bez-zamjana-za-ubieca-na-7-godishnata-krisi-181578">Монитор</a>.<br/><br/>Обвинението срещу младия мъж е за убийство по особено мъчителен за жертвата начин, след като преди това е блудствал с детето и е направил опит да го изнасили.<br/><br/>По данни на прокуратурата до скоро Трифон е бил в столичната затворническа болница, където са го лекували от раните, получени при залавянето му.</p>
      <p>Трагичният инцидент стана посред бял ден на 15 август, когато изпилият стотина грама домашна ракия безработен Мартин пресрещнал отиващата към дома на родителите си жертва, замъкнал я под моста недалеко от центъра на Сотиря  и се гаврил с нея.<br/><br/>Извършителят направи опит да се укрие, но в крайна сметка бе задържан денонощие по-късно след оказана от него яростна съпротива, при което се наложи да бъде прострелян в лявото бедро и дясната подбедрица.</p>
      <p>Смъртта на детенцето, на което предстояло да бъде първокласничка потресе обществеността и стана повод за промени в НПК, за да не могат престъпниците да се възползват от намаляне на присъдата при самопризнания.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>