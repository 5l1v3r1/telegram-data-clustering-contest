<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/lawiny-blotne-w-kenii-29-ofiar-smiertelnych/"/>
    <meta property="og:site_name" content="Polsat News"/>
    <meta property="article:published_time" content="2019-11-24T08:18:00+00:00"/>
    <meta property="og:title" content="Lawiny błotne w Kenii. 29 ofiar śmiertelnych"/>
    <meta property="og:description" content="Co najmniej 29 osób zginęło w lawinach ziemnych po ulewnych deszczach na zachodzie Kenii - podały w sobotę lokalne władze. Wśród ofiar jest siedmioro dzieci. Akcja poszukiwawczo-ratunkowa, prowadzona w trudnych warunkach pogodowych, trwa."/>
  </head>
  <body>
    <article>
      <h1>Lawiny błotne w Kenii. 29 ofiar śmiertelnych</h1>
      <address>
        <time datetime="2019-11-24T08:18:00+00:00">24 Nov 2019, 08:18</time>
      </address>
      <p>
        <b>Co najmniej 29 osób zginęło w lawinach ziemnych po ulewnych deszczach na zachodzie Kenii - podały w sobotę lokalne władze. Wśród ofiar jest siedmioro dzieci. Akcja poszukiwawczo-ratunkowa, prowadzona w trudnych warunkach pogodowych, trwa.</b>
      </p>
      <related>
        <a href="https://www.polsatnews.pl/wiadomosc/2019-11-23/kenia-34-osoby-zginely-w-powodziach/"/>
      </related>
      <p>Domy zostały zniesione przez lawiny w nocy od piątku do soboty przez silne opady w hrabstwie West Pokot, położonym ok. 350 km na północny zachód od Nairobi. Opady wywołały też lokalne powodzie.</p>
      <p>
        <a href="https://www.polsatnews.pl/wiadomosc/2019-01-16/terrorysci-wyeliminowani-24-ofiary-ataku-na-hotel-w-kenii/">
          <b>ZOBACZ: Kenia: do 21 wzrosła liczba ofiar śmiertelnych ataku na hotel w Nairobi</b>
        </a>
      </p>
      <p>
        <b>"Masowe osuwiska"</b>
      </p>
      <p>Najwięcej ofiar odnaleziono w wioskach Nyarkulian i Parua. Wioski zostały praktycznie odcięte od świata przez zalane drogi. Powódź zniszczyła też co najmniej jeden most.</p>
      <p>- Odnaleziono ciała 29 osób, poszukiwania trwają - powiedział mediom komisarz hrabstwa Apollo Okello. Dodał, że ze zwałów błota uratowano dwoje dzieci, które przewieziono do szpitala.</p>
      <figure>
        <img src="https://r.dcs.redcdn.pl/http/o2/redefine/cp/qo/qoh8xrokf28hut1o6kmfev6c5ha9p73h.jpg"/>
        <figcaption>Lawiny błotne w Kenii</figcaption>
      </figure>
      <p>Pracownicy Czerwonego Krzyża zgłosili także "masowe osuwiska" w różnych częściach hrabstwa i powiedzieli, że wysłano tam ekipy ratunkowe. Według miejscowej policji bilans ofiar może się zwiększyć.</p>
      <p>Prezydent Kenii Uhuru Kenyatta poinformował, że powodzie i lawiny spowodowały "masowe zniszczenia" . Dodał, że polecił aby wojsko włączyło się do akcji ratunkowej.</p>
      <p>
        <a href="https://www.polsatnews.pl/wideo/makabra-w-petersburgu-profesor-wylowiony-z-rzeki-z-odcietymi-rekami-mlodej-kobiety_6759425/">WIDEO - Makabra w Petersburgu. Profesor wyłowiony z rzeki z odciętymi rękami młodej kobiety</a>
      </p>
      <figure>
        <img src="https://r.dcs.redcdn.pl/http/o2/redefine/cp/9h/9hr9nwe7mu663o287n7rimvn4nkbwmai.jpg"/>
      </figure>
    </article>
  </body>
</html>