<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-vnaslidok-ozheledytsi-postrazhdalo-300-pishohodiv-video/"/>
    <meta property="og:site_name" content="VARTA1"/>
    <meta property="article:published_time" content="2019-11-24T08:20:16+00:00"/>
    <meta property="og:title" content="У Львові, внаслідок ожеледиці, постраждало 300 пішоходів (відео)"/>
    <meta property="og:description" content="У Львові внаслідок ожеледиці постраждало 300 пішоходів (відео)"/>
  </head>
  <body>
    <article>
      <h1>У Львові, внаслідок ожеледиці, постраждало 300 пішоходів (відео)</h1>
      <address>
        <time datetime="2019-11-24T08:20:16+00:00">24 Nov 2019, 08:20</time>
      </address>
      <p>Post Views: 12 171</p>
      <p>
        <b>Понад 50 аварій і майже 300 травмованих пішоходів — наслідки ожеледиці на Львівщині. Про це інформує “ТСН”.</b>
      </p>
      <p>Ожеледиця на Львівщині паралізувала автомобільний і авіаційний рух, а ранковий дощ за мінусової температури в одну мить скував кригою дороги і тротуари, йдеться в сюжеті “ТСН”.</p>
      <p>Дорогу-ковзанку автомобілі об’їздять узбіччям — такі кадри вранці знімали та викладали у соцмережі львів’яни. “Машини, я бачу, під горку взагалі не їдуть”, — коментує відео Олександр Клімов. Швидкість машин, які їдуть на аварійках, не перевищує 20 км/год. Згодом приватний і громадський транспорт взагалі зупиняється: шляхи заблоковані — аварія за аварією. Деякі машини зносить з дороги, а копи, які оформляють ДТП, падають на асфальт.</p>
      <p>І це лише попередні цифри. Ожеледиця на Львівщині паралізувала і автомобільний, і авіарух. Ранковий дощ за мінусової температури в одну мить скував кригою дороги і тротуари. Як боляче буває, коли місто перетворюється на ковзанку, “ТСН” відчула на собі.   </p>
      <p>Ковзають і пішоходи — травмпункти переповнені. Черги з жертв ранкової ожеледиці стоять на рентген і до травматологів. Забої, переломи, розтягнуті зв’язки — лише за півдня в одному з травмпунктів прийняли 80 пацієнтів. Пані Юлія вже вдруге чекає на рентген, щоб подивитися, чи добре склали кістки. “Я вийшла з будинку, не встигла крок зробити, як зразу послизнулася. Я того не очікувала! Ну, складний перелом”, — каже вона. Щоб прийняти всіх пацієнтів, медики викликали додатковий персонал. “В основному, кінцівки верхні і перелом плечових кісток. Ожеледиця не розбирає — є старші люди, є і молоді”, — коментує ситуацію завідувач міського травмпункту №1 Олександр Рудковський.</p>
      <p>Дощ почав падати о 6:00 год. ранку і при –2 <sup>0</sup>С миттєво утворився тонкий шар льоду. У мерії кажуть, що одразу кинулися долати наслідки негоди, залучили майже 2 тисячі двірників і три десятки одиниць техніки. Передбачити ожеледицю, запевняють, не могли. “Якихось попереджень управління надзвичайних ситуацій області у нас не було, тому ми користувалися даними, які є в інтернеті. В інтернеті таких даних, що будуть якісь такі опади, чи буде дощ, не було. Тому коли вже побачили, що падає дощ, оперативно відреагували”, — запевняє заступник міського голови Львова Ірина Маруняк.</p>
      <p>Від ранку і майже до полудня у не працював львівський аеропорт. У Львові літак викотився за межі злітної смуги, аеропорт не працював не працював львівський аеропорт. Через ожеледицю літак викотився за межі злітної суги, і це стало причиною затримки рейсів. На летовищі зібралися сотні пасажирів, вони обурені і розгублені. “Я змушений пересісти на залізничний транспорт, зараз їду на залізничний вокзал, щоб потрапити до Кракова”, — каже Остап Вергун. Пасажирів, які мали летіти на Краків, садять у автобус і везуть на кордон, інших селять у готелі та міняють квитки на інший день. Людей, літак яких вранці заблокував злітно-посадкову смугу, відправили до столиці увечері, рейси на Краків і Стамбул пересли на неділю.</p>
      <figure>
        <iframe src="https://www.youtube.com/embed/jPcDgx0WkYQ" width="640" height="360" data-service="Youtube" scrolling="no"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>