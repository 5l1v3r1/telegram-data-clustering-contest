<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/world/soumeigie-erntogan-h-kori-tou-soultanou-einai-to-megalo-tou-stirigma/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T08:35:21+00:00"/>
    <meta property="og:title" content="Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα"/>
    <meta property="og:description" content="Η επίθεση κατά γυναικών με μαντήλα και ο ρόλος της κόρης του Ερντογάν."/>
  </head>
  <body>
    <article>
      <h6 class="kicker">Για την απαγόρευση της μαντήλας</h6>
      <h1>Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα</h1>
      <h2>Η επίθεση κατά γυναικών με μαντήλα και ο ρόλος της κόρης του Ερντογάν.</h2>
      <address><time datetime="2019-11-24T08:35:21+00:00">24 Nov 2019, 08:35</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Αμείλικτος στις επιθέσεις κατά γυναικών που φορούν μαντήλα είναι ο Τούρκος πρόεδρος Ερντογάν, υποστηρίζοντας πως «σε αυτές τις προκλήσεις που γίνονται εναντίον των γυναικών μας λόγω της ενδυμασίας τους δεν κλείνουμε ποτέ τα μάτια και δε θα τα κλείσουμε».</p>
      <p>Ο σουλτάνος καταδίκασε για ακόμη μία φορά με σφοδρότητα τις δύο πρόσφατες επιθέσεις εναντίον γυναικών στην Κωνσταντινούπολη που φορούν μαντήλα, προσπαθώντας να περάσει την εικόνα πως η Τουρκία είναι η «προστάτιδα» όλων των μουσουλμάνων και εκείνος ο υπερασπιστής όλων.</p>
      <p>
        <a href="https://www.in.gr/2019/11/24/politics/alkiviadis-stefanis-poios-einai-o-stratigos-gia-ti-diaxeirisi-tou-prosfygikou/">Αλκιβιάδης Στεφανής : Ποιος είναι ο στρατηγός για τη διαχείριση του Προσφυγικού</a>
      </p>
      <h3>Ο ρόλος της κόρης του</h3>
      <p>«Όπλο» σε αυτό το στρατηγικό εγχείρημα, όπως αναφέρει το star, είναι η κόρη του Σουμεϊγιέ, η οποία δηλώνει ανά τακτά χρονικά διαστήματα ότι ο πατέρας της έβαλε τέλος στις απαγορεύσεις που υφίσταντο οι γυναίκες αναφορικά με την ενδυμασία με μαντήλα.</p>
      <figure>
        <video src="https://tv.in.gr/uploads/20191124/094913_23_11_2019-20_30_star.mp4?_=1"/>
      </figure>
      <p>Η κόρη του Σουμεϊγιέ μάλιστα, σε ομιλία της από το ετήσιο συνέδριο των Μουσουλμάνων των ΗΠΑ, υποστήριξε πως βασικός λόγος που σταμάτησε τις σπουδές της στην Τουρκία ήταν η απαγόρευση της μαντήλας, οδηγώντας πολλούς στο συμπέρασμα πως αποτελεί πιθανότατα την διάδοχο του σουλτάνου Ερντογάν.</p>
      <h3>Η ταπεινή – χλιδάτη ζωή</h3>
      <p>Στο μεταξύ, η πρώτη κυρία της Τουρκίας ισχυρίζεται πως διάγει έναν ταπεινό βίο, περνώντας χρόνο στην κουζίνα της στο παλάτι, φτιάχνοντας ξύδι από μήλα.</p>
      <p>Ο ξένος τύπος, ωστόσο, την χαρακτηρίζει ιδιαίτερα πολυέξοδη με ακριβά γούστα, στοιχείο που δεν συνάδει με την λιτή και ταπεινή ζωή, ιδιαίτερα την στιγμή που ο Ταγίπ Ερντογάν διαφημίζει το νέο τους χαλί.</p>
      <p>
        <a href="https://www.tanea.gr/2019/11/24/world/soumeigie-erntogan-h-kori-tou-soultanou-einai-to-megalo-tou-stirigma/">Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα</a>
      </p>
    </article>
  </body>
</html>