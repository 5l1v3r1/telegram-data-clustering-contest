<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191124_04732855"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-24T08:25:00+00:00"/>
    <meta property="og:title" content="Kindjes van 1 en 2 jaar komen om in snikhete wagen in Australië: moeder aangeklaagd voor moord"/>
    <meta property="og:description" content="De moeder van de twee jonge kinderen die zaterdag om het leven kwamen in een snikhete wagen in Australië, is aangeklaagd voor moord, zo melden lokale media..."/>
  </head>
  <body>
    <article>
      <h1>Kindjes van 1 en 2 jaar komen om in snikhete wagen in Australië: moeder aangeklaagd voor moord</h1>
      <address>
        <time datetime="2019-11-24T08:25:00+00:00">24 Nov 2019, 08:25</time>
      </address>
      <p>
        <b>De moeder van de twee jonge kinderen die zaterdag om het leven kwamen in een snikhete wagen in Australië, is aangeklaagd voor moord, zo melden lokale media.</b>
      </p>
      <p>Het was de moeder die zaterdag rond 13.35 uur (plaatselijke tijd) haar dochters bewusteloos aantrof in de wagen van het gezin, die op de oprit bij hen thuis in Waterford West (ten zuiden van Brisbane) geparkeerd stond. De vrouw verwittigde meteen de hulpdiensten, die snel ter plaatse waren. Ze probeerden de twee meisjes nog te reanimeren, maar hulp kon niet meer baten. Beide meisjes werden ter plaatse dood verklaard. “De kinderen stierven allebei aan de gevolgen van extreme hitte”, aldus inspecteur Mark White. Op het moment van de feiten was het 31 graden in Waterford West.</p>
      <p>De politie onderzoekt nog precies hoe lang de kinderen alleen in de snikhete wagen zaten, volgens lokale media gaat het meer dan waarschijnlijk om meerdere uren. De moeder, een 27-jarige vrouw, is officieel aangeklaagd voor moord. Ze moet maandag voor de rechter verschijnen.</p>
    </article>
  </body>
</html>