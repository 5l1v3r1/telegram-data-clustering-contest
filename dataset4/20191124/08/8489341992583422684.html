<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806997/%D8%A7%D8%B5%D9%84%D8%A7%D8%AD-%D8%A2%DB%8C%DB%8C%D9%86%E2%80%8C%D9%86%D8%A7%D9%85%D9%87-%D9%86%D8%A7%D9%85%DA%AF%D8%B0%D8%A7%D8%B1%DB%8C-%D9%85%D8%B9%D8%A7%D8%A8%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="اصلاح آیین‌نامه نامگذاری معابر"/>
    <meta property="og:description" content="یک فوریت طرح اصلاح آیین‌نامه نامگذاری و تغییر نام معابر و اماکن عموی تهران با ۱۳ رای موافق در شورای شهر تهران به تصویب رسید."/>
  </head>
  <body>
    <article>
      <h1>اصلاح آیین‌نامه نامگذاری معابر</h1>
      <h2>یک فوریت طرح اصلاح آیین‌نامه نامگذاری و تغییر نام معابر و اماکن عموی تهران با ۱۳ رای موافق در شورای شهر تهران به تصویب رسید.</h2>
      <address>
        <time datetime="2019-11-24T08:00:00+00:00">24 Nov 2019, 08:00</time>
      </address>
      <p>به گزارش گروه اجتماعی خبرگزاری دانشجو، در یکصد و هفتاد و هشتمین جلسه شورای شهر تهران یک فوریت طرح اصلاح آئین‌نامه نامگذاری و تغییر نام معابر و اماکن عمومی مورد بحث و گفتگو میان اعضای شورا قرار گرفت.<br/><br/>زهرا نجات‌بهرام عضو هیأت رئیسه شورای شهر بیان داشت:‌اولین باری که کمیسیون نامگذاری طراحی شد سه کمیسیون بیشتر در شورای شهر فعال نبود، ولی با توجه به اینکه کمیسیون شهرسازی نسبت به معابر بیشتر اشراف دارد باید این کمیسیون همچنین ثمن‌ها در نامگذاری‌ها اعلام نظر کنند.<br/><br/>الهام فخاری عضو دیگر شورای شهر بیان داشت: به نظرم برخی ریزه‌کاری‌ها در این مسئله دیده نشده در حالی که کمیته نیاز به بازنویسی دارد و حق رای باید به دیگر دستگاه‌ها و نهاد‌ها هم در نامگذاری‌ها داده شود.<br/><br/>وی گفت:: هر چند که شورایاران نماینده مردم هستند، ولی لزوما منسجم‌ترین اطلاعات را نمی‌دهند.<br/><br/>حسن رسولی گفت: ماه‌های آغازین شروع فعالیت دوره پنجم شورایاری‌ها را شاهد هستیم و ایفای نقش این افراد در نامگذاری معابر اهمیت دارد. برخی خیابان‌ها البته کارکرد بالاتر از محله دارند و هماهنگی بیشتر نیاز است.<br/><br/>در پایان یک فوریت طرح اصلاح آئین‌نامه نامگذاری و تغییر نام معابر و اماکن عمومی با ۱۳ رای موافق به تصویب رسید.</p>
    </article>
  </body>
</html>