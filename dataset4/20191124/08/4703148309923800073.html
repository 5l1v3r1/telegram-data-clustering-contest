<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/fradi/fradi-zte-valamelyik-sorozat-megszakad-ezt-varjak-az-edzok"/>
    <meta property="og:site_name" content="csakfoci.hu"/>
    <meta property="article:published_time" content="2019-11-24T08:46:47+00:00"/>
    <meta property="og:title" content="Fradi – ZTE: Valamelyik sorozat megszakad – ezt várják az edzők"/>
    <meta property="og:description" content="A Ferencváros - ZTE mérkőzéssel zárul az OTP Bank Liga 13. fordulója. A Fradinál nem számítanak könnyű meccsre, míg az egerszegiek abban bíznak, hogy ezúttal szerencséjük is lesz."/>
  </head>
  <body>
    <article>
      <h1>Fradi – ZTE: Valamelyik sorozat megszakad – ezt várják az edzők</h1>
      <address><time datetime="2019-11-24T08:46:47+00:00">24 Nov 2019, 08:46</time> by <a rel="author">csakfoci.hu</a></address>
      <p>
        <b>
          <b>A Ferencváros - ZTE mérkőzéssel zárul az OTP Bank Liga 13. fordulója. A Fradinál nem számítanak könnyű meccsre, míg az egerszegiek abban bíznak, hogy ezúttal szerencséjük is lesz.</b>
        </b>
      </p>
      <p><b>Szergej Rebrov (Ferencváros):</b> – <i>Emlékszem, hogy nem volt könnyű megszerezni a győzelmet szeptemberben a ZTE ellen, hiszen a mérkőzés utolsó perceiben sikerült a fordítás. Nekem ez is mutatja, hogy a Zalaegerszeg egy jól szervezett, stabilan játszó csapat, akik mindent megtesznek azért, hogy jól szerepeljenek. Akkor sikerült megtalálnunk az ellenszert, most is az lesz a dolgunk, hogy mindent megtegyünk a három pontért. Egy nemzetközi porondon szereplő csapatnak mindenre készen kell állnia, függetlenül attól, ki az ellenfél. A bajnokságban jól állunk, a kupában is megmérettethettük magunkat kisebb osztályú csapatok ellen, az Európa Ligában is sikerült pontokat szerezünk. Nekem a legfontosabb továbbra is a fejlődés, és az, hogy lássam a játékosokon az akaratot arra, hogy minél tovább jussanak. Örülök, hogy megfogadják azokat a tanácsokat, amiket mondok nekik, hiszen mind a sikerért dolgozunk</i>. (fradi.hu)</p>
      <p><b>Dobos Barna (ZTE):</b> –<i> A Fradi győzelmi, mi pedig döntetlenszériában vagyunk, így valamelyikünk sorozata vasárnap biztosan megszakad. Hazai pályán a Ferencváros egyértelmű esélyese a találkozónak, de így vélekedett mindenki a szeptemberi meccsünk előtt is, aztán végül csak a naivitásunk miatt nem sikerült bombameglepetést szereznünk. Azt szokták mondani, az élet mindig ikszre játszik, és mi eddig is sokat tettünk annak érdekében, hogy stílusos futballt játsszunk, de eddig az a pici plusz nem felénk billent, így most azért dolgozunk, hogy Fortuna is a mi oldalunkra álljon. Szerintem jó meccset játsszunk majd a Groupama Arénában, amelyen biztosan mindkét szurkolótábor jól szórakozik majd.</i> (ztefc.hu)</p>
      <p>A Ferencváros – ZTE mérkőzés 18 órakor kezdődik.</p>
    </article>
  </body>
</html>