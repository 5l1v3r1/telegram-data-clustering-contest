<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188659/"/>
    <meta property="og:site_name" content="Janam TV"/>
    <meta property="article:published_time" content="2019-11-24T08:27:37+00:00"/>
    <meta property="og:title" content="വില കുറഞ്ഞ ഇലക്ട്രിക്ക് കാറുമായി ബുഗാട്ടി, വില 3.98 കോടി മുതല്‍"/>
    <meta property="og:description" content="ഏറ്റവും വില കുറഞ്ഞ ഇലക്ട്രിക്ക് കാര്‍ അവതരിപ്പിക്കാന്‍ ഫ്രഞ്ച് ഹൈ പെര്‍ഫോമന്‍സ് വാഹന നിര്‍മ്മാതാക്കളായ ബുഗാട്ടി ഒരുങ്ങുന്നു. 5-10 ലക്ഷം യൂറോ(3.98 -7.96"/>
  </head>
  <body>
    <article>
      <h1>വില കുറഞ്ഞ ഇലക്ട്രിക്ക് കാറുമായി ബുഗാട്ടി, വില 3.98 കോടി മുതല്‍</h1>
      <address><time datetime="2019-11-24T08:27:37+00:00">24 Nov 2019, 08:27</time> by <a rel="author">Janam TV Web Desk</a></address>
      <p><b>ഏ</b>റ്റവും വില കുറഞ്ഞ ഇലക്ട്രിക്ക് കാര്‍ അവതരിപ്പിക്കാന്‍ ഫ്രഞ്ച് ഹൈ പെര്‍ഫോമന്‍സ് വാഹന നിര്‍മ്മാതാക്കളായ ബുഗാട്ടി ഒരുങ്ങുന്നു. 5-10 ലക്ഷം യൂറോ(3.98 -7.96 കോടി രൂപ) വില വരുന്ന കാറുകള്‍ പുറത്തിറക്കാനാണ് നിര്‍മ്മാതാക്കള്‍ തീരുമാനിച്ചതെന്നാണ് പുറത്ത് വരുന്ന റിപ്പോര്‍ട്ടുകള്‍.</p>
      <p>ബുഗാട്ടി ചീഫ് എക്സിക്യൂട്ടീവ് ഓഫിസര്‍ സ്റ്റീഫന്‍ വിങ്കെല്‍മാനാണ് ഇക്കാര്യം വ്യക്തമാക്കിയത്. പുതിയ കാര്‍ വികസിപ്പിക്കുന്നതിനുള്ള പദ്ധതിയില്‍ മാതൃസ്ഥാപനമായ വോക്സ്‌വാഗനുമായി ചര്‍ച്ച ആരംഭിച്ചതായും അദ്ദേഹം പറഞ്ഞു.</p>
      <p>ഗ്രാന്‍ഡ് ടൂററോ ക്രോസോവറോ ആയി വിഭാവനം ചെയ്യുന്ന ഈ കാറില്‍ നാലു പേര്‍ക്ക് സഞ്ചരിക്കാന്‍ കഴിയുമെന്നാണ് സൂചനകള്‍. നിലവില്‍ 25 ലക്ഷം യൂറോ(ഏകദേശം 19.90 കോടി രൂപ) വിലയുള്ള ഷിറോണ്‍ ഹൈപ്പര്‍ കാറിനൊപ്പം ഇലക്ട്രിക്ക് കാര്‍ കമ്പനി അവതരിപ്പിക്കുമെന്നും സൂചനകളുണ്ട്.</p>
    </article>
  </body>
</html>