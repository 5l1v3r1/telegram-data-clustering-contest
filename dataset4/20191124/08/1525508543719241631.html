<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779462/%D8%A7%D8%AF%D8%A7%D9%85%D9%87-%D8%A7%D9%85%D8%AF%D8%A7%D8%AF%D8%B1%D8%B3%D8%A7%D9%86%DB%8C-%D9%87%D8%A7-%D8%AF%D8%B1-%D8%A8%D8%B1%D9%81-%D9%88-%DA%A9%D9%88%D9%84%D8%A7%DA%A9-%D9%88-%D8%A2%D8%A8%DA%AF%D8%B1%D9%81%D8%AA%DA%AF%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T08:28:29+00:00"/>
    <meta property="og:title" content="رئیس سازمان امداد و نجات اعلام کرد؛ ادامه امدادرسانی‌ها در برف و کولاک و آبگرفتگی"/>
    <meta property="og:description" content="رئیس سازمان امداد و نجات جمعیت هلال احمر از امدادرسانی به ۱۱ هزار و ۴۱۵ نفر از هموطنان متاثر از حوادث جوی برف و کولاک و سیل و آبگرفتگی در ۱۰ روز گذشته خبر داد."/>
  </head>
  <body>
    <article>
      <h1>رئیس سازمان امداد و نجات اعلام کرد؛ ادامه امدادرسانی‌ها در برف و کولاک و آبگرفتگی</h1>
      <address>
        <time datetime="2019-11-24T08:28:29+00:00">24 Nov 2019, 08:28</time>
      </address>
      <p>به گزارش <a href="https://www.mehrnews.com/">خبرگزاری مهر</a>، مرتضی سلیمی با اشاره به خدمات امداد و نجات در حوادث جوی (سیل و آبگرفتگی و برف و کولاک) از ۲۴ آبان ماه تا ساعت ۵ صبح امروز یکشنبه ۳ آذرماه، گفت: در این مدت ۲۱ استان آذربایجان شرقی، اردبیل، اصفهان، بوشهر، تهران، چهارمحال و بختیاری، خراسان جنوبی، زنجان، سمنان، سیستان و بلوچستان، فارس، قزوین، قم، کرمان، گلستان، گیلان، لرستان، مازندران، همدان، هرمزگان، و یزد متاثر از سیل و آبگرفتگی و برف و کولاک بوده است.</p>
      <p>وی درباره فعالیت یک هزار و ۳۹۴ نیروی عملیاتی هلال احمر در قالب ۲۷۹ تیم عملیاتی، اضافه کرد: به ۱۱ هزار  و ۴۱۵ نفر از هموطنان در ۷۰ شهر، روستا و  مناطق عشایر نشین و همچنین ۶۱ محور کوهستانی امدادرسانی شده  و ۱۰۲ نفر به کمک نیروهای امدادی جمعیت هلال احمر به مناطق امن منتقل شدند.</p>
      <p>سلیمی با اشاره به اسکان اضطراری ۴۸۵ نفر توسط نیروهای امدادی هلال احمر، بیان کرد: ۱۴۹ واحد مسکونی از آب تخلیه شد، به علاوه تلاش نیروهای امدادی هلال احمر منجر به رهاسازی ۴۴۱ دستگاه خودرو  از برف و کولاک شد.</p>
      <p>رئیس سازمان امداد و نجات جمعیت هلال احمر درباره اقلام امدادی توزیع شده در حوادث جوی تا ساعت ۵ صبح امروز یکشنبه ۳ آذرماه، گفت: ۲  هزار و ۱۶۵ تخته پتو، ۷۶۶ بسته غذایی، پنج هزار و ۷۴ قوطی کنسرو، ۲ هزار و ۷۸ قرص نان، ۵۴۹ بطری آب معدنی، ۳۰۳ کیلوگرم خرما، ۴۱۷کیلوگرم برنج، ۱۰۶ کیلوگرم حبوبات، ۱۹۶ کیلوگرم روغن،  ۱۶۱ کیلوگرم قند و شکر و ۲۸۲ بسته بیسکوییت میان متاثران توزیع شده است و امدادرسانی در استان های چهارمحال و بختیاری،فارس، گیلان، گلستان، مازندران و هرمزگان همچنان ادامه دارد.</p>
    </article>
  </body>
</html>