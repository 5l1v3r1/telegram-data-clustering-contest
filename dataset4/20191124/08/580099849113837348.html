<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/yasam/konyada-yeni-obruk-olustu/haber-1024584"/>
    <meta property="og:site_name" content="Akşam"/>
    <meta property="article:published_time" content="2019-11-24T08:26:00+00:00"/>
    <meta property="og:title" content="Konya'da yeni obruk oluştu"/>
    <meta property="og:description" content="Konya'nın Karapınar ilçesinde yaklaşık 8 metre derinliğinde ve 2 metre çapında yeni obruk oluştu."/>
  </head>
  <body>
    <article>
      <h1>Konya'da yeni obruk oluştu</h1>
      <h2>Konya'nın Karapınar ilçesinde yaklaşık 8 metre derinliğinde ve 2 metre çapında yeni obruk oluştu.</h2>
      <address>
        <time datetime="2019-11-24T08:26:00+00:00">24 Nov 2019, 08:26</time>
      </address>
      <p>Sürekli obruk oluşumlarının yaşandığı ilçede, Gaziosman Paşa Mahallesi Kamışağlı mevkisindeki tarlada oluşan obruk, bölgedeki çiftçiler tarafından farkedildi.</p>
      <p>Yaklaşık 8 metre derinliğinde ve 2 metre çapındaki obruk, çevrede yaşayanlar ve arazisi olanlar arasında tedirginliğe neden oldu.</p>
      <p>Obruk çevresinde çatlaklar da meydana geldi.</p>
      <p>Çiftçilik yapan Ali Ocakçı, gazetecilere yaptığı açıklamada, bölgede sürekli obruk oluştuğunu söyledi.</p>
      <p>Obruğu sabah saatlerinde fark ettiklerini dile getiren Ocakçı, "Bundan 5 gün öncesine kadar hiçbir şey yoktu. Tahminime göre birkaç gün önce oluşmuş olabilir. Tarla sahibi arkadaşımız traktörle çalışırken obruğu görmüş. Fark etmese içine düşebilirdi." diye konuştu.</p>
      <p>AA</p>
    </article>
  </body>
</html>