<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/social/news_539585/"/>
    <meta property="og:site_name" content="INNnews"/>
    <meta property="article:published_time" content="2019-11-24T08:56:09+00:00"/>
    <meta property="og:title" content="อุตุฯเตือนใต้ฝนตกหนักคลื่นลมแรง25-29พ.ย.นี้"/>
    <meta property="og:description" content="ในช่วงวันที่ 25-29 พ.ย. 62 ภาคใต้จะมีฝนเพิ่มมากขึ้นกับฝ…"/>
  </head>
  <body>
    <article>
      <h1>อุตุฯเตือนใต้ฝนตกหนักคลื่นลมแรง25-29พ.ย.นี้</h1>
      <h2>กรมอุตุฯประกาศฉบับ 5 เตือน ฝนตกหนักภาคใต้และคลื่นลมแรงบริเวณอ่าวไทย กระทบ 25-29 พ.ย. นี้</h2>
      <address>
        <time datetime="2019-11-24T08:56:09+00:00">24 Nov 2019, 08:56</time>
      </address>
      <p>ในช่วงวันที่ 25-29 พ.ย. 62 ภาคใต้จะมีฝนเพิ่มมากขึ้นกับฝนตกหนักหลายพื้นที่ ตั้งแต่จังหวัดสุราษฎร์ธานีลงไป โดยมีฝนตกหนักมากบางพื้นที่ในบริเวณจังหวัดนครศรีธรรมราช พัทลุง สงขลา ปัตตานี ยะลา และนราธิวาส ขอให้ประชาชนในบริเวณดังกล่าวระวังอันตรายจากฝนที่ตกหนักและปริมาณน้ำฝนที่ตกสะสม ซึ่งอาจจะทำให้เกิดน้ำท่วมฉับพลัน น้ำป่าไหลหลากเกิดขึ้นได้ ส่วนคลื่นลมบริเวณอ่าวไทยตอนล่างตั้งแต่จังหวัดสุราษฎร์ธานีลงไป มีคลื่นสูง 2-3 เมตร ขอให้ประชาชนบริเวณชายฝั่งภาคใต้ฝั่งตะวันออกระวังอันตรายจากคลื่นลมแรงที่พัดเข้าหาฝั่ง ชาวเรือควรเดินเรือด้วยความระมัดระวังและเรือเล็กบริเวณอ่าวไทยควรงดออกจากฝั่งในระยะนี้</p>
      <p>ทั้งนี้เนื่องจากบริเวณความกดอากาศสูงกำลังค่อนข้างแรงอีกระลอกหนึ่งจากประเทศจีนจะแผ่ลงมาปกคลุมประเทศเวียดนามตอนบนและทะเลจีนใต้ ทำให้มรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรงขึ้น</p>
      <p>อนึ่ง สำหรับพื้นราบบริเวณภาคเหนือ และภาคตะวันออกเฉียงเหนือยังคงมีอากาศเย็นกับมีหมอกในตอนเช้า อุณหภูมิต่ำสุด 16-20 องศาเซลเซียส ขอให้ประชาชนดูแลรักษาสุขภาพเนื่องจากอากาศที่เปลี่ยนแปลง และเพิ่มความระมัดระวังในการสัญจรผ่านบริเวณที่มีหมอกหนาไว้ด้วย จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือสายด่วนพยากรณ์อากาศ 1182 ได้ตลอด 24 ชั่วโมง</p>
    </article>
  </body>
</html>