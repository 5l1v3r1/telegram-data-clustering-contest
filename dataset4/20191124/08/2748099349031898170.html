<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/uaildar-prosna-king-kong-sas-zverski-nokaut-161400/"/>
    <meta property="og:site_name" content="trafficnews"/>
    <meta property="article:published_time" content="2019-11-24T08:50:00+00:00"/>
    <meta property="og:title" content="Уайлдър просна Кинг Конг със зверски нокаут"/>
    <meta property="og:description" content="Той вече е шестият действащ шампион с 10 успешни поредни защити"/>
  </head>
  <body>
    <article>
      <h1>Уайлдър просна Кинг Конг със зверски нокаут</h1>
      <h2>Той вече е шестият действащ шампион с 10 успешни поредни защити</h2>
      <address><time datetime="2019-11-24T08:50:00+00:00">24 Nov 2019, 08:50</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Най-дълго властващият шампион в тежка категория Дионтей Уайлдър (вече 42-0-1, 40 КО) отново затвърди репутацията си на най-силно удрящият боксьор в дивизията с нокаут в края на седмия рунд срещу опасния и корав кубински претендент Луис Ортис (вече 31-2, 26 КО).<br/><br/>Вероятно Бронзовия бомбардировач бе загубил всичките шест рунда, като във въпросния седми също по-скоро изоставаше в битката, но две секунди преди гонга намери главата на опонента си с невероятен десен прав.</p>
      <p>Това бе първият случай, когато Уайлдър пласира чисто мощната си дясна ръка, но точно толкова му беше нужно, за да постигне 41-ви нокаут в кариерата си - с 97% успеваемост на нокаути в професионалната си кариера америакенцът е далеч на първо място по този показател в исторически план.</p>
      <p>Уайлдър вече е шестият действащ шампион с 10 успешни поредни защити, като запази титлата си на Световния боксов съвет. Ортис се провали и в реванша си срещу Бронзовия бомбардировач, като не можа да стане първия кубинец на върха в тежка категория, пише sportal.bg.</p>
      <p>Той щеше да е и вторият най-възрастен световен шампион в дивизията, тъй като 45-годишният Джордж Форман държи тази почест след нокаута си срещу Майкъл Мор. Уайлдър вече спокойно може да гледа към следващата си голяма битка през месец февруари 2020 година срещу все още непобедения "линеен" шампион Тайсън Фюри.</p>
      <figure>
        <iframe src="https://www.youtube.com/embed/Nvjcl6wcCHM" width="780" height="440" data-service="Youtube" scrolling="no"/>
      </figure>
      <related>
        <h4>Прочетете още</h4>
        <a href="https://trafficnews.bg/bohemi/razlichnite-mladi-ivan-i-nikoletaambitsiia-lyubov-i-mechti2-161278/"/>
        <a href="https://trafficnews.bg/obshtestvo/snegat-izchezna-pamporovo-161430/"/>
        <a href="https://trafficnews.bg/obshtestvo/plovdivchani-razdvoeni-cherniia-petak-realni-li-sa-161258/"/>
        <a href="https://trafficnews.bg/obshtestvo/nova-vlast-stari-problemi-shte-se-zastroi-li-parkat-zad-160862/"/>
      </related>
    </article>
  </body>
</html>