<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thaipost.net/main/detail/50969"/>
    <meta property="og:site_name" content="Thai Post | อิสรภาพแห่งความคิด"/>
    <meta property="article:published_time" content="2019-11-24T08:18:00+00:00"/>
    <meta property="og:title" content="ร่วมใจเดิน-วิ่งการกุศลหารายได้ปรับปรุงรร.บ้านทุ่งคา จ.ยะลา"/>
    <meta property="og:description" content="โรงเรียนบ้านทุ่งคา จ.ยะลา จัดกิจกรรมเดิน - วิ่ง การกุศลเพื่อน้อง หารายได้ปรับปรุงอาคารเรียนและพัฒนาแหล่งเรียนรู้"/>
  </head>
  <body>
    <article>
      <h1>ร่วมใจเดิน-วิ่งการกุศลหารายได้ปรับปรุงรร.บ้านทุ่งคา จ.ยะลา</h1>
      <address>
        <time datetime="2019-11-24T08:18:00+00:00">24 Nov 2019, 08:18</time>
      </address>
      <p>24 พ.ย.62-ตั้งแต่ช่วงเช้าบริเวณสนามโรงพิธีช้างเผือก อ.เมือง จ.ยะลา นายวิสุทธ์ ชูมัง ผู้อำนวยการสำนักงานเขตพื้นที่การศึกษาประถมศึกษายะลาเขต 1 เป็นประธานเปิดกิจกรรมการแข่งขันเดิน - วิ่ง การกุศลเพื่อน้อง ของโรงเรียนบ้านทุ่งคา อ.เมือง จ.ยะลา ซึ่งมีผู้สนใจกว่า 1,000 คนเข้าร่วม</p>
      <p>นายดอเลาะ แวดือโอะ  รองประธานกรรมการสถานศึกษา โรงเรียนบ้านทุ่งคา  กล่าวว่า กิจกรรมการแข่งขันเดิน - วิ่ง การกุศลเพื่อน้อง ของโรงเรียนบ้านทุ่งคาในวันนี้จัดขึ้นโดยความตั้งใจของคณะกรรมการสถานศึกษา ผู้ปกครองนักเรียน และชุมชนที่ร่วมกันจัดขึ้น เพื่อสร้างความสัมพันธ์อันดีระหว่างโรงเรียน และชุมชน ส่งเสริมให้มีการออกกำลังกาย และเพื่อหารายได้เพื่อปรับปรุงซ่อมแซมอาคารเรียน ปรับปรุงภูมิทัศน์และพัฒนาแหล่งเรียนรู้ในโรงเรียนบ้านทุ่งคา ตลอดจนเป็นแบบอย่างที่ดีในการออกกำลังกายให้กับเยาวชนรุ่นหลัง สำหรับการแข่งขันมี 2 ประเภท ประกอบด้วยการวิ่ง Fun Run 5 กิโลเมตร และการวิ่งมินิมาราธอน 10.5 กิโลเมตร</p>
      <p>นายวิสุทธ์ ชูมัง ผู้อำนวยการสำนักงานเขตพื้นที่การศึกษาประถมศึกษายะลาเขต 1 เปิดเผยว่าตามที่คณะกรรมการสถานศึกษา ผู้ปกครอง ชุมชน ร่วมกับโรงเรียนบ้านทุ่งคาสังกัดสำนักงานเขตพื้นที่การศึกษาประถมศึกษายะลาเขต 1 จัดกิจกรรมให้ผู้ที่มีความสนใจ บุคลากรทางการศึกษา นักเรียน ประชาชน เดิน – วิ่ง เพื่อออกกำลังกายทำให้มีสุขภาพอนามัยที่สมบูรณ์ แข็งแรง ส่งผลให้มีการปฏิบัติหน้าที่การงานได้เข้มแข็งยิ่งขึ้นตลอดจนได้ร่วมการกุศลเพื่อพัฒนาโรงเรียนให้ดียิ่งขึ้น  ขอแสดงความยินดีกับ ผู้ที่มีความสนใจ การออกกำลังกาย บุคลากรทางการศึกษา ประชาชน นักเรียนทุกคน ได้ออกกำลังกายเพื่อสุขภาพ และเป็นแบบอย่างที่ดี แก่เยาวชนรุ่นหลังอีกด้วย</p>
    </article>
  </body>
</html>