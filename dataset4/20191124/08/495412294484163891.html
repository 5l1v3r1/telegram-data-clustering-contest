<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/giuseppe-conte-il-governo-non-cadra-ma-da-gennaio-nuove-misure-per-il-rilancio/1952813/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T08:53:32+00:00"/>
    <meta property="og:title" content="Giuseppe Conte/ “Il governo non cadrà, ma da gennaio nuove misure per il rilancio”"/>
    <meta property="og:description" content="Giuseppe Conte intervistato da Repubblica: “Il governo non cadrà, ma da gennaio nuove misure per il rilancio”. Le parole del premier di stamane"/>
  </head>
  <body>
    <article>
      <h1>Giuseppe Conte/ “Il governo non cadrà, ma da gennaio nuove misure per il rilancio”</h1>
      <h2>Giuseppe Conte, intervistato da Repubblica, convinto che il suo governo non cadrà in tempi brevi, ma che servono nuove riforme per il rilancio</h2>
      <address><time datetime="2019-11-24T08:53:32+00:00">24 Nov 2019, 08:53</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Il presidente del consiglio <b>Giuseppe Conte</b>, è convinto che <b><a href="https://www.ilsussidiario.net/news/giuseppe-conte-e-olivia-paladino-si-sono-lasciati-lui-alloggera-a-palazzo-chigi/1952415/">il governo giallorosso non cadrà a breve</a></b>, anche perché da gennaio sono previste nuove misure per rilanciare il paese. Lo ha detto senza troppi giri di parole lo stesso Premier, in un’intervista concessa a Repubblica e pubblicata stamane: “L’esecutivo andrà avanti con un cronoprogramma con le riforme che l’Italia attende da anni”. Il massimo rappresentante del governo del Belpaese invita implicitamente le varie forze politiche a smettere di litigare fra di loro, sottolineando come il governo verrà giudicato “non per i proclami o le frasi a effetto, ma per tutto ciò che di buono riusciremo a fare. Anzi, verremo giudicati anche per quel che avremmo potuto fare e non riusciremo a realizzare”. Conte ci tiene poi a sottolineare come il suo governo Bis sia in carica da soli due mesi e mezzo ma “ha già realizzato molte buone cose: il taglio del cuneo fiscale, l’abolizione del superticket, asili nido gratis per i redditi medio-bassi, più investimenti green, più soldi nelle tasche delle famiglie. Puniremo più severamente i grandi evasori”.</p>
      <h4>GIUSEPPE CONTE: “SUL CASO ILVA…”</h4>
      <p>Bisognerà comunque fare di più: “Con il nuovo anno – spiega – dovremo realizzare un cronoprogramma con le riforme che l’Italia attende da anni: accelerare i tempi della giustizia civile e penale, ridurre la burocrazia e digitalizzare la pubblica amministrazione, accelerare gli investimenti, rivedere in modo organico il sistema fiscale e in particolare l’Irpef, investire più efficacemente nell’istruzione, nella ricerca e nell’innovazione”, concordando di fatto con Di Maio sulla questione che serve un nuovo “contratto” di governo a partire dal gennaio 2020. E fra le domande del collega di Repubblica a Conte, non poteva mancarne una <b><a href="https://www.ilsussidiario.net/news/ex-ilva-conte-dopo-incontro-con-arcelormittal-disponibili-ad-una-interlocuzione/1952570/">sulla questione dell’ex Ilva</a></b>, alla luce del recente incontro con i massi vertici di ArcelorMittal: “Il signor Mittal mi ha dichiarato di essere disponibile a tornare sui suoi passi e a investire nello stabilimento. Gli ho detto che sono pronto a credergli ma a patto di realizzare tre obiettivi: rafforzare il piano di risanamento ambientale, indirizzare lo stabilimento verso la transizione energetica introducendo le più sofisticate tecnologie ‘pulite’, assicurare il più elevato livello di occupazione possibile”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ballottaggio-elezioni-comunali-2019-diretta-risultati-lamezia-terme-isola-c-rizzuto/1952230/"/>
        <a href="https://www.ilsussidiario.net/news/sondaggi-politici-lega-supera-33-m5s-in-netto-calo-fdi-intravede-la-doppia-cifra/1952805/"/>
        <a href="https://www.ilsussidiario.net/news/come-si-vota-elezioni-comunali-2019-ballottaggio-lamezia-terme-e-isola-capo-rizzuto/1952023/"/>
        <a href="https://www.ilsussidiario.net/news/scenario-solo-un-maggioritario-allinglese-puo-salvare-ilva-alitalia-giustizia/1952790/"/>
        <a href="https://www.ilsussidiario.net/news/dietro-le-quinte-legge-elettorale-ed-elezioni-la-strana-alleanza-di-lega-e-pd/1952786/"/>
        <a href="https://www.ilsussidiario.net/news/sardine-in-piazza-se-pd-e-m5s-ci-mettono-su-il-cappello-muoiono/1952149/"/>
      </related>
    </article>
  </body>
</html>