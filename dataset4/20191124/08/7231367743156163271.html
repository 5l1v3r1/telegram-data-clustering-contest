<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/sciopero-mezzi-pubblici-napoli-29-novembre-orari-dello-stop/"/>
    <meta property="og:site_name" content="InvestireOggi"/>
    <meta property="article:published_time" content="2019-11-24T08:31:51+00:00"/>
    <meta property="og:title" content="Sciopero mezzi pubblici Napoli 29 novembre: orari dello stop"/>
    <meta property="og:description" content="Agitazione in vista a Napoli il 29 novembre: ci sarà uno sciopero della linea 1 della metropolitana: ecco gli orari."/>
  </head>
  <body>
    <article>
      <h1>Sciopero mezzi pubblici Napoli 29 novembre: orari dello stop</h1>
      <h2>Agitazione in vista a Napoli il 29 novembre: ci sarà uno sciopero della linea 1 della metropolitana: ecco gli orari.</h2>
      <address><time datetime="2019-11-24T08:31:51+00:00">24 Nov 2019, 08:31</time> by <a rel="author" href="https://www.investireoggi.it/news/author/alessandradibartolomeo/" target="_blank">Alessandra Di Bartolomeo</a></address>
      <p>È stato annunciato sul sito della CGSSE ovvero della Commissione di garanzia dell’attuazione delle legge sullo sciopero nei servizi pubblici essenziali uno <b>stop di 4 ore della linea 1 della metropolitana di Napoli</b>. Ecco allora gli <b>orari</b> e la data dello sciopero che interesserà  i pendolari napoletani.</p>
      <h3>Sciopero mezzi pubblici Napoli 29 novembre</h3>
      <p>Il <b>29 novembre 2019</b> il sindacato <b>Uil Trasporti</b> ha indetto uno sciopero di 4 ore della <b>linea 1 della metropolitana</b> di Napoli come si evince dalla pagina web CGSSE. Gli <b>orari</b> in cui i treni si fermeranno saranno dalle ore <b>11.30 alle ore 15.30</b>. Al momento si evince che lo stop riguarderà soltanto la linea 1 della metropolitana che è gestita dall’azienda napoletana di mobilità ma l’azienda ancora non ha fatto sapere quali saranno le fasce di garanzia del servizio.</p>
      <p>Non si conoscono, invece, i dettagli della protesta indetta dal sindacato USB per gli altri servizi dell’azienda ANM nella medesima giornata e per tutte le 24 ore in adesione allo sciopero nazionale dei trasporti. Al momento quel che si sa è che oggi ci sarà lo sciopero a Torino e che il 28 novembre <a href="https://www.investireoggi.it/news/sciopero-trasporti-torino-genova-e-milano-del-22-24-28-novembre-orari-motivazioni-e-fasce-protette/">ci sarà quello di Milano</a>.</p>
      <p>Quel che è certo è che per i napoletani la giornata del 29 novembre (che è anche quella del Black Friday) sarà un venerdì nero non di shopping ma di disagi che potrebbero però, come detto, essere limitati soltanto alla linea 1 della metropolitana. Ricordiamo inoltre che i napoletani hanno dovuto affrontare un’altra giornata ricca di disservizi lo scorso martedì quando per un allarme bomba a Piscinola le corse sono state parzialmente interrotte su alcune tratte.</p>
      <p>Leggete anche: <a href="https://www.investireoggi.it/news/sciopero-treni-24-novembre-orari-dello-stop-in-piemonte-e-val-daosta/">Sciopero treni 24 novembre, orari dello stop in Piemonte e Val d’Aosta</a></p>
      <p>alessandra.dibartolomeo@investireoggi.it</p>
    </article>
  </body>
</html>