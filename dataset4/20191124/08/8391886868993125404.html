<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/anahtar-deligi/anahtar-deligi-24112019-h375268.html"/>
    <meta property="og:site_name" content="HABER 61"/>
    <meta property="article:published_time" content="2019-11-24T08:18:28+00:00"/>
    <meta property="og:title" content="Anahtar Deliği 24.11.2019"/>
    <meta property="og:description" content="Trabzon kulislerinden yansıyanlar."/>
  </head>
  <body>
    <article>
      <h1>Anahtar Deliği 24.11.2019</h1>
      <h2>Trabzon kulislerinden yansıyanlar.</h2>
      <address>
        <time datetime="2019-11-24T08:18:28+00:00">24 Nov 2019, 08:18</time>
      </address>
      <p>
        <b><a href="https://www.haber61.net/haberleri/trabzon">TRABZON</a>’DA O GAZETE NEDEN ALEV ALDI?</b>
      </p>
      <p>Kuzey Ekspres Gazetesi’nde yangın çıktı.</p>
      <p>Ardından söndürüldü.</p>
      <p>Yan binaya ya da üst katlara atlamadı.</p>
      <p>Gazetenin sahibi Hasan Kurt telaş yaşadı.</p>
      <p>Endişeliydi.</p>
      <p>Gazetenin yeri Gazipaşa Caddesi’den üstgeçitte inmeden hemen son çıkışta.</p>
      <p>Köşedeki bina.</p>
      <p>Altında konfeksiyon mağazası var.</p>
      <p>Eski bir bina.</p>
      <p>Kentin en eski ve en işlek caddesi üzerinde.</p>
      <p>Yangın çıktıktan sonra bir sürü şey dendi.</p>
      <p>Biri mi yaktı birileri mi yaktırttı gibi..</p>
      <p>Ama böyle bir şey olmadığı Gazetenin yöneticilerinden Fatma Yavuz söyledi.</p>
      <p>İddiaları yalanladı.</p>
      <p>Bir de açıklama geçti;</p>
      <p>“Kuzey Ekspres Gazetesi olarak maalesef talihsiz bir olay yaşadık. Elektrik kontağından çıktığını tahmin ettiğimiz yangın gazetemizin beyni konumundaki makineleri kullanılmaz hale getirdi. Tesellimiz o dur ki, can kaybı yok. Yangın diğer katlara sıçramadan kontrol altına alındı.</p>
      <p>Üzgünüz…”</p>
      <p>Hasan Kurt ve gazete çalışanlarına geçmiş olsun diyoruz.<br/> </p>
      <p>
        <b>MUSTAFA BIYIK-ÖMER YILDIZ ÇEKİŞMESİ NE DURUMDA MERAK EDEN VAR MI?</b>
      </p>
      <p>İbrahim Sağıroğlu Yomra Belediye Başkanı iken Özel Avrasya Üniversitesi kuruldu.</p>
      <p>Yomra İlçe Belediyesi’nden her istediğini aldı.</p>
      <p>Kampüs yeri..</p>
      <p>Spor salonu yeri..</p>
      <p>İdari bina..</p>
      <p>Avrasya Mütevelli Heyeti Başkanı Ömer Yıldız ile İbrahim Sağıroğlu çok iyi anlaşıyorlardı.</p>
      <p>Aralarından yerel seçime bir yıl kalana kadar su sızmıyordu.</p>
      <p>Sonra araları açıldı.</p>
      <p>Şimdi İYİ Partili Mustafa Bıyık Yomra’ya belediye başkanı oldu.</p>
      <p>Daha önce belediyenin olan ve Avrasya kampüsünün de içinde bulunduğu 60 dönümlük araziyi belediyeye geri aldı.</p>
      <p>Avrasya’ya dediki; “Tamam sana 10 dönümlük yer veriyorum. Buraya kadar kullan ama diğer alanları hem üniversite hem Yomralılar kullansın. Sosyal alanları birlikte kullansınlar”</p>
      <p>Daha öncesinde bir görüşme yapıp uzlaşmayan ikili şu anda da uzlaşacak gibi durmuyorlar.</p>
      <p>Mustafa Bıyık, Avrasya ile yapılan anlaşmaları iptal ediyor.</p>
      <p>Geçenlerde Mustafa Bıyık o geri aldığı arazinin kapısına geldi.</p>
      <p>Kapıdaki güvenlikçiye, “Girebilir miyim?” diye sordu. Güvenlikçi, “Tabi ki başkanım” dedi.</p>
      <p>Yakında o kapı da kaldırılacak. Mustafa Bıyık orada bir basın toplantısı düzenleyerek, gelişmeleri, bugüne kadar yaşananları tek tek açıklayacak.</p>
      <p>Ömer Yıldız bu konuda hiç konuşmuyor.</p>
      <p>Mustafa Bıyık ile de görüşmüyor.</p>
      <p>Aracılar araya girmiş yine bir gelişme olmamış.</p>
      <p>Ama İYİ Parti Milletvekili Hüseyin Örs ile Ömer Yıldız’ın görüştüğü, Bıyık ve Yıldız’ın arasını bulması için Örs’ün bir hamle yaptığı ama bunun da tutmadığı gelen bilgiler arasında.</p>
      <p>Yakında Yomra’dan yeni gelişmeleri alırız.</p>
      <p>Son bir şey daha var;</p>
      <p>Dikkat ettiniz mi?</p>
      <p>Yomra Ortahisar’dan daha çok gündeme geliyor.</p>
      <p>Yomra Ortahisar’ı geçti..</p>
      <p>Ortahisar yıllardır yerinde sayıyor.<br/> </p>
      <p>
        <b>DİPSİZ GÖLE MAYA ÇALMAK!</b>
      </p>
      <p>AK Parti Gümüşhane Milletvekili Cihan Pektaş, Dipsiz göl ile ilgili son yaşananları anlattı.</p>
      <p>Gümüşhane merkeze bağlı Dumanlı köyü sınırları içindeki alanda bulunan gölün (Dipsiz göl), bir buzul gölü olmadığının tespit edildiğini söyledi.</p>
      <p>Pektaş, alanın her ne kadar korunan alan statüsünde olmasa da görsel güzellik olarak değerlendirilmesi ve kesinlikle kazıya izin verilmemesi gerektiğinin altını çizerek, "Hele hele define aramak maksadıyla böyle bir iznin verilmesi asla tasvip edilebilecek bir durum değildir. Kazı işleminin yapıldığı Valiliğimiz tarafından duyulunca, Valimiz hemen olay yerine intikal etmiş, duruma vaziyet etmiştir" dedi.</p>
      <p>Alanın fotoğraflarını gösteren ve 28x26 metre ebatlarında bir çukur olduğuna işaret eden Pektaş, şu değerlendirmede bulundu:</p>
      <p>"Zeminde çalışmalar yapılmış, sonrasında bu civara bağlı 100 metre mesafede akan bir derenin suyu bu göle verilmiş, cazibeli bir şeklide göle akmaktadır. Şu anda gölün su seviyesi 2,5 metrenin üzerindedir. Bilim adamlarımızca yapılan incelemeler neticesinde buranın bir buzul gölü olmadığı tespit edilmiştir."</p>
      <p>Cihan Pektaş’ın bu son açıklamalarından şunu anladık;</p>
      <p>Gümüşhane Valisi Kamuran Talbişek’i külliyeye çıkıp Cumhurbaşkanı Recep Tayyip Erdoğan’ın yüzüne karşı savunamayacak.</p>
      <p>O da böyle bir basın toplantısıyla günahı yok Gümüşhane Valiliğinin diyor.</p>
      <p>E tutar mı?</p>
      <p>Göle maya çalmak gibi bir şey yani..<br/> </p>
      <p>
        <b>MÜGE ANLI ‘RABİA NAZ’ OLAYINA NEDEN EL KOYMUYOR?</b>
      </p>
      <p>Gazeteci Cüneyt Özdemir, Giresun’daki olayı gündeme getirdi.</p>
      <p>“Sizce de Müge Anlı'nın 'Rabia Naz cinayetine' el koymasının zamanı gelmedi mi? Bence tam zamanı…” diye seslendi.</p>
      <p>Sahiden Müge Anlı neden bu konuya girmiyor?</p>
      <p>Her şeyi ama her şeyi..</p>
      <p>Ekrana taşıyan Anlı neden bundan uzak duruyor?</p>
      <p>Sizce neden?</p>
      <p>
        <i>Güncelleme Tarihi: 24 Kasım 2019, 11:26</i>
      </p>
    </article>
  </body>
</html>