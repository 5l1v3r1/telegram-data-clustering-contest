<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%84%ce%b6%ce%b1%ce%bc%ce%ae%cf%82-%cf%83%ce%ba%cf%8d%ce%bb%ce%bf%cf%82-%ce%ba%ce%bb%ce%ad%ce%b2%ce%b5%ce%b9-%cf%84%ce%bf-%ce%b1%ce%bc%ce%ac%ce%be%ce%b9-%cf%84%ce%bf%cf%85-%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T08:08:30+00:00"/>
    <meta property="og:title" content="Ατζαμής σκύλος «κλέβει» το αμάξι του αφεντικού του και τα κάνει λίμπα (βίντεο)"/>
    <meta property="og:description" content="Τα σκυλιά είναι ως γνωστόν πανέξυπνα. Μπορούν να καταλάβουν απόλυτα τους ανθρώπους και είναι πάντοτε πρόθυμα να μάθουν καινούρια κόλπα. Ωστόσο, είναι λίγο δύσκολο να δεχτεί κάποιος ότι κάποια σκυλιά μπορούν μέχρι και αυτοκίνητο να οδηγήσουν."/>
  </head>
  <body>
    <article>
      <h1>Ατζαμής σκύλος «κλέβει» το αμάξι του αφεντικού του και τα κάνει λίμπα (βίντεο)</h1>
      <address>
        <time datetime="2019-11-24T08:08:30+00:00">24 Nov 2019, 08:08</time>
      </address>
      <p>
        <b>Τα σκυλιά είναι ως γνωστόν πανέξυπνα. Μπορούν να καταλάβουν απόλυτα τους ανθρώπους και είναι πάντοτε πρόθυμα να μάθουν καινούρια κόλπα. Ωστόσο, είναι λίγο δύσκολο να δεχτεί κάποιος ότι κάποια σκυλιά μπορούν μέχρι και αυτοκίνητο να οδηγήσουν.</b>
      </p>
      <p>Ο λόγος, φυσικά, για ένα πανέμορφο λαμπραντόρ από την πόλη Port St. Lucie, στην πολιτεία της Φλόριντα των Ηνωμένων Πολιτειών Αμερικής. Με κάποιον τρόπο κατάφερε να μπει στο αναμμένο αμάξι του «αφεντικού», να βάλει την όπισθεν στο αυτόματο κιβώτιο ταχυτήτων και ν’ αρχίσει τους κύκλους.</p>
      <p>Ευτυχώς, το περιστατικό έλαβε χώρα σε ένα μικρό κυκλικό αδιέξοδο, οπότε πέρα από μερικούς ριγμένους κάδους κι ένα γραμματοκιβώτιο, η ζημιά δεν ήταν μεγάλη. Εξάλλου, ξέρετε πώς κάνουν τα σκυλιά με τους ταχυδρόμους.</p>
      <p>Ο ιδιοκτήτης του αυτοκινήτου, ο οποίος επέλεξε να παραμείνει ανώνυμος, ζήτησε συγγνώμη για τη συμπεριφορά του σκύλου του, μάλλον που οδηγούσε χωρίς δίπλωμα, και υποσχέθηκε να πληρώσει για την αποκατάσταση όλων των ζημιών που προξένησε ο ατζαμής σκυλάκος του.</p>
      <p>Από την πλευρά του, το πανέξυπνο λαμπραντόρ δεσμεύτηκε ότι, τουλάχιστον, μέχρι του χρόνου θα έχει περάσει τα σήματα και για την πορεία, βλέπουμε.</p>
      <figure>
        <iframe data-src="https://twitter.com/OfficialJoelF/status/1197978589314134016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>