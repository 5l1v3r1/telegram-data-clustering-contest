<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/24/samsung-galaxy-s11e-sizdirildi-karsinizda-iphone-11in-rakibi/"/>
    <meta property="og:site_name" content="TeknoBurada"/>
    <meta property="article:published_time" content="2019-11-24T08:00:25+00:00"/>
    <meta property="og:title" content="Samsung Galaxy S11e sızdırıldı! Karşınızda iPhone 11’in rakibi"/>
    <meta property="og:description" content="Samsung Galaxy S11 modelini gördük. Sıra şimdi serinin kompakt ve biraz daha ucuz olmasını beklediğimiz modelinde yani Samsung Galaxy S11e ‘ye göz atıyoruz."/>
  </head>
  <body>
    <article>
      <h1>Samsung Galaxy S11e sızdırıldı! Karşınızda iPhone 11’in rakibi</h1>
      <address><time datetime="2019-11-24T08:00:25+00:00">24 Nov 2019, 08:00</time> by <a rel="author">Mustafa Kılıç</a></address>
      <p>
        <b>Samsung Galaxy S11 modelini gördük. Sıra şimdi serinin kompakt ve biraz daha ucuz olmasını beklediğimiz modelinde, yani Samsung Galaxy S11e ‘ye göz atıyoruz.</b>
      </p>
      <p>Steve Hemmerstoffer namı diğer @OnLeaks bu defa <b><a href="https://www.teknoburada.net/">Galaxy S11e</a></b> modelini karşımıza çıkardı. iPhone 11’in rakibi olacak telefonun sızan görüntülerine baktığımızda radikal değişimlerden söz edebiliriz.</p>
      <p>Hepsinden önce Galaxy S11 serisinde yeni bir kamera modülü göreceğiz. Galaxy S11e de bundan nasibini alıyor. Arka tarafta sol üst köşeye yerleştirilen dikdörtgensel alan üzerinde üçlü kamera ve LED flaş karşımıza çıkıyor.</p>
      <figure>
        <img src="https://www.teknoburada.net/wp-content/uploads/2019/11/Galaxy-S11E-2.jpg"/>
      </figure>
      <p><b>Galaxy S10e</b> ile kıyaslandığında kamera sayısında artış gözleniyor. Kamera sensörleri hakkında ise henüz bilgiye sahip değiliz. Ancak Samsung’un Galaxy S11’deki 108 megapkisel kameralı ana kamerayı alıp Galaxy S11e modeline de koyacağından şüphemiz yok. Düşük ışıkta daha iyi görüntüler elde etmek için piksel bölme teknolojisini kullanan bu kamera ile yüksek kalitede<b> 27 megapiksel</b> görüntüler de elde edilebiliyor.  Galaxy S11e’deki diğer iki kameranın ise telefoto ve geniş açılı sensörler olması bekleniyor.</p>
      <h3>Samsung Galaxy S11e kavisli ekranla geliyor</h3>
      <p><a href="https://www.samsungburada.net/">Galaxy S11e</a> modeline önden baktığımızda ekrana gömülü olan ve bu defa merkeze oturtulan ön kamera hemen dikkatimizi çekiyor. Burada asıl üzerinde durulması gereken nokta ise ekranın kavisli bir yapıda olması. Galaxy S10e’de maliyetleri düşürmek adına düz panel tercih edilmiş ve parmak izi yan tarafa monte edilmişti. Kavisli ekranla birlikte Galaxy S11e’de parmak izi tarayıcısı da ekrana gömülü halde olacak.</p>
      <figure>
        <img src="https://www.teknoburada.net/wp-content/uploads/2019/11/Samsung-Galaxy-S11e.jpg"/>
      </figure>
      <related>
        <h4>Benzer Haberler</h4>
        <a href="https://www.teknoburada.net/2019/11/24/galaxy-s10-android-10-guncellemesinde-hala-ciddi-sorunlar-cozuluyor/"/>
        <a href="https://www.teknoburada.net/2019/11/24/huawei-y9s-hediyesiyle-birlikte-on-sipariste/"/>
        <a href="https://www.teknoburada.net/2019/11/24/guler-misin-aglar-misin-sony-xperia-5-dxomark-puani-aciklandi/"/>
      </related>
    </article>
  </body>
</html>