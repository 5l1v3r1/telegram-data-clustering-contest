<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392514-%d7%a8%d7%99%d7%a7%d7%9c%d7%99%d7%9f-%d7%90%d7%9d-%d7%9c%d7%90-%d7%aa%d7%a4%d7%98%d7%a8-%d7%90%d7%aa-%d7%9e%d7%a0%d7%93%d7%9c%d7%91%d7%99%d7%98-%d7%94%d7%9d-%d7%99%d7%a4%d7%98%d7%a8%d7%95-%d7%90"/>
    <meta property="og:site_name" content="סרוגים"/>
    <meta property="article:published_time" content="2019-11-24T08:36:47+00:00"/>
    <meta property="og:title" content="ריקלין: &quot;אם לא תפטר את מנדלביט הם יפטרו אותך&quot;"/>
    <meta property="og:description" content="בעקבות הדיווח לפיו היועמ&quot;ש מכנס צוות שיבדוק האם נתניהו יוכל להרכיב ממשלה גם בעתיד, קורא לנתניהו שמעון ריקלין: &quot;אם לא תפטר מיד את מנדלביט בסוף השבוע.."/>
  </head>
  <body>
    <article>
      <h1>ריקלין: "אם לא תפטר את מנדלביט הם יפטרו אותך"</h1>
      <h2>בעקבות הדיווח לפיו היועמ"ש מכנס צוות שיבדוק האם נתניהו יוכל להרכיב ממשלה גם בעתיד, קורא לנתניהו שמעון ריקלין: "אם לא תפטר מיד את מנדלביט בסוף השבוע הם יפטרו אותך"</h2>
      <address><time datetime="2019-11-24T08:36:47+00:00">24 Nov 2019, 08:36</time> by <a rel="author">חדשות סרוגים</a></address>
      <p>בעקבות הדיווח לפיו היועמ"ש <u><a href="https://www.srugim.co.il/392209-%d7%91%d7%93%d7%99%d7%a7%d7%94-%d7%9e%d7%a9%d7%a4%d7%98%d7%99%d7%aa-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%99%d7%95%d7%9b%d7%9c-%d7%9c%d7%94%d7%a8%d7%9b%d7%99%d7%91-%d7%9e%d7%9e%d7%a9">אביחי מנדבליט</a></u> מתכוון עד סוף השבוע להכריע האם נתניהו במצבו המשפטי יוכל להרכיב ממשלה, צייץ העיתונאי <u><a href="https://www.srugim.co.il/392113-%d7%a9%d7%9e%d7%a2%d7%95%d7%9f-%d7%a8%d7%99%d7%a7%d7%9c%d7%99%d7%9f-%d7%94%d7%97%d7%9c%d7%98%d7%aa-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%9e%d7%a9%d7%97%d7%a7-%d7%9e%d7%9b%d7%95%d7%a8">שמעון רקלין</a></u> הבוקר (ראשון) בטוויטר: "בוקר טוב לראש הממשלה. ההפיכה נגדך בעיצומה. אם לא תפטר מיד את מנדלביט בסוף השבוע הם יפטרו אותך. ההחלטה בידיך".</p>
      <p>זאת בעקבות הידיעה שפרסם כתב גלי צה"ל מיכאל האוזר טוב- כי היועמ״ש הקים צוות עבודה כדי להכריע בשאלות בעניין נתניהו, ובראשן האם יוכל להרכיב ממשלה גם בעתיד.</p>
      <figure>
        <img src="https://www.srugim.co.il/i/wp-content/uploads/2019/11/F191111NRF01__w1980.jpg"/>
      </figure>
      <h4>עוד באותו נושא</h4>
      <h3>יש להעניק חנינה לנתניהו בהקדם האפשרי</h3>
      <p>לכתבה המלאה בסרוגים &gt;<br/>19</p>
      <p>על פי הדיווח פגישה ראשונה תתקיים כבר היום. לדבריו "ברצונו של מנדלבליט להגיע למסקנות עד לסוף השבוע. מי שיכלל בצוות מספר האוזר טוב הם: היועמ״ש, פרקליט המדינה שי ניצן, המשנה החוקתי נזרי, המשנה הציבורית זילבר וככל הנראה ראש מחלקת הבג״צים.</p>
      <p>גם שר התחבורה בצלאל סמוטרי.' זעם על הדיווח וכתב, "מיליוני אזרחי ישראל ילכו אל הקלפיות ויבחרו את מי הם רוצים לראות בראשות הממשלה ואז יגיע "צוות עבודה" שמרכיב את עצמו ויקבע. נראה לכם הגיוני?!"</p>
      <p>שר המשפטים לשעבר פרופ' דניאל פרידמן אמר ברשת ב' לקרן נויבך על הדברים כי: "ראש הממשלה עשה טעות בהצהרה שלו, אדם בהליך משפטי לא צריך להגן על עצמו. בשביל זה יש עורכי דין. ההחלטה על המשך כהונתו של נתניהו לא צריכה להתקבל ע"י המשפט מכיוון שמדובר בהחלטה פוליטית טהורה. אני מקווה שנתניהו ישחרר אותנו מאחיזתו וילך לטפל בענייניו"</p>
    </article>
  </body>
</html>