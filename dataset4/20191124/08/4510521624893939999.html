<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/braila/brAila-prezenta-vot-alegerile-prezidentiale-2019-tur-2-ora-1000-votat-778-braileni-1_5dda36265163ec42715a0ee9/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T08:03:09+00:00"/>
    <meta property="og:title" content="BRĂILA. Prezenţa la vot la alegerile prezidenţiale 2019, tur 2, ora 10,00: au votat 7,78% dintre brăileni"/>
    <meta property="og:description" content="În turul 2 al alegerilor prezidenţiale din 2019 sunt aşteptaţi la urne 287.348 de brăileni înscrişi pe listele electorale permanente. Ei îşi pot exprima opţiunea în 280 de secţii de votare şi au de ales între candidaţii Klaus Werner Iohannis şi Viorica Vasilica Dăncilă."/>
  </head>
  <body>
    <article>
      <h1>BRĂILA. Prezenţa la vot la alegerile prezidenţiale 2019, tur 2, ora 10,00: au votat 7,78% dintre brăileni</h1>
      <address><time datetime="2019-11-24T08:03:09+00:00">24 Nov 2019, 08:03</time> by <a rel="author">Costel Crangan</a></address>
      <h4>În turul 2 al alegerilor prezidenţiale din 2019 sunt aşteptaţi la urne 287.348 de brăileni înscrişi pe listele electorale permanente. Ei îşi pot exprima opţiunea în 280 de secţii de votare şi au de ales între candidaţii Klaus Werner Iohannis şi Viorica Vasilica Dăncilă.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/alegeri-prezidentiale-2019-iohannis-votat-o-romanie-moderna-europeana-astept-emotii-rezultatul-1_5dda30205163ec427159c8d3/index.html"/>
        <a href="https://adevarul.ro/locale/galati/galaTi-prezenta-vot-alegerile-prezidentiale-2019-tur-2-ora-900-votat-353-galateni-1_5dda28225163ec427159850b/index.html"/>
        <a href="https://adevarul.ro/locale/alba-iulia/un-roman-colinda-parcarile-germania-duce-soferii-tir-vot-masina-personala-1_5dda24a65163ec42715965c7/index.html"/>
      </related>
      <p>Până la ora 10,00 a alegerilor de duminică, 24 noiembrie 2019, contând pentru turul 2 al prezidenţialelor, la Brăila s-au prezentat la urne 22.594 de persoane, respectiv 7,78% din numărul de alegători înscrişi în listele electorale permanente.</p>
      <p>Prezenţa la vot este mai slabă cu 0,33 puncte procentuale faţă de aceeaşi oră a primul tur de alegeri pentru desemnarea preşedintelui României. Însă este peste media naţională din turul 2, care la ora 10,00 a fost de 6,80%.</p>
      <p>Pe tot parcursul zilei de duminică, jurnaliştii „Adevărul” vă vor oferi, la intervale regulate, date privind prezenţa la vot în judeţul Brăila, la turul 2 al scrutinului din 24 noiembrie 2019, pentru alegerea Preşedintelui României.</p>
      <p>Datele la zi vor fi comparate, pe acelaşi paliere orare, cu cele din turul întâi, dar şi cu cele de la alegerile precedente pentru Preşedinţie, din anul 2014.</p>
      <p>Prezenţa la scrutinul pentru alegerea Preşedintelui României este mai slabă în judeţ faţă de alegerile prezidenţiale precedente (din 2014), când la ora 10,00 votaseră 7,82% dintre persoanele cu drept de vot. Media pe ţară la ora 10,00, în 2014, fusese de 6,55%, sub cea din 2019.</p>
      <p>Pentru alegerile 24 noiembrie 2019, în judeţul Brăila au fost amenajate 280 de secţii de votare, la urne fiind aşteptaţi  287.348 de brăileni înscrişi pe listele permanente.</p>
      <p>Votarea începe duminică la ora 7,00 şi se încheie la ora 21, 00. Alegătorii care la ora 21,00 se află la sediul secţiei de votare, precum şi cei care se află la rând în afara sediului secţiei de votare pentru a intra în localul de vot pot să îşi exercite dreptul de vot până cel mult la ora 23,59.</p>
      <p>Alegătorii votează cu un act de identitate valabil, emis de statul român, respective: cartea de identitate; cartea electronică de identitate; cartea de identitate provizorie; buletinul de identitate; paşaportul diplomatic; paşaportul diplomatic electronic; paşaportul de serviciu; paşaportul de serviciu electronic; paşaportul simplu; paşaportul simplu electronic; paşaportul simplu temporar; titlul de călătorie; carnetul de serviciu militar.</p>
      <hr/>
    </article>
  </body>
</html>