<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191124_04732851"/>
    <meta property="og:site_name" content="De Standaard"/>
    <meta property="article:published_time" content="2019-11-24T08:03:00+00:00"/>
    <meta property="og:title" content="NBA. LeBron James en Anthony Davis bezorgen LA Lakers nipte zege tegen Memphis"/>
    <meta property="og:description" content="De LA Lakers hebben zaterdag hun zevende opeenvolgende zege geboekt in de NBA. De leider in de Western Conference haalde het moeizaam met 108-109 bij Memph..."/>
  </head>
  <body>
    <article>
      <h1>NBA. LeBron James en Anthony Davis bezorgen LA Lakers nipte zege tegen Memphis</h1>
      <address>
        <time datetime="2019-11-24T08:03:00+00:00">24 Nov 2019, 08:03</time>
      </address>
      <p>
        <b>De LA Lakers hebben zaterdag hun zevende opeenvolgende zege geboekt in de NBA. De leider in de Western Conference haalde het moeizaam met 108-109 bij Memphis.</b>
      </p>
      <p>Vooral LeBron James (30 punten) en Anthony Davis (24 ptn) deden de Grizzlies pijn. Bij Memphis was rookie Ja Morant goed voor 26 punten.</p>
      <p>In de Eastern Conference slikte Miami een duidelijke 113-86 nederlaag bij Philadelphia, dat voor de vierde keer op een rij won. Bij Philadelphia blonken Josh Richardson (32 ptn) en Joel Embiid (23 ptn en 11 rebounds) uit. Miami staat op de derde plaats in het oosten, Philadelphia is vijfde.</p>
      <p>De koploper in de Eastern Conference, Milwaukee, had geen moeite met Detroit: 104-90.</p>
      <p>Zach Lavine loodste verder de Chicago Bulls met 49 punten voorbij Charlotte: 115-116. Hij gooide 13 driepunters door de korf, waarvan één vlak voor de buzzer.</p>
      <p>San Antonio maakte een einde aan een reeks van acht nederlagen door met 104-111 te winnen bij New York.</p>
    </article>
  </body>
</html>