<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/tenisz/2019/11/24/federer_zverev_teniszmeccs_nezorekord_mexico_city_42_517_fo/"/>
    <meta property="og:site_name" content="Index.hu"/>
    <meta property="article:published_time" content="2019-11-24T08:27:00+00:00"/>
    <meta property="og:title" content="Federer mágikus estjén 42 517-en voltak"/>
    <meta property="og:description" content="Megdőlt a nézőcsúcs teniszben Zverev és Federer mexikóvárosi mérkőzésén."/>
  </head>
  <body>
    <article>
      <h1>Federer mágikus estjén 42 517-en voltak</h1>
      <address><time datetime="2019-11-24T08:27:00+00:00">24 Nov 2019, 08:27</time> by <a rel="author" href="https://index.hu/szerzo/feher_janos" target="_blank">fj</a></address>
      <p>Roger Federer és Alexander Zverev egy új teniszrekord részesei lehettek Mexikóvárosban. Bemutató mérkőzésükön korábban nem látott mennyiségű néző gyűlt össze, az adatok szerint a helyszínen 42 517-en látták meccsüket.</p>
      <p>A két teniszjátékos elég fura helyszínen, a világ legnagyobb bikaviadal-arénjában, a Plaza de Toros Mexicóban játszott. </p>
      <figure>
        <iframe data-src="https://twitter.com/Publisport_MX/status/1198403979941691394?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A Legnagyobbak Meccsén (ez volt az esemény neve) Federer 3:6, 6:4, 6:2-re győzte le Zverevet. </p>
      <p>A korábbi nézőrekord szintén egy bemutatón született, 2010-ben 35 681-en látták Serena Williams és Kim Clijsters meccsét. </p>
      <p>Federer még a mexikói mérkőzés előtt jelentette be, hogy reméli, megdöntik majd a nézőcsúcsot. Igaz, ezt ő februárra tervezte, amikor a dél-afrikai Fokvárosban játszik majd párost. Az ő partnere a Microsoft-alapító Bill Gates lesz, míg a másik oldalon Rafael Nadal lesz egy dél-afrikai humoristával, Trevor Noah-val. </p>
      <p>A svájci játékos a rekorddöntés után a Twitteren lelkendezett. „Sosem fogom elfelejteni ezt a mágikus estét Mexikóvárosban Alexander Zverevvel, 42 517 ember jött el. Együtt döntöttük meg  a rekordot. Viva Mexikó."</p>
      <p>(<a href="https://uk.sports.yahoo.com/news/federer-zverev-smash-tennis-record-054032744.html">via Omnisport</a>)</p>
      <related>
        <h4>Kapcsolódók (2)</h4>
        <a href="https://index.hu/sport/tenisz/2019/11/20/roger_federer_visszavonulas_ha_a_teste_szol_2009/"/>
        <a href="https://index.hu/sport/tenisz/2019/11/16/atp_finals_atp_vege_elodonto_roger_federer_sztefanosz_cicipasz_tsitsipas/"/>
      </related>
    </article>
  </body>
</html>