<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33312-tikai-250-000-eiro-pardod-2015-gada-pasaule-atrako-sedanu-brabus-rocket-900-foto"/>
    <meta property="og:site_name" content="iAuto"/>
    <meta property="article:published_time" content="2019-11-24T08:28:00+00:00"/>
    <meta property="og:title" content="Tikai 250 000 eiro - pārdod 2015.gada pasaulē ātrāko sedanu Brabus Rocket 900 (+ FOTO)"/>
    <meta property="og:description" content="Vācijā pārdošanā izlikts Brabus Rocket 900 – automobilis, ko ražotājs 2015.gadā prezentēja kā pasaules ātrāko sedanu. Jauna šī automašīna maksāja 347 000 eiro, tagad to atdod par 250 000."/>
  </head>
  <body>
    <article>
      <h1>Tikai 250 000 eiro - pārdod 2015.gada pasaulē ātrāko sedanu Brabus Rocket 900 (+ FOTO)</h1>
      <address><time datetime="2019-11-24T08:28:00+00:00">24 Nov 2019, 08:28</time> by <a rel="author">iAuto</a></address>
      <p>Vācijā pārdošanā izlikts Brabus Rocket 900 – automobilis, ko ražotājs 2015.gadā prezentēja kā pasaules ātrāko sedanu. Jauna šī automašīna maksāja 347 000 eiro, tagad to atdod par 250 000.</p>
      <p>Brabus Rocket 900 ir viens no visu ekstrēmākajiem Mercedes-Benz S-klases variantiem. Pateicoties 6,3 litru 12 cilindru motoram, kas sasniedz 900 Zs jaudu, līdz 100 km/h 2,2 tonnas smagais sedans paātrinās 3,7 sekundēs, bet maksimālā ātruma robeža sasniegta, kad spidometra bultiņa rāda 350 km/h.</p>
      <p>Taču Brabus raķete nav tikai nežēlīgi ātra – tā ir tikpat komfortabla, kā ikviens Maybach (Rocket 900 bāzi veido Mercedes-Maybach S 650) un nopakota pēc pilnas programmas: elektriski regulējami gaiši ādas sēdekļi ar ventilāciju, apsildi un masāžu, panorāmas jumts, nolokāms galdiņš aizmugurē, WLAN, TV, augstvērtīga audio sistēma, komfortabli kāju, roku un galvas balsti, arī apsildāma stūre, elektriski paceļami stikli un bagāžnieka vāks, automātiskā parkošanās palīgsistēma, projekcijas displejs, automātiskā klimatkontrole un daudz kas cits, kas piederas luksuss klases limuzīnam.</p>
      <p>Jāatzīmē arī oglekļa šķiedras aerodinamiskais aprīkojuma komplekts, Brabus piekare ar īpaši komfortabliem un sportiskiem iestatījumiem, septiņu pakāpju automātiskā pārnesumkārba ar pārslēgšanas taustiņiem pie stūres, kaltie LM Platinum Edition riteņu diski un Coming Home funkcija, kas atgriezties mājās ļaus teju nedzirdami.</p>
      <p>Auto Seredin, kas izvietojis sludinājumu par Brabus Rocket 900 pārdošanu norādījis, ka automašīnai bijis viens īpašnieks un tās noskrējiens ir 16 999 km.</p>
      <figure>
        <img src="https://iauto.lv/_mm/i/20191124/33312_1da1dad4926.jpg"/>
      </figure>
      <figure>
        <img src="https://iauto.lv/_mm/i/20191124/33312_2677ae2978d.jpg"/>
      </figure>
      <figure>
        <img src="https://iauto.lv/_mm/i/20191124/33312_346af03c524.jpg"/>
      </figure>
      <figure>
        <img src="https://iauto.lv/_mm/i/20191124/33312_4e1d9623a44.jpg"/>
      </figure>
      <figure>
        <img src="https://iauto.lv/_mm/i/20191124/33312_572272a9298.jpg"/>
      </figure>
      <figure>
        <img src="https://iauto.lv/_mm/i/20191124/33312_6ef1ee3817b.jpg"/>
      </figure>
      <figure>
        <img src="https://iauto.lv/_mm/i/20191124/33312_741d4409bd0.jpg"/>
      </figure>
      <figure>
        <img src="https://iauto.lv/_mm/i/20191124/33312_89faa174014.jpg"/>
      </figure>
      <figure>
        <img src="https://iauto.lv/_mm/i/20191124/33312_9c242289203.jpg"/>
      </figure>
    </article>
  </body>
</html>