<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/proces_impichmentu_trampa_ne_zminyv_stavlennya_ssha_do_ukrayiny_derzhdep"/>
    <meta property="og:site_name" content="espreso.tv"/>
    <meta property="article:published_time" content="2019-11-24T08:30:00+00:00"/>
    <meta property="og:title" content="Процес імпічменту Трампа не змінив ставлення США до України, - Держдеп"/>
    <meta property="og:description" content="Слухання у справі імпічменту чинного глави американської держави Дональда Трампа, де українське питання перебуває в центрі уваги, не вплинули на потужну підтримку України з боку Сполучених Штатів"/>
  </head>
  <body>
    <article>
      <h1>Процес імпічменту Трампа не змінив ставлення США до України, - Держдеп</h1>
      <address>
        <time datetime="2019-11-24T08:30:00+00:00">24 Nov 2019, 08:30</time>
      </address>
      <p>Слухання у справі імпічменту чинного глави американської держави Дональда Трампа, де українське питання перебуває в центрі уваги, не вплинули на потужну підтримку України з боку Сполучених Штатів</p>
      <p>Про це у коментарі <a href="https://www.ukrinform.ua/">Укрінформу</a> заявив заступник помічника держсекретаря США Джордж Кент, передає <a href="https://espreso.tv/">Еспресо.TV</a>.</p>
      <p>"США продовжують стояти разом з Україною з такою ж твердою рішучістю, як і раніше. Американська підтримка України є двосторонньою - як з боку демократів, так і республіканців - у Палаті представників і в Сенаті, а також на рівні Конгресу й адміністрації США. Нічого не змінилося", - наголосив представник Державного департаменту.</p>
      <p>Він також підкреслив, що обсяг підтримки України у військовій, економічній сферах та на напрямі розбудови демократії постійно збільшується, що стало тенденцією з 2014 року.</p>
      <p>"Наша політика підтримки України, протистояння російській агресії, реформування українських інституцій, економіки, боротьби з корупцією так само не змінилася", - зазначив Кент.</p>
      <p>Він погодився, що в Вашингтоні зараз відбувається політична драма, але знову наголосив, що "політика США не змінилася й підтримка продовжується".</p>
    </article>
  </body>
</html>