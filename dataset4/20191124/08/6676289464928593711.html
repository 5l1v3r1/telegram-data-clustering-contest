<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/ludovic-orban-voturi-alegeri-327176.html"/>
    <meta property="og:site_name" content="Observator"/>
    <meta property="article:published_time" content="2019-11-24T08:22:00+00:00"/>
    <meta property="og:title" content="Ludovic Orban, la alegerile prezidenţiale: &quot;Vrem peste 65% din voturi&quot;"/>
    <meta property="og:description" content="Premierul Ludovic Orban şi-a exercitat, duminică dimineaţa, dreptul de a vota la turul al doilea de la alegerile prezidenţiale."/>
  </head>
  <body>
    <article>
      <h1>Ludovic Orban, la alegerile prezidenţiale: "Vrem peste 65% din voturi"</h1>
      <address><time datetime="2019-11-24T08:22:00+00:00">24 Nov 2019, 08:22</time> by <a rel="author">Cristi Ioniţă</a></address>
      <p>
        <b>
          <b>Premierul Ludovic Orban şi-a exercitat, duminică dimineaţa, dreptul de a vota la turul al doilea de la alegerile prezidenţiale.</b>
        </b>
      </p>
      <p>Extrem de jovial după ieşirea din secţia de votare, Orban a precizat că "<i>am votat pentru o Românie democratică, normală, în care toţi românii să aibă şansa să reuşească în viaţă şi care să fie respectată în lume</i>".</p>
      <p>Orban a mai precizat că "<i>îmi doresc să avem o Românie atât de primitoare încât toţi cei din Diaspora să se întoarcă în ţară</i>".</p>
      <p>Premierul le-a transmis românilor "<i>să-şi exercite dreptul pentru că au posibilitatea să decidă soarta ţării</i>" şi s-a declarat încântat de numărul mare de români care au votat deja în Diaspora.</p>
      <p>Ludovic Orban a anunţat că "<i>obiectivul nostru rămâne acela de a obţine cel puţin 65% din voturi</i>" şi că va avea în continuare un program încărcat, urmând să efectueze vizite atât la sediul Ministerului de Interne, cât şi la sediul Ministerului Afacerilor Externe pentru a se asigura că alegerile se desfăşoară în cele mai bune condiţii.</p>
    </article>
  </body>
</html>