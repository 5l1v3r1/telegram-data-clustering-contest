<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Borilacki/a315487-Bolji-od-Alija-i-Tajsona-Vajlderova-10.-u-nizu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T08:13:00+00:00"/>
    <meta property="og:title" content="Bolji od Alija i Tajsona! Vajlderova 10. u nizu"/>
    <meta property="og:description" content="Američki bokser Diontej Vajlder odbranio je svetsku titulu u WBC kategoriji pobedom nad Kubancem Luisom Ortisom nok-autom u sedmoj rundi."/>
  </head>
  <body>
    <article>
      <h1>Bolji od Alija i Tajsona! Vajlderova 10. u nizu</h1>
      <h2>Američki bokser Diontej Vajlder odbranio je svetsku titulu u WBC kategoriji pobedom nad Kubancem Luisom Ortisom nok-autom u sedmoj rundi.</h2>
      <address><time datetime="2019-11-24T08:13:00+00:00">24 Nov 2019, 08:13</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/112878/jpeg/Deontay-Wilder"/>
        <figcaption>Diontej Vajlder<cite>Al Bello, Getty Images Sport</cite></figcaption>
      </figure>
      <p>Sjajni "superteškaš" je u borbi u Paradajs sitiju po 10. put zaredom odbranio pojas, osvojen 2015. godine.</p>
      <p>Time se Vajlder na čelu večne liste boksera, koji su u superteškoj kategoriji uspevali da 10 i više puta sačuvaju tron, pridružio samo još dvojici boraca - Vladimiru Kličku i Leriju Holmsu.</p>
      <p>Ovaj 34-godišnjak iza sebe je ostavio borce poput Muhameda Alija, Majka Tajsona, Leonksa Luisa i Vladimira Klička. Oni su u istoj kategoriji pobeđivali po 9 puta u nizu.</p>
      <p>Trijumf nad Ortisom je Vajlderov 42. iz ukupno 43 borbe (jedan remi), a u čak 41 je slavio nok-autom.</p>
    </article>
  </body>
</html>