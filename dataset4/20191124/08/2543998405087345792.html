<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170862/nasmejani-ubica-okidacu-ulazak-podzemlje-caba-der-otrkio-zasto-poceo-ubija"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T08:29:00+00:00"/>
    <meta property="og:title" content="&quot;Nasmejani ubica&quot; o okidaču za ulazak u podzemlje: Čaba Der otrkio zašto je počeo da ubija!"/>
    <meta property="og:description" content="Čaba Der (39), &quot;nasmejani ubica&quot;, koji je uhapšen 1. marta ove godine u Pragu zbog naručenog ubistva Nebojše Markovića i još dve likvidacije u Holandiji i Mađarskoj, u ekskluzivnom razgovoru za mađarski portal &quot;Ripost&quot; otkrio je zašto je postao zloglasni ubica."/>
  </head>
  <body>
    <article>
      <h1>"Nasmejani ubica" o okidaču za ulazak u podzemlje: Čaba Der otrkio zašto je počeo da ubija!</h1>
      <h2>Čaba Der (39), "nasmejani ubica", koji je uhapšen 1. marta ove godine u Pragu zbog naručenog ubistva Nebojše Markovića i još dve likvidacije u Holandiji i Mađarskoj, u ekskluzivnom razgovoru za mađarski portal "Ripost" otkrio je zašto je postao zloglasni ubica.</h2>
      <address><time datetime="2019-11-24T08:29:00+00:00">24 Nov 2019, 08:29</time> by <a rel="author">alo.rs</a></address>
      <p>On je trenutno iza rešetaka u Mađarskoj, a na pitanja je odgovarao posredstvom svog advokata, dr Danijela Trna. Otkrio je da je odrastao u teškim uslovima, da je u njegovoj porodici bilo nasilja i da ga je to odvelo u podzemlje, gde je vremenom postao zločinac.</p>
      <p>- U podzemlju ne postoji mesto da sednemo i porazgovaramo, već samo situacije u kojima ubijate ili budete ubijeni! Oni koji žive u organizovanom podzemlju znaju da u svakom trenutku mogu da izgube glavu. Svako može da se stavi u poziciju u kojoj zna da će umreti i zbog toga mora da bira ili jedno ili drugo - rekao je Čaba Der.</p>
      <p>Prema podacima španske policije, Čaba je 28. avgusta 2017. u Barseloni vođi rakovičkog klana Nebojši Stojkoviću Stojketu (51) četiri puta pucao u glavu i grudi, a prst mu je odsekao u znak opomene. Široj javnosti je postao poznat 5. januara 2019, kada je hladnokrvno ubio Nebojšu Markovića (37) na Banovom brdu. Kamere za video-nadzor su ga snimile dok je u beloj jakni i sa osmehom na licu prišao Markoviću i ubio ga.</p>
      <figure>
        <img src="https://www.republika.rs/data/images/2019-02-20/88405_hro-caba-der-5_f.jpg?1574580681"/>
        <figcaption>Čaba Der<cite>youtube.com/printscreen</cite></figcaption>
      </figure>
      <p>Ispostavilo se da je ubio pogrešnog i da porodica Marković i čovek koji je bio na meti žive u istoj zgradi.</p>
      <p>Kamere su ga snimile i 30. juna 2018. u Amsterdamu, kada je u jednom italijanskom restoranu naočigled brojnih gostiju hladnokrvno pucao u glavu Ivanu Serdarušiću (62), kontroverznom hrvatskom biznismenu, koji je učestvovao u švercu 100 kilograma kokaina.</p>
      <related>
        <h4>Pročitajte još:</h4>
        <a href="http://republika.rs/hronika/hronika/168517/Prepoznali-ubicu-vodje-Alkatraza-Odalo-nekoliko-detalja"/>
        <a href="http://republika.rs/hronika/hronika/147368/Ubistvo-Nebojse-Markovica-Banovom-brdu-Beogradu-pod-lupom-dopuni-optuznica-protiv-Dera-Ciglera"/>
        <a href="http://republika.rs/hronika/hronika/142238/Odluceno-gde-biti-izrucen-surovi-ubica-Caba-Der"/>
        <a href="http://republika.rs/hronika/hronika/139586/Cabu-ceka-ili-Madjarska-ili-Srbija-Odluka-novoj-ceskoj-ministarci"/>
        <a href="http://republika.rs/hronika/hronika/137916/Caba-nece-Srbiju-Panteri-ubiti-zatvoru"/>
        <a href="http://republika.rs/hronika/hronika/135625/Caba-Der-ubio-svog-jataka-Sumnjiv-jos-jednu-likvidaciju"/>
      </related>
      <p>Mađarska policija ga sumnjiči da je 20. septembra 2018. ubio biznismena Lasla V. na jednom parkingu u Budimpešti tako što ga je naterao da klekne i pucao mu u glavu.</p>
      <p>Njegovo telo je bacio u obližnji potok i pobegao, a u automobilu ubijenog su pronađeni droga i novac.</p>
      <p>Sumnja se da su došli u sukob, jer je Čaba pokušao da mu proda drogu pomešanu sa zaslađivačem.</p>
    </article>
  </body>
</html>