<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905037/gntant.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T16:21:00+00:00"/>
    <meta property="og:title" content="Gent geeft zekere overwinning tegen Antwerp uit handen na laat doelpunt"/>
    <meta property="og:description" content="KAA Gent heeft zich niet herpakt na de nederlaag op de Bosuil. In eigen huis raakte het niet voorbij Antwerp FC. Het leek op weg naar een 1-0 overwinning, maar gaf die uiteindelijk nog uit handen: 1-1."/>
  </head>
  <body>
    <article>
      <h1>Gent geeft zekere overwinning tegen Antwerp uit handen na laat doelpunt</h1>
      <address>
        <time datetime="2019-11-24T16:21:00+00:00">24 Nov 2019, 16:21</time>
      </address>
      <p>
        <b>KAA Gent heeft zich niet herpakt na de nederlaag op de Bosuil. In eigen huis raakte het niet voorbij Antwerp FC. Het leek op weg naar een 1-0 overwinning, maar gaf die uiteindelijk nog uit handen: 1-1.</b>
      </p>
      <p>In de 'heenwedstrijd' tussen KAA Gent en Antwerp was het Gent dat aanvankelijk voor het grootste gevaar kon zorgen. Dat was ook in de 'terugwedstrijd' het geval. De kansen waren voor de Buffalo's.</p>
      <p>Dat beide ploegen elkaar bijzonder goed kennen, was er ook aan te zien. We kreeg een open partij te zien, met heel wat goede kansen voor zowel Gent als Antwerp. Net zoals in de eerste partij was het ook Roman Yaremchuk die de score opende. Na nog geen kwartier voetballen al 1-0, we leken op weg naar een schitterende wedstrijd.</p>
      <figure>
        <iframe data-src="https://twitter.com/KAAGent/status/1198598080670707721?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Deze keer wist Antwerp niet tegen te prikken, maar was het Gent dat de wedstrijd volledig in handen nam. Gent uit of thuis, het blijft toch een groot verschil. De beste kansen bleven ook voor de thuisploeg, maar het kon de wedstrijd niet besluiten voor rust met de 2-0.</p>
      <figure>
        <iframe data-src="https://twitter.com/KAAGent/status/1198606671041507328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De tweede helft begon zoals de eerste, met kansen voor beide ploegen. Deze keer maakte Antwerp toch iets meer aanspraak op die gelijkmaker, maar kon het Thomas Kaminski niet verslaan. Het werd met de minuut ook potiger en pittiger, met enkele harde tackles en veel frustratie aan beide zijden.</p>
      <p>Antwerp verloor de kalmte en stond vaker neus aan neus met scheidsrechter Lawrence Visser dan met de neus voor doel. Gent leek op weg naar de knappe overwinning, maar gaf die in de allerlaatste minuut nog uit handen. Zinho Gano profiteerde na mistasten van Thomas Kaminski en tikte de 1-1 in doel.</p>
    </article>
  </body>
</html>