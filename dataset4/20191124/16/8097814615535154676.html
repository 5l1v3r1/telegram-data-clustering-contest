<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/invaller-gano-trakteert-aa-gent-in-blessuretijd-op-ijskoude-douche"/>
    <meta property="og:site_name" content="Voetbal24"/>
    <meta property="article:published_time" content="2019-11-24T16:22:00+00:00"/>
    <meta property="og:title" content="Invaller Gano trakteert AA Gent in blessuretijd op ijskoude douche"/>
    <meta property="og:description" content="AA Gent heeft zondag géén revanche genomen voor de nederlaag die het afgelopen donderdag op het veld van Royal Antwerp FC heeft geleden. In de eigen Ghelamco Arena was Gent lange tijd op weg naar de zege, maar in blessuretijd zorgde Zinho Gano nog voor de gelijkmaker."/>
  </head>
  <body>
    <article>
      <h1>Invaller Gano trakteert AA Gent in blessuretijd op ijskoude douche</h1>
      <address><time datetime="2019-11-24T16:22:00+00:00">24 Nov 2019, 16:22</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>AA Gent heeft zondag géén revanche genomen voor de nederlaag die het afgelopen donderdag op het veld van Royal Antwerp FC heeft geleden. In de eigen Ghelamco Arena was Gent lange tijd op weg naar de zege, maar in blessuretijd zorgde Zinho Gano nog voor de gelijkmaker.</b>
      </p>
      <p>Gent begon uitstekend aan de wedstrijd en dat resulteerde begin het eerste kwartier in een voorsprong. David legde de bal goed voor, Depoitre stapte slim over de bal en Yaremchuk duwde binnen. Het supertrio van Gent in actie en meteen 1-0. <i>De Buffalo's</i> kregen voor rust nog voldoende kansen om hun voorsprong uit te breiden, maar lieten dat na.</p>
      <p>Zo bleef <a href="https://www.voetbal24.be/tag/Antwerp">Antwerp</a> ook na rust lange tijd in leven. In de slotfase sloeg <i>The Great Old</i> nog genadeloos toe. De laatste lange bal van de wedstrijd zorgde achterin bij Gent voor chaos. Kaminski ging onder de bal door en invaller Gano duwde de gelijkmaker binnen. 1-1 en een ijskoude douche voor Gent.</p>
    </article>
  </body>
</html>