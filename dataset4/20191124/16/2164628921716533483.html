<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42981_Na-Khmelnichchini-sud-zakriv-spravu-pro-pohrozu-vbivstvom-nardepovi-vid-Sluhi-narodu-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-24T16:30:00+00:00"/>
    <meta property="og:title" content="На Хмельниччині суд закрив справу про погрозу вбивством нардепові від «Слуги народу»"/>
    <meta property="og:description" content="Шепетівський міськрайонний суд закрив кримінальне провадження щодо мешканця Києва, якого обвинувачували за ч.1 ст.129 КК України (“Пог"/>
  </head>
  <body>
    <article>
      <h1>На Хмельниччині суд закрив справу про погрозу вбивством нардепові від «Слуги народу»</h1>
      <address>
        <time datetime="2019-11-24T16:30:00+00:00">24 Nov 2019, 16:30</time>
      </address>
      <p>
        <b>Шепетівський міськрайонний суд закрив кримінальне провадження щодо мешканця Києва, якого обвинувачували за ч.1 ст.129 КК України (“Погроза вбивством”) народному депутатові від партії “Слуга народу” у 190 окрузі Олексієві Жмеренецькому.</b>
      </p>
      <p>Про це 23 листопада повідомив <a href="https://ngp-ua.info/2019/11/42512">НГП</a>.</p>
      <related>
        <h4>Читайте також:</h4>
        <a href="http://press-centr.com/ua/news/41707_Nardep-z-Khmelnichchini-khodit-po-primishchenni-Verkhovno-radi-v-shkarpetkakh"/>
      </related>
      <p>За даними досудового розслідування, 13 липня 2019 року близько 14 год. 00 хв двоє чоловіків, один з яких глухонімий обвинувачений (інвалід з дитинства з вадами слуху та мови), прибули зі столиці до Шепетівки. Поблизу офісу кандидата в народні депутати чоловіки зустріли Жмеренецького, якому в усній формі висловили погрозу вбивством, повідомивши наступне: «Зникни з даного округу, як кандидат у депутати, якщо не хочеш бути «дирявим». Після цього політик написав заяву в поліцію.</p>
      <p>24 жовтня на підготовче засідання потерпілий нардеп не прибув, але направив позовну заяву про відшкодування йому моральної шкоди на суму 100 тис. грн.</p>
      <related>
        <h4>Читайте також:</h4>
        <a href="http://press-centr.com/ua/news/41895_Na-Zakarpatti-obshuki-u-kolishnikh-nardepiv-"/>
      </related>
      <p>Проте через місяць на судовому засіданні 19 листопада Олексій Жмеренецький заявив клопотання про закриття кримінального провадження у зв’язку з відмовою від обвинувачення та залишення цивільного позову без розгляду. Обвинувачений та його адвокат підтримали клопотання “слуги народу”. В результаті, кримінальне провадження було закрито, а всі речові докази, крім запису з камери зовнішнього відеоспостереження, повернули обвинуваченому та іншим учасникам процесу. </p>
      <p>
        <i>Фото НГП</i>
      </p>
    </article>
  </body>
</html>