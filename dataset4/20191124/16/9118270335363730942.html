<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://nikvesti.com/articles/173007"/>
    <meta property="og:site_name" content="НикВести"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="Адвокатка родин Небесної сотні Закревська голодує три доби"/>
    <meta property="og:description" content="Голодування адвокатки Євгенія Закревська, яка представляє у суді родини загиблих та постраждалих під час подій Майдану, триває вже четверту добу. За цей час вона втратила вже майже два кілограми."/>
  </head>
  <body>
    <article>
      <h1>Адвокатка родин Небесної сотні Закревська голодує три доби</h1>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">https://www.facebook.com/profile.php?id=100022307811870, Валентин Молдован</a></address>
      <figure>
        <img src="http://nikvesti.com/images/imageeditor/2019/11/24/173007/173007_0.jpg"/>
      </figure>
      <p>Голодування адвокатки Євгенія Закревська, яка представляє у суді родини загиблих та постраждалих під час подій Майдану, триває вже четверту добу. За цей час вона втратила вже майже два кілограми.</p>
      <p>Про це вона написала на своїй <a href="https://www.facebook.com/eugeniyazz/posts/2731356300237485">сторінці</a> в Facebook.</p>
      <blockquote>— Сьогодні порівняла кількість слідчих управління спецрозслідувань станом на 1.07.2019 і станом на 20.11.2019 – з 67 лишилось 25. Шанси на продовження розслідування #СправМайдану худнуть разом зі мною, – написала вона вчора на своїй фейсбук-сторінці.</blockquote>
      <p>Окрім того, як повідомила Закревська, на знак солідарності з нею від 22 листопада оголосили голодування також двоє активістів: Михайло Шекета і Микола Колорович із Мукачева.</p>
      <p>Багато інших активістів та громадських ініціатив підтримують вимоги Закревської постами у соцмережах та на акціях протесту.</p>
      <p>Про голодування активістки висловився, серед інших, український письменник і режисер, звільнений «в'язень Кремля» Олег Сенцов.</p>
      <blockquote>— І ось учора трапилось те, про що попереджала ні тільки Закревська, але і інші: час закінчився – справу передали у ДБР. Поправка, яка б врегулювала це питання,так і не була прийнята. І Женя запустила новий годинник – оголосила голодування… Це не жест і не хайп, це позиція небайдужої людини. І ми усі маємо ії підтримати – не у відмові від їжі, а у цій вимозі, щоб президент, уряд та парламент нас почули, – написав він.</blockquote>
      <p>Адвокатка Євгенія Закревська <a href="https://www.radiosvoboda.org/a/news-zakrevska-goloduvannya-spravy-majdanu/30285858.html">оголосила голодування</a> через нерозглянуту депутатами Верховної Ради поправку у закон про Державне бюро розслідувань. Закревська зробила цю заяву в ефірі програми «Право на владу» на телеканалі «1+1» 21 листопада.</p>
      <p>Йдеться про поправку, яка б дозволила перевести до ДБР без конкурсу або за спрощеною процедурою слідчих управління спецрозслідувань Генеральної прокуратури, які займалися справами Майдану.</p>
      <p>Депутатка з владної фракції Ірина Верещук заявила, що розгляд цієї поправки запланований на 5 грудня.</p>
      <p>Із 21 листопада Генеральна прокуратура втратила функції досудового розслідування та передала розслідувані провадження в інші відомства – ДБР, СБУ, поліцію. Серед цих проваджень і справи Майдану.</p>
      <p>Євгенія Закревська, <a href="https://www.radiosvoboda.org/a/news-advokatka-zakrevska-goloduje-3-dni/30289017.html">«Радіо Свобода»</a></p>
    </article>
  </body>
</html>