<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-harom-ember-szenvedett-szen-monoxid-mergezest-salgotarjanban/"/>
    <meta property="og:site_name" content="lokál"/>
    <meta property="article:published_time" content="2019-11-24T16:07:24+00:00"/>
    <meta property="og:title" content="Három ember szenvedett szén-monoxid-mérgezést Salgótarjánban"/>
    <meta property="og:description" content="Szén-monoxid-mérgezés gyanújával szállítottak kórházba vasárnap három embert Salgótarjánban - közölte az MTI-vel az Országos Mentőszolgálat szóvivője."/>
  </head>
  <body>
    <article>
      <h1>Három ember szenvedett szén-monoxid-mérgezést Salgótarjánban</h1>
      <address><time datetime="2019-11-24T16:07:24+00:00">24 Nov 2019, 16:07</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/09/tuzolto_3860_mk-1280x853.jpg"/>
      </figure>
      <p>
        <b>Szén-monoxid-mérgezés gyanújával szállítottak kórházba vasárnap három embert Salgótarjánban – közölte az MTI-vel az Országos Mentőszolgálat szóvivője.</b>
      </p>
      <p>Győrfi Pál elmondta: az esethez két egységet riasztottak, a mentők két nőt és egy férfit szén-monoxid-mérgezés gyanújával láttak el és vittek kórházba.</p>
      <p>Szeles Péter, a Nógrád Megyei Katasztrófavédelmi Igazgatóság hivatalvezetője az MTI-vel közölte: a salgótarjáni hivatásos tűzoltók magas gázkoncentrációt mértek a Radnóti közben lévő épület fürdőszobájában, ezért a gázszolgáltató szakemberét is riasztották a helyszínre.</p>
    </article>
  </body>
</html>