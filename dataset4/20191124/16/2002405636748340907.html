<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291637,adam-strycharczuk-wygral-twoja-twarz-brzmi-znajomo-byl-violetta-villas"/>
    <meta property="og:site_name" content="na:Temat"/>
    <meta property="article:published_time" content="2019-11-24T16:44:39+00:00"/>
    <meta property="og:title" content="&quot;Historyczny występ&quot;. To wykonanie w &quot;Twoja twarzy brzmi znajomo&quot; doprowadziło widzów do łez"/>
    <meta property="og:description" content="Tego nikt się nie spodziewał. Youtuber Adam Strycharczuk bezbłędnie wcielił się w Violettę Villas i do łez wzruszył jurorów programu &quot;Twoja twarz brzmi znajomo&quot;. Zachwytu nie kryją również internauci. Ten niesamowity występ zagwarantował Strycharczukowi zwycięstwo w 12. edycji."/>
  </head>
  <body>
    <article>
      <h1>"Historyczny występ". To wykonanie w "Twoja twarzy brzmi znajomo" doprowadziło widzów do łez</h1>
      <address><time datetime="2019-11-24T16:44:39+00:00">24 Nov 2019, 16:44</time> by <a rel="author">Aleksandra Gersz</a></address>
      <p>Tego nikt się nie spodziewał. Youtuber Adam Strycharczuk bezbłędnie wcielił się w Violettę Villas i do łez wzruszył jurorów programu "Twoja twarz brzmi znajomo". Zachwytu nie kryją również internauci. Ten niesamowity występ zagwarantował Strycharczukowi zwycięstwo w 12. edycji.</p>
      <figure>
        <img src="https://dmp.adform.net/dmp/profile/?pid=11397&amp;sg=tagi_kulturaipopkultura_telewizja"/>
      </figure>
      <p>W sobotę wieczorem Adam Strycharczuk walczył o zwycięstwo z Emilią Komarnicką-Klynstrą, <a href="https://natemat.pl/288189,ewelina-lisowska-nazwana-rasistka-przez-wystep-w-twoja-twarz-brzmi-znajomo">Eweliną Lisowską</a> i Łukaszem Zagrobelnym. Walka była napięta, ale to youtuber został ukoronowany zwycięzcą 12. edycji show <a href="https://natemat.pl/289437,jeremi-sikorski-jako-ronnie-ferrari-twoja-twarz-brzmi-znajomo-wideo">"Twoja twarz brzmi znajomo"</a>. Duża w tym zasługa jego finałowego występu, w którym jako Violetta Villas zaśpiewał chwytający za serce utwór "List do matki".</p>
      <figure>
        <embed-post data-src="https://www.instagram.com/p/B5OdW9AH1dv" data-service="Instagram"/>
      </figure>
      <p>– Po raz pierwszy udało się komuś wzruszyć mnie do tego stopnia, że uroniłam łzę, jest to niebywała sytuacja, bo do tej pory byłam tym najtwardszym jurorem, ale pękłam – oceniła jego występ jurorka Małgorzata Walewska. Dodała również, że Stracharczuk zachwycił ją "nieprawdopodobnie zrobionym głosem damskim". Pozostali jurorzy również nie szczędzili uczestnikowi komplementów i zgotowali mu owację na stojąco.</p>
      <figure>
        <iframe src="https://www.youtube.com/embed/1uj20WyVpAs" width="780" height="439" data-service="Youtube" scrolling="no"/>
      </figure>
      <p>Pochwał nie szczędzą również zwycięzcy programu internauci. "Historyczny występ", "Najlepszy występ w historii całego programu", "Nie wierzę jak na to patrzę. Ja nie wierzę że to się wydarzyło...", "To jest niesamowite, brawo, Adam" – piszą internauci pod występ Strycharczuka na YouTube.<br/><br/>– Śpiewałem tę piosenkę dla widzów, dla siebie. Ten numer wyciągnąłem z pamięci. Śpiewając miałem w głowie mamę. Ten tekst pokrywał się z tym, co przeżyłem – to dodatkowy jego walor – <a href="https://www.polsatnews.pl/wiadomosc/2019-11-24/adam-strycharczuk-zwyciezca-12-edycji-twoja-twarz-brzmi-znajomo/">mówił potem Strycharczuk na antenie Polsatu</a>.</p>
    </article>
  </body>
</html>