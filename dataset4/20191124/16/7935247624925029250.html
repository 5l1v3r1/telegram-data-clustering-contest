<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/timsah-gule-oynaya-90-71-216111h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T16:20:00+00:00"/>
    <meta property="og:title" content="Timsah güle oynaya: 90-71"/>
    <meta property="og:description" content="Frutti Extra Bursaspor, deplasmanda son sıradaki İTÜ'yü farklı mağlup etti ve Basketbol Süper Ligi'ndeki 5. galibiyetini aldı."/>
  </head>
  <body>
    <article>
      <h1>Timsah güle oynaya: 90-71</h1>
      <h2>Frutti Extra Bursaspor, deplasmanda son sıradaki İTÜ'yü farklı mağlup etti ve Basketbol Süper Ligi'ndeki 5. galibiyetini aldı.</h2>
      <address>
        <time datetime="2019-11-24T16:20:00+00:00">24 Nov 2019, 16:20</time>
      </address>
      <p>ING Basketbol Süper Ligi'nde mücadele eden Frutti Extra Bursaspor, deplasmanda son sıradaki Sigortam.Net İTÜ'yü 90-71 mağlup etti. Ayhan Şahenk Spor Salonu'nda karşılaştığı rakibi karşısında maça etkili başlayan yeşil beyazlılar, ilk dakikalarda üstünlüğü yakaladı. Karşılaşmanın 6. dakikasını 12-4 önde geçen Potanın Timsahları, ilk çeyreği de 20-13 üstün kapattı. İkinci periyodun başında farkı açan 15. dakikada skoru 31-17 yaptı. Rakibine kolay sayı şansı tanımayan Frutti Extra Bursaspor, mücadelenin ikinci yarısına ise 40-30 üstün girmeyi bildi.</p>
      <p>
        <b>FARK 2 SAYIYA İNDİ</b>
      </p>
      <p>Karşılaşmanın üçüncü periyoduna tutuk başlayan yeşil beyazlılar, rakibinin 11-3'lük serisiyle 23'te farkın 2 sayıya inmesine engel olamadı. Ancak toparlanan Potanın Timsahları, 9-2'lik seriyle 25'te skoru 52-43'e getirdi. Farkı koruyan Frutti Extra Bursaspor, son çeyreğe ise 64-56 önde girdi. Mücadelenin dördüncü periyodunda da rakibi karşısında üstünlüğünü koruyan yeşil beyazlılar, 39'da farkı 17 sayıya (86-69) çıkartırken, maçtan da 90-71 galip ayrıldı. Potanın Timsahları, bu sonuçla ligdeki 9. maçında 5. galibiyetini elde etti.</p>
    </article>
  </body>
</html>