<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392745-%d7%a2%d7%9c-%d7%a8%d7%a7%d7%a2-%d7%92%d7%96%d7%a8-%d7%94%d7%93%d7%99%d7%9f-%d7%a9%d7%9c-%d7%a8%d7%95%d7%a6%d7%97-%d7%94%d7%a8%d7%91-%d7%90%d7%99%d7%aa%d7%9e%d7%a8-%d7%91%d7%9f-%d7%92%d7%9c-%d7%a9"/>
    <meta property="og:site_name" content="סרוגים"/>
    <meta property="article:published_time" content="2019-11-24T16:24:38+00:00"/>
    <meta property="og:title" content="מאסר עולם לרוצח הרב בן גל, בישיבה זוכרים ונפרדים"/>
    <meta property="og:description" content="עם פרסום גזר הדין של המחבל שרצח את הרב איתמר בן גל הי&quot;ד, תלמידיו שוחחו עם הצוות המקצועי בישיבה, על הזיכרונות, הכאב והפחדים..."/>
  </head>
  <body>
    <article>
      <h1>מאסר עולם לרוצח הרב בן גל, בישיבה זוכרים ונפרדים</h1>
      <h2>עם פרסום גזר הדין של המחבל שרצח את הרב איתמר בן גל הי"ד, תלמידיו שוחחו עם הצוות המקצועי בישיבה, על הזיכרונות, הכאב והפחדים. ראש ישיבת גבעת שמואל: "נזקוף קומה ונמשיך בדרכו"</h2>
      <address><time datetime="2019-11-24T16:24:38+00:00">24 Nov 2019, 16:24</time> by <a rel="author">חדשות סרוגים</a></address>
      <p>לאחר ביהמ"ש המחוזי בלוד גזר היום (ראשון)מאסר עולם על המחבל שרצח את <u><a href="https://www.srugim.co.il/?p=237947">הרב איתמר בן גל הי"ד</a></u> בצומת אריאל לפני שנה וחצי, בישיבת גבעת שמואל נפרדים וזוכרים.</p>
      <p>תלמידיו של הרב בן גל, שהיה מחנך שלהם בכיתה ז', העלו זיכרונות עם הצוות המקצועי בישיבת גבעת שמואל על הכאב והחלל שהותיר אחריו הרב איתמר.</p>
      <figure>
        <img src="https://www.srugim.co.il/i/wp-content/uploads/2019/11/admin-ajax__w204h120q80.png"/>
      </figure>
      <h4>עוד באותו נושא</h4>
      <h4>בית המשפט: מאסר עולם לרוצח הרב איתמר בן גל הי"ד</h4>
      <p>לכתבה המלאה בסרוגים &gt;</p>
      <p>ראש הישיבה הרב שרגא פרוכטר תיאר את רגשות התלמידים: "לפני כשלוש שנים נרצח הרב איתמר בן גל שנשא את תפקיד האבא פעמיים. האחד במסגרת ביתו, רעייתו וילדיו, והשני – כמחנך כיתה ז' בישיבת בני עקיבא גבעת שמואל".</p>
      <p>"דמותו המחויכת, עולם ערכיו, דפוס התנהגותו והלב הרחב, הפכו אותו לרמה אחת גבוהה מזו של מחנך, לכזה שרואים בו התלמידים מודל לחיקוי, חבר להתייעץ ומעשנת אמתית לקשיי היום-יום שחוו".</p>
      <figure>
        <img src="https://www.srugim.co.il/i/wp-content/uploads/2018/02/MN1_9421__w1980.jpg"/>
      </figure>
      <h4>עוד באותו נושא</h4>
      <h4>הנשיא אירח את תלמידיו של הרב איתמר בן גל הי"ד</h4>
      <p>לכתבה המלאה בסרוגים &gt;</p>
      <p>הרב פרוכטר המשיך לספר על הנצחתו בישיבה: "מאז נרצח, פעלה הישיבה להנצחתו בשיתוף פעולה עם משפחתו. במקביל, נאלצו להסתייע בגורמי רווחה ואנשי מקצוע על מנת לתת מענה לשאלות של תלמידים ופחדים שעלו בעקבות הרצח והחלל הגדול שהותיר איתמר".</p>
      <p>"גם היום, בעקבות הפרסומים השונים ומתן גזר דין של מאסר עולם של הרוצח הנתעב, צפו ועלו רגשות בקרב התלמידים".</p>
      <p>לדבריו, הצוות המקצועי של הישיבה קיים שיח פתוח עם התלמידים "מתוך תפיסה שעל אף חסרונו, נזקוף קומה ונמשיך בדרכו. היום הזה אינו קל, לא לחבריו בחדר המורים ולא לתלמידיו".</p>
      <p>"אהבנו אותו, אנו אוהבים היום את משפחתו ומשתדלים לדאוג למשפחה המורחבת. זכרו לא ימוש מאיתנו".</p>
      <figure>
        <img src="https://www.srugim.co.il/wp-content/uploads/2019/11/F180211KBG02.jpg"/>
        <figcaption>רעיית ראש הממשלה, שרה נתניהו, בביקור תנחומים. צילום: Kobi Gideon / GPO</figcaption>
      </figure>
      <h3>המחבל התגנב מאחור ודקר למוות</h3>
      <p>כזכור, לפני שנה וחצי, המחבל עבד אל חכים בן עדאל עאצי רצח בדקירות סכין את הרב בן גל.</p>
      <p>בתיעוד ממצלמות האבטחה, נראה המחבל כשהוא  יורד ממונית, חוצה את הכביש לכיוונו של הרב בן גל, מתגנב מאחור ודוקר אותו למוות</p>
      <p>בדיון בבית המשפט אמר המחבל כי ביצע את הרצח בגלל שישראל רוצחת נשים וילדים פלסטינים. השופטים גזרו עליו את העונש המקסימלי האפשרי ובנוסף הטיל בימ"ש על המחבל תשלום פיצוי של 258 אלף ש"ח לאלמנה ולילדיו היתומים של הרב.</p>
      <p>הרב בן גל היה תושב הר ברכה, מחנך בישיבה תיכונית ואב לארבעה, הקטן שבהם היה בן חצי שנה בזמן הרצח.</p>
      <h3>צפו בתיעוד הקשה</h3>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
    </article>
  </body>
</html>