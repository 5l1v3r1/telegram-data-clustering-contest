<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/ezo/heti_horoszkop/201948/"/>
    <meta property="og:site_name" content="FEMINA"/>
    <meta property="article:published_time" content="2019-11-24T16:26:02+00:00"/>
    <meta property="og:title" content="Heti horoszkóp november 25-től december 1-ig: a Skorpió szerelemre, a Nyilas elismerésre számíthat"/>
    <meta property="og:description" content="A hó vége pozitív napokat hozhat."/>
  </head>
  <body>
    <article>
      <h1>Heti horoszkóp november 25-től december 1-ig: a Skorpió szerelemre, a Nyilas elismerésre számíthat</h1>
      <h2>A hó vége pozitív napokat hozhat.</h2>
      <address><time datetime="2019-11-24T16:26:02+00:00">24 Nov 2019, 16:26</time> by <a rel="author">Kovács Gabriella</a></address>
      <p>Szinte hihetetlen, de máris elértünk november utolsó napjaihoz, és karnyújtásnyira vagyunk az év legszebb, ünnepi időszakától. De ne szaladjunk ennyire előre, egyelőre lássuk, mit hoznak a november végi napok.</p>
      <p>A szerelem ezen a héten főszerepet játszik sokak életében, legyenek bár szinglik vagy párkapcsolatban élők, és lehetnek olyanok is, akiknek a munkáját a szokásosnál is nagyobb dicséret illeti. Hogy mire számíthatunk ezen kívül?</p>
      <h3>Kos (III. 21. - IV. 20.)</h3>
      <p>Sok dolgod akadhat a héten, de talán magad is meglepődsz, milyen flottul haladsz mindennel. Hatékony és találékony lehetsz, ezeknek pedig nagy hasznát veszed. Kapcsolatodra kevesebb figyelem juthat, ami apró vitához vezethet. Igyekezz elkerülni. Ha nincs párod, valaki titkon felfigyelhet rád. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Bika (IV. 21. - V. 20.)</h3>
      <p>Két jó hírrel indul a hét, a folytatás pedig ezeken a pozitív alapokon csakis még jobb lehet. Szerdától felfelé könnyedség és vidámság uralkodhat el rajtad, amit mások is észrevesznek. Párod szemében még vonzóbb lehetsz mosolygósan. Ha egyedülálló vagy, pozitív kisugárzásoddal magadba bolondíthatsz valakit. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Ikrek ( V. 21 - VI. 21.)</h3>
      <p>Mindenre van időd, csak magadra nincs? Hosszú távon ennek nem lesz jó vége. Rekessz le minden napodból, de legalább minden másnapodból egy kis énidőt. Kiegyensúlyozottabb leszel, és stabilabban helytállsz feladataiddal is. Szerelmi téren valami teljesülhet, amire egy jó ideje vágytál: talán már van is egy tipped, mi az. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Rák (VI. 22. - VII. 22.)</h3>
      <p>Döntéshelyzetbe kerülhetsz, és a körülötted lévők szeretnének beleszólni abba, hogyan határozz. Húzz egy határvonalat, ha nincs szükséged tanácsra, és gondold át egyedül, merre tovább. Párod kissé féltékeny lehet, de könnyen megnyugtathatod. Szingliként az online ismerkedés hozhat sikert. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Oroszlán (VII. 23. - VIII. 22.)</h3>
      <p>Valaki valószínűleg nem teljesíti, amit neked ígért. Ez rosszul érinthet, hát ne is nyeld le a véleményed. Az csak hasznára lesz a kapcsolatotoknak, ha őszintén és higgadtan elmondod, mi nem tetszett. Szerelmeddel egy utazás ötlete merülhet fel. Ha egyedülálló vagy, akkor egy csajos úté, ami ismerkedésre ad lehetőséget. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Szűz (VIII. 23. - IX. 22.)</h3>
      <p>Új embert ismerhetsz meg, aki elsőre talán nem lesz szimpatikus. Igyekezz kizárni az előítéleteket, és adj neki egy esélyt. Párkapcsolatodban idilli a helyzet, és ezt meg is irigyelheti valaki epés megjegyzéseket téve. Ha nem vagy most kapcsolatban, egy véletlen folytán összefuthatsz régi jelölteddel, aki újra megtetszik. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Mérleg (IX. 23. - X. 22.)</h3>
      <p>Szívességet kérnek tőled, de a dolog meghaladja a lehetőségeid. Bátran mondj nemet, ha úgy látod, nem tudsz segíteni. Egy jó tanács is sokat jelenthet. Szíved választottja jó hírekkel szolgálhat neked a napokban. Hetetek egyébként harmonikusnak ígérkezik. Ha szingli vagy, két hódolód is akadhat egyszerre. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Skorpió (X. 23. - XI. 21.)</h3>
      <p>Heted a szerelem körül forog. Lehet, hogy egy apróságot el is felejtesz emiatt a munkában. Pároddal rengeteg nevetés várhat, újfent kiderül, mennyire összeilletek. Ez szíveteket is még jobban megdobogtatja. Ha szingli vagy, első látásra eshetsz bele egy olyan pasiba, aki amúgy nem az eseted. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Nyilas (XI. 22. - XII. 21.)</h3>
      <p>Munkahelyeden új feladatot kaphatsz, és hamar kiderülhet, valóban sokoldalú vagy. Főnököd elismerheti ezt, és alaposan megdicsérhet. Kedvesed tanácsod kérheti egy magánéleti kérdésben. Ha nincs párod, egy férfi barátod részéről tapasztalhatsz jeleket. Lehet, hogy többet érez irántad? <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Bak (XII. 22. - I. 20.)</h3>
      <p>Szerencse kísér az utadon ezen a héten. Bármit intézel, sikerülhet, és még a buszok is éppen idejében érkezhetnek a megállókba. Pénzügyeid mindeközben kissé ingatagnak bizonyulnak: ne aggódj, csak készíts egy jó tervet hó végére. Szerelmi életedbe váratlan, örömteli meglepetés visz színt. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Vízöntő (I. 21. - II. 19.)</h3>
      <p>Tanulhatsz valamit a napokban, ami a későbbiekben is hasznodra lesz. Anyagiak terén jobban alakulhatnak a dolgok, mint amit hittél, de ne kezdj költekezésbe, mert megbánhatod. Ha párban vagy, valami miatt féltékenység alakulhat ki köztetek, de hamar rendeződik. Szingliként összefuthatsz gyerekkori szerelmeddel. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
      <h3>Halak (II. 20. - III. 20.)</h3>
      <p>Örömteli dolog hetedben, hogy összefuthatsz egy rég nem látott barátoddal. Kapcsolatod harmonikus lehet, és számíthatsz egy nagyobb beszélgetésre a jövőtök kapcsán. Ha nincs párod, kéretlen próbálkozó kerülhet képbe, aki a határozott elutasításból fog érteni. Mindeközben pedig valaki más kezd érdekelni. <a href="https://www.feminashop.hu/ezoteria/horoszkop-ekszer.html"><b>Horoszkópos ékszer »</b></a></p>
    </article>
  </body>
</html>