<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/yolsuzluk-iddianamesinin-ard-ndan-netanyahu-nun-gorevden-ayr-lmas-icin-mahkemeye-dilekce"/>
    <meta property="og:site_name" content="euronews"/>
    <meta property="article:published_time" content="2019-11-24T16:29:24+00:00"/>
    <meta property="og:title" content="İsrail'de yüksek mahkemeye Netanyahu'nun istifası için dilekçe verildi"/>
    <meta property="og:description" content="İsrail'de gözlemci bir grup, üst mahkemeden Başbakan Binyamin Netanyahu'nun hakkındaki yolsuzluk suçlamaları nedeniyle istifa etmesini talep etti."/>
  </head>
  <body>
    <article>
      <h1>İsrail'de yüksek mahkemeye Netanyahu'nun istifası için dilekçe verildi</h1>
      <address><time datetime="2019-11-24T16:29:24+00:00">24 Nov 2019, 16:29</time> by <a rel="author">Gizem Sade</a></address>
      <p>İsrail'de gözlemci bir grup, üst mahkemeden Başbakan Binyamin Netanyahu'nun hakkındaki yolsuzluk suçlamaları nedeniyle istifa etmesini talep etti.</p>
      <p>İsrail Kaliteli Hükümet Hareketi yüksek mahkemeye verdiği dilekçede, görevdeki bir başbakana yönelik bir ilk olan bu suçlamaların "kırmızı çizgiyi geçtiğini ve kamuoyunun kurumlara yönelik güvenine darbe vurduğunu" ifade etti.</p>
      <p>Netanyahu'nun istifaya zorlanması ya da geçici olarak başbakanlık görevinden çekilmesi ve lideri olduğu Likud partisinde karşılaştığı baskıların artırılması istendi.</p>
      <p>Netanyahu ise hakkındaki rüşvet, yolsuzluk ve güven yıkma suçlamalarını reddederek görevde kalacağını ve kendini savunacağını söyledi.</p>
      <p>Netanyahu'ya yönelik <a href="https://tr.euronews.com/2019/11/21/israil-basbakani-netanyahu-hakkimdaki-iddianame-darbe-girisimidir-yolsuzluk-rusvet-davasi">iddianame</a> perşembe günü, nisan ve eylül aylarında yapılan seçimler sonrası ne Netanyahu'nun ne de rakibi Benny Gantz'ın parlamentoda hükümeti kurmak için çoğunluğu sağlayamadığı siyasi bir çıkmazın ortasında geldi.</p>
      <ul>
        <li>
          <a href="https://tr.euronews.com/2019/10/27/israil-basbakani-netanyahu-nun-medya-patronunu-tehdit-ettigi-ses-kaydi-basina-sizdi">İsrail Başbakanı Netanyahu'nun medya patronunu tehdit ettiği ses kaydı basına sızdı</a>
        </li>
        <li>
          <a href="https://tr.euronews.com/2019/11/21/israil-basbakani-binyamin-netanyahu-hakkinda-rusvet-yolsuzluk-davasi-aciliyor">İsrail Başbakanı Binyamin Netanyahu hakkında rüşvet ve yolsuzluk davası açılıyor</a>
        </li>
      </ul>
      <p>Bu arada Gantz'a hükümeti kurmak için verilen süre çarşamba günü sona erdi. İsrail cumhurbaşkanı ertesi gün milletvekillerinin koalisyon hükümetini kurmak üzere içlerinden bir aday tayin etmesi için 3 hafta süre verdi.</p>
      <p>Eğer Netanyahu ve Gantz'ın hükümet kurma girişimleri gibi bu da başarısız olursa İsrail yılın 3. seçimlerine gitmek zorunda kalacak.</p>
      <p>Ek kaynaklar<b> • Reuters</b></p>
    </article>
  </body>
</html>