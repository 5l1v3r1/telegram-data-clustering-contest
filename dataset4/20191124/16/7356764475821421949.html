<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191124_04734932/man-belt-politie-voor-mensen-met-wapens-vals-alarm"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-24T16:55:00+00:00"/>
    <meta property="og:title" content="Man belt politie voor ‘mensen met wapens’: vals alarm"/>
    <meta property="og:description" content="De politie is zondagavond even uitgerukt naar de Turnhoutsebaan in Borgerhout. Een man zei dat daar gewapende mannen voor een café stonden. Het bleek uitei..."/>
  </head>
  <body>
    <article>
      <h1>Man belt politie voor ‘mensen met wapens’: vals alarm</h1>
      <address>
        <time datetime="2019-11-24T16:55:00+00:00">24 Nov 2019, 16:55</time>
      </address>
      <p>
        <b>Borgerhout - De politie is zondagavond even uitgerukt naar de Turnhoutsebaan in Borgerhout. Een man zei dat daar gewapende mannen voor een café stonden. Het bleek uiteindelijk om een valse melding te gaan.</b>
      </p>
      <p>Bij de politie kwam de melding binnen dat er mensen met vuurwapens voor een café op de Turnhoutsebaan in Borgerhout stonden. Hoewel de melder bekend staat als iemand die al vaker de politie gebeld heeft met valse meldingen werd het zekere voor het onzekere genomen. Verschillende politieploegen kwamen ter plaatse en het verkeer op de tramlijn 24 werd een tijdje onderbroken. Ter plaatse bleek er niets aan de hand. “Het was snel duidelijk dat het om een valse melding ging”, zegt de politie. “De beller zal een proces-verbaal krijgen voor zijn nutteloze oproep.”</p>
    </article>
  </body>
</html>