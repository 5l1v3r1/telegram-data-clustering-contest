<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/arnold-schwarzenegger-fia-joseph/"/>
    <meta property="og:site_name" content="FEMINA"/>
    <meta property="article:published_time" content="2019-11-24T16:40:04+00:00"/>
    <meta property="og:title" content="Arnold Schwarzenegger sokáig eltitkolt fia le sem tagadhatná édesapját – Friss fotókon a ritkán látott Joseph"/>
    <meta property="og:description" content="Arnold Schwarzenegger szárnyai alá vette 22 éves fiát. Olyan testépítőt farag belőle, mint amilyen ő volt hajdanán."/>
  </head>
  <body>
    <article>
      <h1>Arnold Schwarzenegger sokáig eltitkolt fia le sem tagadhatná édesapját – Friss fotókon a ritkán látott Joseph</h1>
      <h2>A 22 éves Joseph Baena kirobbanó formában van, édesapja babérjaira tör.</h2>
      <address><time datetime="2019-11-24T16:40:04+00:00">24 Nov 2019, 16:40</time> by <a rel="author">Szántó Nóra</a></address>
      <p><b>Arnold  Schwarzenegger</b> 2011-ben hivatalosan is felvállalta, ő és egykori házvezetőnője Mildred Baena szerelemgyerekét, Joseph-et. Bár régen nem volt olyan szoros a viszonyuk, mára ez megváltozott. A színész szárnyai alá vette a fiút, aki édesapja nyomdokaiba kíván lépni, hivatásos testépítői babérokra tör. Ebben pedig boldogan segít neki a 72 éves Terminátor.</p>
      <p>Joseph szeptemberben töltötte be 22. életévét, a sztár pedig egy Twitter-üzenettel köszöntötte fel.</p>
      <p>- Boldog születésnapot Joseph! Idén csodálatos volt végignézni, ahogy átvetted a diplomádat és büszkeséggel tölt el azt látni, hogy milyen szenvedéllyel követed az álmaidat. Fantasztikus fiú vagy és már alig várom a következő edzésünket! Szeretlek.</p>
      <p>Méltán lehet büszke fiára az egykori akciósztár, Joseph hihetetlen fizikumra tett szert az utóbbi években. Már-már megszólalásig úgy néz ki, mint annak idején maga a színész. </p>
      <p>Képes összeállításunkban megnézheted milyen elképesztő kondiban van Joseph.</p>
      <figure>
        <img src="https://kep.index.hu/1/0/3047/30474/304747/30474773_307c8305d02bb5dce6d957c850b48e33_wm.jpg"/>
        <figcaption>Ha akarná sem tagadhatná le kinek a génjeit hordozza, Joseph teljesen úgy néz ki, mint a fiatal Arnold Schwarzenegger.<cite>Instagram/Joseph Baena</cite></figcaption>
      </figure>
      <figure>
        <img src="https://kep.index.hu/1/0/3047/30474/304748/30474855_4099344c0ec6935a82c691c86cf5d92f_wm.jpg"/>
        <figcaption>Csak úgy dagadnak a mellizmai, pont úgy mint híres édesapjának.<cite>Getty Images Hungary, Instagram/Joseph Baena</cite></figcaption>
      </figure>
      <figure>
        <img src="https://kep.cdn.indexvas.hu/1/0/3047/30474/304748/30474857_61e5190641d4e874848398d9c0c52448_wm.jpg"/>
        <figcaption>Még valamiben az apjára ütött, bolondulnak érte a csajok. Itt aktuális barátnőjével pózolt egy rendezvényen.<cite>Instagram/Joseph Baena</cite></figcaption>
      </figure>
      <figure>
        <img src="https://kep.cdn.indexvas.hu/1/0/3047/30474/304748/30474869_6c66c6d5e2afd9448fa828b5b2b98c89_wm.jpg"/>
        <figcaption>Idén szerezte meg diplomáját a kaliforniai Pepperdine egyetemen. Most a Gold’s Gym nevű edzőteremben dolgozik Los Angeles-ben.<cite>Instagram/Joseph Baena</cite></figcaption>
      </figure>
      <figure>
        <img src="https://kep.index.hu/1/0/3047/30474/304748/30474875_67de8be4c0d5adf2978fe9297c9fa122_wm.jpg"/>
        <figcaption>A teremben a legjobbtól kapja a tippeket. Joseph és Arnold gyakran tartanak közös edzéseket.<cite>Instagram/Arnold Schwarzenegger</cite></figcaption>
      </figure>
    </article>
  </body>
</html>