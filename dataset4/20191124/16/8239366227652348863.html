<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_zoni_oos_vyluchyly_ponad_5_tys_plyashok_likerogorilchanyh_vyrobiv_331550.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-24T16:31:00+00:00"/>
    <meta property="og:title" content="У зоні ООС вилучили понад 5 тис пляшок лікеро-горілчаних виробів"/>
    <meta property="og:description" content="Оперативними співробітниками Державної фіскальної служби зі складу Об'єднаних сил було встановлено, що в торгівельній мережі Луганської області здійснюється реалізація лікеро-горілчаних напоїв з марками акцизного податку з ознаками підробки. Про це інформує прес-центр ООС."/>
  </head>
  <body>
    <article>
      <h1>У зоні ООС вилучили понад 5 тис пляшок лікеро-горілчаних виробів</h1>
      <h2>Оперативними співробітниками Державної фіскальної служби зі складу Об'єднаних сил було встановлено, що в торгівельній мережі Луганської області здійснюється реалізація лікеро-горілчаних напоїв з марками акцизного податку з ознаками підробки. Про це інформує прес-центр ООС.</h2>
      <address>
        <time datetime="2019-11-24T16:31:00+00:00">24 Nov 2019, 16:31</time>
      </address>
      <figure>
        <img src="https://galinfo.com.ua/media/gallery/intxt/7/6/76726074_720189578473661_2370313260055396352_n.jpg"/>
      </figure>
      <p>На підставі ухвали слідчого судді Сєвєродонецького міського суду, в рамках кримінального провадження за ч.1 ст.204 КК України «Незаконне виготовлення, зберігання, збут або транспортування з метою збуту підакцизних товарів», на одному з оптових складів Старобільська, проведено обшук.</p>
      <p>З незаконного обігу вилучено 5 120 пляшок лікеро-горілчаних виробів загальним об’ємом 1705 літрів маркованих знаками акцизного податку з ознаками підробки.</p>
      <p>Орієнтовна вартість вилучених алкогольних виробів складає понад 300 тис. гривень.</p>
      <p>Незаконне придбання з метою збуту або зберігання з цією метою, а також збут незаконно виготовлених алкогольних напоїв, або інших підакцизних товарів, за кваліфікуючими ознаками ч.1 ст.204 КК України, карається штрафом від п'ятисот до тисячі п'ятдесяти неоподатковуваних мінімумів доходів громадян або обмеженням волі на строк до трьох років, з конфіскацією незаконно виготовленої продукції та обладнання для її виготовлення.</p>
    </article>
  </body>
</html>