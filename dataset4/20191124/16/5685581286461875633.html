<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/surucu-kursu-ogretmenini-tekme-tokat-dovduler-1286815-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T16:01:00+00:00"/>
    <meta property="og:title" content="Sürücü kursu öğretmenini tekme tokat dövdüler"/>
    <meta property="og:description" content="İstanbul'da sürücü kursu sınavını geçemeyen aday, direksiyon öğretmenine saldırdı. Çevredeki vatandaşlar aday yakınlarını sakinleştirmeye çalıştı."/>
  </head>
  <body>
    <article>
      <h1>Sürücü kursu öğretmenini tekme tokat dövdüler</h1>
      <h2>İstanbul'da sürücü kursu sınavını geçemeyen aday, direksiyon öğretmenine saldırdı. Çevredeki vatandaşlar aday yakınlarını sakinleştirmeye çalıştı.</h2>
      <address>
        <time datetime="2019-11-24T16:01:00+00:00">24 Nov 2019, 16:01</time>
      </address>
      <p>İstanbul Bahçelievler'de sürücü kursu öğretmeni, sınavı geçemeyen öğrencisinin yakınları tarafından saldırıya uğradı. Öğretmenin darp edildiği o anlar cep telefonu kamerasına yansıdı.</p>
      <p>
        <b>SÜRÜCÜ KURSU ÖĞRETMENİNE SALDIRDI</b>
      </p>
      <p>Olay, Bahçelievler‘de meydana geldi. İddialara göre, geçtiğimiz günlerde direksiyon sınavı yapıldığı sırada bir adayın yakınları sürücü kursu öğretmenine saldırdı. Sınavı geçemeyen adayın yakınları, yol ortasında öğretmeni tekme <a href="http://www.gazetevatan.com/arama/?Keyword=Tokat">tokat</a> dövdü. Çevredeki vatandaşlar aday yakınlarını sakinleştirmeye çalıştı.</p>
      <p>
        <b>ÇEVREDEKİ VATANDAŞLAR AYIRMAYA ÇALIŞTI</b>
      </p>
      <p>Sürücü kursu öğretmeninin saldırıya uğradığı o anlar ise saniye saniye cep telefonu kamerasına yansıdı. Görüntüde, direksiyon başında olan öğretmenin araçtan zorla indirildiği görülüyor. Ardından, öğretmen birkaç kişi tarafından yol ortasında darp ediliyor. Çevredeki vatandaşların da ayırmaya çalıştığı görülüyor.</p>
    </article>
  </body>
</html>