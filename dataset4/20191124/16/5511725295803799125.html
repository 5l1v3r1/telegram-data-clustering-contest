<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/voleyball/lusi-baltijas-ligas-maca-uzvar-kela-vadito-parnu.d?id=51664021"/>
    <meta property="og:site_name" content="DELFI"/>
    <meta property="article:published_time" content="2019-11-24T16:18:23+00:00"/>
    <meta property="og:title" content="'Lūši' Baltijas līgas mačā uzvar Kēla vadīto 'Parnu' "/>
    <meta property="og:description" content="Latvijas čempione volejbolā Jēkabpils &quot;Lūši&quot; svētdien svinēja uzvaru &quot;Credit24&quot; Baltijas meistarlīgas spēlē."/>
  </head>
  <body>
    <article>
      <h1>'Lūši' Baltijas līgas mačā uzvar Kēla vadīto 'Parnu' </h1>
      <address><time datetime="2019-11-24T16:18:23+00:00">24 Nov 2019, 16:18</time> by <a rel="author">LETA</a></address>
      <p>
        <b>Latvijas čempione volejbolā <a href="https://www.delfi.lv/temas/jekabpils">Jēkabpils</a> "Lūši" svētdien svinēja uzvaru "Credit24" Baltijas meistarlīgas spēlē.</b>
      </p>
      <p>Jēkabpilieši mājās ar 3-1 (27:29, 27:25, 25:13, 26:24) pārspēja Latvijas izlases galvenā trenera Āvo Kēla vadīto "Parnu".</p>
      <p>Lūšiem rezultatīvākais ar 20 punktiem bija Armands Āboliņš, 18 punkti bija Ērikam Voroņko, bet 17 punktus guva Rihards Puķītis.</p>
      <p>Pretiniekiem pa 17 punktiem guva Kristaps Platačs un Tonijs Tamiksārs.</p>
      <p>Tikmēr līderpozīciju zaudēja Tartu "BigBank", kas mājās ar 1-3 (25:21, 16:25, 26:28, 18:25) piekāpās Arta Caica pārstāvētajai "Saaremaa" komandai.</p>
      <p>Līderpozīcijā līgā ar 22 punktiem deviņas spēlēs ir "Saaremaa" komandai, kurai ar tikpat punktiem desmit spēlēs seko "Lūši", bet tālāk ar 20 punktiem deviņos mačos ir Tartu "BigBank". Aiz pirmā trijnieka ar desmit cīņās sakrātajiem 17 punktiem seko "Selver". Rīgas RTU/"Robežsardze" sakrājusi desmit punktus deviņos mačos un ieņem sesto vietu, par pieciem punktiem atpaliekot no Avo Kēla vadītā "Parnu", bet par diviem punktiem apsteidzot astotajā vietā esošo "Biolars"/"Jelgava". Pēdējo vietu līgā - devīto - ieņem "Limbaži"/MSĢ, kas desmit mačos tikusi pie trim punktiem.</p>
      <p>Šosezon līgā spēlē deviņas komandas, no kurām četras pārstāv Latviju, bet piecas - Igauniju. Latvijas krāsas pārstāv Rīgas RTU/"Robežsardze", Jēkabpils "Lūši", "Limbaži"/MSĢ un "Biolars"/"Jelgava", bet Igaunijas - Tartu "BigBank", "Saaremaa", "Parnu", kā arī divi Tallinas klubi - "Selver" un "TalTech".</p>
      <p>Iepriekšējā sezonā titula mačā finālčetrinieka sacensību uzņēmēja un pamatturnīra uzvarētāja Tartu "BigBank" piecos setos spraigā cīņā uzvarēja iepriekšējās sezonas čempionus "Saaremaa".</p>
      <p>Augstāko vietu no Latvijas klubiem izcīnīja RTU/"Robežsardze", kas cīņā par bronzas medaļām trīs setos zaudēja Kēla vadītajai "Parnu".</p>
      <related>
        <h4>Lasi vēl</h4>
        <a href="https://www.delfi.lv/sports/news/other_kinds/voleyball/credit24-volejbola-meistarliga-rtu-robezsardze-piecos-setos-uzvar-jelgavas-klubu.d?id=51663193"/>
        <a href="https://www.delfi.lv/sports/news/other_kinds/voleyball/egleskalns-rezultativakais-uzvareta-spele-krastina-vadita-vieniba-liderpozicija-ukraina.d?id=51649535"/>
      </related>
    </article>
  </body>
</html>