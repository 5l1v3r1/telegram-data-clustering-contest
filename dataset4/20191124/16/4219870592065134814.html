<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.294.html:832102-Terzicev-intervju-Hrvatima-koji-ce-uzdrmati-region-Generalni-direktor-Zvezde-pricao-o-zatvorskim-danima-i-poslao-jaku-poruku-Zdravku-Mamicu"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="Terzićev intervju Hrvatima, koji će uzdrmati region: Generalni direktor Zvezde pričao o zatvorskim danima i poslao jaku poruku Zdravku Mamiću"/>
    <meta property="og:description" content="Zvezdan Terić kontroverzna ličnost u srpskom fudbalu, nešto poput Zdravka Mamića u hrvatskom, pa i ne čudi što su tamošnji mediji odlučili da naprave opširan intervju sa generalnim direktorom Zvezde"/>
  </head>
  <body>
    <article>
      <h1>Terzićev intervju Hrvatima, koji će uzdrmati region: Generalni direktor Zvezde pričao o zatvorskim danima i poslao jaku poruku Zdravku Mamiću</h1>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">Novosti online</a></address>
      <p>
        <b>Zvezdan Terić kontroverzna ličnost u srpskom fudbalu, nešto poput Zdravka Mamića u hrvatskom, pa i ne čudi što su tamošnji mediji odlučili da naprave opširan intervju sa generalnim direktorom Zvezde</b>
      </p>
      <p>Zvezdan Terić kontroverzna ličnost u srpskom fudbalu, nešto poput Zdravka Mamića u hrvatskom, pa i ne čudi što su tamošnji mediji odlučili da naprave opširan intervju sa generalnim direktorom Zvezde. Bivši fudbaler OFK Beograda je otvorio dušu kao nikada do sada, pričao je ozatvorskim danma, ali i situacija u kojoj se nalazi nekadašnji prvi čovek Dinama.</p>
      <p>- <b>Ne bih savetovao Zdravku da se preda, jer znam da ne bi imao fer suđenje (Terzić je prevideo da je Mamić već osuđen, prim. aut). Rekao bih mu da se vrati u Hrvatsku kada se promeni politička situacija. Mislim da je država bila nepravedna prema njemu</b>- kaže Zvezdan Terziću <a href="https://www.vecernji.hr/sport/glavni-covjek-zvezde-za-vl-volim-srbiju-nikoga-ne-mrzim-mislio-sam-da-je-rat-ruzan-san-1361643">intervju za “Večernji list”</a><a href="https://www.vecernji.hr/sport/glavni-covjek-zvezde-za-vl-volim-srbiju-nikoga-ne-mrzim-mislio-sam-da-je-rat-ruzan-san-1361643">.</a></p>
      <p>Terzić, koji je preporodio Zvezdu smatra da je Mamić mnogo uradio za Dinamo i Hrvatsku.</p>
      <aside><b>TENK NIJE SIMBOL OLUJE <br/></b><br/>Veliku buru podiglo je postavljanje tenka ispred Marakane, ali Terzić negira da on ima bilo kakve veze sa Hrvatskom. - Tenk je simbol borbenog duha kluba, a ne rata, kako su pokušali predstaviti neki opozicioni mediji i lideri, spominjući Vukovar, Oluju. Budalaštine! Tenk je i na stadionu CSKA. To je samo maketa - rekao je generalni direktor Zvezde.</aside>
      <p>- <b>Mamića mnogo volim i mislim da je dobar čovek, ali iritirao je javnost. Bili smo na skijanju u Austriji 2013. godine i tada sam mu "nacrtao" šta će se desiti. Zdravko je potcenio sredinu u kojoj živi. Satima smo sedeli za šankom, malo popili i dosta pričali, jer sam prošao kroz sličnu situaciju. Rekao sam mu: "Znam da radiš dobre stvari za Dinamo, reprezentaciju i Hrvatsku. Problem je što će ljudi koji će odlučivati o tvojoj sudbini gledati svoj interes. Počeo si da smetaš, shvati to"</b> - objašnjava Terzić.</p>
      <p>Terzić ističei da je savetovao Mamiću da se povuče dok je na vrhu.</p>
      <p>-<b>Zdravko je počeo da se prepucava sa hrvatskim ministrom Željkom Jovanovićem. Rekao sam mu da mi se to ne sviđa i da je odlika mudrih ljudi da se povuku kad su na vrhu. Govorio sam mu to iz iskustva. Gde je završio Milošević, gde Đinđić, gde su završili Sanader i Todorić, gde je pet najmoćnijih biznismena u Srbiji i kako su završili... I to kurčevito ponašanje, svađe s medijima, nizak prag tolerancije... Na kraju su ga dočekali za sve to</b>- poručuje funkcioner kluba s "Marakane".</p>
      <p>Zvezdan se osvrnuo i na vreme koje je proveo iza rešetaka i što nikada nije pričao u srpskim medijima.</p>
      <p>- <b>Ja sam se vratio dobrovoljno iako su mi prijatelji govorili "nemoj, prevariće te". Troje dece je u Beogradu raslo bez mene. Za ono za šta su me teretili očekivao sam orden, a ne pritvor! Ali dođeš u situaciju da ti neljudi odlučuju o sudbini. Kad sam video da se pritvor s obećanih deset dana produžio na sedam meseci, shvatio sam da me država prevarila. Održalo me je što sam puno trenirao i čitao. Pročitao sam više od 250 knjiga dok sam bio u bekstvu i u pritvoru. Čitao sam sve, od ruskih i francuskih klasika do moderne književnosti</b>- ističe generalni direktor crveno-belih.</p>
      <p>Kao mali Terzić je imao svog idola, a to je bio sadašnji počasni predsednik Crvene zvezde, legendarni Dragan Džajić.</p>
      <p>- <b>Bio sam veliki fan Dragana Džajića, skupljao sličice, lepio ih u beležnice. Prvi put došao sam na Marakanu kad se Džaja opraštao, u septembru 1978., u prijateljskoj utakmici Jugoslavija – Argentina. Imao sam 12 godina, otac me prvi put doveo na Marakanu, tad sam mislio da nema većeg doživljaja. Zvezdu sam pre toga gledao u Subotici i Novom Sadu. Bio sam opčinjen miksom crveno-bijelih dresova i zelenog terena </b>- kaže Terzić.</p>
      <p>Prvi čovek Zvezde se dotakao i koncerata na koje ide i istakao da ne mrzi nikoga.</p>
      <p>-<b> Bio sam na koncertu Prljavog Kazališta 2012. godine. Kad čujem pesmu zaista ne razmišljam o tome je li iz Hrvatske ili Srbije. Dina Merlina obožavam i ne propuštam koncerte, ne razmišljam odakle je, kao ni odakle je Houra ili Parni valjak. To su pesme uz koje smo odrastali, zaljubljivali se, u svakoj pesmi nađeš sebe ili uspomene. Van pameti mi je da zbog političkih razloga budemo protiv onoga što jesmo, a jesmo ljudi. Kad je počeo rat, mislio sam da je to ružan san, da je to nešto nemoguće. Imam puno prijatelja s ove i s one strane, pa venčao me Hrvat! Miljenko Špoljarić iz Belišća, moj saigrač iz OFK Beograda. Volim Srbiju, ali nisam učen da nekog mrzim</b>- rekao je Terzić.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:823721-Demokratski-front-Odluka-o-Terzicu-antisrpski-izdajnicki-potez-rezima"/>
        <a href="http://www.novosti.rs/vesti/sport.294.html:823693-TERZIC-REAGOVAO-Ocekivao-sam-ovo-od-Siptara-a-ne-od-Crne-Gore-uz-koju-smo-odrastali"/>
        <a href="http://www.novosti.rs/vesti/sport.294.html:823677-TERZICU-ZABRANjEN-ULAZAK-U-CRNU-GORU-Zvezdanu-rampa-zbog-Stojkovica-i-Ivanica"/>
        <a href="http://www.novosti.rs/vesti/sport.294.html:823210-Terzic-sa-Jarinja-Rekli-su-mi-da-je-zabrana-odluka-vlade-tzv-drzave-Kosovo"/>
        <a href="http://www.novosti.rs/vesti/sport.294.html:821562-Vazura-Terzic-pretio-Terzic-Vazura-izmislja"/>
        <a href="http://www.novosti.rs/vesti/naslovna/teme/teme.97.html:tema-51-Slucaj-Terzic"/>
      </related>
    </article>
  </body>
</html>