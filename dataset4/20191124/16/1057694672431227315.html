<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2050869/vretania-tsounami-ependiseon-iposchete-o-tzonson-meta-to-brexit.html"/>
    <meta property="og:site_name" content="News.gr"/>
    <meta property="article:published_time" content="2019-11-24T16:52:42+00:00"/>
    <meta property="og:title" content="Βρετανία: «Τσουνάμι» επενδύσεων υπόσχεται ο Τζόνσον μετά το Brexit"/>
    <meta property="og:description" content="Ο Βρετανός πρωθυπουργός υποσχέθηκε περικοπές φόρων"/>
  </head>
  <body>
    <article>
      <h1>Βρετανία: «Τσουνάμι» επενδύσεων υπόσχεται ο Τζόνσον μετά το Brexit</h1>
      <address>
        <time datetime="2019-11-24T16:52:42+00:00">24 Nov 2019, 16:52</time>
      </address>
      <h3>Ο Βρετανός πρωθυπουργός υποσχέθηκε περικοπές φόρων</h3>
      <p>Ο πρωθυπουργός της Βρετανίας <b><a href="https://www.news.gr/tag/boris-tzonson">Μπόρις Τζόνσον</a></b> υποσχέθηκε σήμερα ότι θα φέρει εις πέρας το <b><a href="https://www.news.gr/tag/brexit">Brexit </a></b>προκειμένου να αποκαταστήσει την επιχειρηματική εμπιστοσύνη και να απελευθερώσει, σύμφωνα με τον ίδιο, ένα τσουνάμι επενδύσεων.</p>
      <p>«Θα φέρουμε εις πέρας το Brexit» διαβεβαίωσε ο Τζόνσον, παρουσιάζοντας το εκλογικό μανιφέστο του Συντηρητικού Κόμματός του, ενόψει των εκλογών της 12ης Δεκεμβρίου. Όπως υπογράμμισε, η αποχώρηση από την ΕΕ θα αποκαταστήσει την εμπιστοσύνη των επιχειρήσεων και των ψηφοφόρων.</p>
      <p>«Ας εφαρμόσουμε το Brexit και θα δούμε ένα συσσωρευμένο παλιρροϊκό κύμα επενδύσεων σε αυτήν τη χώρα. Ας εφαρμόσουμε το Brexit και μπορούμε να επικεντρώσουμε την καρδιά και το μυαλό μας στις προτεραιότητες του βρετανικού λαού».</p>
      <p>Επιπλέον, ο Βρετανός πρωθυπουργός υποσχέθηκε περικοπές φόρων και δημόσιες δαπάνες ύψους 23,5 δισεκατομμυρίων λιρών το διάστημα 2020-2024.</p>
      <p>Σύμφωνα, εξάλλου, με τον ίδιο, το εκλογικό μανιφέστο του είναι ένα ριζοσπαστικό πρόγραμμα για τη Βρετανία.</p>
      <p>«Εάν κοιτάξετε αυτό το πρόγραμμα, είναι ένα ριζοσπαστικό πρόγραμμα» διαβεβαίωσε αναφερόμενος στο σχέδιό του για τη Βρετανία.</p>
      <p>Λίγο νωρίτερα, το κυβερνών Συντηρητικό Κόμμα επιβεβαίωνε στο μανιφέστο του ότι δεν θα παρατείνει την εφαρμογή του Brexit πέραν του Δεκεμβρίου του 2020.</p>
      <p>«Θα διαπραγματευτούμε μια εμπορική συμφωνία του χρόνου, μία συμφωνία που θα ενισχύσει την Ένωσή μας, και δεν θα παρατείνουμε την περίοδο εφαρμογής πέραν του Δεκεμβρίου του 2020» τονίζεται στο μανιφέστο του κόμματος.</p>
      <p>«Ο μοναδικός τρόπος να εφαρμοστεί το Brexit είναι με το να εξασφαλιστεί η αυτοδυναμία των Συντηρητικών στο κοινοβούλιο» αναφέρεται στο μανιφέστο, όπου προστίθεται ότι εφόσον επικρατήσουν οι Συντηρητικοί, οι πολίτες που θα έρχονται στη Βρετανία από την ΕΕ θα έχουν πρόσβαση σε επιδόματα ανεργίας, στέγασης και παιδιών έπεται από πέντε χρόνια.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2050364/o-boris-tzonson-parousiazi-simera-to-programma-gia-to-brexit.html"/>
        <a href="https://www.news.gr/kosmos/article/2047111/provadisma-16-monadon-diatiri-se-nea-dimoskopisi-o-boris-tzonson.html"/>
        <a href="https://www.news.gr/kosmos/article/2044886/choris-xekatharo-nikiti-to-debate-metaxi-tzonson-ke-kormpin.html"/>
      </related>
    </article>
  </body>
</html>