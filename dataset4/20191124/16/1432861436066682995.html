<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/germany/dzhejdyn-sancho-obiden-na-borusiq-dortmund-1409271.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T16:42:00+00:00"/>
    <meta property="og:title" content="Джейдън Санчо обиден на Борусия Дортмунд"/>
    <meta property="og:description" content="Халфът на Борусия Дортмунд Джейдън Санчо е сериозно обиден на клуба за отношението към него в последните седмици Младият англичанин беше глобен през октомври, заради по-късното си завръщане от мачове на националния отбор на Англия, като бе изваден от стартовия състав на Дортмунд"/>
  </head>
  <body>
    <article>
      <h1>Джейдън Санчо обиден на Борусия Дортмунд</h1>
      <address><time datetime="2019-11-24T16:42:00+00:00">24 Nov 2019, 16:42</time> by <a rel="author">Sportlive.bg</a></address>
      <p>Халфът на Борусия Дортмунд <a href="https://www.sportlive.bg/tags/65452">Джейдън Санчо</a> е сериозно обиден на клуба за отношението към него в последните седмици. Младият англичанин беше глобен през октомври, заради по-късното си завръщане от мачове на националния отбор на Англия, като бе изваден от стартовия състав на <a href="https://www.sportlive.bg/tags/13466">Дортмунд</a>. За капак на всичко Санчо бе заменен още в 36-тата минута от мениджъра Лусиен Фавър в скорошното дерби срещу Байерн Мюнхен, като причината за неговата смяна бе, че според наставника представянето му "не е било достатъчно добро“.</p>
      <p>19-годишното крило е определил смяната като „отвратителна“ и сподели, че се почувствал унизен от това, че е заменен още в средата на първата част. Въпросните събития още повече засилват спекулациите за евентуален негов трансфер през идното лято, като Ливърпул, Манчестър Юнайтед и Реал Мадрид вече следят ситуацията. В петък Санчо се представи на високо ниво, като положи основите на частичния обрат на Борусия Дортмунд в мача срещу Падерборн, след като отбеляза първия гол и асистира на Марко Ройс за третия гол при равенството 3:3.</p>
      <p>Младият англичанин вече има 4 гола и 6 асистенции в 10 мача от <a href="https://www.sportlive.bg/tags/23833">Бундеслигата</a> през този сезон. Ако от Дортмунд са принудени да продадат Санчо, то клубът, който ще го привлече, ще трябва да плати около 100 милиона евро за неговите услуги. <i><a href="https://www.sportlive.bg/worldfootball/england/Bivsh-igrach-na-Livyrpul-Sancho-trqbva-da-stoi-dalech-ot-Yunajted-1407497.html">А ето какво каза един от бишвите играчи на Ливърпул за Санчо.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Manchestyr-Yunajted-zadeli-200-miliona-za-dve-golobradi-zvezdi-1406835.html"/>
        <a href="https://www.sportlive.bg/worldfootball/germany/Nov-krah-za-Borusiq-Dortmund-sreshtu-Bajern-(Myunhen)-(VIDEO)-1404653.html"/>
        <a href="https://www.sportlive.bg/worldfootball/spain/Real-usileno-shte-tyrsi-krilo-Sancho-syshto-e-v-radara-1403139.html"/>
        <a href="https://www.sportlive.bg/worldfootball/england/Ot-Manchestyr-Yunajted-sa-gotovi-da-platqt-100-mln-evro-za-transferna-cel-%E2%84%961-1389319.html"/>
        <a href="https://www.sportlive.bg/worldfootball/germany/Borusiq-(D)-navaksa-3-gola-pasiv-no-ne-uspq-da-bie-opashkar-v-Bundesligata-1408955.html"/>
      </related>
    </article>
  </body>
</html>