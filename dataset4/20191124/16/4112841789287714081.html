<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77718-Odbornici-na-spanok-podporuju-myslienku-zdriemnutia-si-v-praci-Hovoria-ze-to-bude-viest-k-zvysenej-produktivite"/>
    <meta property="og:site_name" content="REFRESHER"/>
    <meta property="article:published_time" content="2019-11-24T16:47:00+00:00"/>
    <meta property="og:title" content="Odborníci na spánok podporujú myšlienku zdriemnutia si v práci. Hovoria, že to bude viesť k zvýšenej produktivite"/>
    <meta property="og:description" content="Počet ľudí, ktorí spávajú menej ako sedem hodín denne sa zvyšuje."/>
  </head>
  <body>
    <article>
      <h1>Odborníci na spánok podporujú myšlienku zdriemnutia si v práci. Hovoria, že to bude viesť k zvýšenej produktivite</h1>
      <address><time datetime="2019-11-24T16:47:00+00:00">24 Nov 2019, 16:47</time> by <a rel="author">Alexandra Murajdová</a></address>
      <p>
        <b>Počet ľudí, ktorí spávajú menej ako sedem hodín denne sa zvyšuje.</b>
      </p>
      <p>Spánok v práci je pre mnohých z nás niečím nepredstaviteľným. Väčšine z nás nepríde ani len možné, aby nám zamestnávateľ povedal, že si môžeme ísť zdriemnuť. Boja sa strateného času, ktorý človek neodrobí, ale prespí. Odborníci na spánok majú však iný názor. Hovoria, že <b>zdriemnutie nebude produktivitu znižovať, práve naopak,</b> informuje <a href="https://www.bbc.com/news/world-us-canada-50396297?ns_source=facebook&amp;ocid=socialflow_facebook&amp;ns_campaign=bbcnews&amp;ns_mchannel=social&amp;fbclid=IwAR210zQo-kDD_83fE1DOeATKgwpBg6dUyMU9YsncEOTwANbROepMgk0wL_E">BBC</a>.</p>
      <p>Doktor Lawrence Epstein, bývalý prezident Americkej akadémie spánku a medicíny a lekársky riaditeľ klinického spánku v Brighame a ženskej nemocnici v Bostone odhaduje, že približne <b>70 miliónov Američanov trpí poruchou spánku.</b></p>
      <figure>
        <img src="https://i.refresher.sk/public/alexandra-murajdova/woman-sleeping-935777.jpg"/>
        <figcaption>
          <cite>pexels</cite>
        </figcaption>
      </figure>
      <p>Nedávno vyšla štúdia z Univerzity v Indiane, ktorá skúmala spánok 150 000 ľudí. Zistili, že až 35,6 percent ľudí spáva menej ako 7 hodín denne, podobný prieskum sa robil v roku 2010, kedy bolo číslo na 30 percentách. <b>Problém sa teda len zhoršuje</b>. Doktor Epstein to pokladá za niečo, čo by sa malo okamžite vyriešiť.</p>
      <p>Spánková deprivácia zanechá stopu na ľudskom zdraví, a teda aj na ekonómii, tvrdí. <b>Nedostatok spánku vedie k obrovským zdravotným problémom</b>, napríklad k obezite, cukrovke, chorobám srdca a podobne. Rovnaký vplyv to má aj na psychiku človeka a nedostatok spánku môže viesť k úzkosti a depresii.</p>
      <related>
        <a href="https://refresher.sk/63058-Prestanes-dychat-a-ani-o-tom-nevies-Toto-spankove-ochorenie-dokaze-ovplyvnit-tvoje-svaly-no-aj-mozgove-centra"/>
      </related>
      <p>Mnoho odborníkov na spánok podporuje myšlienku zdriemnutia si v práci. „<i>Ľudia, ktorým chýba spánok nebudú pracovať až tak dobre, ako by pracovali, ak by vyspatí boli. Rovnako sa zvyšuje pravdepodobnosť úrazov na pracovisku a chorôb, čo bude zamestnávateľa stáť oveľa viac,“</i> hovorí Epstein.</p>
      <p>V Japonsku majú k tomuto problému úplne iný prístup. Tam spoločnosti motivujú k tomu, aby si ich zamestnanci zdriemli a oddýchli.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76823-4-veci-ktore-sa-deju-v-tvojej-posteli-ked-si-obliecky-neperies-tak-casto-ako-by-si-mala"/>
        <a href="https://refresher.sk/46337-Aj-ty-sa-vzdy-desis-pondelkoveho-rana-Prinasame-ti-rady-ktore-ta-nastavia-na-pravidelny-spanok"/>
        <a href="https://refresher.sk/54893-Chodis-spavat-v-neskorych-nocnych-hodinach-Mozno-prave-preto-si-ovela-kreativnejsi"/>
        <a href="https://refresher.sk/77323-7-efektivnych-tipov-ako-zlepsit-zaspavanie-samotny-spanok-a-jeho-kvalitu"/>
        <a href="https://refresher.sk/77454-Ako-ovplyvnuje-malo-spanku-tvoj-vykon-nielen-v-posilke-ucenie-ci-zdravie-Zistis-aj-ako-je-to-so-sladkymi-zdriemnutiami-pocas-dna"/>
        <a href="https://refresher.sk/77246-Tvaroh-alebo-kazein-pred-spankom-ako-klucovy-a-nevyhnutny-prvok-v-jedalnicku-cvicenca"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>