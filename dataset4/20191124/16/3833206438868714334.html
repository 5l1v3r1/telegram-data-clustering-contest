<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/916309.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-24T16:45:00+00:00"/>
    <meta property="og:title" content="Спартак пожали Белозем и вкара само 4"/>
    <meta property="og:description" content="Спартак Пловдив победи с 4:0 тима на Вихър (Белозем) в мач от 14-ия кръг на &quot;А&quot; Областна група. &quot;Гла..."/>
  </head>
  <body>
    <article>
      <h1>Спартак пожали Белозем и вкара само 4</h1>
      <address>
        <time datetime="2019-11-24T16:45:00+00:00">24 Nov 2019, 16:45</time>
      </address>
      <p>Спартак Пловдив победи с 4:0 тима на Вихър (Белозем) в мач от 14-ия кръг на "А" Областна група. "Гладиаторите" тотално надиграха съперника и можеха да победят с двуцифрен резултат. Още от началото на срещата те започнаха по-силно мача, но направиха множество пропуски.</p>
      <p>В 44-ата минута резултата откри Николай Христозов с глава след центриране на Здравко Жилов от ъглов удар.</p>
      <p>В началото на второто полувреме Спартак удвои резултата, след като Николай Христозов нахлу от дясно и центрира по земя, а Любомир Цеков засече топката във вратата на отбора от Белозем.</p>
      <p>Любо Цеков направи резултата 3:0 в 59-ата минута с хубав удар от границата на наказателното поле.</p>
      <p>Четвърт час преди края с удар от около 25 метра Петко Фанев оформи крайното 4:0.</p>
      <p>Така Спартак продължава да е абсолютен лидер в класирането. В следващия кръг, на 30 ноември, "гладиаторите" гостуват на Кричим.</p>
      <p>Съставът на Спартак: Константин Велков, Николай Христозов, Атанас Бучов, Христос Доков, Рангел Костурски (Георги Камбуров), Кръстьо Милев (Веселин Тонев), Давор Илиев (Петко Фанев), Денис Хасан, Кирил Георгиев, Здравко Жилов (Митко Илиев), Любо Цеков (Мартин Симеонов).</p>
    </article>
  </body>
</html>