<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/foto-a-inceput-operatiunea-de-salvare-a-oilor-de-pe-nava-rasturnata-in-podul-midia-navodari.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T16:15:00+00:00"/>
    <meta property="og:title" content="UPDATE FOTO Au fost salvate abia 32 de oi din cele 14.6000 de pe nava care s-a scufundat în Portul Midia Năvodari. Autoritățile încearcă să aducă nava la mal"/>
    <meta property="og:description" content="UPDATE ora 18:11 - Autoritățile au intervenit cu șase ambarcațiuni, dar au reușit să salveze abia 32 din cele 14.600 de oi care se aflau pe nava"/>
  </head>
  <body>
    <article>
      <h1> UPDATE FOTO Au fost salvate abia 32 de oi din cele 14.6000 de pe nava care s-a scufundat în Portul Midia Năvodari. Autoritățile încearcă să aducă nava la mal </h1>
      <address><time datetime="2019-11-24T16:15:00+00:00">24 Nov 2019, 16:15</time> by <a rel="author">Andreea Pavel</a></address>
      <p><b>UPDATE ora 18:11 </b>– Autoritățile au intervenit cu șase ambarcațiuni, dar au reușit să salveze abia 32 din cele 14.600 de oi care se aflau pe nava răsturnată în Portul Midia Năvodari. La operațiune participă echipaje ale Gărzii de Coastă, ale Agenției Române de Salvare a Vieții Omenești pe Mare și un bomardier ISU. Toate forțele care au intervenit încearcă să reducă unghiul de înclinare al navei și, apoi, să o aducă la cheu.</p>
      <figure>
        <img src="https://cdn.g4media.ro/wp-content/uploads/2019/11/oi1.jpeg"/>
        <figcaption>Sursa foto: ISU Constanța</figcaption>
      </figure>
      <p>Operațiune de salvare a oilor de pe nava care s-a răturnat în Portul Midia Năvodari, cu două ambarcațiuni ale Gărzii de Coastă și una a Inspectoratului pentru Situații de Urgență. Deocamdată au fost salvate 18 oi, potrivit ISU Constanța.</p>
      <figure>
        <img src="https://cdn.g4media.ro/wp-content/uploads/2019/11/oi2.jpeg"/>
        <figcaption>Sursa foto: ISU Constanța</figcaption>
      </figure>
      <p>O navă sub pavilion Palau, încărcată cu 14.600 de oi, s-a răsturnat, duminică, în timp ce pleca din Portul Midia Năvodari, informează Inspectoratul de Poliție Județean Constanța.</p>
      <p>Cei 22 de membri ai echipajului sunt sirieni și au fost aduși în siguranță la mal.</p>
      <figure>
        <img src="https://cdn.g4media.ro/wp-content/uploads/2019/11/oi3.jpeg"/>
        <figcaption>Sursa foto: ISU Constanța</figcaption>
      </figure>
      <p>
        <i>Sursa foto: ISU Constanța</i>
      </p>
    </article>
  </body>
</html>