<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807158/%D8%B1%D9%88%D8%B2%D9%86%D8%A7%D9%85%D9%87%E2%80%8C%D9%87%D8%A7%DB%8C-%D9%82%D8%AF%DB%8C%D9%85%DB%8C-%D8%A8%D9%87-%D9%86%D8%A7%D9%86%D9%88%D8%AA%DB%8C%D9%88%D8%A8%E2%80%8C%D9%87%D8%A7%DB%8C-%DA%A9%D8%B1%D8%A8%D9%86%DB%8C-%D8%A7%D8%B1%D8%B2%D8%A7%D9%86-%D8%AA%D8%A8%D8%AF%DB%8C%D9%84-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="با تلاش محققان؛ روزنامه‌های قدیمی به نانوتیوب‌های کربنی ارزان تبدیل می‌شوند"/>
    <meta property="og:description" content="روزنامه‌های قدیمی می‌توانند منبع ارزان قیمتی برای تولید نانوتیوب‌های کربنی تک جداره در مقیاس وسیع باشند."/>
  </head>
  <body>
    <article>
      <h1>با تلاش محققان؛ روزنامه‌های قدیمی به نانوتیوب‌های کربنی ارزان تبدیل می‌شوند</h1>
      <h2>روزنامه‌های قدیمی می‌توانند منبع ارزان قیمتی برای تولید نانوتیوب‌های کربنی تک جداره در مقیاس وسیع باشند.</h2>
      <address>
        <time datetime="2019-11-24T16:00:00+00:00">24 Nov 2019, 16:00</time>
      </address>
      <p>به گزارش گروه فناوری خبرگزاری دانشجو، به گفته محققان انستیتوی امنیت انرژی در دانشگاه سوان سی واقع در بریتانیا، روش‌های مختلفی برای رشد دادن نانوتیوب‌های کربنی وجود دارد که در آن‌ها از تالک، کربنات کلسیم و دی اکسید تیتانیوم استفاده می‌شود، اما تنها در صورت استفاده از خاک رس چینی (کائولین)، ساختار شیمیایی روزنامه بر مولکول‌های آهن که به عنوان کاتالیزور رشد مورد استفاده قرار می‌گیرد، اثرگذار است.<br/><br/>محققان دانشگاه رایس با همکاری محققان، دریافتند می‌توان از روزنامه‌های قدیمی به عنوان یک بستر ارزان‌قیمت و سازگار با محیط زیست برای تولید نانوتیوب‌های کربنی تک جداره در مقیاس وسیع استفاده کرد. نانوتیوب‌های کربنی، مولکول‌های کوچکی با قابلیت‌های فیزیکی فوق‌العاده هستند و در زمینه‌های مختلفی از ساخت فیلم‌های رسانا برای صفحات لمسی گرفته تا تجهیزات الکترونیکی انعطاف‌پذیر و آنتن شبکه‌های 5G کاربرد دارند.<br/><br/>بر اساس تحقیقات پیشین می‌توان گرافین، نانوتیوب‌های کربنی و نقاط کربنی را روی بستری از جنس مواد مختلف، از ضایعات مواد غذایی و سبزیجات گرفته تا فضولات حیوانات، پرندگان یا حشرات به صورت شیمیایی رشد داد. اما تا کنون این روش‌ها دارای محدودیت‌هایی بوده‌اند. اکنون محققان یک سیستم جاری را طراحی کردند که هزینه تامین بستر مناسب و فرایند‌های پس از تولید را به میزان قابل توجهی کاهش می‌دهد و امکان تولید انبوه نانوتیوب‌های کربنی تک‌جداره را در اختیار می‌گذارد.</p>
    </article>
  </body>
</html>