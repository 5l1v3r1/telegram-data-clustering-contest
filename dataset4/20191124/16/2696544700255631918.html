<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191124_google_earth_funkciok_tippek_tortenetmeseles_utazas_bemutatasa_sztorik"/>
    <meta property="og:site_name" content="HVG.hu"/>
    <meta property="article:published_time" content="2019-11-24T16:03:00+00:00"/>
    <meta property="og:title" content="Remek új funkciót kapott a Google Earth"/>
    <meta property="og:description" content="Olyan új, történetmesélést könnyítő funkciót készített Earth szolgáltatásához a Google, amellyel bárki egyszerűen és látványosan mutathatja be barátainak, családtagjainak, munkatársainak utazását."/>
  </head>
  <body>
    <article>
      <h1>Remek új funkciót kapott a Google Earth</h1>
      <address><time datetime="2019-11-24T16:03:00+00:00">24 Nov 2019, 16:03</time> by <a rel="author">hvg.hu</a></address>
      <p>
        <b>Olyan új, történetmesélést könnyítő funkciót készített Earth szolgáltatásához a Google, amellyel bárki egyszerűen és látványosan mutathatja be barátainak, családtagjainak, munkatársainak utazását.</b>
      </p>
      <p>A Google digitális földgömbje, vagyis az Earth a keresőcég egyik érdekesebb szolgáltatása, amely az utóbbi időben kissé elhanyagoltnak tűnt. Na, nem arról van szó, hogy a Google egyáltalán nem foglalkozott vele, inkább arról, hogy régen érkeztek hozzá valódi, hasznosnak tűnő fejlesztések. Ezt igyekszik most jóvátenni a vállalat, ugyanis egy remek újdonsággal bővítették:</p>
      <blockquote>történeteket lehet benne kreálni.</blockquote>
      <figure>
        <img src="https://img3.hvg.hu/image.aspx?id=31f51230-625a-4715-a3eb-42607186d674&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© Google</cite>
        </figcaption>
      </figure>
      <p>A felhasználók eddig is megtervezhették túrájukat vagy bemutatójukat az Earth segítségével, ez a funkció azonban inkább a professzionális, tudományos munkához lett kitalálva. Az újítás azonban már laikus felhasználók számára is egyszerűvé teszi a dolgot, remek adatvizualációs eszközt kapnak az Earth használói.</p>
      <p>A történetmeséléssel helyeket jelölhetünk be, azokhoz képekhez és szöveget társíthatunk, a végeredmény pedig olyan lesz, mintha egy komplett storyboardot (magyarul: képes forgatókönyvet) készítettünk volna. A fejlesztés ideális egyéni vagy családi utazások dokumentálására és bemutatására, de például iskolai szakkörök házi feladataihoz.</p>
      <figure>
        <iframe src="https://www.youtube.com/embed/e6pcznVAFWw" width="640" height="360" data-service="Youtube" scrolling="no"/>
      </figure>
      <p>Az újdonságot a Google Earth <a href="https://www.google.com/earth/">webes változatában</a> érhetik el a felhasználók, a mobilokra készült alkalmazásban még nem. Ehhez mondjuk nincs is sok értelme a mobilt nyomogatni, a tervezés ugyanis sokkal könnyebb, ha egy nagyobb képernyőn dolgozunk.</p>
      <related>
        <a href="https://hvg.hu/tudomany/20190425_earth_timelapse_2019_update"/>
        <a href="https://hvg.hu/tudomany/20170721_google_earth_kepernyokepek_fold"/>
      </related>
    </article>
  </body>
</html>