<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185172/%E0%A6%B6%E0%A6%BF%E0%A6%A5%E0%A6%BF%E0%A6%B2-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%B8%E0%A7%9C%E0%A6%95-%E0%A6%AA%E0%A6%B0%E0%A6%BF%E0%A6%AC%E0%A6%B9%E0%A6%A8-%E0%A6%86%E0%A6%87%E0%A6%A8-%E0%A6%B8%E0%A7%8D%E0%A6%AC%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80"/>
    <meta property="og:site_name" content="somoynews.tv"/>
    <meta property="article:published_time" content="2019-11-24T16:52:00+00:00"/>
    <meta property="og:title" content="শিথিল হচ্ছে সড়ক পরিবহন আইন: স্বরাষ্ট্রমন্ত্রী"/>
    <meta property="og:description" content="সড়ক পরিবহন আইন বাস্তবায়ন কিছু কিছু ক্ষেত্রে শিথিল করা হচ্ছে জানিয়েছেন স্বর..."/>
  </head>
  <body>
    <article>
      <h1>শিথিল হচ্ছে সড়ক পরিবহন আইন: স্বরাষ্ট্রমন্ত্রী</h1>
      <address><time datetime="2019-11-24T16:52:00+00:00">24 Nov 2019, 16:52</time> by <a rel="author">সময় সংবাদ</a></address>
      <p><b>সড়ক পরিবহন আইন বাস্তবায়ন কিছু কিছু ক্ষেত্রে শিথিল করা হচ্ছে জানিয়েছেন স্বরাষ্ট্রমন্ত্রী আসাদুজ্জামান খান কামাল।</b><br/><br/>রোববার (২৪ নভেম্বর) স্বরাষ্ট্র মন্ত্রণালয়ের সম্মেলন কক্ষে টাস্কফোর্স কমিটির প্রথম সভা শেষে সাংবাদিকদের তিনি একথা বলেন।<br/><br/>তিনি বলেন, বাংলাদেশ সড়ক পরিবহন কর্তৃপক্ষ’র (বিআরটিএ) দুর্বলতায় এ সিদ্ধান্ত নেয়া হয়েছে এবং এ আইন বাস্তবায়নে নতুন করে চার সচিবের নেতৃত্বে চারটি উপ-কমিটি করা হয়েছে। আগামী দুই মাসের মধ্যে সুপারিশ ও অ্যাকশন প্লানসহ প্রতিবেদন জমা দেবে এসব কমিটি। পরে টাস্কফোর্স কমিটির সভায় তা উপস্থাপনের পর  আলোচনা করে ব্যবস্থা নেয়া হবে।<br/><br/>স্বরাষ্ট্রমন্ত্রী বলেন, সড়কের নিরাপত্তা আনতে ১১১ সুপারিশ বাস্তবায়নে এ কমিটি করা হয়েছে। বিশেষ করে বিআরটিএয়েকে আরো শক্তিশালী করতে হবে। এ খাতে বিশেষ নজর দেয়া হয়েছে।<br/><br/> </p>
    </article>
  </body>
</html>