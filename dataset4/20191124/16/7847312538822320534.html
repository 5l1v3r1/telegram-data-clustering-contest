<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474450-tylko-u-nas-kulisy-wyboru-nowego-szefa-n-bylo-goraco"/>
    <meta property="og:site_name" content="wPolityce.pl"/>
    <meta property="article:published_time" content="2019-11-24T16:06:25+00:00"/>
    <meta property="og:title" content="TYLKO U NAS. Kulisy wyboru nowego szefa Nowoczesnej. &quot;Było naprawdę wyjątkowo gorąco&quot; ; &quot;Główną osią dyskusji były pieniądze&quot;"/>
    <meta property="og:description" content="&quot;U nas zawsze tak jest zawsze na konwencjach. Dużo ludzi się wypowiada, jest emocjonalnie. Doszło do polemiki i wzajemnej krytyki zwolenników obu kandydatów&quot; - powiedział portalowi wPolityce.pl członek zarządu Nowocz..."/>
  </head>
  <body>
    <article>
      <h1>TYLKO U NAS. Kulisy wyboru nowego szefa Nowoczesnej. "Było naprawdę wyjątkowo gorąco" ; "Główną osią dyskusji były pieniądze"</h1>
      <address><time datetime="2019-11-24T16:06:25+00:00">24 Nov 2019, 16:06</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Katarzyna Lubnauer zrezygnowała dziś z przewodniczenia Nowoczesnej, a o fotel nowego przewodniczącego walczyło dwóch kandydatów - Adam Szłapka i Krzysztof Mieszkowski. Ostatecznie wygrał Szłapka. Jak ustalił portal wPolityce.pl, atmosfera podczas posiedzenia była bardzo gorąca i doszło do ostrej walki między kandydatami. Główną osią sporu była kwestia rozwiązania problemów finansowych Nowoczesnej.</b>
      </p>
      <p>CZYTAJ TAKŻE: <a href="https://wpolityce.pl/polityka/474440-adam-szlapka-nowym-przewodniczacym-nowoczesnej">Szłapka pokonał Mieszkowskiego i został nowym przewodniczącym partii: Dzisiaj mówimy „Nowoczesna restart”. WIDEO</a></p>
      <p>
        <a href="https://wpolityce.pl/polityka/474413-katarzyna-lubnauer-zrezygnowala-z-funkcji-szefa-nowoczesnej">Katarzyna Lubnauer zrezygnowała z funkcji szefa Nowoczesnej! „Biorę na siebie odpowiedzialność za porażkę w wyborach do Sejmu”</a>
      </p>
      <blockquote>Było naprawdę wyjątkowo gorąco. U nas zawsze tak jest na konwencjach. Dużo ludzi się wypowiada, jest emocjonalnie. Doszło do polemiki i wzajemnej krytyki zwolenników obu kandydatów</blockquote>
      <p>— powiedział portalowi wPolityce.pl członek zarządu Nowoczesnej.</p>
      <blockquote>W naszym przypadku bardzo duże znaczenie ma brak dotacji. Rozmawialiśmy o pieniądzach. Myślę, że główna oś tej dyskusji to były pieniądze. To jest dla nas podstawowa sprawa. Nie kryjemy się z tym. To właśnie kwestii finansów Nowoczesnej dotyczyła najbardziej gorąca dyskusja</blockquote>
      <p>— dodał.</p>
      <p>Okazuje się, że zarówno Adam Szłapka, jak i Krzysztof Mieszkowski przestawili dwa alternatywne plany poradzenia sobie z trudną sytuacją finansową Nowoczesnej. Większość głosujących członków partii przekonał plan Szłapki.</p>
      <p>Na pytanie, czy Nowoczesna dalej będzie działać, nasz rozmówca odpowiada krótko: „Oczywiście”.</p>
      <p>as</p>
    </article>
  </body>
</html>