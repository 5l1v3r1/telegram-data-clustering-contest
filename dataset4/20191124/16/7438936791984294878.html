<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Olomouc-Jmeno-vanocniho-stromu-pripomina-misto-kde-rostl-604529"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T16:34:00+00:00"/>
    <meta property="og:title" content="Olomouc: Jméno vánočního stromu připomíná místo, kde rostl"/>
    <meta property="og:description" content="Olomoucký vánoční strom zářící na Horním náměstí dostal jméno Křovínek. Smrk, který vyrostl v ulici V Křovinách, tak symbolicky poukazuje na místo, kde rostl. Jedenáct metrů vysoký strom věnovalo městu společenství vlastníků domu ze sídliště Povel."/>
  </head>
  <body>
    <article>
      <h1>Olomouc: Jméno vánočního stromu připomíná místo, kde rostl</h1>
      <address>
        <time datetime="2019-11-24T16:34:00+00:00">24 Nov 2019, 16:34</time>
      </address>
      <p>
        <b>Olomoucký vánoční strom zářící na Horním náměstí dostal jméno Křovínek. Smrk, který vyrostl v ulici V Křovinách, tak symbolicky poukazuje na místo, kde rostl. Jedenáct metrů vysoký strom věnovalo městu společenství vlastníků domu ze sídliště Povel.</b>
      </p>
      <p>Jméno pro smrk vymyslely děti z mateřské školy Čajkovského. Zvítězily totiž v tradiční soutěži o pojmenování stromu, do které se zapojili Olomoučané a celkem 14 mateřských a základních škol. A že bylo z čeho vybírat! „O zájmu svědčí obrovské množství návrhů, které nám zasílaly hlavně děti. Letos se jich sešlo celkem 248. Bylo to zajímavě zpracovaná výtvarná dílka,“ ocenil primátor Miroslav Žbánek, který spolu s dětmi strom před radnicí rozsvítil.</p>
      <p>Letošní vánoční strom, který se rozzářil na Horním náměstí v pátek 22. listopadu v 18 hodin, je oděn do zlatostříbrného hávu a osvětluje jej 18 tisíc světel s třpytivým efektem. Stromy se jmény zdobí prostor před radnicí od roku 2006, vůbec první dostal jméno Stromovous.</p>
      <p>Jména vánočních stromů v Olomouci</p>
      <p>    2019 KŘOVÍNEK<br/>    2018 Štístko<br/>    2017 Střelka<br/>    2016 Kryštůfek<br/>    2015 Naděje<br/>    2014 Lucinka<br/>    2013 Snílek<br/>    2012 Rolnička<br/>    2011 Mašlička<br/>    2010 Jehlička<br/>    2009 Jiskřička<br/>    2008 Radovánek<br/>    2007 Světluška<br/>    2006 Stromovous</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Olomouc-Na-Svatem-Kopecku-pomohli-radni-vysadit-nove-stromy-604419"/>
        <a href="https://www.parlamentnilisty.cz/politika/politici-volicum/Primator-Zbanek-Chci-znovu-jednat-o-vybudovani-urovnoveho-prechodu-604294"/>
        <a href="https://www.parlamentnilisty.cz/politika/obce-volicum/Olomouc-Posileni-mestske-hromadne-dopravy-v-predvanocnim-obdobi-604190"/>
        <a href="https://www.parlamentnilisty.cz/politika/obce-volicum/Olomouc-Katedrala-bude-hostit-Vanoce-v-chramu-603958"/>
      </related>
    </article>
  </body>
</html>