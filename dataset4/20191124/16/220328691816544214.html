<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/daniel-otoy-i-fani-ardan-blestyat-v-slavni-vremena-407523.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T16:39:05+00:00"/>
    <meta property="og:title" content="Даниел Отьой и Фани Ардан блестят в „Славни времена“"/>
    <meta property="og:description" content="Звездите на френското кино са съпрузи в отличния филм на Никола Бедос"/>
  </head>
  <body>
    <article>
      <h1>Даниел Отьой и Фани Ардан блестят в „Славни времена“</h1>
      <address><time datetime="2019-11-24T16:39:05+00:00">24 Nov 2019, 16:39</time> by <a rel="author">Агенция Стандарт</a></address>
      <p>Даниел Отьой и Фани Ардан блестят в „Славни времена“ – отличния филм на Никола Бедос, който е един от хитовете на френския фестивал в афиша на Киномания. Историята е оригинална и свежа, а лириката и романтиката на 70-те буквално вдъхват енергия в сетивата на зрителите. Това е рапсодия на чувствата, в която Бедос е вложил цялото си въображение и сочна интилигентност, пишат критиците.  Лентата сякаш материализира идеите и черния хумор както на Пруст, така и на Холивуд, като нито за миг не позволява публиката да забрави, че всички ние сме по следите на изгубеното време. Главният герой Виктор – перфектният Даниел Отьой – е карикатурист над 60, който остава без работа, тъй като вестникът му престава да излиза на хартия. Сърдитата съпруга Мариан от скука спи с най-добрия приятел на мъжа си. Пътят им към преоткриването е наситен с неописуеми кинаджийски прийоми и личностни обрати, със завъртване на своеобразна машина на времето. Гийом Кане и Дория Тилие е младата не по-малко живописна двойка в сюжета. Самият Пиер Ардити се разписва в лентата, която несъмнено от най-добрите в най-новото европейско кино. Френският институт върти филма на 24 и 27 ноември от 19 часа, а G8 - на 28 ноември от 18 и 30.  </p>
    </article>
  </body>
</html>