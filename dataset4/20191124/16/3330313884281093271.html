<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905033/de-mos-adviseert-ten-hag-het-is-zijn-laatste-kans-om-zich-te-bewijzen-bij-ajax-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T16:39:00+00:00"/>
    <meta property="og:title" content="De Mos adviseert Ten Hag: 'Het is zijn laatste kans om zich te bewijzen bij Ajax'"/>
    <meta property="og:description" content="Erik ten Hag moet Perr Schuurs en Edson Álvarez aanwijzen als vervangers van Joël Veltman en Daley Blind. Dat vindt Aad de Mos. Ajax speelt woensdag tegen Lille OSC in de Champions League en mist het vaste centrale duo door schorsingen. &quot;Ten Hag moet Schuurs sowieso opstellen. Die jongen heeft in elk geval een keer meegedaan in Europese wedstrijden (APOEL Nicosia, red.). Het is zijn laatste kans om zich te bewijzen, dus Schuurs is voor mij een zekerheidje&quot;, aldus De Mos bij Voetbal International."/>
  </head>
  <body>
    <article>
      <h1>De Mos adviseert Ten Hag: 'Het is zijn laatste kans om zich te bewijzen bij Ajax'</h1>
      <address>
        <time datetime="2019-11-24T16:39:00+00:00">24 Nov 2019, 16:39</time>
      </address>
      <p>
        <b>Erik ten Hag moet Perr Schuurs en Edson Álvarez aanwijzen als vervangers van Joël Veltman en Daley Blind. Dat vindt Aad de Mos. Ajax speelt woensdag tegen Lille OSC in de Champions League en mist het vaste centrale duo door schorsingen.</b>
      </p>
      <p>"Ten Hag moet Schuurs sowieso opstellen. Die jongen heeft in elk geval een keer meegedaan in Europese wedstrijden (APOEL Nicosia, red.). Het is zijn laatste kans om zich te bewijzen, dus Schuurs is voor mij een zekerheidje", aldus De Mos bij <a href="https://www.vi.nl/audio/schuurs-en-alvarez-het-best-opgewassen-tegen-sterke-osimhen">Voetbal International</a>.</p>
      <p>Als het aan de oud-trainer van Ajax ligt, staat Álvarez naast Schuurs tegen Lille. "Mocht het niet lopen, dan kun je altijd nog switchen tussen Lisandro Martínez en Álvarez."</p>
      <p>"Ik heb wel het idee dat het makkelijker spelen is dan in de thuiswedstrijd, toen Ajax veertig meter in de rug had", vervolgt De Mos, die constateert dat Lille 'negentig minuten stormt'. "Die lange spits (Victor Osimhen, red.) past qua lengte en postuur bij Schuurs en Álvarez. Dat komt beter uit dan een wendbare, snelle speler."</p>
    </article>
  </body>
</html>