<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/eurowizja-junior-2019-glosowanie-za-darmo-gdzie-oddac-glos_820598.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-24T16:36:32+00:00"/>
    <meta property="og:title" content="Głosowanie na Eurowizji Junior 2019 ruszyło ponownie! Jak ZA DARMO oddać głos na Polskę? Podpowiadamy"/>
    <meta property="og:description" content="Eurowizja Junior 2019 – głosowanie na Viki Gabor ruszyło. Jak poprawnie oddać głos na Polskę? Link do aplikacji i obsługa."/>
  </head>
  <body>
    <article>
      <h1>Głosowanie na Eurowizji Junior 2019 ruszyło ponownie! Jak ZA DARMO oddać głos na Polskę? Podpowiadamy</h1>
      <address>
        <time datetime="2019-11-24T16:36:32+00:00">24 Nov 2019, 16:36</time>
      </address>
      <aside>
        <a href="https://jastrzabpost.pl/newsy/eurowizja-junior-2019-glosowanie-za-darmo-gdzie-oddac-glos_820598.html#gallery">Zobacz galerię</a>
      </aside>
      <h3>Głosuj na Polskę teraz –&gt; <a href="http://jesc.tv/vote">jesc.tv/vote</a></h3>
      <p>Finał <a href="https://jastrzabpost.pl/tag/eurowizja-junior-2019"><b>Eurowizji Junior 2019</b></a> zbliża się ku końcowi. O zwycięstwo walczy 19 młodych artystów. To, kto zwycięży w dużej mierze zależy od widzów. Na wynik złożą się punkty od internautów oraz od jury w stosunku 50:50.</p>
      <p>Nasze głosy mogą więc mieć decydujące znaczenie. Zwłaszcza, że, inaczej niż w przypadku konkursu dla dorosłych, <b>można głosować na reprezentanta swojego kraju. </b>Zobaczcie, jak pomóc wygrać <b><a href="https://jastrzabpost.pl/tag/viki-gabor">Viki Gabor</a></b>. Podpowiadamy, jak poprawnie głosować na Eurowizji Junior 2019. Gotowi?</p>
      <h3>Eurowizja Junior 2019: Jak głosować na Polskę za darmo?</h3>
      <p>W piątek 22 listopada, punktualnie o 20.00 wystartowało internetowe głosowanie, które potrwa trzy dni, aż do niedzielnego finału konkursu. Przed nami ostatnie minuty przeznaczone na oddawanie głosów. Te głosy mogą zmienić wszystko, bo stanowią 50% końcowego werdyktu. W zeszłym roku właśnie zdanie internautów w dużej mierze zaważyło na zwycięstwie <b><a href="https://jastrzabpost.pl/tag/roksana-wegiel">Roxie</a><a href="https://jastrzabpost.pl/tag/roksana-wegiel"> Węgiel</a></b>!</p>
      <h3>Gdzie oddać głos i w jaki sposób?</h3>
      <p>
        <b>Aby zagłosować trzeba wejść na stronę <a href="https://vote.junioreurovision.tv/">vote.junioreurovision.tv</a> i tam oddać od 3 do 5 głosów na różnych kandydatów. Pamiętajcie, że będąc na terytorium Polski możecie głosować na Viki Gabor, która typowana jest na faworytkę rywalizacji!</b>
      </p>
      <p>Formularz na stronie został aktywowany zaraz po ostatnim występie (Serbia) tylko na 15 minut. Warto więc pospieszyć się, by oddać głos na Polkę.</p>
      <p>Głosy widzów zostaną zamienione na punkty i będą stanowiły 50% wyniku. Druga połowa to punkty od jury – w każdym kraju zagłosuje troje dorosłych i dwoje dziecięcych muzyków – w Polsce są to: <b>Kasia Moś</b>, <b>Mateusz Moś</b>, <b>Piotr Kupicha</b>,<b> AniKa Dąbrowska </b>i <b>Paweł Szymański</b>.</p>
      <p>Swoje głosy można oddawać również za pośrednictwem aplikacji na telefony z Androidem lub iOS.</p>
      <figure>
        <iframe src="https://www.youtube.com/embed/crIwjkkorwc" width="500" height="281" data-service="Youtube" scrolling="no"/>
      </figure>
      <h3>Eurowizja Junior 2019: kiedy i gdzie oglądać?</h3>
      <p>W ramach konkursu odbędą się dwa koncerty: w sobotę i niedzielę. Sobotnie wydarzenie transmituje telewizja. Niedzielny finał rozpoczął się o 16.00, na antenie TVP1, TVP ABC i TVP Polonia. Transmisja online dostępna jest także na stronie<b> vod.tvp.pl</b> oraz na oficjalnym kanale Eurowizji Junior na YouTube.</p>
      <p>Kolejność występów została ustalona tydzień wcześniej, wylosowała ją Roksana Węgiel podczas poniedziałkowej ceremonii otwarcia. Jako pierwsza wystąpiła Australia, a koncert zamknęła Serbia. Viki Gabor zaśpiewała jako jedenasta.</p>
      <h3>Viki Gabor już po występie!</h3>
      <p>12-letnia Viki Gabor daje Polsce wielkie nadzieje na powtórzenie zeszłorocznego sukcesu Roxie Węgiel. Zdaniem wielu Viki ze swoją piosenką <i>Superhero </i>pewnie idzie po zwycięstwo!</p>
      <p>Wszyscy uczestnicy dali z siebie wszystko, by zaprezentować się jak najlepiej. Występy na imponującej scenie Areny Gliwice mają już za sobą wszyscy młodzi artyści, szczególną popularnością już po pierwszej próbie cieszyła się Viki Gabor.<b><a href="https://jastrzabpost.pl/newsy/viki-gabor-na-probie-wystep-na-eurowizji-junior-2019-opinie_820195.html"> Polka zrobiła największe wrażenie na obserwatorach!</a></b> Na stronie Eurowizji internauci nie szczędzili pochwał naszej reprezentantce.</p>
      <figure>
        <iframe src="https://www.youtube.com/embed/TvmqnNxnuJM" width="500" height="281" data-service="Youtube" scrolling="no"/>
      </figure>
      <p>Show utrzymane było w niebieskiej tonacji. Na ekranach pojawią się motywy wodne oraz lodowce. Strona graficzna nawiązuje do problemu zmian klimatu, który wokalistka porusza w swoim utworze.</p>
      <p>Viki ubrana jest w żółty garnitur wyszywany lustrzanymi trójkątami. Autorem kreacji jest <b>Bartek Indyka </b>– były stylista <b>Edyty Górniak</b> i <b>Małgorzaty Rozenek.</b></p>
      <figure>
        <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-1024x683.jpg"/>
        <figcaption>Viki Gabor – występ podczas próby na Eurowizji Junior 2019</figcaption>
      </figure>
      <p>
        <b>Czy Polsce uda się drugi raz sięgnąć po zwycięstwo w Eurowizji Junior? Wygląda na to, że dzięki Viki mamy wielkie szanse! Pamiętajcie, o oddaniu swoich głosów na junioreurovision.tv!</b>
      </p>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/11/gabor-768x768.jpg"/>
          <figcaption>Viki Gabor rozpoczyna eurowizyjny tydzień</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki5-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019stroj-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-superhero-1-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-wystep-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-proba-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
      </anchor>
    </article>
  </body>
</html>