<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903130.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T16:14:00+00:00"/>
    <meta property="og:title" content="پخش «لیلی با من است» از شبکه نمایش"/>
    <meta property="og:description" content="به گزارش الف به نقل از روابط عمومی شبکه نمایش، شبکه نمایش که در شیوه کار جدید خود، تاکنون نسخه با کیفیت فیلم های «خانه خلوت»، «شیدا»، «آدم برفی» و ... را پخش کرده است، این بار نسخه با کیفیت فیلم سینمایی «لیلی با من است» ساخته کمال تبریزی را نمایش می دهد."/>
  </head>
  <body>
    <article>
      <h1>پخش «لیلی با من است» از شبکه نمایش</h1>
      <address>
        <time datetime="2019-11-24T16:14:00+00:00">24 Nov 2019, 16:14</time>
      </address>
      <p>نسخه با کیفیت فیلم سینمایی «لیلی با من است» که اصلاح رنگ و تصویر شده است به مناسبت هفته بسیج دوشنبه ۴ آذرماه ساعت ۲۱ از شبکه نمایش پخش می شود.</p>
      <p>به گزارش الف به نقل از روابط عمومی شبکه نمایش، شبکه نمایش که در شیوه کار جدید خود، تاکنون نسخه با کیفیت فیلم های «خانه خلوت»، «شیدا»، «آدم برفی» و ... را پخش کرده است، این بار نسخه با کیفیت فیلم سینمایی «لیلی با من است» ساخته کمال تبریزی را نمایش می دهد.</p>
      <p>نسخه با کیفیت فیلم سینمایی «لیلی با من است» توسط لابراتور فیلم اداره کل آرشیو صدا و سیما اصلاح رنگ و تصویر شده است و به مناسبت هفته بسیج دوشنبه ۴ آذرماه ساعت ۲۱ پخش می شود. تکرار این فیلم نیز روز بعد سه شنبه ساعت ۳ بامداد و ۸ صبح پخش خواهد شد.</p>
      <p>«لیلی با من است» یک فیلم سینمایی کمدی با بازی پرویز پرستویی، محمود عزیزی و شهره لرستانی درباره یک فیلمبردار تلویزیونی است که از جبهه و جنگ می ترسد و برای اینکه بتواند از صندوق تلویزیون وام بگیرد تا خانه نیمه ساخته اش را تکمیل کند مجبور است برای فیلمبرداری فیلمی مستند از اسرای عراقی به منطقه جنگی برود و این تازه شروع ماجراست.</p>
    </article>
  </body>
</html>