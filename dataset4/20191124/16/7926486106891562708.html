<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013147/%D8%AF%DB%8C%D9%BE%D9%84%D9%85%D8%A7%D8%AA-%D8%A7%D8%B1%D8%B4%D8%AF-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A8%D8%A7-%D9%85%D9%82%D8%A7%D9%85-%D9%87%D8%A7%DB%8C-%D8%B1%D9%88%D8%B3-%D9%85%D8%B0%D8%A7%DA%A9%D8%B1%D8%A7%D8%AA%DB%8C-%D8%B9%D8%A7%D9%84%DB%8C-%D8%AF%D8%A7%D8%B4%D8%AA%DB%8C%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T16:37:10+00:00"/>
    <meta property="og:title" content="دیپلمات ارشد کره شمالی: با مقام‌های روس مذاکراتی عالی داشتیم"/>
    <meta property="og:description" content="یک مقام ارشد وزارت خارجه کره شمالی حین بازگشت از روسیه، دیدار خود با مقام‌های عالی رتبه روس را عالی توصیف کرد."/>
  </head>
  <body>
    <article>
      <h1>دیپلمات ارشد کره شمالی: با مقام‌های روس مذاکراتی عالی داشتیم</h1>
      <address>
        <time datetime="2019-11-24T16:37:10+00:00">24 Nov 2019, 16:37</time>
      </address>
      <p>
        <i>یک مقام ارشد وزارت خارجه کره شمالی حین بازگشت از روسیه، دیدار خود با مقام‌های عالی رتبه روس را عالی توصیف کرد.</i>
      </p>
      <p>به گزارش مشرق، معاون وزیر خارجه کره شمالی پس از خاتمه سفر ۶ روزه خود به روسیه و برگزاری نخستین «گفت‌وگوی راهبردی» بین دو کشور، از سفر خود به مسکو ابراز رضایت کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1012371/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D9%85%D8%B3%D8%A6%D9%88%D9%84-%D8%B4%DA%A9%D8%B3%D8%AA-%D9%85%D8%B0%D8%A7%DA%A9%D8%B1%D8%A7%D8%AA-%D8%A7%D8%B9%D9%84%D8%A7%D9%85-%DA%A9%D8%B1%D8%AF"><i>کره</i><i>شمالی</i>، آمریکا را مسئول شکست مذاکرات اعلام کرد</a></blockquote>
      <p>به نوشته وبگاه «رادیوی دولتی کره جنوبی» «چو سون هوئی» معاون وزیر خارجه کره شمالی عصر شنبه با ورود به فرودگاه بین المللی «شرمتیوو» در مسکو در حالی‌که منتظر پرواز بازگشت خود بود، به خبرنگاران گفت که «مذاکراتی عالی» با طرف روسی برگزار کرد.</p>
      <p>این مقام ارشد کره شمالی به جزئیات گفت‌وگوهای خود با مقام‌های عالی رتبه روسیه هیچ اشاره‌ای نکرد. </p>
      <p>معاون وزیر خارجه کره شمالی دوشنبه گذشته وارد شهر «ولادی ووستوک» در روسیه شد و سپس از عزیمت به مسکو با برخی مقام‌های ارشد دولت روسیه از جمله «سرگئی لاوروف» وزیر امور خارجه روسیه و مقامات دفاعی این کشور  گفت‌وگو کرد.</p>
      <p>خبرگزاری ژاپنی «کیودو» هفته گذشته در این زمینه نوشت که معاون وزیر خارجه کره شمالی در مسکو احتمالا در خصوص مذاکرات کره شمالی و آمریکا بحث و گفت‌وگو می‌کند.</p>
      <p>پیونگ یانگ بارها از تحکیم روابط خود با روسیه صحبت کرده است. این دو کشور روابط نظامی قابل توجهی هم دارند و بارها هیأت‌هایی از روسیه و کره شمالی در خصوص تقویت روابط نظامی با هم دیدار و گفت‌وگو کرده‌اند.</p>
      <p>منبع: فارس</p>
    </article>
  </body>
</html>