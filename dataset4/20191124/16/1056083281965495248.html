<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301865/%D8%AA%D8%B1%DA%A9%D8%A7%D8%B4%D9%88%D9%86%D8%AF-%D8%A8%D9%87-%D8%AE%D8%A7%D8%B7%D8%B1-%D8%AA%DB%8C%D9%85-%D9%85%D9%84%DB%8C-%D8%A8%D8%A7-%D8%AA%D8%B9%D8%B7%DB%8C%D9%84%DB%8C-%D9%84%DB%8C%DA%AF-%DA%A9%D9%86%D8%A7%D8%B1-%D9%85%DB%8C-%D8%A2%DB%8C%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-24T16:26:53+00:00"/>
    <meta property="og:title" content="ترکاشوند: به خاطر تیم ملی با تعطیلی لیگ کنار می‌آییم"/>
    <meta property="og:description" content="سرمربی تیم‌ والیبال پیکان تهران‌ گفت: اگر نیاز باشد، برای کمک به تیم‌ ملی با تعطیلی لیگ کنار می‌آییم."/>
  </head>
  <body>
    <article>
      <h1>ترکاشوند: به خاطر تیم ملی با تعطیلی لیگ کنار می‌آییم</h1>
      <address><time datetime="2019-11-24T16:26:53+00:00">24 Nov 2019, 16:26</time> by <a rel="author">اصغر عبداللهی</a></address>
      <p>سرمربی تیم‌ والیبال پیکان تهران‌ گفت: اگر نیاز باشد، برای کمک به تیم‌ ملی با تعطیلی لیگ کنار می‌آییم.</p>
      <p>به گزارش ایسنا، محمد ترکاشوند، سرمربی تیم والیبال پیکان تهران پس از پیروزی شاگردانش مقابل تیم سایپا در هفته هستم لیگ‌ برتر والیبال، گفت: بازی قشنگی بود و تبریک‌ می‌گویم به تیم سایپا که والیبال خوبی ارائه کردند. ما در بخشی از بازی تمرکز خود را از دست دادیم اما کار بزرگی بود که با این تیم جوان، تیم با تجربه سایپا را شکست دادیم.</p>
      <p>او ادامه داد: همه تمرکز خود را در زدن سرویس‌ها به روی این‌ موضوع معطوف کرده بودیم که دریافت‌های تیم سایپا خیلی راحت به حسینی نرسد چون با پاس‌های سرعتی خود کار را برای تیم‌ ما سخت میکرد. خوشبختانه کار سرعتی را از تیم سایپا گرفتیم و این رمز پیروزی ما بود.</p>
      <p>ترکاشوند درباره احتمال تعطیلی لیگ نیز گفت: ورود به المپیک برای ما، مردم و جامعه والیبال ایران مهم است و باید همه به یکدیگر کمک کنیم. فشردگی مسابقات باعث آسیب دیدگی بازیکنان میشود و اگر ملی‌پوشان آسیب ببیند کار برای تیم ‌ملی سخت می‌شود. دوست ندارم لیگ تعطیل شود اما نیاز باشد همکاری می‌کنیم.</p>
      <p>او در مورد نیاز به ویدیوچک در بازی‌های لیگ نیز گفت: اگر قرار است به روز باشیم باید همه تجهیزات ما به روز باشد و به همین دلیل ویدیوچک نیاز والیبال ما است. نمی‌توان همه سالن‌های را به دلیل قیمت بالا تجهیز کرد اما سالن‌های مهم‌ را بهتر است تجهیز کنیم.</p>
      <p>انتهای پیام</p>
    </article>
  </body>
</html>