<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/papa-francis-hirosimada-nukleer-silah-kullanimi-suctur-1393597"/>
    <meta property="og:site_name" content="Karar.com"/>
    <meta property="article:published_time" content="2019-11-24T16:22:00+00:00"/>
    <meta property="og:title" content="Papa Francis Hiroşima'da: Nükleer silah kullanımı suçtur"/>
    <meta property="og:description" content="Nagasaki ve Hiroşima'yı ziyaret eden Papa Francis, nükleer silah kullanımını kınadı ve tüm dünyaya nükleer silahsızlanma çağrısı yaptı: Bu yeri ziyaret etmeyi kendime bir borç bildim. Savaş amacıyla nükleer enerji kullanımı, bir etik suçu ve ihlalidir. Savaş için modern bir silah geliştirilirken barıştan nasıl söz edilebilir? Gerçek barış, yalnızca silah olmadan sağlanabilir."/>
  </head>
  <body>
    <article>
      <h1>Papa Francis Hiroşima'da: Nükleer silah kullanımı suçtur</h1>
      <address>
        <time datetime="2019-11-24T16:22:00+00:00">24 Nov 2019, 16:22</time>
      </address>
      <p>
        <b>Nagasaki ve Hiroşima'yı ziyaret eden Papa Francis, nükleer silah kullanımını kınadı ve tüm dünyaya nükleer silahsızlanma çağrısı yaptı: Bu yeri ziyaret etmeyi kendime bir borç bildim. Savaş amacıyla nükleer enerji kullanımı, bir etik suçu ve ihlalidir. Savaş için modern bir silah geliştirilirken barıştan nasıl söz edilebilir? Gerçek barış, yalnızca silah olmadan sağlanabilir.</b>
      </p>
      <p>Katoliklerin ruhani lideri Papa Francis, nükleer silah kullanımını kınadı.</p>
      <p>Asya ziyaretinin ilk ayağı olan Tayland'dan Japonya'ya geçen Papa Francis, bugün sabah saatlerinde atom bombasının hedefi olan Nagasaki şehrine yaptığı ziyaretin ardından atom bombası kurbanı bir diğer Japon şehri Hiroşima'ya gitti.</p>
      <p>Hiroşima'daki konuşmasında nükleer silah kullanımının suç olduğunu belirten Papa Francis, gerçek barışın ancak silahsız bir barış olacağını söyledi.</p>
      <p>Papa Francis "Bu yeri ziyaret etmeyi kendime bir borç bildim. Savaş amacıyla nükleer enerji kullanımı, bir etik suçu ve ihlalidir. Savaş için modern bir silah geliştirilirken barıştan nasıl söz edilebilir? Gerçek barış, yalnızca silah olmadan sağlanabilir" dedi.</p>
      <related>
        <a href="https://www.karar.com/dunya-haberleri/rusya-disisleri-bakani-lavrov-dunyanin-nukleer-silahtan-arindirilmasi-kurgu-1377636"/>
      </related>
    </article>
  </body>
</html>