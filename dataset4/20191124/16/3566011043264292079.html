<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549770.html/%D8%AD%D8%A7%D8%AC%DB%8C-%D8%AF%D9%84%DB%8C%DA%AF%D8%A7%D9%86%DB%8C--%D8%AA%D9%85%D8%A7%D8%B3-%D9%87%D8%A7-%D9%88-%D9%BE%DB%8C%D8%A7%D9%85%DA%A9-%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%A7%D8%B2-%D9%85%D8%B1%D8%AF%D9%85-%D8%AF%D8%A7%D8%B4%D8%AA%D9%85-%DA%A9%D9%87-%D9%86%D8%B3%D8%A8%D8%AA-%D8%A8%D9%87-%D8%B9%D8%AF%D9%85-%D9%88%D8%A7%D8%B1%DB%8C%D8%B2-%DB%8C%D8%A7%D8%B1%D8%A7%D9%86%D9%87-%D8%A8%D9%86%D8%B2%DB%8C%D9%86-%D8%A8%D9%87-%D8%AD%D8%B3%D8%A7%D8%A8-%D8%B4%D8%A7%D9%86-%D8%A7%D8%B9%D8%AA%D8%B1%D8%A7%D8%B6-%D8%AF%D8%A7%D8%B4%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T16:36:00+00:00"/>
    <meta property="og:title" content="حاجی دلیگانی: تماس‌ها و پیامک‌های زیادی از مردم داشتم که نسبت به عدم واریز یارانه بنزین به حساب‌شان اعتراض داشتند"/>
    <meta property="og:description" content="نماینده شاهین‌شهر در مجلس در تذکری خطاب به حسن روحانی رئیس جمور گفت:‌ از صبح تاکنون تماس‌ها و پیامک‌های زیادی از مردم داشتم که نسبت به عدم واریز یارانه بنزین به حساب‌شان اعتراض داشتند."/>
  </head>
  <body>
    <article>
      <h1>حاجی دلیگانی: تماس‌ها و پیامک‌های زیادی از مردم داشتم که نسبت به عدم واریز یارانه بنزین به حساب‌شان اعتراض داشتند</h1>
      <h2>تذکر به رئیس جمهور درباره عدم واریز یارانه بنزین به جمعی از مردم؛</h2>
      <address>
        <time datetime="2019-11-24T16:36:00+00:00">24 Nov 2019, 16:36</time>
      </address>
      <p>نماینده شاهین‌شهر در مجلس در تذکری خطاب به حسن روحانی رئیس جمور گفت:‌ از صبح تاکنون تماس‌ها و پیامک‌های زیادی از مردم داشتم که نسبت به عدم واریز یارانه بنزین به حساب‌شان اعتراض داشتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسینعلی حاجی دلیگانی نماینده مردم شاهین‌شهر در مجلس شورای اسلامی در جلسه علنی عصر امروز 3 آذر در تذکری خطاب به حسن روحانی رئیس‌جمهور گفت: از صبح تاکنون تماس‌ها و پیامک‌های زیادی از سوی مردم با موضوع عدم دریافت یارانه بنزین داشته‌ام.</p>
      <p>  وی با بیان اینکه رئیس‌جمهور قول داده بود که درآمدهای حاصل از افزایش نرخ بنزین را به حساب‌های مردم واریز خواهد کرد افزود: طبق قول و قرار دولت قرار بود که سه چهارم از جمعیت کشور یارانه بنزین را دریافت کنند.    نماینده شاهین‌شهر در مجلس تصریح کرد: تعداد زیادی از مردم یارانه بنزین را دریافت نکرده و نسبت به این اقدام دولت انتقاد دارند.    علی لاریجانی در پاسخ به تذکر حاجی دلیگانی گفت فردا صبح در مجلس در این باره جلسه داریم و قرار است درباره این موضوع با دولتمردان صحبت کنیم.    انتهای پیام/</p>
    </article>
  </body>
</html>