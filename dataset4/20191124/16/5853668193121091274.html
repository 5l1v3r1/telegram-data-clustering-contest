<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/notizie/serie-a-i-risultati-roma-ok-con-il-brescia-vola-il-verona-che-batte-la-fiorentina-72183"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-24T16:00:54+00:00"/>
    <meta property="og:title" content="Serie A, i risultati: Roma ok con il Brescia, vola il Verona che batte la Fiorentina"/>
    <meta property="og:description" content="Apre il derby emiliano tra Bologna e Parma, che termina 2-2. Partita avvincente, con protagonista assoluto Kulusevski. L'esterno la sblocca al 17' con un tiro preciso dal limite dell'area di rigore. Al 40' il pareggio di Palacio, di testa su corner di Orsolini. Nella ripresa al 71' Iacoponi illude i felsinei, poi all'ultima azione Dzemaili con un tiro al volo regala il pari al Bologna. "/>
  </head>
  <body>
    <article>
      <h1>Serie A, i risultati: Roma ok con il Brescia, vola il Verona che batte la Fiorentina</h1>
      <address><time datetime="2019-11-24T16:00:54+00:00">24 Nov 2019, 16:00</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/76/7623c205f9c8406e61a5475489c60210-90817-95723157c8ebcac4750156d2b21ac04e.jpeg"/>
        <figcaption>© foto di www.imagephotoagency.it</figcaption>
      </figure>
      <p>Apre il derby emiliano tra Bologna e Parma, che termina 2-2. Partita avvincente, con protagonista assoluto Kulusevski. L'esterno la sblocca al 17' con un tiro preciso dal limite dell'area di rigore. Al 40' il pareggio di Palacio, di testa su corner di Orsolini. Nella ripresa al 71' Iacoponi illude i felsinei, poi all'ultima azione Dzemaili con un tiro al volo regala il pari al Bologna. </p>
      <p>Nelle partite delle 15 vince la Roma, 3-0 al Brescia all'Olimpico.Successo allo scadere per la Lazio, che passa 2-1 con il Sassuolo grazie alle reti di Immobile (al 34') e Caicedo, che la decide con un mancino angolato nei minuti di recupero. Inutile la rete di Caputo per i padroni di casa. Con questi 3 punti la Lazio vola al terzo posto, a + 2 proprio sui rivali della Roma. Perde invece la Fiorentina, 1-0 contro il Verona. Senza Chiesa, nonostante il rientro dalla squalifica di Ribery, i viola non pungono: agli scaligeri basta il gol del fiorentino Di Carmine. Verona ottavo, a -2 dal Napoli.<br/><br/>Alle 18 è in programma Sampdoria-Udinese, gara a rischio per via del maltempo che ha nuovamente colpito la Liguria. I friulani nelle ultime giornate si sono rilanciati, Ranieri dopo la vittoria con la Spal e il pareggio con l'Atalanta non vuole fermarsi. Chiude il posticipo serale tra Lecce e il lanciatissimo Cagliari di Maran, a caccia di un successo per legittimare ulteriormente le ambizioni europee.</p>
    </article>
  </body>
</html>