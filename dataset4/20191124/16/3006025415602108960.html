<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/Shinhalam.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-24T16:07:00+00:00"/>
    <meta property="og:title" content="கோத்தா பயம்:தப்பியோடும் சிங்களம்!"/>
    <meta property="og:description" content="ஊடகவியலாளர் பிரகீத் காணாமல் ஆக்கப்பட்டமை உள்ளிட்ட பல சர்ச்சைக்குரிய விசாரணைகளை மேற்கொண்ட குற்றப் புலனாய்வுத் துறையின் (சிஐடி) உயர் போல..."/>
  </head>
  <body>
    <article>
      <h1>கோத்தா பயம்:தப்பியோடும் சிங்களம்!</h1>
      <address><time datetime="2019-11-24T16:07:00+00:00">24 Nov 2019, 16:07</time> by <a rel="author">டாம்போ</a></address>
      <figure>
        <img src="https://1.bp.blogspot.com/-O_YB1fo9ndI/Xdqqj3C32cI/AAAAAAAAMsE/JkZZ8j4ZwB4QT62YSBH5Rz9_b7jUR7QDACNcBGAsYHQ/s1600/GOTHA-2.jpg"/>
      </figure>
      <p>ஊடகவியலாளர் பிரகீத் காணாமல் ஆக்கப்பட்டமை உள்ளிட்ட பல சர்ச்சைக்குரிய விசாரணைகளை மேற்கொண்ட குற்றப் புலனாய்வுத் துறையின் (சிஐடி) உயர் போலீஸ் அதிகாரி நிசாந்தா சில்வா இன்று (24) பிற்பகல் நாட்டை விட்டு வெளியேறியதாக தகவல்கள் தெரிவிக்கின்றன.</p>
      <p>இவர் கோத்தபாய ராஜபக்ச மற்றும் பல ராஜபக்ச குடும்பத்துக்கு எதிரான பல சர்ச்சைக்குரிய விசாரணை வழக்குகளில் ஈடுபட்டிருந்தார்.</p>
      <p>இன்று பிற்பகல் 12.50 மணியளவில் நிசாந்தா சில்வா தனது குடும்பத்தினருடன் நாட்டை விட்டு சுவிட்சர்லாந்து சென்றுள்ளதாக கூறப்படுகிறது.</p>
      <p>கோத்தபாய தலைமையிலான அரசாங்கத்தால் பழிவாங்கப்படலாம் என்பதாலேயே அவர் நாட்டை விட்டு வெளியேறியதாகவும் , சுவிற்சர்லாந்து அவருக்கு அடைக்கலம் கொடுத்திருக்கலாம் என்றும் தகவல்கள் வெளிவருகின்றது.</p>
      <p>ஏற்கனவே கோத்தபாயவின் அமெரிக்க குடியுரிமை பற்றி கேள்வி எழுப்பிய பேராசிரியர் ஒருவரும் தப்பித்து  நாட்டை விட்டு வெளியேறியிருந்தமை குறிப்பிடத்தக்கது.</p>
    </article>
  </body>
</html>