<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/allerta-fiumi-anche-nella-marca-219842"/>
    <meta property="og:site_name" content="Oggi Treviso"/>
    <meta property="article:published_time" content="2019-11-24T16:15:10+00:00"/>
    <meta property="og:title" content="Allerta fiumi anche nella Marca"/>
    <meta property="og:description" content="TREVISO - A causa delle precipitazioni delle ultime ore si sono registrati ulteriori incrementi dei livelli idrometrici i"/>
  </head>
  <body>
    <article>
      <h1>Allerta fiumi anche nella Marca</h1>
      <address>
        <time datetime="2019-11-24T16:15:10+00:00">24 Nov 2019, 16:15</time>
      </address>
      <p><b>TREVISO - </b>A causa delle precipitazioni delle ultime ore si sono registrati <b>ulteriori incrementi dei livelli idrometrici </b>in Veneto. Il Centro funzionale decentrato della Protezione Civile segnaladiversi fiumi, tra cui: il <b>Brenta</b>: nella sezione di Bassano si è superata la seconda soglia di allerta; il livello è stato in forte crescita nelle ultime ore, anche se l’ultimo dato mostra una temporanea flessione. Il<b> Piave</b>: le sezioni di Ponte di Piave e San Donà sono in crescita e Ponte di Piave <b>ha superato la prima guardia</b>.<br/><br/> <br/><br/>Il<b> Meschio:</b> i livelli risultano in diminuzione e il  <b>Livenza</b>: i livelli sono in generale salita tranne a San Cassiano dove pur restando sopra la prima guardia, si registra una diminuzione. Dalle ore 18 si attendono<b> ulteriori incrementi</b> dei livelli idrometrici dei principali corsi d’acqua, ad esclusione delle sezione di monte. Il Piave <b>continuerà a salire nelle prossime ore</b> nelle sezioni di pianura. Le precipitazioni previste potranno inoltre creare possibili locali disagi nella rete di drenaggio urbano e in alcuni canali della rete secondaria. </p>
      <related>
        <h4>Dello stesso argomento</h4>
        <a href="http://oggitreviso.it/nuova-perturbazione-arrivo-decretato-stato-di-preallarme-219469"/>
        <a href="http://oggitreviso.it/piave-fa-paura-livello-%C3%A8-cresciuto-tutta-notte-219422"/>
        <a href="http://oggitreviso.it/piave-livenza-sorvegliati-speciali-rischio-valanghe-montagna-219396"/>
        <a href="http://oggitreviso.it/paura-piave-emessa-l%E2%80%99-ordinanza-di-sgombero-le-aree-golenali-219390"/>
        <a href="http://oggitreviso.it/un-anno-fa-lalluvione-che-sconvolse-lopitergino-218380"/>
        <a href="http://oggitreviso.it/centinaia-stasera-alla-grande-cena-solidale-le-famiglie-alluvionate-201538"/>
        <a href="http://oggitreviso.it/venerd%C3%AC-monastier-cena-le-famiglie-alluvionate-dal-piave-201340"/>
        <a href="http://oggitreviso.it/famiglia-perde-casa-lalluvione-paese-si-mobilita-200919"/>
        <a href="http://oggitreviso.it/famiglie-alluvionate-cena-di-beneficenza-con-sindaci-camerieri-200593"/>
        <a href="http://oggitreviso.it/ma-vi-siete-arrabbiati-con-piave-197652"/>
      </related>
    </article>
  </body>
</html>