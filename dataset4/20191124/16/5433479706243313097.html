<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/552266/"/>
    <meta property="og:site_name" content="חרדים10"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="שכחו פרט שולי קטן: למנדלבליט אין כעת כל יכולת להגיש אישום"/>
    <meta property="og:description" content="כל המהלכים של סער מבוססים על תעמולה שקרית של מנדלבליט. אין סיבה לליכוד לפעול על בסיס שקר • אין סיבה לשנות תוכניות כעת, לאחר שהפקיד הבלתי נבחר אמר את עמדתו הפוליטית"/>
  </head>
  <body>
    <article>
      <h1>שכחו פרט שולי קטן: למנדלבליט אין כעת כל יכולת להגיש אישום</h1>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">קרולין גליק</a></address>
      <p>
        <b>כל המהלכים של סער מבוססים על תעמולה שקרית של מנדלבליט. אין סיבה לליכוד לפעול על בסיס שקר • אין סיבה לשנות תוכניות כעת, לאחר שהפקיד הבלתי נבחר אמר את עמדתו הפוליטית</b>
      </p>
      <p>איכשהו, פסח על תשומת לבנו פרט שולי קטן: למנדלבליט אין כל יכולת בעת הזאת להגיש כתב אישום נגד ראש הממשלה בנימין נתניהו.</p>
      <p>על פי חוק, כדי להגיש כתב אישום נגד חבר כנסת, על היועמ”ש קודם להגיש את כתב האישום לח”כ, לכנסת ולוועדת הכנסת. ולעת עתה, נוכח ממשלת המעבר, אין ועדת כנסת שאליה ניתן להגיש כתב אישום.</p>
      <p>על פי חוק, לאחר שוועדת הכנסת מקבלת את כתב האישום, היא תפתח בדיונים לגבי מתן חסינות לאותו חבר כנסת. כל התהליך הזה יכול לקחת חודשים רבים. ובכל מקרה לא ניתן בכלל לפתוח בתהליך זה כל עוד אין ממשלה כי כל עוד אין ממשלה, לא תתמנה וועדת כנסת.</p>
      <p>במילים אחרות, כל השיח הציבורי מאז יום חמישי מבוסס על פיקציה.</p>
      <p>כאשר מנדלבליט הודיע כי הוא מגיש כתב אישום נגד נתניהו הוא עשה אקט פוליטי, לא משפטי. הוא פעל כפוליטיקאי לא כיועץ המשפטי לממשלה. התכלית שלו פוליטית גרידא.</p>
      <p>הוא פועל להביא להדחת ראש ממשלה בתהליך פוליטי מזוהם מבוסס על קמפיין של דיסאינפורמציה כביכול משפטית.</p>
      <p>התגובות של גדעון סער ובני גנץ וכל השאר היו בהתאם לציפיות.</p>
      <p>כעת, מדווח כי מנדלבליט – ששוב לא מוסמך כלל על פי חוק להגיש כתב אישום נגד נתניהו או כל ח”כ אחר בתקופה זאת – מקים ועדה בראשות שי ניצן (אגב, מתי הוא כבר מסיים את התפקיד ומעביר את המושכות לליאת בן ארי?). תכלית הוועדה לקבוע אם מנדלבליט יכול לאפשר לנתניהו להמשיך לכהן כראש הממשלה לנוכח כתב האישום שמנדלבליט לא יכול להגיש נגדו.</p>
      <p>הבנתם? הכל שקר. אין כאן כתב אישום. אין כאן חוק. אין כאן משפט.</p>
      <p>יש כאן הפיכה שבה פרקליטים – בתמיכת פוליטיקאים אופרטוניסטיים ועיתונאים מוטעים פוליטית – משתמשים במונחים משפטים כדי להפיל מנהיג פוליטי שלא באמצעות בחירות.</p>
      <p>יש אומרים שכדאי לנתניהו ללכת ראש בראש עם סער כדי להביס אותו בהליך מהיר. אני לא חושבת שזה נכון.</p>
      <p>כל המהלכים של סער מבוססים על תעמולה שקרית של מנדלבליט. אין סיבה לליכוד לפעול על בסיס שקר. אם לא הייתה כוונה לערוך פריימריס לראשות הליכוד לפני שמנדלבליט מסר את הודעתו הפוליטית נטולת משמעות משפטית ביום חמישי בערב, אז אין סיבה לשנות תוכניות כעת, לאחר שהפקיד הבלתי נבחר אמר את עמדתו הפוליטית.</p>
      <p>• מתוך דף הפייסבוק של קרולין גליק</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552522/"/>
        <a href="http://www.ch10.co.il/news/552509/"/>
        <a href="http://www.ch10.co.il/news/552490/"/>
        <a href="http://www.ch10.co.il/news/552476/"/>
        <a href="http://www.ch10.co.il/news/552457/"/>
        <a href="http://www.ch10.co.il/news/552437/"/>
      </related>
    </article>
  </body>
</html>