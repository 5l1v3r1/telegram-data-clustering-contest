<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/zapodozrqha-alegri-che-se-gotvi-da-poeme-napoli-1409266.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T16:21:00+00:00"/>
    <meta property="og:title" content="Заподозряха Алегри, че се готви да поеме Наполи"/>
    <meta property="og:description" content="Бившият треньор на Ювентус и Милан Масимилиано Алегри може да замени Карло Анчелоти на поста в Наполи, съобщава Football Italia Специалистът, който в момента е без отбор, е бил забелязан в събота на трибуните на Сан Сиро по време на мача между Милан и Наполи (1:1)"/>
  </head>
  <body>
    <article>
      <h1>Заподозряха Алегри, че се готви да поеме Наполи</h1>
      <address><time datetime="2019-11-24T16:21:00+00:00">24 Nov 2019, 16:21</time> by <a rel="author">Sportlive.bg</a></address>
      <p>Бившият треньор на Ювентус и Милан Масимилиано Алегри може да замени Карло Анчелоти на поста в <b><a href="https://www.sportlive.bg/tags/9715">Наполи</a></b>, съобщава "Football Italia". Специалистът, който в момента е без отбор, е бил забелязан в събота на трибуните на "Сан Сиро" по време на мача между Милан и Наполи (1:1). Той е провел дълъг разговор с пресаташето на неаполитанци Гуидо Балдари.</p>
      <p>Алегри може да оглави южняшкия тим, ако Анчелоти бъде уволнен или подаде оставка във връзка с неубедителните резултати на тима в първенството. Наполи записа едва две победи в последните си девет мача, а в останалите загуби два пъти и пет завърши наравно. Треньорът е в лоши отношения и с боса на клуба, след като застана зад решението на играчите да не отидат на наказателен лагер, което бе поискано от ръководството.</p>
      <p>Алегри е без работа след раздялата си с Ювентус през лятото. За пет години работа в гранда от Торино той спечели пет пъти първенството, четири пъти Купата на страната и два пъти Суперкупата и също така стигна два пъти до финала на Шампионска лига. <b><i><a href="https://www.sportlive.bg/worldfootball/italy/Bivsh-trenxor-na-Milan-favorit-za-posta-na-Ancheloti-v-Napoli-1405380.html">Кой друг италиански треньор е свързван с Наполи вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Milan-i-Napoli-ne-uspqha-da-se-pobedqt-v-derbito-na-Seriq-A-1409128.html"/>
        <a href="https://www.sportlive.bg/worldfootball/spain/Zvezdi-na-Chelsi-i-Napoli-otkazaha-nov-dogovor-s-otborite-si-zaradi-Barselona-1408189.html"/>
        <a href="https://www.sportlive.bg/worldfootball/worldfootballother/Klop-Guardiola-Zidan-i-drugi-top-trenxori-uchastvaha-na-forum-na-UEFA-1405504.html"/>
        <a href="https://www.sportlive.bg/worldfootball/germany/Uli-Hxones-zacherkna-edin-ot-kandidatite-za-trenxor-na-Bajern-1405205.html"/>
        <a href="https://www.sportlive.bg/worldfootball/italy/Ancheloti-ostava-v-Napoli-vypreki-krizata-1404811.html"/>
      </related>
    </article>
  </body>
</html>