<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/teleurstellend-en-frustrerend-koerdische-minister-boos-op-nederland-vanwege-niet-ophalen-isis-kinderen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T16:00:52+00:00"/>
    <meta property="og:title" content="‘Teleurstellend en frustrerend’ – Koerdische minister boos op Nederland vanwege niet ophalen ISIS-kinderen"/>
    <meta property="og:description" content="Koerdische minister van buitenlandse zaken Abduhlkareem Omar noemt de uitspraak van het Nederlandse gerechtshof ‘teleurstellend en frustrerend’. Hij wil dat Nederland verantwoordelijkheid neemt en ISIS-kinderen en -vrouwen terugneemt. Hij is bang voor de lange termijn en spreekt van ‘een grote fout’. Deze kwestie is natuurlijk ontzettend ingewikkeld. Wij zijn maar wat blij dat die jihadi’s niet deze kant uitkomen maar het is ook wel wrang dat we de Koerden er meer laten zitten. Ook zit er een tijdsfactor aan, want er speelt zich nog steeds een conflict af in de regio waar die kalifaatstichters zitten opgesloten. Kwestie van tijd dus voor er nog meer terroristen uitbreken. De twee meest voor de hand liggende opties voor hen zijn: 1. opnieuw vechten en ;2. terugkeren naar Nederland. In beide gevallen zal Nederland er dan wat mee moeten. Voor de Koerden wordt de situatie ook niet rooskleuriger. Zij zitten in een militair samenwerkingsverband met de Russen en het Assad-regime maar willen bovenal hun autonomie zien…"/>
  </head>
  <body>
    <article>
      <h1>‘Teleurstellend en frustrerend’ – Koerdische minister boos op Nederland vanwege niet ophalen ISIS-kinderen</h1>
      <address><time datetime="2019-11-24T16:00:52+00:00">24 Nov 2019, 16:00</time> by <a rel="author">Wout Willemsen</a></address>
      <p>
        <b>Koerdische minister van buitenlandse zaken <a href="https://www.trouw.nl/buitenland/koerdische-minister-het-is-een-grote-fout-dat-nederland-de-kinderen-van-is-vrouwen-niet-ophaalt~b47c90d2/">Abduhlkareem Omar</a> noemt de uitspraak van het <a href="https://www.dagelijksestandaard.nl/2019/11/gerechtshof-nederland-hoeft-isis-vrouwen-en-kinderen-niet-terug-te-halen-uit-syrie/">Nederlandse gerechtshof</a> ‘teleurstellend en frustrerend’. Hij wil dat Nederland verantwoordelijkheid neemt en ISIS-kinderen en -vrouwen terugneemt. Hij is bang voor de lange termijn en spreekt van ‘een grote fout’.</b>
      </p>
      <p>Deze kwestie is natuurlijk ontzettend ingewikkeld. Wij zijn maar wat blij dat die jihadi’s niet deze kant uitkomen maar het is ook wel wrang dat we de Koerden er meer laten zitten. Ook zit er een tijdsfactor aan, want er speelt zich nog steeds een conflict af in de regio waar die kalifaatstichters zitten opgesloten. Kwestie van tijd dus voor er nog meer terroristen uitbreken. De twee meest voor de hand liggende opties voor hen zijn: 1. opnieuw vechten en ;2. terugkeren naar Nederland. In beide gevallen zal Nederland er dan wat mee moeten.</p>
      <p>Voor de Koerden wordt de situatie ook niet rooskleuriger. Zij zitten in een militair samenwerkingsverband met de Russen en het Assad-regime maar willen bovenal hun autonomie zien te bewaren. Wanneer je tussen de strijdende mogendheden zit en geld een kwestie wordt, hoe lang duurt het dan nog voor de Koerden (misschien met moeite) de poorten van die kampen maar weer opengooien? Dan is het te hopen dat één van de omringende mogendheden er een bom op gooit, want anders waait de terreur deze kant weer op.</p>
      <p>Uit angst voor gezichtsverlies zal dit niet van de grond komen maar volgens mij wordt het hoog tijd dat Nederland eens met Assad, Poetin en de Koerden om tafel gaat zitten. En anders overweeg maar of jeugdzorg een gewapende bewaker op het terrein moet krijgen, want geheid dat die verknipte kinderen daar vroeg of laat terechtkomen.</p>
    </article>
  </body>
</html>