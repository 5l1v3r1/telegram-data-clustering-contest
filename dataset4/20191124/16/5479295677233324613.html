<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/lessinia/selva-di-progno/campofontana-festa-del-ringraziamento-sotto-la-pioggia-1.7798014"/>
    <meta property="og:site_name" content="L'Arena"/>
    <meta property="article:published_time" content="2019-11-24T16:06:06+00:00"/>
    <meta property="og:title" content="Campofontana, Festa del Ringraziamento sotto la pioggia"/>
    <meta property="og:description" content="."/>
  </head>
  <body>
    <article>
      <h1>Campofontana, Festa <br/>del Ringraziamento <br/>sotto la pioggia</h1>
      <address><time datetime="2019-11-24T16:06:06+00:00">24 Nov 2019, 16:06</time> by <a rel="author">Mariella Gugole</a></address>
      <p>Festa del Ringraziamento ad alta quota: i 1.224 metri di altitudine di<b> Campofontana</b> il paese più alto della provincia di Verona che ha riunito agricoltori di Selva di Progno, San Bortolo, Sprea, Bolca, Castelvero, Vestenavecchia e Vestenanova. Un tempo da lupi in una terra in cui i lupi veri la fanno da padroni e chi la abita non smette di sperare che la politica faccia la sua parte.</p>
      <p>Ma vento, pioggia sferzante e una fitta nebbia non hanno fermato la Coldiretti che in chiesa ha sfilato in una lunga processione offertoriale con <b>prodotti della terra per i frati del Barana</b> di Verona da donare ai poveri della città e sul sagrato ha portato i mezzi agricoli che <b>don Michele Valdegamberi</b>, sfidando il maltempo, è uscito a benedire. Con lo spirito di chi sa condividere, la celebrazione è iniziata col “Laudato sii o mio Signore…” perché si sa che la gente di montagna sa far squadra con dedizione e dignità, la gente di montagna non si piega, la gente di montagna è la vera custode dei nostri monti. Presenti alla Festa del Ringraziamento della Lessinia Orientale il presidente della sezione Coldiretti Michele Rama, il sindaco di Selva di Progno Marco Antonio Cappelletti e l’assessore all’agricoltura di Vestenanova Marco Roncari.</p>
      <related>
        <a href="https://www.larena.it/home/video/news/campofontana-l-offertorio-gugole-1.7798036?ot=it.athesis.pagelayout.EmptyPageLayout.ot"/>
        <a href="https://www.larena.it/home/video/news/campofontana-benedizione-dei-trattori-gugole-1.7798034?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>