<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/rumunija-potonuo-brod-natovaren-sa-14-600-ovaca/"/>
    <meta property="og:site_name" content="Krstarica"/>
    <meta property="article:published_time" content="2019-11-24T16:33:00+00:00"/>
    <meta property="og:title" content="Rumunija: Potonuo brod natovaren sa 14.600 ovaca"/>
    <meta property="og:description" content="BUKUREŠT - Brod za prevoz stoke &quot;Kraljica Hind&quot;, težak 3.785 tona i natovaren sa 14.600 ovaca, opasno se nagnuo i delimično potonuo s desne strane u"/>
  </head>
  <body>
    <article>
      <h1>Rumunija: Potonuo brod natovaren sa 14.600 ovaca</h1>
      <address><time datetime="2019-11-24T16:33:00+00:00">24 Nov 2019, 16:33</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521255-750x430.jpg"/>
        <figcaption>Foto: Tanjug</figcaption>
      </figure>
      <p>BUKUREŠT – Brod za prevoz stoke „Kraljica Hind“, težak 3.785 tona i natovaren sa 14.600 ovaca, opasno se nagnuo i delimično potonuo s desne strane u rumunskoj luci Midija, nakon napuštanja pristaništa, saopštila je policija okruga Konstanca.</p>
      <p>Jednog morana koji je pao sa broda spasila je obalska straža, koja je zatim bezbedno prebacila njegove kolege do pristaništa, prenosi rumunska agencija Agerpres.</p>
      <p>Mornaru koji je spasen iz vode pružena je medicinska nega na obali, ali o sudbini ovaca koje su se nalazile na brodu za sada nema informacija.</p>
      <p>„Kraljica Hind“ je plovila pod zastavom Palaua, s posadom sastavljenom od 22 mornara sirijske nacionalnosti.</p>
      <p>(Tanjug)</p>
    </article>
  </body>
</html>