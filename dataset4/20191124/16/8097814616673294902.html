<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/odjidja-breekt-volledig-na-gent-antwerp-dit-is-onwaarschijnlijk"/>
    <meta property="og:site_name" content="Voetbal24"/>
    <meta property="article:published_time" content="2019-11-24T16:44:00+00:00"/>
    <meta property="og:title" content="Odjidja breekt volledig na Gent-Antwerp: &quot;Dit is onwaarschijnlijk&quot;"/>
    <meta property="og:description" content="AA Gent en Royal Antwerp FC verdeelden zondagnamiddag, na een spannende wedstrijd, de buit. Antwerp kwam in blessuretijd langszij en bij Gent kwam het puntenverlies hard aan. Niet in het minst bij Vadis Odjidja."/>
  </head>
  <body>
    <article>
      <h1>Odjidja breekt volledig na Gent-Antwerp: "Dit is onwaarschijnlijk"</h1>
      <address><time datetime="2019-11-24T16:44:00+00:00">24 Nov 2019, 16:44</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>AA Gent en Royal Antwerp FC verdeelden zondagnamiddag, na een spannende wedstrijd, de buit. Antwerp kwam in blessuretijd langszij en bij Gent kwam het puntenverlies hard aan. Niet in het minst bij Vadis Odjidja.</b>
      </p>
      <p>“Dit is onwaarschijnlijk. We zijn heel teleurgesteld", aldus Odjidja voor de camera van <i>Play Sports</i>. De kapitein van Gent brak volledig na een sterke match van zijn team en was duidelijk aangeslagen. "We verdienden het om deze wedstrijd te winnen. Een punt is te weinig."</p>
      <p>"Maar oké, het is nu eenmaal zo… Je weet dat als het 1-0 blijft tegen deze tegenstander, het altijd link is. <a href="https://www.voetbal24.be/tag/Antwerp">Antwerp</a> heeft veel lengte in de rangen en scoorde uiteindelijk nog met een gelukje. Dat is heel erg zuur voor ons.”</p>
      <h3>"Zó ongelukkig"</h3>
      <p>“In de slotfase hebben we geprobeerd om de bal voorin te houden, maar uiteindelijk kregen zij nog één kans met de voorzet van de laatste hoop. Ik weet niet wat er in die fase juist gebeurt. Er is een botsing met de doelman en dan is er iemand die de bal kan binnenduwen. Zó ongelukkig voor ons", besloot Odjidja.</p>
    </article>
  </body>
</html>