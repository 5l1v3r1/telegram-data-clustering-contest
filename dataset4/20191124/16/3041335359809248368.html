<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/sports/eksalloi-stin-ael-an-den-einai-ayto-penalti-poio-einai/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T16:56:31+00:00"/>
    <meta property="og:title" content="Εξαλλοι στην ΑΕΛ: «Αν δεν είναι αυτό πέναλτι, ποιο είναι;»"/>
    <meta property="og:description" content="Οργισμένη ανακοίνωση από τους Θεσσαλούς, που ζήτησαν πέναλτι στο 5ο λεπτό του παιχνιδιού με τον ΠΑΟΚ σε χέρι που έκανε ο Ινγκασον."/>
  </head>
  <body>
    <article>
      <h6 class="kicker">Για χέρι του Ινγκασον</h6>
      <h1>Εξαλλοι στην ΑΕΛ: «Αν δεν είναι αυτό πέναλτι, ποιο είναι;»</h1>
      <h2>Οργισμένη ανακοίνωση από τους Θεσσαλούς, που ζήτησαν πέναλτι στο 5ο λεπτό του παιχνιδιού με τον ΠΑΟΚ σε χέρι που έκανε ο Ινγκασον.</h2>
      <address><time datetime="2019-11-24T16:56:31+00:00">24 Nov 2019, 16:56</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Πέναλτι σε χέρι του Ινγκασον στο 5ο λεπτό της αναμέτρησης με τον ΠΑΟΚ ζήτησε η ΑΕΛ, με τους Θεσσαλούς μάλιστα να εκφράζουν την αγανάκτησή τους μέσω ανακοίνωσης.</p>
      <p>Συγκεκριμένα, στο 5’ ο Ασούμπρε σούταρε, η μπάλα βρήκε στον Ισλανδό κεντρικό αμυντικό του Δικεφάλου, με τον Μιχάλη Γρηγορίου και τους παίκτες του να ζητούν πέναλτι, καθώς η μπάλα είχε βρει στο χέρι του σέντερ μπακ του ΠΑΟΚ.</p>
      <p>
        <a href="https://www.in.gr/2019/11/24/plus/perierga/lamia-fanatikos-kapnistis-ta-vazei-ton-antikapnistiko-nomo/">Δείτε επίσης: Λαμία : Φανατικός καπνιστής «τα βάζει» με τον αντικαπνιστικό νόμο</a>
      </p>
      <p>Ο διαιτητής Τάσσης είχε επικοινωνία με το VAR και έδειξε να συνεχιστεί κανονικά το παιχνίδι. Μια απόφαση, που προκάλεσε την οργή των ανθρώπων της ΑΕΛ, οι οποίοι εξέδωσαν αμέσως ανακοίνωση.</p>
      <p>«Αν δεν είναι αυτό πέναλτι, ποιο είναι; Θα το καταστρέψετε εντελώς το ποδόσφαιρο; Θα φύγουν και οι τελευταίοι; Ποιος είναι στο VAR που δεν ζήτησε ανασκόπηση;», ανέφεραν χαρακτηριστικά οι Βυσσινί στην ανακοίνωσή τους.</p>
      <p>Λίγα λεπτά αργότερα ο ιδιοκτήτης της ΑΕΛ έκανε προσωπική δήλωση, στην οποία ανέφερε: «Α ρε Βρακά με τα κατορθώματα σου! Από την ΑΕ Γιάννενα σε βλέπω Πρόεδρο της UEFA και το γιο σου στη Γιουβέντους…».</p>
      <p>
        <a href="https://www.tanea.gr/2019/11/24/politics/androulakis-ayto-to-synedrio-den-armozei-stin-istoria-tou-pasok/">Ανδρουλάκης: Αυτό το συνέδριο δεν αρμόζει στην ιστορία του ΠΑΣΟΚ</a>
      </p>
    </article>
  </body>
</html>