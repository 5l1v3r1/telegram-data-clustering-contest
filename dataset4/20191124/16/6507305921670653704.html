<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/da-milanello/milanello-report-la-squadra-torna-ad-allenarsi-353031"/>
    <meta property="og:site_name" content="MilanNews.it"/>
    <meta property="article:published_time" content="2019-11-24T16:25:00+00:00"/>
    <meta property="og:title" content="MILANELLO REPORT - La squadra torna ad allenarsi"/>
    <meta property="og:description" content="Domenica di lavoro per i rossoneri, che questa mattina si sono ritrovati a Milanello dopo il pareggio con il Napoli in campionato."/>
  </head>
  <body>
    <article>
      <h1>MILANELLO REPORT - La squadra torna ad allenarsi</h1>
      <address><time datetime="2019-11-24T16:25:00+00:00">24 Nov 2019, 16:25</time> by <a rel="author">Daniel Speranza</a></address>
      <p>Domenica di lavoro per i rossoneri, che questa mattina si sono ritrovati a Milanello dopo il pareggio con il Napoli in campionato.</p>
      <p>Sessione defaticante per i titolari impiegati a San Siro, che hanno svolto il lavoro in palestra. Prima di uscire in campo, attivazione muscolare all'interno della struttura anche per il resto della rosa. Squadra impegnata sul centrale: prima spazio ad alcuni esercizi atletici eseguiti tra gli ostacoli bassi e le sagome, poi lavoro tecnico attraverso una serie di esercitazioni basate su passaggi, cross e tiri in porta. Nel frattempo, i portieri hanno svolto una seduta specifica con il preparatore Luigi Turci. Infine, si è giocata la consueta partitella su campo ridotto.</p>
      <p>Per lunedì il programma prevede una giornata di riposo. La ripresa a Milanello è prevista per martedìcon un allenamento pomeridiano: ritrovo per pranzo.</p>
      <footer><b>Fonte:</b> <u>acmilan.com</u></footer>
    </article>
  </body>
</html>