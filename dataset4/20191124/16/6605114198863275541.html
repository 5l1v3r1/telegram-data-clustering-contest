<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/kozelet/helyi-kozelet/hatarainkat-vedtek-a-megyei-polgarorok-2046648/"/>
    <meta property="og:site_name" content="SZOLJON"/>
    <meta property="article:published_time" content="2019-11-24T16:30:00+00:00"/>
    <meta property="og:title" content="Határainkat védték a megyei polgárőrök"/>
    <meta property="og:description" content="Határvédelmi akcióban vettek részt a tiszaföldvári és tiszajenői polgárőrök."/>
  </head>
  <body>
    <article>
      <h6 class="kicker">HERCEGSZÁNTÓ/JÁSZKUNSÁG</h6>
      <h1>Határainkat védték a megyei polgárőrök</h1>
      <address><time datetime="2019-11-24T16:30:00+00:00">24 Nov 2019, 16:30</time> by <a rel="author">P. Pusztai Nóra</a></address>
      <h4>Határvédelmi akcióban vettek részt a tiszaföldvári és tiszajenői polgárőrök.</h4>
      <p>Az Országos Polgárőr Szövetség Határvédelmi Tagozatával együttműködve, három nap alatt öt megye, százhetvenöt szakembere jelentkezett a feladatra. Tiszaföldvárról már négy éve utaznak <a href="https://www.szoljon.hu/eletstilus/a-polgaroroknek-is-koszonheto-a-buntenyek-szamanak-csokkenese-1762385/">polgárőrök</a> a déli határterületre, ahol a rendőrökkel együtt közösen járőröznek.</p>
      <p>– Az átfogó határvédelmi akcióban nemcsak a határvonal ellenőrzése volt a feladat, hanem a zöldhatár és a környező útvonalak, települések felügyelete, ellenőrzése is – tudtuk meg Kecse Lászlótól, a Tiszaföldvári Polgárőr Egyesület elnökétől. – Ezen a határszakaszon „élőerős” határvédelem van, itt nincs kiépítve kerítés, ezért csábító terület az illegális határátlépőknek – hangsúlyozta az elnök. Hozzátette: az akció ideje alatt közel negyven határsértőt sikerült elfogni, akik közül kilenc esetben a megyei polgárőrök a rendőrséggel közösen tartóztatták fel az illegálisan érkezőket.</p>
      <p>A tapasztalatok szerint a bűnmegelőzésben, valamint az erősödő migráció feltartóztatásában is megerősítő erőként vesznek részt a polgárőrök.</p>
    </article>
  </body>
</html>