<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779917/%D8%B4%D9%87%D8%B1%D8%AF%D8%A7%D8%B1%DB%8C-%D9%88%D8%B1%D8%A7%D9%85%DB%8C%D9%86-%D9%87%D9%85%DA%86%D9%86%D8%A7%D9%86-%D8%A8%D8%AF%D9%88%D9%86-%D8%B4%DA%A9%D8%B3%D8%AA-%D9%BE%DB%8C%DA%A9%D8%A7%D9%86-%D9%BE%DB%8C%D8%B1%D9%88%D8%B2-%D8%AC%D8%AF%D8%A7%D9%84-%D8%AE%D9%88%D8%AF%D8%B1%D9%88%D8%B3%D8%A7%D8%B2%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T16:06:36+00:00"/>
    <meta property="og:title" content="هفته هشتم رقابت‌های لیگ برتر؛ شهرداری ورامین همچنان بدون شکست/ پیکان پیروز جدال خودروسازان شد"/>
    <meta property="og:description" content="در دیدارهای هفته هشتم رقابت های لیگ برتر والیبال، تیم شهرداری ورامین با شکست راه یاب ملل مریوان همچنان بدون شکست باقی ماند."/>
  </head>
  <body>
    <article>
      <h1>هفته هشتم رقابت‌های لیگ برتر؛ شهرداری ورامین همچنان بدون شکست/ پیکان پیروز جدال خودروسازان شد</h1>
      <address><time datetime="2019-11-24T16:06:36+00:00">24 Nov 2019, 16:06</time> by <a rel="author" href="https://www.mehrnews.com/archive?jr=720" target="_blank">ساناز سلیمان آبادی</a></address>
      <p>به گزارش <a href="https://www.mehrnews.com/">خبرنگار مهر</a>، دیدارهای هفته هشتم رقابت های لیگ برتر والیبال امروز یکشنبه با برگزاری ۶ دیدار پیگیری شد. در حساس‌ترین بازی هفته دو تیم سایپای تهران و پیکان تهران که هر کدام ۴ پیروزی در پایان هفته هفتم در پرونده داشتند امروز در خانه والیبال مقابل یکدیگر صف آرایی کردند.</p>
      <p>در نهایت این بازی با برتری ۳ بر ۲ شاگردان جوان محمد ترکاشوند در پیکان به پایان رسید تا پیکان مجموع بردهای خود را به عدد ۵ برساند و پیروز جدال خودروسازان در پایان هفته هشتم شود.</p>
      <p>تیم شهرداری ورامین مدافع عنوان قهرمانی مسابقات امروز در سنندج میهمان تیم راه یاب ملل مریوان بود و موفق شد با نتیجه ۳ بر صفر نماینده سنندج را شکست دهد تا ورامین در پایان هفته هشتم همچنان بدون شکست در صدر جدول رده بندی به پیشتازی خود ادامه دهد.</p>
      <p>در دیگر بازی هفته نیز امروز پیام خراسان موفق شد با نتیجه ۳ بر صفر خاتم اردکان را شکست دهد.</p>
      <p>تیم های شهرداری ارومیه و فولاد سپاهان نیز از سد حریفان خود گذشتند.</p>
      <p>نتایج دیدارهای هفته هشتم رقابت های لیگ برتر والیبال:</p>
      <p>شهرداری ورامین ۳- راه یاب ملل مریوان صفر</p>
      <p>خاتم اردکان صفر- پیام خراسان ۳</p>
      <p>شهداد یزد صفر، فولاد سپاهان اصفهان۳</p>
      <p>شهروند اراک ۱- شهرداری ارومیه ۳</p>
      <p>سایپا  ۲ - پیکان  ۳</p>
      <p>فولاد سیرجان ۱ – شهرداری گنبد ۳</p>
    </article>
  </body>
</html>