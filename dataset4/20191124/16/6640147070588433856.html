<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/huawei-nova-5t-caratteristiche-tecniche/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T16:50:00+00:00"/>
    <meta property="og:title" content="Huawei Nova 5T Pro: diffuse alcune caratteristiche tecniche | MobileLabs"/>
    <meta property="og:description" content="Diffuse alcune caratteristiche tecniche di Huawei Nova 5T Pro, il rebrand di Honor 20 Pro: 8 GB di RAM e fino a 256 GB di ROM."/>
  </head>
  <body>
    <article>
      <h1>Huawei Nova 5T Pro: diffuse alcune caratteristiche tecniche | MobileLabs</h1>
      <address>
        <time datetime="2019-11-24T16:50:00+00:00">24 Nov 2019, 16:50</time>
      </address>
      <p><b>Huawei Nova 5T Pro</b>, versione potenziata dello smartphone rilasciato lo scorso agosto, arriverà presto sul mercato, in attesa di poter mettere le mani su <a href="http://www.tomshw.it/smartphone/huawei-nova-6-confermata-la-ricarica-ultra-rapida-40w/">Nova 6</a>. Su internet sono trapelate alcune interessantissime <b>informazioni</b> sul nuovo device.</p>
      <p>Come è chiaramente visibile dalla successiva immagine, <b>Nove 5T Pro</b> è molto simile al suo fratello minore. Troveremo uno <b>schermo</b> da 5,5 pollici, ben <b>8 GB</b> di RAM, NFC e un lettore di impronte digitali. Stranamente, il sistema operativo scelto è Android 9. Non sappiamo perché l’azienda non abbia deciso di optare per <a href="http://www.tomshw.it/smartphone/emui-10-huawei-nova-5t/">EMUI 10</a> (basato su Android 10), ma molti utenti sono già rimasti delusi.</p>
      <figure>
        <img src="https://www.tomshw.it/images/images/2019/11/huawei-nova-5t-pro-specifiche-64730.768x432.jpg"/>
      </figure>
      <p>Il dispositivo, che sembrerebbe avere un foro sul display, si presenterà con<b> 128 GB</b> e <b>256 GB</b> di storage interno. Non è difficile poter intuire quali saranno le altre caratteristiche tecniche. Nova 5T è il rebrand di <a href="http://www.tomshw.it/smartphone/android-10-arriva-su-honor-view-20-e-honor-20-con-magic-ui-3/">Honor 20</a>; Nova 5T Pro, invece, dovrebbe essere una versione alternativa di <a href="http://www.tomshw.it/smartphone/honor-20-pro-recensione/">Honor 20 Pro</a>. Ci aspettiamo, quindi, di trovare il SoC <b>Kirin 980</b>, una batteria da <b>4.000 mAh</b> (compatibile con la ricarica rapida fino a 22,5 W) e una <b>quad camera</b> (di cui il sensore principale potrebbe essere da 48 MP).</p>
      <p>Non ci resta quindi che attendere ulteriori dettagli, così da scoprire la <b>data d’uscita</b> di Huawei Nova 5T Pro e se sarà effettivamente il rebrand di Honor 20 Pro.</p>
      <blockquote>Xiaomi Mi 9 Lite, con 6 GB di RAM e 128 GB di memoria interna, è disponibile su Amazon a circa 250 euro. Lo trovate a <a href="https://toms.it/ZrEHU">questo indirizzo</a>.</blockquote>
    </article>
  </body>
</html>