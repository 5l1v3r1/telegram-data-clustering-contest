<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134965-maksvycio-klubas-nutrauke-pralaimejimu-serija-vieningoje-lygoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-24T16:26:00+00:00"/>
    <meta property="og:title" content="Maksvyčio klubas nutraukė pralaimėjimų seriją Vieningoje lygoje"/>
    <meta property="og:description" content="Kazio Maksvyčio vadovaujamai Permės „Parma (2-6) pavyko Vieningoje lygoje nutraukti trijų pralaimėjimų seriją. Du lietuvius savo gretose turinti „Parma“ namuose 97:81 (25:14, 24:14, 22:22, 26:31) įveikė Saratovo „Avtodor“ (2-5) krepšininkus. Į priekį šeimininkai pabėgo pirmoje mačo dalyje (49:28) ir solidaus pranašumo po pertraukos nebeišvaistė. Eigirdas Žukauskas nugalėtojams per 26 minutes pelnė 9 taškus (2/3 dvit., 1/6 trit., 2/2 baud.), ..."/>
  </head>
  <body>
    <article>
      <h1>Maksvyčio klubas nutraukė pralaimėjimų seriją Vieningoje lygoje</h1>
      <address>
        <time datetime="2019-11-24T16:26:00+00:00">24 Nov 2019, 16:26</time>
      </address>
      <p>Nuotr.: ITAR-TASS – Scanpix</p>
      <figure>
        <a href="https://www.basketnews.lt/paveikslelis-206472-any1000x1000.jpg">
          <img src="https://www.basketnews.lt/paveikslelis-206472-any630x500.jpg"/>
        </a>
      </figure>
      <p>Nuotr. ITAR-TASS – Scanpix</p>
      <p>Kazio Maksvyčio vadovaujamai Permės „Parma (2-6) pavyko Vieningoje lygoje nutraukti trijų pralaimėjimų seriją.</p>
      <p>Du lietuvius savo gretose turinti „Parma“ namuose <b>97:81</b> (25:14, 24:14, 22:22, 26:31) įveikė Saratovo „Avtodor“ (2-5) krepšininkus.</p>
      <p>Į priekį šeimininkai pabėgo pirmoje mačo dalyje (49:28) ir solidaus pranašumo po pertraukos nebeišvaistė.</p>
      <p>Eigirdas Žukauskas nugalėtojams per 26 minutes pelnė 9 taškus (2/3 dvit., 1/6 trit., 2/2 baud.), atkovojo 5 kamuolius, atliko 3 rezultatyvius perdavimus ir surinko 12 naudingumo balų.</p>
      <p>Adas Juškevičius „Parma“ klubui per 33 minutes surinko 7 taškus (2/4 dvit., 1/6 trit.), atliko 6 rezultatyvius perdavimus ir mačą baigė su 9 efektyvumo balais.</p>
      <p>Rezultatyviausiai šeimininkų gretose žaidęs Maksimas Grigorijevas per 20 minučių įmetė 29 taškus (1/1 dvit., 7/10 trit., 6/6 baud.), atkovojo 5 kamuolius, atliko 4 rezultatyvius perdavimus ir surinko 34 naudingumo balus.</p>
      <p>„Avtodor“ ekipai 20 taškų (8/11 dvit., 4/8 baud.) pelnė ir 8 kamuolius atkovojo Mouhamadou Jaitehas.</p>
      <p>Tuo metu Rimo Kurtinaičio treniruojama Maskvos srities „Chimki“ (8-0) ir toliau Vieningoje lygoje žengia be pralaimėjimų.</p>
      <p>Šį kartą „Chimki“ savo aikštėje <b>77:73</b> (21:19, 23:17, 21:19, 12:18) įveikė Minsko „Tsmoki“ (0-7).</p>
      <p>Nugalėtojams po 17 taškų surinko Anthony Gillas ir Sergejus Monia, 9 pridėjo Devinas Bookeris.</p>
      <p>Baltarusijos klubo gretose rezultatyviausiai žaidė 20 taškų įmetęs Aleksandras Gavrilovičius.</p>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-142964-any100x100.jpg"/>
      </figure>
      <p>48% 85,6</p>
      <figure>
        <img src="https://www.basketnews.lt/paveikslelis-93901-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/25-eurolyga/statistika.html">85,6</a></li>
        <li>Taiklumas: <a href="https://www.basketnews.lt/lygos/25-eurolyga/statistika.html">47,9%</a></li>
        <li>Vieta lygoje: <a href="https://www.basketnews.lt/lygos/25-eurolyga/statistika.html">3</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82911-maskvos-srities-chimki-atenu-panathinaikos.html">103</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/84584-madrido-real-maskvos-srities-chimki.html">76</a></li>
        <li>Daugiausia pelno: <a href="https://www.basketnews.lt/zaidejai/5779-alexey-shved.html">Alexey Shved</a></li>
      </ul>
    </article>
  </body>
</html>