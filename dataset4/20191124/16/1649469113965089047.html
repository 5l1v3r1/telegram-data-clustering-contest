<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/svietimas/nauja-erdve-jauniesiems-kino-kurejams-bei-myletojams/"/>
    <meta property="og:site_name" content="Made in vilnius"/>
    <meta property="article:published_time" content="2019-11-24T16:50:00+00:00"/>
    <meta property="og:title" content="Nauja erdvė jauniesiems kino kūrėjams bei mylėtojams"/>
    <meta property="og:description" content="Vilniaus mieste moksleivių kūrybinis potencialas auga sulig kiekviena diena. Atsiranda vis daugiau jaunuolių, kuriančių tai, ką patys išgyvena. Jie turi jiems aktualių problemų bei idėjų, kurias pasirenka ištransliuoti visuomenei straipsniais, spektakliais, piešiniais bei filmais. Labai didelė dalis šių kūrinių visgi lieka nepastebėta, nes, kol yra konkursų, nėra laisvos erdvės moksleiviams..."/>
  </head>
  <body>
    <article>
      <h1>Nauja erdvė jauniesiems kino kūrėjams bei mylėtojams</h1>
      <address><time datetime="2019-11-24T16:50:00+00:00">24 Nov 2019, 16:50</time> by <a rel="author">Made in Vilnius</a></address>
      <p>Vilniaus mieste moksleivių kūrybinis potencialas auga sulig kiekviena diena. Atsiranda vis daugiau jaunuolių, kuriančių tai, ką patys išgyvena. Jie turi jiems aktualių problemų bei idėjų, kurias pasirenka ištransliuoti visuomenei straipsniais, spektakliais, piešiniais bei filmais.</p>
      <p>Labai didelė dalis šių kūrinių visgi lieka nepastebėta, nes, kol yra konkursų, nėra laisvos erdvės moksleiviams parodyti savo filmus tokius, kokie jie iš tiesų yra – be jokių cenzūrų, be nustatytų temų, be “patriotiškos” potemės, be idėjų ar probleminių klausimų, primenančių valstybinį brandos egzaminą.</p>
      <p>Šiuo metu maža komanda Vilniaus gimnazistų organizuoja trumpametražių filmų festivalį “Salamos šortai”. Tai bus vienintelis Vilniuje festivalis, skirtas išskirtinai moksleivių filmams. Tai nėra konkursas, tai yra erdvė laisviems moksleiviams. Organizatoriai tiki, kad Lietuvos kino ateitis yra šviesi ir tai tik įrodo didėjantis moksleivių aktyvumas kuriant trumpo metro filmus. Į kino akademijas įstoti vis sunkiau, o paklausa joms gerokai viršija pasiūlą.</p>
      <p>Pasak organizatorių šio festivalio idėja gimė iš fakto, kad Vilniuje nėra vietos, kurioje moksleiviai galėtų parodyti savo kūrybą tokią, kokia ji yra. Šiame festivalyje jie nebus teisiami – jie siekia išprovokuoti diskusiją, pokalbius bei tolimesnį moksleivių bendradarbiavimą.</p>
      <p>Šio festivalio metu planuojamos trumpo metrų filmų peržiūros, po kurių bus vedamos diskusijos bei pokalbiai su kūrybinėmis komandomis.</p>
      <p>Renginys vyks gruodžio 7-8 dienomis Vilniaus Salomėjos Nėries gimnazijoje.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/svietimas/numatoma-tiekti-nemokama-maitinima-priesmokyklinukams-ir-pirmokams/"/>
        <a href="https://madeinvilnius.lt/naujienos/svietimas/sostines-vaikai-bus-itraukti-i-viesaji-miesto-kurima/"/>
        <a href="https://madeinvilnius.lt/naujienos/svietimas/skelbiamas-mokyklos-kuriai-bus-perduota-2019-m-gedimino-pilies-boksto-valstybine-veliava-atranka/"/>
        <a href="https://madeinvilnius.lt/naujienos/svietimas/bbc-pristate-dokumentini-filma-apie-mykolo-romerio-universiteta/"/>
        <a href="https://madeinvilnius.lt/naujienos/svietimas/vilniuje-duris-atvere-dyslexia-centras/"/>
        <a href="https://madeinvilnius.lt/naujienos/svietimas/vilniaus-mokslininkai-prisidejo-prie-naujo-paveldimo-kruties-vezio-geno-atradimo/"/>
      </related>
    </article>
  </body>
</html>