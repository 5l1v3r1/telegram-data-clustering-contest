<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/24/hutotaskaban_romlott_kecskebelsosegbe_rejtve_csempeszett_heroint_es_metamfetamint_egy_71_eves_alaszkai_ferfi/"/>
    <meta property="og:site_name" content="Index.hu"/>
    <meta property="article:published_time" content="2019-11-24T16:03:27+00:00"/>
    <meta property="og:title" content="Hűtőtáskában, romlott kecskebelsőségbe rejtve csempészett heroint és metamfetamint egy 71 éves alaszkai férfi"/>
    <meta property="og:description" content="Mindeközben - 400 ezer dollár, azaz nagyjából 120 millió forint értékben próbált drogot csempészni romlott kecskebélben egy 71 éves al..."/>
  </head>
  <body>
    <article>
      <h1>Hűtőtáskában, romlott kecskebelsőségbe rejtve csempészett heroint és metamfetamint egy 71 éves alaszkai férfi</h1>
      <address><time datetime="2019-11-24T16:03:27+00:00">24 Nov 2019, 16:03</time> by <a rel="author" href="https://index.hu/szerzo/domschitz_matyas" target="_blank">Domschitz Mátyás</a></address>
      <p>400 ezer dollár, azaz nagyjából 120 millió forint értékben próbált drogot csempészni romlott kecskebélben egy 71 éves alaszkai férfi, <a href="https://apnews.com/2d938a52f8214a32bf9b25a7a41f0c12?utm_medium=AP_Oddities&amp;utm_campaign=SocialFlow&amp;utm_source=Twitter">írja az AP</a>.</p>
      <p>Hiába volt büdös a hűtőtáskában rohadó kecskebelsőség, a drogkereső kutyát nem sikerült átverni. A férfinél 740 gramm heroint és 389 gramm metamfetamint találtak.</p>
      <p>A férfi azt állította, hogy a romlott beleket ugyan ő csomagolta el, de a kábítószert nem, és nem érti, hogy került oda. Miután őrizetbe vették, kiderült, hogy idén márciusban már foglaltak le drogot az otthonában.</p>
    </article>
  </body>
</html>