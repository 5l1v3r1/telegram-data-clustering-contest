<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159285_1032.html"/>
    <meta property="og:site_name" content="Novsport"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="ОБЗОР: Рома се върна към победите и гледа смело към челото (РЕПОРТАЖИ)"/>
    <meta property="og:description" content="Джалоросите с класика над Бреша, Лацио се измъкна в края срещу Сасуоло"/>
  </head>
  <body>
    <article>
      <h1>ОБЗОР: Рома се върна към победите и гледа смело към челото (РЕПОРТАЖИ)</h1>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">Пламен Димитров</a></address>
      <p>Набиращият все по-голяма скорост този сезон Рома победи с 3:0 Бреша в мача си от 13-ия кръг на Серия А. "Джалоросите" контролираха мача през цялото време и напълно заслужено взеха пълния комплект точки, като победата им можеше да е още по-убедителна. <br/><br/>Малко преди 20-та минута Коларов, Флоренци и Клуйверт вече бяха отправили опасни удари по посока на Йоронен. Въпреки непрестанните си атаки, обаче домакините не стигнаха до гол през първото полувреме. <br/><br/>Веднага след почивката обаче головете заваляха. Още в 49-та минута Крис Смолинг отбеляза с глава след пас на Пелегрини. Само осем минути след това и Манчини се записа сред голмайсторите. </p>
      <figure>
        <img src="http://www.novsport.com/content/EKJkeMnWsAAlx21.jpg"/>
      </figure>
      <p>Малко след час игра острието на Рома Един Джеко оформи крайното 3:0 Минути по-рано гол на домакините беше отменен след консултация в ВАР. В самия край удари на Юндер и Коларов профучаха покрай гредите, за щастие на Йоронен. <br/><br/><b>По същото време в Сасуоло градския съперник на Рома Лацио успя да стигне до успеха в самия край на срещата и победи с 2:1. </b><br/><br/>Лациалите поведоха в 34-та минута след пълен контрол върху мача до този момент. Точен бе не кой да е, а Чиро Имобиле, който покачи още повече головата си сметка за сезона и вече има 15 попадения. Точно преди почивката обаче домакините охладиха страстите на "орлите" с гол на Капуто, който успя да засече топката на далечната греда след корнер. <br/><br/>След почивката Локатели беше близо да донесе пълен обрат за неровердите, но ударът му беше спасен по перфектен начин от стража на гостите. До края Лацио успя да покаже отлична игра в атака и да притисне съперника напълно в наказателното му поле, но трябваше да чака до последните минути, за да стигне до успеха. </p>
      <figure>
        <img src="http://www.novsport.com/content/EKJlEGhXYAAt6C3.jpg"/>
      </figure>
      <p>В първата минута на продължението, влезлият като резерва Фелипе Кайседо отбеляза победното попадение и успя да задържи отбора си на третото място в таблицата.<br/><br/><a href="http://www.novsport.com/video.html"><b>РЕПОРТАЖИ ОТ ВСИЧКИ МАЧОВЕ ВИЖТЕ ТУК<br/></b></a> <br/><u><b>ПРОГРАМА И РЕЗУЛТАТИ<br/></b></u> <br/><b>Болоня - Парма 2:2<br/></b> <br/><b>Рома - Бреша 3:0<br/></b><b> <br/></b><b>Верона - Фиорентина 1:0<br/></b><b> <br/></b><b>Сасуоло - Лацио 1:2<br/></b><b> <br/></b><b>Сампдория - Удинезе 2:1<br/></b> <br/>Лече - Каляри - отложен<br/> </p>
    </article>
  </body>
</html>