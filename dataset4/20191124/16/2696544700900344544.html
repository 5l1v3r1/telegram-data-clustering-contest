<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/vilag/20191124_Granatot_dobtak_egy_ENSZjarmure_Afganisztanban_egy_ember_meghalt"/>
    <meta property="og:site_name" content="HVG.hu"/>
    <meta property="article:published_time" content="2019-11-24T16:30:00+00:00"/>
    <meta property="og:title" content="Gránátot dobtak egy ENSZ-járműre Afganisztánban, egy ember meghalt"/>
    <meta property="og:description" content="Kabulban gránátot dobtak az ENSZ egyik gépjárműjére vasárnap; egy külföldi személy életét vesztette, öt másik ember megsebesült - közölték a hatóságok."/>
  </head>
  <body>
    <article>
      <h1>Gránátot dobtak egy ENSZ-járműre Afganisztánban, egy ember meghalt</h1>
      <address><time datetime="2019-11-24T16:30:00+00:00">24 Nov 2019, 16:30</time> by <a rel="author">MTI</a></address>
      <p>
        <b>Kabulban gránátot dobtak az ENSZ egyik gépjárműjére vasárnap; egy külföldi személy életét vesztette, öt másik ember megsebesült - közölték a hatóságok.</b>
      </p>
      <p>Naszrat Rahimi belügyi szóvivő azt nem mondta el, hogy melyik országból származik a halálos áldozat. A támadásban öt afganisztáni személy, köztük két ENSZ-alkalmazott sérült meg könnyebben. A merénylet elkövetőjeként senki sem jelentkezett eddig. Az előző napokban több hasonló merénylet volt Kabulban<mark>.</mark></p>
      <p>
        <i>(Címlapképünk illusztráció.)</i>
      </p>
    </article>
  </body>
</html>