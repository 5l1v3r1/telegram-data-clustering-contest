<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/women-le-pagelle-di-roma-juve-0-4-alves-top-player-bonansea-gia--57088"/>
    <meta property="og:site_name" content="il BiancoNero"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="Women, le PAGELLE di Roma-Juve 0-4: Alves top player, Bonansea già ad alti livelli"/>
    <meta property="og:description" content="Un tripudio di due colori, il bianco e il nero. La pioggia di Roma bagna il primo posto in classifica della Juve Women: 4-0 alle giallorosse, grazie alle reti di Alves, Girelli, Rosucci e Caruso. Milan"/>
  </head>
  <body>
    <article>
      <h1>Women, le PAGELLE di Roma-Juve 0-4: Alves top player, Bonansea già ad alti livelli</h1>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">Cristiano Corbo</a></address>
      <p>Un tripudio di due colori, il bianco e il nero. La pioggia di Roma bagna il primo posto in classifica della Juve Women:<b> 4-0 alle giallorosse, grazie alle reti di Alves, Girelli, Rosucci e Caruso.</b> Milan nuovamente superato: sabato sera la super sfida con la Fiorentina per consolidare il primato.<b> Ecco le pagelle.</b></p>
      <p><b>GIULIANI 6 - </b>Una gran parata su Bartoli, una scaramuccia con Gama: solita partita, insomma. </p>
      <p><b>HYYRYNEN 6.5 -</b> Benissimo in copertura e un po' di malizia in più in fase offensiva. Non le si chiedeva altro. </p>
      <p><b>GAMA 6.5 - </b>Annullato l'attacco giallorosso: di carattere, di talento, di esperienza. </p>
      <p><b>SEMBRANT 7 - </b>Sempre meglio, in marcatura e in fase d'impostazione. La 'prima' Juve passa spesso da lei. </p>
      <p><b>BOATTIN 6.5 - </b>Cross e dialogo fitto con Cernoia. C'è talento, parecchio, sulla sinistra. </p>
      <p><b>PEDERSEN 7 -</b> Metronomo infallibile, oggi riesce spesso ad arrivare in zona tiro. E tra le linee è un osso durissimo per le avversarie. </p>
      <p><b>CARUSO 7.5 - </b>La sentiva più di tutte, lei che è romana e romanista. Anche per questo è partita contratta, come avesse un peso sullo stomaco. Il risultato che si è ingrossato per la Juve è stato solo un favore, così come quello del portiere avversario. Non esulta, ma si emoziona. </p>
      <p><b>GALLI 6.5 - </b>Un paio di sgroppate e tanto lavoro di filtraggio. Fondamentale. </p>
      <p><b>ROSUCCI 7 - </b>Dieci minuti e una bomba con cui fa esplodere i residui di speranza della Roma. Mamma mia. </p>
      <p><b>GIRELLI 7 -</b> Destro, sinistro e poi... poi il colpo di testa, specialità della casa. Parlano i numeri: 8 gol nelle ultime 7 partite. </p>
      <p><b>MARIA ALVES 8 - </b>E come si fa a tenerla fuori, ora che è tornata Bonansea? Semplice: non si può. E infatti Guarino le prova insieme, almeno per una decina di minuti. Alves, con la Roma, è semplicemente la migliore e poco c'entra il meraviglioso gol. Candidata con forza a un ruolo da protagonista anche contro la Fiorentina. </p>
      <p><b>STASKOVA 5.5 -</b> Si divora un gol troppo facile per una come lei. </p>
      <p><b>CERNOIA 6.5 -</b> Per quanto crea, meriterebbe un 10 tutte le settimane. Ci teniamo bassi perché ha iniziato anche (e giustamente) a tirare il fiato. </p>
      <p><b>BONANSEA 7.5 - </b>Quasi 100 giorni dopo l'infortunio, e sembra che il tempo non sia passato. Corre, calcia, va in contrasto durissimo. Bentornata. </p>
      <p><b>GUARINO 8 -</b> Quattro gol a una diretta avversaria per lo scudetto: ecco cosa vuol dire la crescita di questa squadra.</p>
    </article>
  </body>
</html>