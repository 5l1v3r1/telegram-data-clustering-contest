<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549505.html/%D8%B1%D9%88%DB%8C%D8%A7%D8%B1%D9%88%DB%8C%DB%8C-%D9%81%D8%B1%D9%85%D8%A7%D9%86%D8%AF%D9%87-%D9%86%DB%8C%D8%B1%D9%88%DB%8C-%D8%AF%D8%B1%DB%8C%D8%A7%DB%8C%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%A7-%D8%AA%D8%B1%D8%A7%D9%85%D9%BE--%D8%AA%D8%B1%D8%A7%D9%85%D9%BE--%D8%B3%D8%B1%D8%A8%D8%A7%D8%B2-%D8%AC%D9%86%D8%A7%DB%8C%D8%AA%DA%A9%D8%A7%D8%B1-%D8%B1%D8%A7-%D8%A7%D8%B1%D8%AA%D9%82%D8%A7-%D8%AF%D9%87%DB%8C%D8%AF--%D9%81%D8%B1%D9%85%D8%A7%D9%86%D8%AF%D9%87-%D9%86%DB%8C%D8%B1%D9%88%DB%8C-%D8%AF%D8%B1%DB%8C%D8%A7%DB%8C%DB%8C-%D8%A2%D9%85%D8%B1%DB%8C%DA%A9%D8%A7--%D8%A7%DB%8C%D9%86-%D8%AF%D8%B3%D8%AA%D9%88%D8%B1-%D9%85%D8%AE%D8%A7%D9%84%D9%81-%D9%82%D9%88%D8%A7%D9%86%DB%8C%D9%86-%D9%88-%D9%85%D9%82%D8%B1%D8%B1%D8%A7%D8%AA-%D9%86%D8%B8%D8%A7%D9%85%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T16:20:00+00:00"/>
    <meta property="og:title" content="رویارویی فرمانده نیروی دریایی آمریکا با ترامپ/ ترامپ: سرباز جنایتکار را ارتقا دهید/ فرمانده نیروی دریایی آمریکا: این دستور مخالف قوانین و مقررات نظامی است"/>
    <meta property="og:description" content="مقامات ارشد نیروی دریایی آمریکا مخالفت خود با دستور رئیس جمهور آمریکا دانلد ترامپ را پیرامون سرنوشت شغلی یک سرباز جنایتکار ارتش آمریکا را اعلام کردند."/>
  </head>
  <body>
    <article>
      <h1>رویارویی فرمانده نیروی دریایی آمریکا با ترامپ/ ترامپ: سرباز جنایتکار را ارتقا دهید/ فرمانده نیروی دریایی آمریکا: این دستور مخالف قوانین و مقررات نظامی است</h1>
      <h2>اختصاصی دانا؛</h2>
      <address>
        <time datetime="2019-11-24T16:20:00+00:00">24 Nov 2019, 16:20</time>
      </address>
      <p>مقامات ارشد نیروی دریایی آمریکا مخالفت خود با دستور رئیس جمهور آمریکا دانلد ترامپ را پیرامون سرنوشت شغلی یک سرباز جنایتکار ارتش آمریکا را اعلام کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بنابر گزارش رویترز، مقامات ارشد نیروی دریایی آمریکا از جمله ریچارد اسپنسر فرمانده نیروی دریایی ارتش آمریکا در گفتگو با این خبرگزاری مخالفت خود با عدم اخراج یک سرباز جنایتکار بنابر دستور ترامپ را اعلام کردند.</p>
      <p>ریچارد اسپنسر فرمانده نیروی دریایی آمریکا در گفتگو با رویترز گفت: "ترامپ از ما خواسته است تا ادوارد گالاگر رئیس عملیات ویژه نیروی دریایی آمریکا را از سمت خود برکنار نکنیم و سمت وی را نیز ارتفا دهیم ما با این خواسته رئیس جمهور موافق نیستیم، این دستور مخالف قوانین و مقررات نظامی است و نظم موجود در نیروی دریایی را تحت تاثیر قرار می‌دهد." وی اشاره کرد دخالت رئیس جمهور در این موضوع باعث رویارویی مقامات نیروی  دریابی با ریاست جمهوری خواهد شد.</p>
      <p>ماه ژولیه سال میلادی جاری یک دادگاه نظامی در آمریکا ادوارد گالاگر رئیس عملیات ویژه نیروی دریایی آمریکا را به اتهام جنایات جنگی علیه مردم بی‌گناه در عراق و افغانستان متهم کرد و به تحمل 4 ماه حبس، انفصال از خدمت و عدم دریافت حقوق بازنشستگی محکوم کرد، ولی دخالت مستقیم دانلد ترامپ رئیس جمهور آمریکا در این پرونده باعث شد تا این جنایتکار جنگی از تمامی مجازات‌های خود معاف شود. ترامپ جنایات جنگی ادوارد گالاگر را خدمت رسانی به امنیت ملی آمریکا خواند و وی را یک وطن‌پرست و یا (پاتریوت) خواند. مخالفان سیاست‌های آمریکا در ایالات متحده آرمان‌های وطن‌پرستی را برابر با افکار نژادپرستی می‌دانند.</p>
      <figure>
        <img src="http://newsroom.dana.ir/content/upload/0379a23e-9ba2-4dae-9d0c-41d7d6f1f923.jpg"/>
      </figure>
      <p>هفته گذشته ترامپ به مقامات نیروی دریایی آمریکا دستور داد تا نه تنها ادوارد گالاگر به سمت خود بازگردد بلکه ارتقای سمت نیز بگیرد اما مقامات نیروی دریایی آمریکا با این درخواست ترامپ صریحا مخالفت کرده‌اند و خواستار ادامه روند دادگاه و محاکمه این جنایتکار جنگی شده‌اند.</p>
      <p>در پرونده ادوارد گالاگر بیش از 8 مورد جنایت جنگی علیه شهروندان بیگناه عراق و افغانستان دیده میشود که یکی از این موارد شامل تیراندازی به سوی مردم بیگناه و عکس سلفی گرفتن با جسدهای قربانیان وی است. همرزمان ادوارد گالاگر منجلمه مسئول پزشکی حاضر در صحنه ارتکاب وی به این جنایات را تایید کردند و در دادگاه نظامی علیه او شهادت دادند.</p>
    </article>
  </body>
</html>