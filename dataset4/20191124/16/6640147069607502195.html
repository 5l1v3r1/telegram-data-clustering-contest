<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-fold-2-come-motorola-razr/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T16:51:00+00:00"/>
    <meta property="og:title" content="Samsung Galaxy Fold 2 potrebbe ispirarsi a Motorola RAZR | MobileLabs"/>
    <meta property="og:description" content="La seconda versione di Samsung Galaxy Fold, lo smartphone pieghevole, potrebbe ispirarsi a Motorola RAZR: diffusi alcuni interessantissimi indizi."/>
  </head>
  <body>
    <article>
      <h1>Samsung Galaxy Fold 2 potrebbe ispirarsi a Motorola RAZR | MobileLabs</h1>
      <address>
        <time datetime="2019-11-24T16:51:00+00:00">24 Nov 2019, 16:51</time>
      </address>
      <p><b>Samsung Galaxy Fold 2</b> potrebbe avere un design molto simile a quello di <b>Motorola RAZR</b>: questa è la tesi portata avanti successivamente alla scoperta di un utente su Twitter.</p>
      <p>Quella inizializzata da <a href="http://www.tomshw.it/smartphone/motorola-razr-caratteristiche/">Motorola </a>è una vera e propria <b>rivoluzione</b>. La società ha infatti deciso di far rinascere il suo RAZR, ovvero lo storico telefonino a conchiglia, sotto forma di smartphone pieghevole. Dopo questo annuncio, è stata l’ora di <a href="http://www.tomshw.it/smartphone/huawei-smartphone-simile-razr-brevetto/">Huawei </a>e <a href="http://www.tomshw.it/smartphone/xiaomi-smartphone-a-conchiglia/">Xiaomi</a>. Entrambi i brand potrebbero essere intenzionati a seguire l’onda del successo mediatico di Motorola. La stessa strada potrebbe essere imboccata da <b>Samsung</b>.</p>
      <figure>
        <iframe data-src="https://twitter.com/MaxWinebach/status/1197516569787523072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Come rivelato dai colleghi di <a href="https://www.sammobile.com/news/galaxy-fold-2-minimalist-cover-display/"><i>SamMobile</i></a>, un utente avrebbe trovato nella beta di <b>One UI 2</b> un’<b>animazione</b> che interesserebbe lo schermo secondario, ovvero quello in cui gli utenti potrebbero vedere alcune informazioni quando il device è ripiegato, durante la ricarica. La versione beta in cui è presente l’icona di caricamento è la stessa che avrebbe confermato il <a href="http://www.tomshw.it/smartphone/samsung-galaxy-s11-refresh-rate-120-hz/">display a 120 Hz per Galaxy S11</a>.</p>
      <p>Inoltre, un altro indizio è la capienza della <b>batteria</b> secondaria, a cui è stato conferito il codice identificativo <i>EB-BF701ABY</i>: solo<b> 900 mAh</b>. Essa sarebbe quindi una soluzione perfetta solo ed esclusivamente nel caso in cui servisse per alimentare un display secondario.</p>
      <p>I possibili progetti di Samsung sarebbero due: una seconda versione di <a href="http://www.tomshw.it/smartphone/samsung-galaxy-fold-italia/">Galaxy Fold</a> (con un design totalmente rivisto) o uno smartphone pieghevole “<b>a</b> <b>conchiglia</b>” ancora sconosciuto. Il 2020, qualora la seconda voce dovesse essere confermata, potrebbe regalare ai consumatori ben 2 dispositivi pieghevoli firmati Samsung.</p>
      <blockquote>Samsung Galaxy Note10+, con 12 GB di RAM e 256 GB di memoria interna, è disponibile all’acquisto su Amazon. Lo trovate a <a href="https://toms.it/fXnBz">questo indirizzo</a>.</blockquote>
    </article>
  </body>
</html>