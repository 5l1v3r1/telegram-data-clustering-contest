<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/madriti-gymnostithes-aktivistries-eisevalan-se-diadilosi-yper-tou-franko-pic/2922317/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T16:02:32+00:00"/>
    <meta property="og:title" content="Μαδρίτη: Γυμνόστηθες ακτιβίστριες εισέβαλαν σε διαδήλωση υπέρ του Φράνκο – pic"/>
    <meta property="og:description" content="Πορεία στη Μαδρίτη προς τιμή του πρώην δικτάτορα της Ισπανίας Φρανθίσκο Φράνκο, 44 χρόνια μετά τον θάνατό του διέκοψαν σήμερα ακτιβίστριες εισβάλλοντας γυμνόστηθες."/>
  </head>
  <body>
    <article>
      <h1>Μαδρίτη: Γυμνόστηθες ακτιβίστριες εισέβαλαν σε διαδήλωση υπέρ του Φράνκο – pic</h1>
      <h2>Πορεία στη Μαδρίτη προς τιμή του πρώην δικτάτορα της Ισπανίας Φρανθίσκο Φράνκο, 44 χρόνια μετά τον θάνατό του διέκοψαν σήμερα ακτιβίστριες εισβάλλοντας γυμνόστηθες.</h2>
      <address><time datetime="2019-11-24T16:02:32+00:00">24 Nov 2019, 16:02</time> by <a rel="author">kostas.papadopoulos</a></address>
      <p>Φωνάζοντας το σύνθημα «για τον φασισμό καμία τιμή και καμία δόξα», έξι γυναίκες, μέλη της φεμινιστικής οργάνωσης Femen, που είχαν γράψει το ίδιο σύνθημα στο γυμνό στήθος τους, εισχώρησαν μεταξύ των συμμετεχόντων, όταν το πλήθος έφθασε στην πλατεία Plaza de Oriente στη Μαδρίτη. Σύντομα, τις απομάκρυναν αστυνομικοί.</p>
      <p>Εκατοντάδες υποστηρικτές του Φράνκο συμμετείχαν στην πορεία, που πραγματοποιείται γύρω στις 20 Νοεμβρίου κάθε χρόνο για να σηματοδοτήσει την επέτειο από τον θάνατο του δικτάτορα.</p>
      <p>Ο ηγέτης του φασιστικού κόμματος της Ισπανίας Falange, Χεσούς Μουνιόθ, δήλωσε ότι η διαδήλωση πραγματοποιήθηκε κατά της «βεβήλωσης» των λειψάνων του Φράνκο, η εκταφή των οποίων έγινε τον Οκτώβριο και κατά του ισπανικού νόμου που αναγνωρίζει τα θύματα της δικτατορίας.</p>
      <p>«Τώρα, άρχισαν να βεβηλώνουν τάφους, η κατάσταση δεν θα είναι όπως το 1936 (όταν ξεκίνησε ο ισπανικός εμφύλιος) αλλά χειρότερη» σημείωσε.</p>
      <figure>
        <img src="https://www.newsit.gr/wp-content/uploads/2019/11/madriti1-1200x770.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/madriti3-1200x777.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/madriti4-1200x728.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/madriti5-850x1200.jpg"/>
      </figure>
    </article>
  </body>
</html>