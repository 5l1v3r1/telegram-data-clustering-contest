<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963405"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T16:55:11+00:00"/>
    <meta property="og:title" content="భర్తకు స్వయంగా మరో పెళ్లి చేసిన భార్య... కారణమిదీ..!"/>
    <meta property="og:description" content="ADVT"/>
  </head>
  <body>
    <article>
      <h1>భర్తకు స్వయంగా మరో పెళ్లి చేసిన భార్య... కారణమిదీ..!</h1>
      <address>
        <time datetime="2019-11-24T16:55:11+00:00">24 Nov 2019, 16:55</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>మల్కన్‌గిరి :</b> ‘పోలీస్ స్టేషన్ చుట్టూ తిరిగితే కుటుంబ పరువు పోతుంది’ దానికి బదులు పెళ్లి చేసుకోవడమే ఉత్తమమం’ అని భర్తకు సలహా ఇచ్చింది ఆ భార్య. ఆమె అత్త, మామ కూడా అందుకు ఒప్పుకోవడంతో బాధితురాలితో మాట్లాడి ఇద్దరికీ పెళ్లి జరిపించింది. ఒడిశాలోని మల్కన్‌గిరి జిల్లా మత్తిలిలో ఈ సందర్భం చోటు చేసుకుంది.</p>
      <p> వివాహేతర సంబంధం పెట్టుకున్న మహిళతోనే భర్త పెళ్లి జరిపించింది. నిజానికి అతను ఆమెను పెళ్లి చేసుకోవడానికి నిరాకరించాడు. అయితే బాధితురాలు పోలీస్ స్టేషన్ మెట్లెక్కితే కుటుంబం పరువు పోతుందన్న ఉద్దేశంతో అతని భార్యే ఆమెతో పెళ్లికి ఒప్పించింది. ప్రస్తుతం ఆ ముగ్గురు ఒకే ఇంట్లో కాపురం చేస్తున్నారు.</p>
      <p>మత్తిలి పరిధిలోని కుమార్‌పల్లికి చెందిన రామ కావసీ-గాయత్రిలకు కొన్నేళ్ల క్రితం వివాహం జరిగింది. కూలీ పనులు చేసుకుంటూ ఇద్దరు జీవనం సాగిస్తున్నారు. కూలీ పనులకు వెళ్లేచోట భర్తకు వేరే అమ్మాయితో పరిచయం ఏర్పడి సాన్నిహిత్యానికి దారితీసింది.</p>
      <p> ఇద్దరి మధ్య వివాహేతర సంబంధం ఏర్పడింది. అయితే కొన్నాళ్లుగా పెళ్లి చేసుకోవాలంటూ రామకావసీని ఆ యువతి ఒత్తిడి చేస్తోంది.అందుకు అతను ఒప్పుకోకపోవడంతో పోలీస్ స్టేషన్‌లో ఫిర్యాదు చేసింది. దీంతో స్వయంగా అతని భార్యే ఆమెతో పెళ్లికి ఒప్పించింది. ప్రస్తుతం ఆ ముగ్గురూ ఒకే ఇంట్లో కాపురం చేస్తున్నారు. ఆ తర్వాత కేసు ఉపసంహరణ జరిగింది.</p>
    </article>
  </body>
</html>