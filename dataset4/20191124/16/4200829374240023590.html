<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/italyaseriea/2019/11/24/mac-sonucu-roma-3-0-brescia"/>
    <meta property="og:site_name" content="FotoMaç"/>
    <meta property="article:published_time" content="2019-11-24T16:58:36+00:00"/>
    <meta property="og:title" content="MAÇ SONUCU Roma 3-0 Brescia"/>
    <meta property="og:description" content="İtalya Serie A'nın 13. haftasında Roma, Olimpiyat Stadyumu'nda konuk ettiği Brescia'yı Chris Smalling, Gianluca Mancini ve Edin Dzeko'nun golleriyle 3-0 mağlup etti."/>
  </head>
  <body>
    <article>
      <h1>MAÇ SONUCU Roma 3-0 Brescia</h1>
      <h2>İtalya Serie A'nın 13. haftasında Roma, Olimpiyat Stadyumu'nda konuk ettiği Brescia'yı <u><a href="https://www.fotomac.com.tr/haberleri/chris-smalling?id=518fb98e-28b1-41b8-ad64-932bb2f52350">Chris Smalling</a></u>, <u><a href="https://www.fotomac.com.tr/haberleri/gianluca-mancini?id=032034f1-bab5-4ace-9e72-43f4a4b76b1d">Gianluca Mancini</a></u> ve <u><a href="https://www.fotomac.com.tr/haberleri/edin-dzeko?id=8d28360f-f739-41c4-9fbd-6cc30fa8811a">Edin Dzeko</a></u>'nun golleriyle 3-0 mağlup etti.</h2>
      <address>
        <time datetime="2019-11-24T16:58:36+00:00">24 Nov 2019, 16:58</time>
      </address>
      <p><u><a href="https://www.fotomac.com.tr/haberleri/italya-birinci-futbol-ligi?id=8e2afad4-c8db-4752-9fe8-c25cd64ce419">İtalya Birinci Futbol Ligi</a></u>'nin (Serie A) 13. haftasında Roma, Brescia'yı konuk etti. Roma Olimpiyat Stadı'nda oynanan müsabakayı, hakem Marco Di Bello yönetti.</p>
      <p>Mücadelenin ilk yarısı Roma'nın kontrolünde geçerken, konuk ekip ise tehlikeli ataklarla Roma kalesinde gol aradı.</p>
      <p>İlk yarı golsüz beraberlikle sonuçlandı.</p>
      <p>Maçın ikinci yarısına Roma daha atak başladı. 49. dakikada köşe vuruşundan gelen topa iyi yükselerek kafa vuruşuyla topu ağlara gönderen <u><a href="https://www.fotomac.com.tr/haberleri/chris-smalling?id=518fb98e-28b1-41b8-ad64-932bb2f52350">Chris Smalling</a></u>, ev sahibi takımı 1-0 öne geçirdi.</p>
      <p>57. dakikada Brescia ceza sahası içinde Smalling'in kafa ile indirdiği topa, şık vuruşla kaleci üstünden aşıran <u><a href="https://www.fotomac.com.tr/haberleri/gianluca-mancini?id=032034f1-bab5-4ace-9e72-43f4a4b76b1d">Gianluca Mancini</a></u>, farkı ikiye çıkardı: 2-0.</p>
      <p>66. dakikada, Roma'nın kazandığı köşe vuruşunda, yine Smalling topu indirirken, <u><a href="https://www.fotomac.com.tr/haberleri/edin-dzeko?id=8d28360f-f739-41c4-9fbd-6cc30fa8811a">Edin Dzeko</a></u> altıpas içinde topu ağlara gönderdi ve skoru 3-0'a getirdi.</p>
      <p>Karşılaşmada başka gol olmayınca sarı-kırmızılı takım, Brescia'yı 3-0 yenerek 3 puanı aldı ve puanını 25'e yükseltti. Ligin son sırasındaki Brescia ise bu sezonki 9. mağlubiyetini aldı.</p>
      <p>Brescia maçından galibiyetle ayrılan Roma, <u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> Avrupa Ligi J Grubu'nda hafta içi <u><a href="https://www.fotomac.com.tr/haberleri/istanbul?id=101cd7c1-f4a1-48db-a597-ab1bebaad464">İstanbul</a></u>'da <u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u> ile yapacağı maç öncesi moral depolamış oldu.</p>
      <p>Roma kadrosunda bulunan milli futbolculardan <u><a href="https://www.fotomac.com.tr/haberleri/cengiz-under?id=226503a7-9161-46f6-bfbe-169b0f2c6087">Cengiz Ünder</a></u>, 72. dakikada oyuna Lorenzo Pellegrini'nin yerine dahil olurken, <u><a href="https://www.fotomac.com.tr/haberleri/mert-cetin?id=b48f135f-d0c3-47f8-9c59-7bd4a562cf96">Mert Çetin</a></u> ise bu maçta görev almadı.</p>
      <p>Diğer yandan, Roma'nın Bosna-Hersekli oyuncusu Edin Dzeko da 2015'ten beri formasını giydiği sarı-kırmızılı takımda, bu maçla 150. kez Roma formasını giymiş oldu. Dzeko, bu maçta attığı golle sarı-kırmızılı formayla 68. golünü atmış oldu.</p>
      <p>
        <b>KADINA KARŞI ŞİDDETE YÖNELİK KAMPANYA</b>
      </p>
      <p>Bu arada, 25 Kasım Kadına Karşı Şiddetle Uluslararası Mücadele Günü kapsamında Serie A'da bir kampanya başlatıldı. Kampanya çerçevesinde, 13. haftada görev alan tüm Serie A hakemleri ve futbolcular, "Kadına yönelik şiddete kırmızı kart" kampanyası kapsamında yanaklarına kırmızı boya sürerek sahaya çıktı. Roma-Brescia maçının oyuncuları ve müsabakanın hakem üçlüsü de yanaklarına kırmızı boya sürdü.</p>
      <related>
        <a href="https://www.fotomac.com.tr/italyaseriea/2019/11/24/inter-gabigolun-fiyatini-artirdi"/>
      </related>
    </article>
  </body>
</html>