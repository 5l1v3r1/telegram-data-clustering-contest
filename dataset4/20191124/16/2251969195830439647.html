<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/24/carsetti-condanna-il-montefano/1328777/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-24T16:13:09+00:00"/>
    <meta property="og:title" content="Carsetti condanna il Montefano"/>
    <meta property="og:description" content="ECCELLENZA - A Fano l'Atletico Alma festeggia i tre punti grazie alla doppietta del suo centravanti"/>
  </head>
  <body>
    <article>
      <h1>Carsetti condanna il Montefano</h1>
      <h2>ECCELLENZA - A Fano l'Atletico Alma festeggia i tre punti grazie alla doppietta del suo centravanti</h2>
      <address><time datetime="2019-11-24T16:13:09+00:00">24 Nov 2019, 16:13</time> by <a rel="author">Michele Carbonari</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F24%2Fcarsetti-condanna-il-montefano%2F1328777%2F">Condividi3</a><a href="https://twitter.com/intent/tweet?text=Carsetti+condanna+il+Montefano&amp;url=https%3A%2F%2Fwww.cronachemaceratesi.it%2F2019%2F11%2F24%2Fcarsetti-condanna-il-montefano%2F1328777%2F">Tweet</a>Email3 Condivisioni</p>
      <p> </p>
      <p><b>Il Montefano cade all’inglese (2-0) a Fano contro l’Atletico Alma e rivede gli spettri della zona playout. I viola tengono bene il primo tempo ma accusano il colpo nella ripresa, puniti dalla doppietta di Carsetti (dubbio il rigore del ko). I ragazzi di Lattanzi dovranno necessariamente invertire la rotta fin da domenica prossima quando al Dell’Immacolata arriverà il Grottammare per un delicato scontro salvezza. </b>La cronaca. Nel primo tempo regna l’equilibrio, sia nel punteggio che nelle occasioni create. Al 10′ Rocchi smanaccia in angolo l’incornata di Carsetti mentre al quarto d’ora Mastronunzio si fa murare il tiro da un difensore locale. Quindi Palmucci ci prova dalla distanza, fuori dallo specchio. Poi Rocchi blocca il diagonale di Simoncelli. Sul finale di tempo Mastronunzio gira a lato una punizione di Gigli. La prima occasione della ripresa (9′) capita a Carsetti, questa volta centrando il bersaglio e portando in vantaggio l’Atletico Alma, che sfiora il raddoppio con il diagonale di Simoncelli. Il Montefano va vicino al pareggio al 22′: il neoentrato Pucci colpisce la traversa su punizione, Bacciaglia compie un miracolo sulla seguente conclusione acrobatica di Palmucci. Pochi attimi dopo Pigini manda alto sul cross di Pucci ma al 35′ commette un dubbio fallo di rigore: ancora Carsetti conquista e realizza il 2-0.</p>
      <p>
        <b>Il tabellino:</b>
      </p>
      <p><b>ATLETICO ALMA</b>: Bacciaglia, Marongiu, Tiriboco, Bartoli, Gabbianelli, Giunchetti, Saurro (6′ s.t. Ambrogi), De Angelis, Carsetti (41′ s.t. Gambelli), Simoncelli (20′ s.t. Vitali), Rivelli. A disp.: Di Lorenzi, Grossi, Torcoletti, Cremonini, Moretti, Benvenuti. All.: Omiccioli.</p>
      <p><b>MONTEFANO</b>: Rocchi (17′ s.t. Pettinari), Galassi (17′ s.t. Pucci), Del Moro, Carotti, Pigini (40′ s.t. Donati), Moschetta, Latini, Gigli (44′ s.t. Silvestroni), Mastronunzio, Palmucci, Bonacci. A disp.: Mengoni, Donnari, Vipera, Camilloni, Ezzaitouni. All.: Lattanzi.</p>
      <p><b>TERNA ARBITRALE</b>: Castelli della sezione di Ascoli Piceno (Mangiaterra della sezione di Macerata – Principi della sezione di Ancona)</p>
      <p><b>RETI</b>: 9′ s.t. e 35′ s.t. Carsetti.</p>
      <p><b>NOTE</b>: ammoniti: Marongiu, Tiriboco, Carsetti, Del Moro, Pigini, Pucci. Angoli: 2-13. Recupero: 5′ (1’+4′).</p>
    </article>
  </body>
</html>