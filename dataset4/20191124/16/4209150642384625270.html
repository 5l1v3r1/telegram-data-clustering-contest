<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Komsic-BiH-u-MAP-u-od-decembra-2018/570281?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T16:51:12+00:00"/>
    <meta property="og:title" content="Komšić: BiH u MAP-u od decembra 2018."/>
    <meta property="og:description" content="SARAJEVO - Predsjedavajući Predsjedništva Bosne i Hercegovine Željko Komšić ocijenio je danas da je BiH u NATO-vom Akcionom planu za članstvo još od decembra prošle godine."/>
  </head>
  <body>
    <article>
      <h1>Komšić: BiH u MAP-u od decembra 2018.</h1>
      <address><time datetime="2019-11-24T16:51:12+00:00">24 Nov 2019, 16:51</time> by <a rel="author">Fena</a></address>
      <p>SARAJEVO - Predsjedavajući Predsjedništva Bosne i Hercegovine Željko Komšić ocijenio je danas da je BiH u NATO-vom Akcionom planu za članstvo još od decembra prošle godine.</p>
      <p>Komentarišući iz Sjedinjenih Država, gdje trenutno boravi u radnoj posjeti, današnju izjavu člana Predsjedništva BiH Milorada Dodika kako dokument koje je Predsjedništvo BiH usvojilo ne znači aktivaciju MAP-a, Komšić je poručio da ako Dodik želi da se povjeruje onome što on govori, put je jednostavan - neka objavi dokument na koji je pristao.</p>
      <p>"Nemam ništa protiv da Dodik pojašnjava detalje SDS-u i PDP-u", kazao je u izjavi za Fenu Komšić komentarišući najavu Dodika da će vladajuća koalicija u RS, kada Plan reformi bude aktivan, dostaviti parlamentu cjelovit uvid u ovaj dokument.</p>
      <p>Komšić dalje navodi da je Bosna i Hercegovina u MAP-u još od decembra prošle godine.</p>
      <p>"U to se svako može uvjeriti ukoliko konsultuje zvaničnu veb stranicu NATO-a. Dokument koji smo usaglasili, koji predajemo NATO-u shodno odluci koji smo donijeli je upravo onakav kakav treba da bude, i kakav se traži", kazao je Komšić.</p>
    </article>
  </body>
</html>