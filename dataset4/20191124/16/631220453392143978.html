<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/luka-doncic-iyi-bir-oyuncu-olacagimi-biliyordum-ama-343394"/>
    <meta property="og:site_name" content="AJANSSPOR"/>
    <meta property="article:published_time" content="2019-11-24T16:41:00+00:00"/>
    <meta property="og:title" content="Luka Doncic: &quot;İyi bir oyuncu olacağımı biliyordum ama...&quot;"/>
    <meta property="og:description" content="NBA'in Batı Konferansı ekiplerinden Dallas Mavericks'in formasını giyen Slovenyalı genç yıldız oyuncu Luka Doncic, NBA'de 2019-2020 sezonunun şu anki en büyük patlamasını yapan oyuncular arasında zirvede bulunuyor. Oynadığı maçlarda gösterdiği istatistiksel..."/>
  </head>
  <body>
    <article>
      <h1>Luka Doncic: "İyi bir oyuncu olacağımı biliyordum ama..."</h1>
      <address>
        <time datetime="2019-11-24T16:41:00+00:00">24 Nov 2019, 16:41</time>
      </address>
      <p>NBA'in Batı Konferansı ekiplerinden Dallas Mavericks'in formasını giyen Slovenyalı genç yıldız oyuncu Luka Doncic, NBA'de 2019-2020 sezonunun şu anki en büyük patlamasını yapan oyuncular arasında zirvede bulunuyor.</p>
      <p>Oynadığı maçlarda gösterdiği istatistiksel performanslarla göz dolduran Luka Doncic, bu performansıyla alakalı birtakım açıklamalarda da bulundu.</p>
      <h3>"Bu kadar iyi olacağımı beklemiyordum"</h3>
      <p>NBA'e gelmeden önce de iyi bir oyuncu olacağını düşündüğünü ancak bu kadarını beklemediğini belirten Doncic, <i><b>"Dürüst olmam gerekirse kendime inancım vardı ve iyi bir oyuncu olacağımı düşünüyordum ama tabii ki bu kadarını değil. Bunu beklemiyordum. Bu şekilde oynayabileceğimi düşünmüyordum. Böyle oynayabildiğim için mutluyum." </b></i>ifadelerini kullandı.</p>
      <p>20 yaşındaki Luka Doncic bu sezon NBA'de şu ana kadar oynadığı 15 maçta 29.9 sayı, 10.4 ribaund ve 9.7 asist ortalamaları ile mücadele ediyor.</p>
      <p>AJANSSPOR - DIŞ BASIN</p>
    </article>
  </body>
</html>