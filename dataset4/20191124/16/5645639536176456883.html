<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/google-pay-dostava-bezpecnostni-vychytavku/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-24T16:00:59+00:00"/>
    <meta property="og:title" content="Google Pay dostává bezpečnostní vychytávku"/>
    <meta property="og:description" content="Poměrně často se objevují aplikace obsahující nebezpečný kód. Ten má zpravidla za úkol zobrazovat reklamu nebo ještě hůře, shromažďovat data. V tomto ohledu Google nečeká jen na objevené hrozby. Vytvořil  SafetyNet Attestation API pro odhalení, jestli je zařízení v normálním stavu nebo došlo ke kompromitování. Google Pay má tento systém ochrany zabudovaný, ale do teď […]"/>
  </head>
  <body>
    <article>
      <h1>Google Pay dostává bezpečnostní vychytávku</h1>
      <address><time datetime="2019-11-24T16:00:59+00:00">24 Nov 2019, 16:00</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Poměrně často se objevují aplikace obsahující nebezpečný kód. Ten má zpravidla za úkol zobrazovat reklamu nebo ještě hůře, shromažďovat data. V tomto ohledu Google nečeká jen na objevené hrozby. Vytvořil  SafetyNet Attestation API pro odhalení, jestli je zařízení v normálním stavu nebo došlo ke kompromitování. Google Pay má tento systém ochrany zabudovaný, ale do teď jste se o něm mohli dozvědět až ve chvíli, kdy jste chtěli například zaplatit v obchodě.</p>
      <h3>Google Pay a bezpečnost</h3>
      <p>Již před nějakou dobou se podařilo objevit, že Google plánuje změny v rámci SafetyNet Attestation API u aplikace Google Pay. Jak již bylo řečeno, pokud zařízení neprošlo testem bezpečnosti, tak se o tom uživatel dozvěděl až v obchodě, ale právě toto se mírně změní.</p>
      <p>
        <a href="https://dotekomanie.cz/2019/11/google-pristi-rok-nabidne-ucty-v-google-pay-konkurovat-bude-applu-revolut-a-dalsim/">Google příští rok nabídne účty v Google Pay, konkurovat bude Applu, Revolut a dalším</a>
      </p>
      <p>Sama aplikace vás bude už automaticky informovat, že zařízení není zcela zabezpečené a že neprošlo testem SafetyNet Attestation API. Google Pay po spuštění zobrazí varování a po kliknutí se uživatel dozví další informace. Například že došlo k rootu na mobilu, proto není zcela bezpečné nadále používat dané zařízení.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/Google-Pay-SafetyNet-Checker-1-600x1200x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/Google-Pay-SafetyNet-Checker-2-600x1200x.jpg"/>
        </figure>
      </slideshow>
      <p>Novinka je dostupná již nyní a možná se o ní nikdy nedozvíte, ale je dobré vědět, že právě v aplikaci Google Pay na vás bude případně automaticky čekat varování. Výhodou je, že není potřeba dělat jakékoliv úkony a vše se dozvíte předběžně. Ačkoliv se jedná o další úroveň ochrany, tak pro ty, co již mají své zařízení s rootem existuje řešení, jak zakrýt stopy po rootu. Pro tyto uživatele se nic nemění, byť se nejedná o příliš bezpečné řešení.</p>
      <p>
        <a href="https://dotekomanie.cz/2019/11/google-pay-v-cesku-pridava-se-fio-banka/">Google Pay v Česku, přidává se TransferWise [aktualizováno]</a>
      </p>
      <p>Kromě toho se brzy do aplikace dostane možnost zapnutí ověření každé online platby. Zatím se podařilo objevit a aktivovat jen určité části kódu. Bohužel nevíme, kdy se tato novinka dostane do stabilní verze aplikace Google Pay.</p>
      <figure>
        <img src="https://dotekomanie.cz/wp-content/uploads/2019/11/EGgGjGJVAAAv7Rw-1080x1000x.jpg"/>
      </figure>
      <footer>Zdroje: <a href="https://twitter.com/wongmjane/status/1182202109753614337#c4ca4/">twitter.com</a>, <a href="https://www.xda-developers.com/google-pay-tests-safetynet-status-protecting-online-purchases-pin/#c4ca4/">xda-developers.com</a></footer>
    </article>
  </body>
</html>