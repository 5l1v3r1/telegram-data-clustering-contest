<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/panorama/6-tipa-sluzhiteli-koito-trudno-poluchavat-povishenie.html"/>
    <meta property="og:site_name" content="Money.bg"/>
    <meta property="article:published_time" content="2019-11-24T16:40:23+00:00"/>
    <meta property="og:title" content="6 типа служители, които трудно получават повишение"/>
    <meta property="og:description" content="Вижте дали сте сред тях"/>
  </head>
  <body>
    <article>
      <h1>6 типа служители, които трудно получават повишение</h1>
      <address><time datetime="2019-11-24T16:40:23+00:00">24 Nov 2019, 16:40</time> by <a rel="author" href="https://money.bg/author/pavlina-tsaneva" target="_blank">Павлина Цанева</a></address>
      <p>В един идеален свят потенциалът ни относно повишението би имал по-малко общо с нашата личност и повече с работните ни резултати. Човешката природа обаче прави това трудно. За определени типове хора има по-добри възможности за кариерно развитие от други. А има и 6 типа, които често се оказват пренебрегвани в работата си.</p>
      <p>Вижте кои са те, представени от Business Insider:</p>
      <p>
        <b>1. Бърборкото</b>
      </p>
      <p>Разбира се, добрите комуникатори често се ползват от с престиж пред своите ръководители. Ако обаче вашето определение за добра комуникация включва разпространяване на слухове и прекарване на свободното време, клюкарствайки с колеги, това няма да ви направи желания кандидат за повишение.</p>
      <p>
        <b>2. Неспособният да казва "не"</b>
      </p>
      <p>Докато добрите служители се стремят да посрещнат молбите и задачите от своите мениджъри, когато това е възможно, има и такива, които поемат повече, отколкото могат, без да казват нищо и накрая са претоварени. Това поведение не изглежда особено професионално за лицата, които взимат крайните решения в организацията.</p>
      <p>
        <b>3. Негативно настроеният</b>
      </p>
      <p>Служители, които постоянно отхвърлят предложенията на своите колеги, оплакват се редовно, без да се стремят да подобрят ситуацията си и рядко казват нещо положително за някого, няма вероятност да изградят добро мнение за себе си сред своите мениджъри.</p>
      <p>
        <b>4. Вечно нуждаещият се от спасяване</b>
      </p>
      <p>Важна част от това да сте добър екипен играч включва поемане на отговорност за грешките и оценяване на слабостите ви реалистично. Ако се представяте като постоянна жертва, винаги обвинявате другите за пропуснати крайни срокове или грешки в работата, ще ви е трудно да спечелите доверието на вашите колеги, както и на ръководителя ви.</p>
      <p>
        <b>5. Aгресивният</b>
      </p>
      <p>Избухливият темперамент не е приемлив в работната среда. Факт е обаче, че много служители не успяват да разберат тази истина и изкарват гнева си върху своите невинни колеги. Мениджърите със сериозни проблеми с характера си създават култура на страх, която е токсична и води до лоши работни резултати.</p>
      <p>
        <b>6. Всезнайкото</b>
      </p>
      <p>Работодателите със сигурност търсят знаещи служители с интерес да учат и споделят информация. Ако обаче установите, че редовно коригирате колегите си, настоявате, че вашите идеи най-добри и се смятате за най-умния човек в стаята, вероятно ще отчуждите както колегите, така и ръководителите си. По този начин ще намалите шансовете си, когато дойде време за бонуси и повишение.</p>
    </article>
  </body>
</html>