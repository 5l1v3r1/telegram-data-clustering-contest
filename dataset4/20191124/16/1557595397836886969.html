<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/zodia-astrologia/zodia-oi-provlepseis-tis-evdomadas-apo-25-noemvrioy-eos-1-dekemvrioy-2019-se-erotika-kai-epaggelmatika/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T16:31:23+00:00"/>
    <meta property="og:title" content="Ζώδια: Οι προβλέψεις της εβδομάδας από 25 Νοεμβρίου έως 1 Δεκεμβρίου 2019 σε ερωτικά και επαγγελματικά"/>
    <meta property="og:description" content="Πώς θα είναι η εβδομάδα σου; Τι προβλέπει το ζώδιο και ο ωροσκόπος σου;"/>
  </head>
  <body>
    <article>
      <h1>Ζώδια: Οι προβλέψεις της εβδομάδας από 25 Νοεμβρίου έως 1 Δεκεμβρίου 2019 σε ερωτικά και επαγγελματικά</h1>
      <address>
        <time datetime="2019-11-24T16:31:23+00:00">24 Nov 2019, 16:31</time>
      </address>
      <p>
        <b>ΚΡΙΟΣ</b>
      </p>
      <p>Η Αφροδίτη περνά στο ζώδιο του Αιγόκερου στις 26/11 όπου και θα παραμείνει έως τις 20/12 και στη δική σου περίπτωση επηρεάζονται τα θέματα εργασίας σου. Καιρός λοιπόν να αναγνωριστούν οι προσπάθειες και οι ικανότητές σου. Επιδίωξε την προώθηση των ιδεών σου και κινήσου δυναμικά όλο αυτό το διάστημα. Μην μπερδεύεις όμως τα αισθηματικά με τα επαγγελματικά σου. Ναι είπαμε να κυνηγάς τα όνειρά σου αρκεί να μην σου γίνονται εμμονή και παραμελείς τον ερωτικό σύντροφό σου. Αντίθετα θα έπρεπε να ασχοληθείς με την ερωτική σου σχέση και να πάρεις σοβαρές αποφάσεις. Μια επισημοποίηση ή κάτι που να επισφραγίζει τη σχέση και το συναίσθημά σας είναι κατάλληλη η περίοδος για να το σκεφτείς σοβαρά. Εσύ που είσαι μόνη, ένα ερωτικό σκίρτημα μπορεί να σου προκαλέσει κάποιος συνάδελφος. Μην πανικοβάλλεσαι και αντιμετώπισέ το με σοβαρότητα. Οι πιθανότητες να εξελιχθεί κάτι όμορφο είναι πολλές.</p>
      <p>
        <b>ΤΑΥΡΟΣ</b>
      </p>
      <p>Η εβδομάδα ξεκινά με τη νέα Σελήνη στο ζώδιο του Τοξότη στις 26/11 μαζί με την είσοδο της Αφροδίτης στο ζώδιο του Αιγόκερου. Μια νέα αρχή σηματοδοτείται για τα οικονομικά και τα ερωτικά σου λοιπόν. Οι αλλαγές στα εργασιακά είναι δεδομένες και δεν θα πρέπει να σου δημιουργούν άγχος, είτε τις προκαλείς εσύ, είτε αποφασίζουν άλλοι γι’ αυτές. Ευκαιρία να ανακαλύψεις ικανότητές σου που ενδεχομένως ούτε και εσύ η ίδια γνωρίζεις ότι διαθέτεις και να εκμεταλλευτείς κάθε ευκαιρία. Μπορείς να διαπρέψεις, να αναγνωριστείς και να αποζημιωθείς για τις προσπάθειές σου. Ενίσχυσε την ερωτική και συναισθηματική σου ζωή. Πρόσθεσε νέες δραστηριότητες στην καθημερινότητά σας και παρακίνησε τον ερωτικό σύντροφό σου για μια κοινή κοινωνική ζωή. Όλα τα ίδια και τα ίδια σας έχουν κουράσει για αυτό και πολλές φορές φτάνετε στο σημείο να μην έχετε τι να πείτε. Εσύ που είσαι μόνη, προετοιμάσου για έναν κεραυνοβόλο έρωτα που θα σε συναρπάσει, όμως μη χάνεις τις ισορροπίες σου.</p>
      <p>
        <b>ΔΙΔΥΜΟΙ</b>
      </p>
      <p>Η νέα Σελήνη της εβδομάδας απέναντι ακριβώς απ’ το δικό σου ζώδιο πραγματοποιείται στον τομέα των σχέσεων και συνεργασιών σου. Επιδίωξε λοιπόν νέα ξεκινήματα και πες ναι σε νέες εργασιακές προκλήσεις και προτάσεις. Καιρός να βγεις απ’ την αδράνεια και να διεκδικήσεις δυναμικά τα όνειρα και τους στόχους σου. Αφουγκράσου τις ανάγκες του ερωτικού σου συντρόφου και δείξε του τη σημαντικότητα της ύπαρξής του στη ζωή σου αυτήν τη βδομάδα. Εσύ που είσαι μόνη, δεν αποκλείεται μια συνάντηση με άτομο του παρελθόντος να επαναφέρει τον έρωτα στη ζωή σου. Σε κάθε περίπτωση η μοναξιά σου τελειώνει και καιρός να ικανοποιήσεις την ανάγκη σου για συντροφικότητα και αγκαλιά. Η Αφροδίτη από το ζώδιο του Αιγόκερου πλέον φέρνει ανάκαμψη στα οικονομικά σου. Ίσως η είσπραξη κάποιων απρόβλεπτων χρημάτων να σε βοηθήσει να πάρεις μια σημαντική ανάσα και να σε απαλλάξει από το άγχος.</p>
      <p>
        <b>ΚΑΡΚΙΝΟΣ</b>
      </p>
      <p>Δύο είναι τα κύρια αστρολογικά γεγονότα της εβδομάδας. Το πέρασμα της Αφροδίτης στο ζώδιο του Αιγόκερου και η πραγματοποίηση της νέας Σελήνης στο ζώδιο του Τοξότη. Και τα δυο στις 26/11 φαίνεται να ευνοούν θέματα καθημερινότητας και εργασίας σου. Νέοι ορίζοντας ανοίγονται μπροστά σου στα εργασιακά. Νέα καθήκοντα και ευκαιρίες που θα πρέπει να εκμεταλλευτείς στο έπακρο, μιας και έχεις όλες τις δυνατότητες να αναλάβεις και να αξιοποιήσεις. Κάντε πράγματα μαζί με τον ερωτικό σύντροφό σου που θα σας βοηθήσουν να ξεφύγετε απ’ τη ρουτίνα και μονοτονία της καθημερινότητας. Ανοίξτε τον κοινωνικό σας κύκλο, ανοίξτε το σπίτι και την καρδιά σας για κοινά ενδιαφέροντα και συναισθήματα. Εσύ που παλεύεις με τη μοναξιά σου, εμπιστεύσου την Αφροδίτη από τη νέα της θέση και μην αρνείσαι προτάσεις φίλων για διασκέδαση και παρέα. Ο μεγάλος έρωτας κάπου εκεί πλανάται και κρύβεται.</p>
      <p>
        <b>ΛΕΩΝ</b>
      </p>
      <p>Διαμόρφωσε έτσι το πρόγραμμα της εβδομάδας που θα σου επιτρέπει να ασχοληθείς με τον εαυτό σου και να ικανοποιήσεις τις προσωπικές σου ανάγκες. Σε περιμένουν πολλές και κρίσιμες υποχρεώσεις που θα πρέπει να διεκπεραιώσεις, χωρίς όμως να ξεχνάς τον εαυτό σου. Από τις 26/11 έως και τις 20/12 με την παραμονή της Αφροδίτης στο ζώδιο του Αιγόκερου, είναι πιθανό να υπάρξουν κάποιες ανακατατάξεις στα εργασιακά. Είτε πρόκειται για τις συναδελφικές σχέσεις σου, είτε για νέες προκλήσεις και προτάσεις είναι σημαντικό να δώσεις τον καλύτερό σου εαυτό. Να αξιοποιήσεις τις δυνατότητες σου και να φανείς συνεπής στα καθήκοντά σου. Με τη νέα Σελήνη που πραγματοποιείται στο ζώδιο του Τοξότη στις 26 επίσης του μήνα, το πάθος και ο ερωτισμός σου ενισχύονται και δεν αμφισβητούνται. Οπότε είναι ευκαιρία να δώσεις μια ισχυρή τόνωση στη σχέση με τον ερωτικό σύντροφό σου. Εσύ που είσαι μόνη, μια νέα γνωριμία που πιθανά να μην ταυτίζεσαι και απόλυτα ιδεολογικά, φαίνεται να ταράζει την ηρεμία σου και να κάνει την καρδιά σου να φτερουγίσει.</p>
      <p>
        <b>ΠΑΡΘΕΝΟΣ</b>
      </p>
      <p>Καιρός αυτήν την εβδομάδα να απαλλαγείς από εκκρεμότητες που αφορούν γραφειοκρατικές υποθέσεις και που φρενάρουν τα σχέδιά σου. Φυσικά και τα θέματα σπιτιού και οικογένειας, που όσο κι αν δεν το παραδέχεσαι είναι πολύ σημαντικά για την ψυχική σου ισορροπία. Η νέα Σελήνη στον 4ο οίκο σου που πραγματοποιείται στο ζώδιο του Τοξότη στις 26/11, σου δίνει τη δυνατότητα να λύσεις παλιές διαφορές και να γεφυρώσεις τις αποστάσεις των σχέσεών σου. Απόφυγε τον εκνευρισμό στα εργασιακά που μπορεί να σου δημιουργήσουν οι αλλαγές του προγράμματός σου και οι έξτρα υποχρεώσεις. Η είσοδος της Αφροδίτης στο ζώδιο του Αιγόκερου φέρνει τη συναισθηματική και προσωπική σου ζωή σε προτεραιότητα. Η φροντίδα που λαμβάνεις απ’ τον ερωτικό σύντροφό σου σε απαλλάσσει από κάθε ανασφάλεια κι εσύ γίνεσαι πολύ πιο τρυφερή μαζί του. Εσύ που είσαι μόνη, το φλερτ, οι κατακτήσεις και οι τυχαίες γνωριμίες και συναντήσεις θα παίξουν σημαντικό ρόλο στην ψυχολογία σου.</p>
      <p>
        <b>ΖΥΓΟΣ</b>
      </p>
      <p>Η νέα εβδομάδα προμηνύεται ιδιαίτερα ενδιαφέρουσα και κοινωνική για εσένα γι’ αυτό προετοιμάσου να την απολαύσεις. Η Αφροδίτη κάνει την είσοδό της στο ζώδιο του Αιγόκερου στις 26/11 και ευνοεί τις οικογενειακές σου σχέσεις. Μέχρι τις 20/12 έχεις τη δυνατότητα να βελτιώσεις τις σχέσεις σου μαζί τους, να ασχοληθείς με το σπίτι που περιέργως γίνεται πηγή ενέργειας και να απολαύσεις τη σιγουριά και την ασφάλεια που σου παρέχουν. Η επικοινωνία σου βελτιώνεται με τη νέα Σελήνη στο ζώδιο του Τοξότη και διευκολύνει τις εργασιακές διαπραγματεύσεις σου. Νέες ιδέες και νέα project ανεβάζουν την αδρεναλίνη σου στα ύψη. Προστάτευσε τη σχέση με τον ερωτικό σύντροφό σου από τα αδιάκριτα βλέμματα και μην επιτρέπεις σε κανέναν να σου ασκεί κριτική και να σε επηρεάζει αρνητικά. Εσύ που είσαι μόνη, μη σκέφτεσαι αρνητικά για τις νέες γνωριμίες που προκύπτουν στη ζωή σου. Δώσε τους τη δυνατότητα να σου δείξουν τις πραγματικές στους προθέσεις και κατόπιν τις κρίνεις.</p>
      <p>
        <b>ΣΚΟΡΠΙΟΣ</b>
      </p>
      <p>Προετοιμάσου για μια εβδομάδα άκρως δυναμική και δραστήρια, μιας και τα δύο αστρολογικά φαινόμενα που συμβαίνουν σε ευνοούν. Η Αφροδίτη περνά στο ζώδιο του Αιγόκερου βελτιώνοντας την επικοινωνία με αγαπημένα σου πρόσωπα. Καιρός να έρθεις πιο κοντά με τα άτομα του οικογενειακού σου περιβάλλοντος, να καλύψεις τα όποια κενά και αποστάσεις. Να κατανοήσεις και να εισπράξεις το πραγματικό ενδιαφέρον τους για σένα. Και η νέα Σελήνη στο ζώδιο του Τοξότη στις 26/11 που σου δίνει τη δυνατότητα να τακτοποιήσεις οικονομικά θέματα που είτε σχετίζονται με υποχρεώσεις του παρελθόντος, είτε με την αναζήτηση νέων πηγών εσόδων. Δεν αποκλείεται να δεχτείς νέες εργασιακές προτάσεις που ναι μεν μπορεί να σε αγχώσουν αρχικά, όμως στη συνέχεια θα διαπιστώσεις πως μέσα από αυτές σου ανοίγονται άλλοι ορίζοντες.Βρες κοινές δραστηριότητες με τον ερωτικό σύντροφο σου που θα σας δέσουν ακόμα περισσότερο και αυξήστε την κοινωνικότητα σας. Εσύ που είσαι μόνη, νέες γνωριμίες προμηνύονται αυτό το διάστημα που τηρούν όλες τις προϋποθέσεις και απαιτήσεις σου.</p>
      <p>
        <b>ΤΟΞΟΤΗΣ</b>
      </p>
      <p>Μια ευχάριστη και δημιουργική εβδομάδα ξεκινά για εσένα καθώς η νέα Σελήνη στις 26/11 πραγματοποιείται στο δικό σου ζώδιο. Προετοιμάσου λοιπόν για μια σημαντική αλλαγή στη ζωή σου που θα σε βάλει στη διαδικασία αναθεώρησης των μέχρι πρόσφατων δεδομένων. Προσπάθησε να φανείς συνεπής στις εργασιακές υποχρεώσεις σου και τήρησε τις ημερομηνίες σου. Είναι σημαντικό να παραδόσεις υποχρεώσεις στα πλαίσια των δεσμεύσεων και υποσχέσεων σου. Η ανάγκη σου για συναισθηματική ασφάλεια είναι αυτή τη βδομάδα στην απόλυτη προτεραιότητα σου, γι’ αυτό και επικεντρώνεσαι, αφιερώνεις ουσιαστικό χρόνο στον αγαπημένο σου. Μπορείτε να κάνετε κοινά σχέδια, να μοιραστείτε όμορφες στιγμές και να δώσετε όρκους πίστης και αφοσίωσης. Εσύ που είσαι μόνη, μην αφήσεις τις προσωπικές ανασφάλειες και την έλλειψη συντροφικότητας που νιώθεις έντονα, να σε οδηγήσει σε λανθασμένες αποφάσεις και πιθανά ψεύτικες αγκαλιές. Η οικονομική σου κατάσταση αρχίζει να βελτιώνεται σημαντικά.</p>
      <p>
        <b>ΑΙΓΟΚΕΡΩΣ</b>
      </p>
      <p>Η νέα Σελήνη που πραγματοποιείται στο ζώδιο του Τοξότη στις 26/11 επηρεάζει το 12ο οίκο σου και στρέφει την προσοχή σου σε πρόσωπα και καταστάσεις του παρελθόντος που σου είχαν προκαλέσει πόνο. Ο συναισθηματικός κόσμος σου είναι η απόλυτη προτεραιότητα σου, γι’ αυτό και ίσως να γίνεις λίγο παραπονιάρα, έως και γκρινιάρα. Δες από μια άλλη οπτική τα πράγματα και σκέψου πως ότι σε πλήγωσε στο παρελθόν σε έχει κάνει πιο δυνατή. Η Αφροδίτη περνά στο δικό σου ζώδιο στις 26/11 ανεβάζοντας την αυτοπεποίθηση σου στα εργασιακά και σε κάνει πιο διεκδικητική με τους στόχους σου. Δεν αποκλείεται να βρεις νέα ενδιαφέροντα, ακόμα και να κάνεις το χόμπι σου μια προσοδοφόρα εργασία. Εκπλήξεις σε περιμένουν απ’ τον ερωτικό σύντροφο σου αυτή τη βδομάδα. Μια πρόταση γάμου, συγκατοίκησης, πάντως κάτι που θα σε κάνει πλέον να νιώσεις ασφαλής. Εσύ που είσαι μόνη, ο αριθμός των θαυμαστών σου αυξάνεται και έτσι έχεις τη δυνατότητα να απολαύσεις το φλερτ και να κάνεις τις επιλογές σου.</p>
      <p>
        <b>ΥΔΡΟΧΟΟΣ</b>
      </p>
      <p>Η νέα εβδομάδα σου δίνει τη δυνατότητα να δραστηριοποιηθείς περισσότερο, με την νέα Σελήνη στον 11ο οίκο σου. Ομαδικές δραστηριότητες σου κινούν το ενδιαφέρον περισσότερο από κάθε άλλη φορά, καθώς και οι φίλοι σε παρακινούν για συλλογικές ενασχολήσεις. Δείξε επιφυλακτικότητα στα εργασιακά καθώς ένα παρασκήνιο πλέκεται γύρω σου, που με την καλοπροαίρετη πάντα διάθεση σου πιθανά να μην αντιληφθείς. Μη λες πολλά για τα σχέδια σου και μην μπλέκεις σε πηγαδάκια. Συγκεντρώσου στις δικές σου υποχρεώσεις και προσπάθησε να φανείς συνεπής στα όσα έχεις αναλάβει. Μην κρύβεις τα συναισθήματα σου από τον ερωτικό σύντροφο σου. Απελευθερώσου και εκφράσου ελεύθερα. Μόνο έτσι θα καταφέρετε να έρθετε πιο κοντά και να αναγνωρίσεις καλύτερα ο ένας τον άλλον. Ακόμα και χρόνια να είσαι μαζί του να ξέρεις πως οι άνθρωποι μεταλλάσσονται με τον καιρό. Εσύ που είσαι μόνη, μην μπλέκεις σε παράλληλες καταστάσεις και μην εκτίθεσαι άσκοπα. Κράτα τις επιφυλάξεις σου στα όσα σου υπόσχονται και βεβαιώσου προτού χαρίσεις την καρδιά σου.</p>
      <p>
        <b>ΙΧΘΕΙΣ</b>
      </p>
      <p>Η Αφροδίτη κάνει την είσοδο της στο ζώδιο του Αιγόκερου στις 26/11 ανεβάζοντας την κοινωνικότητα σου στα ύψη μέχρι και τις 20/12. Εκμεταλλεύσου αυτό το διάστημα και επωφελήσου από κάθε γνωριμία που θα προκύψει, κυρίως αυτές που αφορούν στα εργασιακά σου. Θα γνωρίσεις ανθρώπους που μπορούν να φανούν χρήσιμοι για την επίτευξη των στόχων και ιδεών σου. Κάνε κάποιες αλλαγές στα εργασιακά, έστω κι αν σου φαίνονται παράτολμες. Να είσαι βέβαιη πως μόνο σε καλό θα σου βγουν. Η ανάγκη σου να αλλάξετε παραστάσεις στη σχέση με τον ερωτικό σύντροφο σου, να προσθέσετε νέες δραστηριότητες και να αυξήσετε τον κοινωνικό σας περίγυρο, να είσαι σίγουρη πως θα βελτιώσει το επίπεδο της σχέσης σας και θα τον βρει απόλυτα σύμφωνο και εκείνο. Εσύ που είσαι μόνη, μια φιλία ή μια επαγγελματική σχέση μη σου κάνει εντύπωση αν διαπιστώσεις πως αλλάζει μορφή και γίνεται πιο ερωτική. Η οικονομική σου κατάσταση θα δείξει σημαντικά στοιχεία βελτίωσης.</p>
      <p>Πηγή: <a href="https://www.tlife.gr/zodia/provlepseis-evdomadas/zodia-oi-astrologikes-provlepseis-tis-evdomadas-apo-25-noemvriou-eos-1-dekemvriou-2019/982024/">tlife.gr</a></p>
    </article>
  </body>
</html>