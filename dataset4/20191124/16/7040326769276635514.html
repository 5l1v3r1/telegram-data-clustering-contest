<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/fransada-sel-felaketi-2-olu-1393587"/>
    <meta property="og:site_name" content="Karar.com"/>
    <meta property="article:published_time" content="2019-11-24T16:14:00+00:00"/>
    <meta property="og:title" content="Fransa’da sel felaketi: 2 ölü"/>
    <meta property="og:description" content="Fransa’nın güneydoğusunda etkili olan şiddetli yağışların yol açtığı sel felaketinde en az 2 kişinin hayatını kaybettiği belirtildi."/>
  </head>
  <body>
    <article>
      <h1>Fransa’da sel felaketi: 2 ölü</h1>
      <address>
        <time datetime="2019-11-24T16:14:00+00:00">24 Nov 2019, 16:14</time>
      </address>
      <p>
        <b>Fransa’nın güneydoğusunda etkili olan şiddetli yağışların yol açtığı sel felaketinde en az 2 kişinin hayatını kaybettiği belirtildi.</b>
      </p>
      <p>Fransa’nın güneydoğusunda cuma gününden bu yana etkili olan şiddetli yağışlar su baskınlarına yol açtı. Provence-Alpes-Cote d’Azur bölgesinde yer alan Le Muy’da sel sularına kapılan bir kişinin cansız bedenine ulaşıldığı belirtildi. Yine aynı bölgede yer alan Cabasse’de bir kişinin aracında ölü bulunduğu kaydedildi.</p>
      <p>Öte yandan, Saint-Antonin-du-Var’da 77 yaşındaki bir kişinin kayıp olduğu belirtildi. Şiddetli yağışların etkisiyle bölgedeki bazı nehirlerin taşması sonucu, evler sular altında kalırken, ağaçlar devrildi, tekne ve araçlar sürüklendi.</p>
      <p>Meteoroloji uzmanları tarafından yapılan açıklamada, yağışların bugün de devam devam ettiği bölgede gün içinde suların çekilmesinin beklendiği kaydedildi.</p>
      <p>Fransa İçişleri Bakanı Christophe Castaner’in hayatını kaybedenlerin yakınlarıyla ve kurtarma ekipleriyle görüşmek üzere bugün bölgeyi ziyaret edeceği belirtildi.</p>
      <p>
        <b>PARİS/İHA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>