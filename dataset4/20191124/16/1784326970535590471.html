<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/programajanlo/2019/11/24/a-legjobb-filmek-a-vasarnap-esti-piheneshez/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-24T16:11:00+00:00"/>
    <meta property="og:title" content="A legjobb filmek a vasárnap esti pihenéshez"/>
    <meta property="og:description" content="Hívd át a BFF-edet is, ugyanis rengeteg szuper csajos műsor lesz ma a tévében!"/>
  </head>
  <body>
    <article>
      <h1>A legjobb filmek a vasárnap esti pihenéshez</h1>
      <h2>Hívd át a BFF-edet is, ugyanis rengeteg szuper csajos műsor lesz ma a tévében!</h2>
      <address><time datetime="2019-11-24T16:11:00+00:00">24 Nov 2019, 16:11</time> by <a rel="author">Cosmopolitan.hu</a></address>
      <h3>Kedves John! (Filmcafe, 19:00)</h3>
      <p>Amikor John, a hivatásos katona az eltávja alatt meglátogatja magányos édesapját, találkozik egy gyönyörű főiskolás lánnyal, Savannah-val, akivel azonnal egymásba szeretnek. De vajon lesz folytatása életük két legboldogabb hetének?</p>
      <h3>Charlie angyalai (AXN, 19:00)</h3>
      <p>Mielőtt befutnának a moziba Charlie legújabb angyalai, még újranézheted a tévében a régi szereplőkkel! Ebben a filmben Natalie, Dylan és Alex egy szoftverfejlesztő cég tulajdonosa után nyomoznak, akit elraboltak, hogy megkaparinthassák a legújabb programját…</p>
      <h3>Bridget Jones naplója (SuperTV2, 21:00)</h3>
      <p>Valószínűleg senkinek sem kell bemutatni Bridget Jones, aki Carrie Bradshaw mellett az egyik leghíresebb szingli a filmvilágban. Biztosan te is voltál már úgy, mint Bridget, aki újévkor megfogadja, hogy lead pár kilót, és végre talál magának egy normális pasit. Össze is jön a főnökével, Daniel Cleaverrel, de persze közben folyamatosan belefut Mark Darcy-ba is.</p>
      <h3>A boldogító talán (SuperTV2, 23:20)</h3>
      <p>Tom és Hannah évek óta a legjobb barátok – és csakis barátok, annak ellenére, hogy a lány az egyetlen állandó pont a pasi életében. Azonban amikor Hannah hosszabb időre elutazik a munkája miatt, Tom rájön, mennyire üres is nélküle az élete, és hogy tulajdonképpen ő élete szerelme. A gond csak az, hogy szerelme egy vőlegénnyel tér haza az útról, szóval Tom mindent bevet azért, hogy megakadályozza az esküvőt.</p>
    </article>
  </body>
</html>