<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/viale-della-liberta-allagato-per-il-sindaco-de-luca-la-colpa-e-dei-lavori-del-tram.html"/>
    <meta property="og:site_name" content="Tempostretto"/>
    <meta property="article:published_time" content="2019-11-24T16:09:53+00:00"/>
    <meta property="og:title" content="Viale della Libertà allagato, per il sindaco De Luca la colpa è dei lavori del tram"/>
    <meta property="og:description" content="Il sindaco di Messina, Cateno De Luca, come al solito non le manda a dire e, con un duro post su Facebook, interviene sugli allagamenti che affliggono il Viale della Libertà ad ogni pioggia.Il primo cittadino addebita questa annosa problematica ai lavori per la realizzazione del tram, facendo subito una rivelazione destinata a fare scalpore: […]"/>
  </head>
  <body>
    <article>
      <h1>Viale della Libertà allagato, per il sindaco De Luca la colpa è dei lavori del tram</h1>
      <address><time datetime="2019-11-24T16:09:53+00:00">24 Nov 2019, 16:09</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Il sindaco di Messina, Cateno De Luca, come al solito non le manda a dire e, con un duro post su Facebook, interviene sugli <b><a href="https://www.tempostretto.it/video/a-messina-piove-e-viale-liberta-diventa-un-fiume.html">allagamenti che affliggono il Viale della Libertà ad ogni pioggia.</a></b>Il primo cittadino addebita questa annosa problematica ai lavori per la realizzazione del tram, facendo subito una rivelazione destinata a fare scalpore: “Tra le tante cose scoperte c’è anche quella che circa <b>il 50% della linea tranviaria non è mai stata collaudata.”</b></p>
      <p>Secondo il sindaco, uno dei motivi di questa situazione che, ove non smentita, sarebbe davvero assurda, è che la linea tranviaria “<b>ha tagliato e di fatto eliminato la gran parte dei sottoservirzi, compresi gli scoli delle acque bianche ed in qualche caso anche delle acque nere.</b></p>
      <p>Per risolvere questo specifico problema ci vogliono almeno 5 milioni di euro che nessuno si è mai preoccupato di trovare.”</p>
      <h3>Trovate le risorse per intervenire</h3>
      <p>“Noi abbiamo – prosegue il sindaco – individuato tali <b><a href="https://www.tempostretto.it/news/messina-36-milioni-per-il-tram-ecco-cosa-si-puo-fare.html">risorse nell’ambito del patto per il sud </a></b>per il complessivo progetto di riqualificazione della linea tranviaria riservando 25 milioni di euro anche per tale obiettivo oltre che all’abbattimento della gran parte delle barriere.</p>
      <p>Per ottenere questa riprogrammazione di risorse abbiamo impiegato 14 mesi tra burocrazia comunale e ministeriale però un mese fa abbiamo ottenuto la relativa approvazione quindi possiamo partire per redigere il relativo progetto.</p>
      <p>I lavori dovranno iniziare entro il 31 dicembre 2021 e concludersi entro il 31 dicembre 2024.</p>
      <p>Nel frattempo dobbiamo continuare a sopportare questa situazione mai attenzionata e risolta da chi ci ha preceduto al governo della città.</p>
      <p>Così stanno le cose! Si attendono smentite!”</p>
      <h4>Articoli correlati</h4>
    </article>
  </body>
</html>