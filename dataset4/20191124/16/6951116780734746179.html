<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/vladimir-luxuria-sfoga-scontro-vittorio-sgarbi-domenica-live/"/>
    <meta property="og:site_name" content="Novella 2000"/>
    <meta property="article:published_time" content="2019-11-24T16:30:48+00:00"/>
    <meta property="og:title" content="Vladimir Luxuria si sfoga in lacrime dopo lo scontro con Vittorio Sgarbi"/>
    <meta property="og:description" content="A Domenica Live, Vladimir Luxuria si sfoga dopo lo scontro a Non è la d'Urso con Vittorio Sgarbi. Le dichiarazioni dell'ex parlamentare."/>
  </head>
  <body>
    <article>
      <h1>Vladimir Luxuria si sfoga in lacrime dopo lo scontro con Vittorio Sgarbi</h1>
      <address><time datetime="2019-11-24T16:30:48+00:00">24 Nov 2019, 16:30</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>A Domenica Live, Vladimir Luxuria si sfoga in lacrime dopo lo scontro contro Vittorio Sgarbi a Non è la d’Urso</h3>
      <p>È trascorsa quasi una settimana dallo scontro che ha visto protagonista <b>Vladimir Luxuria</b> e <b>Vittorio Sgarbi </b>a <i>Live Non è la d’Urso.</i> Oggi a <i><a href="https://www.mediasetplay.mediaset.it/diretta/canale5_cC5?restart">Domenica Live</a></i>, l’ex politica si è <b>sfogata in lacrime</b>, mostrando tutto il suo rammarico per l’accaduto.</p>
      <p>Come ben sappiamo il critico d’arte è stato molto duro nei confronti di <b>Vladimir</b>, e lei stessa nel programma di <b>Barbara d’Urso</b> ha deciso di affrontare l’argomento:</p>
      <blockquote>
        <i>“Sarei dovuta comunque venire qui per fare il balletto, ma non me la sono sentita di affrontare tutto a tarallucci e vito e ringrazio per aver capito questo mio malessere. Sono voluta venire qui e ringrazio per l’opportunità per chiarire e dire la mia dopo quanto accaduto a Live. Non mi sarei aspettata questa reazione da parte di <b>Vittorio Sgarbi</b>, nonostante i suoi modi fumantini. Lo conosco da una vita e con lui ci ho lavorato. C’era un rapporto di amicizia e stima reciproca”.</i>
      </blockquote>
      <p>Continuando <b>Vladimir Luxuria</b>, sempre parlando di questo <b>scontro</b>, ha aggiunto:</p>
      <blockquote>
        <i>“La sua reazione mi ha lasciato meravigliata, è stata fuori da ogni contesto. <a href="https://www.novella2000.it/vladimir-luxuria-passato-grande-fratello-16/">Io ho parlato della mia vita e ho fatto una scelta e di non nascondere nulla</a>, anche il periodo più doloroso, seppur circoscritto in un breve periodo di tempo, scomodamente io ho deciso di raccontarmi. Riparlarne mi fa ricordare cose tremende e fa male anche alle persone a me care, ma fortunatamente ne sono uscita. Il fatto che mi sia prostituita è successo in passato e tante, come me, hanno affrontato o passano un momento simile e si sentono denigrate”.</i>
      </blockquote>
      <p>Con la voce rotta, <b>Vladimir Luxuria</b> ha proseguito il suo <b>sfogo</b> a <i>Domenica Live</i> a seguito del forte <b>scontro </b>avvenuto lunedì con <b>Vittorio Sgarbi</b>:</p>
      <blockquote>
        <i>“Ci sono rimasta male da quella sua dichiarazione e non avrei avuto problemi nel dire che l’ho conosciuto mentre mi prostituivo, ma sono io a doverne parlare e nessuno ha il diritto di inzuppare nel sugo del sangue della mia vita. Pensavo che parlarne l’avrebbe portato a dire ‘ho sbagliato’, ma esistono degli uomini che credono che chiedere scusa sia poco virile. Sono delusa dal suo comportamento, quello che lui ha detto ha fatto male a me e a tutti coloro che soffrono e si sono sentiti offesi, come la comunità”.</i>
      </blockquote>
      <p>In lacrime <b>Vladimir Luxuria</b> a <b><i>Domenica Live</i> </b>ha rilasciato altre <b>dichiarazioni</b>…</p>
      <h3>Le dichiarazioni Vladimir Luxuria a Domenica Live</h3>
      <p>Molto dispiaciuta per lo <b>scontro</b> con <b>Vittorio Sgarbi,</b> per il quale ha sempre avuto una profonda stima e rispetto, <b>Vladimir Luxuria</b> si è sentita ferita dalle sue parole. Queste le sue <b>dichiarazioni</b> a <i>Domenica Live:</i></p>
      <blockquote>
        <i>“Puoi avere tutta la cultura di questo mondo e conoscere l’arte alla perfezione, ma se non conosci una cosa importante come il rispetto, la tua conoscenza non serve a niente. Preferisco una persona del popolo che magari non ha avuto la possibilità di studiare e non è mai stato in tv, ma rispetta, invece di persone come lui che ha scritto tanti libri, ma non ha mostrato rispetto”.</i>
      </blockquote>
      <p>Continuando questo lo<b> sfogo</b> di <b>Vladimir Luxuria</b> contro <b>Vittorio Sgarbi</b>:</p>
      <blockquote>
        <i>“Alzarsi, avvicinarsi fisicamente, urlarmi quello che lui mi ha detto, penso sia stata una delle cose più brutte che potessero accadermi. Mi ha ricordato la mia infanzia dove sono stata accerchiata e insultata davanti all’indifferenza della gente. Sentire gli applausi del pubblico e le risatine, credimi, mi ha fatto molto male. Non è facile essere forti davanti ad un uomo che, urlandoti con livore, si avvicina a me dicendomi quelle cose. Io come potevo reagire o cosa dovevo dire?”.</i>
      </blockquote>
      <blockquote>
        <i>Siamo arrivati ad un livello di inciviltà che io non mi ci voglio confrontare. Io sono un’altra cosa. Mi sono ammutolita con uno sguardo di sofferenza. Tornata a casa non ho dormito. Sono una persona forte, Mi sono costruita una corazza e ho fatto tante cose. Anch’io avverto delle ferite e sono riafforati ricordi. FIno a che lui non mi chiederà scusa, io non voglio avere a che fare con lui…”</i>
      </blockquote>
      <p>Queste le parole di <b>Vladimir Luxuria</b>, in <b>lacrime</b>, che ha poi avuto un confronto sincero con <b>Barbara d’Urso</b>. La conduttrice si è sentita in dovere, apprese le sue parole da persona ferita, di chiederle scusa per il brutto episodio avvenuto a <i>Non è la d’Urso.</i> Barbara ha manifestato il suo dispiacere per lo spiacevole contesto che si è creato intorno all’<a href="https://www.novella2000.it/chi-e-vladimir-luxuria-nome-vero-eta-altezza-fidanzato-instagram-grande-fratello-16/">ex parlamentare</a>, ribadendo ancora una volta la grande stima nel confronti della <b>Luxuria </b>e del suo impegno per la comunità <i>LGBTQ+</i>.</p>
      <p>Così <b>Vladimir Luxuria</b> <b>si è sfogata in lacrime</b> a <i>Domenica Live</i> dopo lo spiacevole scontro con <b>Vittorio Sgarbi</b>. Il giornalista come reagirà ora? Porgerà le sue scuse?</p>
      <related>
        <a href="https://www.novella2000.it/anticipazioni-trono-over-uomini-e-donne-registrazione-23-novembre/"/>
        <a href="https://www.novella2000.it/giulia-de-lellis-segreto-successo-progetti-frecciatina-haters/"/>
        <a href="https://www.novella2000.it/il-collegio-mario-tricca-rivela-sogno/"/>
      </related>
    </article>
  </body>
</html>