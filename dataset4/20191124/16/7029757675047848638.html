<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/maykal-blumbarg-pusna-videoklip-za-kandidaturata-si-na-prezidentskiya-vot-v-sasht.html"/>
    <meta property="og:site_name" content="News.bg"/>
    <meta property="article:published_time" content="2019-11-24T16:16:06+00:00"/>
    <meta property="og:title" content="Майкъл Блумбърг пусна видеоклип за кандидатурата си на президентския вот в САЩ"/>
    <meta property="og:description" content="77-годишният милиардер се включи в праймърите"/>
  </head>
  <body>
    <article>
      <h1>Майкъл Блумбърг пусна видеоклип за кандидатурата си на президентския вот в САЩ</h1>
      <address>
        <time datetime="2019-11-24T16:16:06+00:00">24 Nov 2019, 16:16</time>
      </address>
      <p><b>Милиардерът Макъл Блумбърг започна своята предизборна кампания за президентските избори в САЩ</b>. Той пусна видеоклип с призив американците да гласуват за него.</p>
      <p>По-рано <b>77-годишният Блумбърг подаде документи за участие в предварителните избори (праймъри) от Демократичната партия на САЩ</b> в няколко щати, но не бе направил официално изявление. </p>
      <p>В сегашното видео диктор накратко разказва за Блумбърг и неговите достижения в качеството му на предприемач, създал хиляди работни места и на поста му кмет на Ню Йорк, който той заемаше три мандата от 2002 до 2013 г.</p>
      <p>Един от главните му мотиви за участието му в бъдещите избори е <b>противопоставянето му на президента републиканец Доналд Тръмп</b>. </p>
      <p>Клипът завършва с думите: "Майкъл Блумбърг - за президент!", след което самият милиардер казва "Аз съм Майкъл Блумбърг и одобрявам това обръщение" (това е традиционно обръщение за политическите реклами в САЩ).</p>
      <p><b>Победителят на демократическите праймъри ще бъде утвърден през лятото на 2020 г.</b> Той ще предизвика Тръмп, който възнамерява да се кандидатира за втори мандат. Изборите са на 3 ноември 2020 г. </p>
    </article>
  </body>
</html>