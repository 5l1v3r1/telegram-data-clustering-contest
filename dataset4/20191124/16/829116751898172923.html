<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191124-hiperaktivitasa-segitette-a-sztarban-sztar-leszekben-sebestyen-katjat-tv.html"/>
    <meta property="og:site_name" content="Origo"/>
    <meta property="article:published_time" content="2019-11-24T16:06:00+00:00"/>
    <meta property="og:title" content="Hiperaktivitása segítette a Sztárban Sztár leszek!-ben Sebestyén Katját"/>
    <meta property="og:description" content="Nem csak a hangjával hívja fel magára a figyelmet."/>
  </head>
  <body>
    <article>
      <h1>Hiperaktivitása segítette a Sztárban Sztár leszek!-ben Sebestyén Katját</h1>
      <address><time datetime="2019-11-24T16:06:00+00:00">24 Nov 2019, 16:06</time> by <a rel="author">Origo</a></address>
      <p>
        <b>Sebestyén Katja nem csak hangjával, de rendkívüli energiájával is felhívta magára a figyelmet a Sztárban Sztár leszek! színpadán.</b>
      </p>
      <p>Az első adások után mestere, Tóth Gabi is energiabombaként emlegette az énekesnőt, aki úgy emlészik, gyerekként is sok minden érdekelte, de hosszú ideig semmire nem tudott koncentrálni. Hamar kiderült, hogy figyelemzavarral küzd. "Igen, hivatalosan is hiperaktív vagyok. Nagyon nehezen végeztem el az egyetemet, hiszen nem viselem jól, ha sokat kell egy helyben ülni és magolni. Emlékszem, hogy már általános iskolában sok időt töltöttem az osztálytermen kívül, mert állandóan zavartam az órát. Képtelen voltam lekötni magam, túlságosan beszédes voltam, nagyon nehéz volt velem" - mesélte a <a href="https://ripost.hu/sztar/sztardzsusz/hiperaktivitasa-segitette-a-dontoig-sebestyen-katjat-2170624/">Ripost</a>nak.</p>
      <blockquote>Talán épp a hiperaktivitásomnak köszönhetem, hogy 4 diplomát szereztem. Megtanultam 10 nyelven, emellett 46 nyelven énekelek is.</blockquote>
      <p>Sosem okozott gondot a nyelvtanulás. Mindig le kellett foglalnom magam valamivel, s mivel egy dologra sokáig képtelen voltam figyelni, így egyszerre több kellett, hogy lekössem magam" - tette hozzá.</p>
      <figure>
        <img src="https://cdn.nwmgroups.hu/s/img/i/1910/20191024a-sztarban-sztar-leszek-versenyzoje.jpg?w=644&amp;h=429"/>
        <figcaption>
          <cite>Forrás: TV2/sajtoszoba.tv</cite>
        </figcaption>
      </figure>
      <p>"Nem volt könnyű, de az elmúlt hetekben nem csapongtam. Gyakoroltam az autóban, táncoltam a mosdóban és csak a verseny járt a fejemben. Valamelyik nap, amikor belegondoltam, hogy már csak pár nap és befejeződik a műsor, elsírtam magam.</p>
      <blockquote>Félek, hogy hatalmas üresség marad majd a lelkemben a Sztárban Sztár leszek! után.</blockquote>
      <p>Eddig egyfolytában pörögtem és ezt a felfokozott állapotot nagyon élveztem" – mondta Katja, aki a vasárnapi fináléban kétszer is színpadra áll majd. Először a népszerű francia énekesnő, Zaz bőrébe bújik, majd egy duettet ad elő Rigó Jancsi oldalán.</p>
      <related>
        <h4>TOVÁBBI CIKKEK</h4>
        <a href="https://www.origo.hu/teve/20191124-ismert-enekesekkel-duetteznek-a-sztarban-sztar-leszek-finalistai-tv.html"/>
        <a href="https://www.origo.hu/teve/20191124-reszleteket-arultak-el-a-kozelgo-eskuvorol-az-azsia-expressz-gyoztesei-tv.html"/>
        <a href="https://www.origo.hu/teve/20191123-toth-vera-tulteljesitettem-az-almaimat-tv.html"/>
      </related>
    </article>
  </body>
</html>