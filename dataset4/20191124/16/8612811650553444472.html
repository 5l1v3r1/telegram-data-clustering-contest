<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/farmers-demonstrated-about-stubble-263274"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T16:24:48+00:00"/>
    <meta property="og:title" content="पराली को लेकर किसानों ने किया प्रदर्शन"/>
    <meta property="og:description" content="रानियां: धान की पराली का प्रबंधन करने के लिए राज्य सरकार की ओर से किसानों को यंत्र उपलब्ध न कराए जाने से क्षुब्ध रानियां के गांव फिरोजाबाद किसानों ने सरकार के खिलाफ प्रदर्शन किया। इस दौरान प्रदर्शन कर रहे किसान हरनेक सिंह, बिंदर सिंह, काला सिंह, प्रभुदयाल, शिवजीत सिंह, गोविंद सिंह सहित कई किसानों ने बताया कि उनके पास कृषि विभाग द्वारा उपलब्ध करवाए जा रहे कोई भी यंत्र नहीं पहुंचे हैं जिसके चलते किसान पराली को लेकर काफी पसोपेश में है। इन किसानों ने कहा कि गेहूं की बिजाई दिन प्रतिदिन लेट होती जा रही है और ऐसे में धान की पराली का निपटान किए बिना गेहूं की बिजाई नहीं की जा सकती जिसके लिए पराली का खेतों से समाधान अति आवश्यक है।"/>
  </head>
  <body>
    <article>
      <h1>पराली को लेकर किसानों ने किया प्रदर्शन</h1>
      <address><time datetime="2019-11-24T16:24:48+00:00">24 Nov 2019, 16:24</time> by <a rel="author">bhavnajoshi</a></address>
      <p>रानियां: धान की पराली का प्रबंधन करने के लिए राज्य सरकार की ओर से किसानों को यंत्र उपलब्ध न कराए जाने से क्षुब्ध रानियां के गांव फिरोजाबाद किसानों ने सरकार के खिलाफ प्रदर्शन किया। इस दौरान प्रदर्शन कर रहे किसान हरनेक सिंह, बिंदर सिंह, काला सिंह, प्रभुदयाल, शिवजीत सिंह, गोविंद सिंह सहित कई किसानों ने बताया कि उनके पास कृषि विभाग द्वारा उपलब्ध करवाए जा रहे कोई भी यंत्र नहीं पहुंचे हैं जिसके चलते किसान पराली को लेकर काफी पसोपेश में है। इन किसानों ने कहा कि गेहूं की बिजाई दिन प्रतिदिन लेट होती जा रही है और ऐसे में धान की पराली का निपटान किए बिना गेहूं की बिजाई नहीं की जा सकती जिसके लिए पराली का खेतों से समाधान अति आवश्यक है।</p>
      <p>इसके लिए किसानों ने कहा कि वे न्यायालय के आदेशों का सम्मान करते हैं जिसको लेकर वे पराली को आग नहीं लगाएंगे लेकिन प्रशासन उन्हें पराली से निजात दिलाने के लिए कृषि उपकरण उपलब्ध करवाए ताकि समय रहते पराली को समय पर ठिकाने लगाया जा सके और गेहूं की बिजाई समय पर की जा सके। इन किसानों ने कहा कि पराली की गांठें बनाने वाले ट्रैक्टर चालक प्रति एकड़ 5 हजार रूपए की मांग कर रहे हैं। वहीं किसानों की समस्या को लेकर कृषि विभाग के उपनिदेशक बाबूलाल ने बताया कि किसान विभाग को स्ट्रॉ बेलर की डिमांड भेज दें और प्रशासन उन्हें तुरंत बेलर उपलब्ध करवाकर पराली से निजात दिलवा देगा।<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Farmers demonstrated about stubble</p>
    </article>
  </body>
</html>