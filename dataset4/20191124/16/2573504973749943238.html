<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231122/spoiler-ud-ida-svela-cure-psicologiche-e-gesto-assurdo-della-madre-di-riccardo/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T16:40:10+00:00"/>
    <meta property="og:title" content="Spoiler U&amp;D, Ida svela: cure psicologiche e gesto assurdo della madre di Riccardo"/>
    <meta property="og:description" content="Sabato 23 novembre è stata effettuata una registrazione del trono over di Uomini e Donne. Stando agli spoiler, i protagonisti della puntata sono stati, sicuramente, Ida e Riccardo. Le riprese sono incominciate, come sempre da Gemma, dopo aver dato luogo ad uno dei soliti teatrini, però, si è passati alla coppia più discussa degli ultimi […]"/>
  </head>
  <body>
    <article>
      <h1>Spoiler U&amp;D, Ida svela: cure psicologiche e gesto assurdo della madre di Riccardo</h1>
      <address><time datetime="2019-11-24T16:40:10+00:00">24 Nov 2019, 16:40</time> by <a rel="author" href="https://www.kontrokultura.it/author/claudia/" target="_blank">Claudia Caputo</a></address>
      <p>Sabato 23 novembre è stata effettuata una <b>registrazione del trono over di Uomini e Donne.</b> Stando agli <b>spoiler,</b> i protagonisti della puntata sono stati, sicuramente,<b> Ida e Riccardo</b>. Le riprese sono incominciate, come sempre da Gemma, dopo aver dato luogo ad uno dei soliti teatrini, però, si è passati alla coppia più discussa degli ultimi tempi.</p>
      <p>La <b>Platano</b> è apparsa così affranta al punto da arrivare a svelare retroscena inediti sulla famiglia di <b>Riccardo</b> e sulla sua vita privata. La donna, infatti, ha ammesso di essere costretta ad andare dallo <b>psicologo,</b> perché questa storia la sta letteralmente devastando. Dopo la confessione, i due hanno preso una drastica decisione.</p>
      <h3>Ida fa inaspettate confessioni su Riccardo</h3>
      <p>Gli animi si sono rivelati parecchio concitati nel corso dell’ultima<b> registrazione del trono over di Uomini e Donne.</b> Dopo il siparietto su Gemma, Maria De Filippi ha chiesto ad Ida di entrare in studio<b>.</b> La donna, però, è rimasta dietro le quinte a piangere generando particolare sgomento. A quel punto, allora, la conduttrice ha invitato <b>Riccardo</b> a chiarire la situazione. Guarnieri ha ammesso che le cose non stessero andando molto bene.</p>
      <p>Purtroppo la loro storia non riesce a decollare perché ci sono ancora troppi problemi irrisolti. Il cavaliere non è riuscito a trattenere le lacrime, ma dopo poco è entrata anche la dama. Gli <b>spoiler di Uomini e Donne</b> svelano che<b> Ida e Riccardo</b> hanno avuto un confronto molto acceso, durante il quale la Platano ha svelato cose inedite sulla famiglia di lui. La donna, infatti, ha detto di non aver mai digerito un comportamento assunto dalla madre di lui.</p>
      <h3>Spoiler Uomini e Donne: il gesto inaspettato e i problemi di salute</h3>
      <p>Un po’ di tempo fa, lei andò a casa di <b>Riccardo</b> con suo figlio, ma la madre non le aprì la porta. <b>Guarnieri,</b> nel vedere rese pubbliche informazioni così private, è rimasto malissimo. Dopo poco, però, la Platano ha svelato altri altarini. Quest’ultima ha ammesso di essere costretta ad andare da uno <b>psicologo</b> per riuscire a superare il dolore che le causa tutta questa situazione.</p>
      <p>Dopo l’importante confessione, gli spoiler svelano che <b>Riccardo</b> ha accusato <b>Ida</b> di essere particolarmente aggressiva nei suoi confronti, specie dopo le sedute. Le cose sono sembrate davvero irrecuperabili questa volta, sta di fatto che, al termine del dibattito, i due hanno deciso di lasciarsi per sempre.</p>
    </article>
  </body>
</html>