<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/lexus-tan-ilk-elektrikli-crossover-arac-lexus-ux-300e/"/>
    <meta property="og:site_name" content="LOG"/>
    <meta property="article:published_time" content="2019-11-24T16:00:19+00:00"/>
    <meta property="og:title" content="Lexus’tan ilk elektrikli crossover araç: Lexus UX 300e"/>
    <meta property="og:description" content="Guangzhou Uluslararası Otomobil Fuarı’nda ortaya çıkan Lexus UX 300e, şirketin ilk tamamen elektrikli otomobili olma özelliğini taşıyor."/>
  </head>
  <body>
    <article>
      <h1>Lexus’tan ilk elektrikli crossover araç: Lexus UX 300e</h1>
      <address><time datetime="2019-11-24T16:00:19+00:00">24 Nov 2019, 16:00</time> by <a rel="author">Deniz İNCE</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/Lexus-UX-300e-110.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-UX-300e-103.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-UX-300e-108.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-UX-300e-109.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-UX-300e-106.jpg"/>
        </figure>
      </slideshow>
      <p><b>Lexus</b>, otomobil tutkunlarına bir sürpriz yaparak <b>ilk SUV aracını</b> görücüye çıkardı. <b>Guangzhou Uluslararası Otomobil Fuarı</b>’nda ortaya çıkan <b>Lexus UX 300e</b>, şirketin ilk tamamen elektrikli otomobili olma özelliğini <a href="https://carbuzz.com/news/say-hello-to-the-lexus-ux-300e-the-first-ever-lexus-ev">taşıyor</a>.</p>
      <p>Elektrikli bir crossover modeli olarak karşımıza çıkan <b>Lexus UX 300e</b>, bünyesinde barındırdığı 54.3 kWh’lık lityum iyon bataryayla 400 kilometrelik bir menzil sunuyor. 201 beygirlik bir güce sahip olan UX 300e, 221 Nm’lik bir torka sahip. 50 kW’lık hızlı şarj desteğine de sahip olan model, bu konuda rakiplerinin gerisinde kalıyor. Kia Niro EV hızlı şarjda 100 kW’a, <b>Audi E-Tron</b> ise hızlı şarjda 150 kW’a destek verdiğini belirtmekte yarar var. UX modeliyle kıyaslandığında daha aerodinamik bir yapının tercih edildiği model, sürücülere konforlu ve heyecan verici bir sürüş deneyimi vadediyor. Sürücüler farklı sürüş modlarını seçerek bu tecrübeyi kontrol edebiliyor. Lexus sürüş koşullarının daha iyi anlaşılmasını sağlamak için doğal ortam sesleri ileten ve kabin sakinleri için doğal bir his sağlayan” Aktif Ses Kontrolü (ASC) ”özelliğine de sahip olduğunu söylüyor.</p>
      <h3>Lexus UX 300e ne zaman satışa sunulacak?</h3>
      <p>İç mekanında dijital gösterge panelinin de yer aldığı model önümüzdeki yıl Avrupa ve Çin’de 2021 yılında ise Japonya’da piyasaya sunulacak. Lexus UX 300e’nin satış fiyatı ise henüz açığa çıkmış değil.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/paycellle-aytemizde-yakita-avantaj-geliyor-sofor-aractan-inmiyor/"/>
      </related>
    </article>
  </body>
</html>