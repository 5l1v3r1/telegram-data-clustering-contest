<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963404"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T16:54:31+00:00"/>
    <meta property="og:title" content="ఇతర రాష్ర్టాల నుంచి ధాన్యం కొంటే బహిష్కరణే!"/>
    <meta property="og:description" content="ADVT"/>
  </head>
  <body>
    <article>
      <h1>ఇతర రాష్ర్టాల నుంచి ధాన్యం కొంటే బహిష్కరణే!</h1>
      <address>
        <time datetime="2019-11-24T16:54:31+00:00">24 Nov 2019, 16:54</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>
        <b>తెలంగాణ రైస్‌ మిల్లర్ల నిర్ణయం</b>
      </p>
      <p><b>హైదరాబాద్‌:</b> తెలంగాణ ప్రభుత్వం రైతుల సంక్షేమాన్ని దృష్టిలో పెట్టుకుని ధాన్యం కొనుగోలు విధానాన్ని చేపట్టిందని దీనికి తెలంగాణ రైస్‌ మిల్లర్స్‌ అసోసియేషన్‌ పూర్తి మద్దతుగా నిలుస్తుందని మిల్లర్స్‌ అసోసియేషన్‌అధ్యక్షుడు గంపా నాగేందర్‌, ప్రధాన కార్యదర్శి వడ్డి మోహన్‌రెడ్డి అన్నారు. ప్రభుత్వానికి, రైతులకు ధాన్యం కొనుగోలు లో ఎటువంటి ఇబ్బందులు రాకుండా తాము కూడా సహకరిస్తామని అన్నారు. అన్నిజిల్లాల్లో ధాన్యం కొనుగోలు చేసిన వెంటనే వాటిని మిల్లులకు వేగంగా దిగుమతి అయ్యేట్టుగా అసోసియేషన్‌ సభ్యులకుసూచనలు చేశామని వారు తెలిపారు. మిల్లర్లు ఎవరూ బయటి రాష్ట్రం నుంచి ధాన్యంను దిగుమతి చేసుకోరని అన్నారు. అలాగే ప్రభుత్వం రైతుల నుంచి ధాన్యం కొనుగోలు చేసినన్ని రోజులు ఇతర రాష్ర్టాల నుంచి ధాన్యం కొనుగోళ్లు నిలిపి వేస్తామని వారు పేర్కొన్నారు. ఎవరైనా మిల్లర్లు ఇతర రాష్ర్టాల నుంచి ధాన్యంను దిగుమతి చేసినా, కొనుగోలుచేసినట్టు తెలిస్తే అసోసియేషన్‌ నుంచి బహిష్కరిస్తామని వారు ఒక ప్రకటనలో పేర్కొన్నారు. ప్రభుత్వానికి పూర్తిగా సహకరిస్తామని అన్నారు.</p>
    </article>
  </body>
</html>