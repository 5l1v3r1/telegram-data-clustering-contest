<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/izplyukha-kamcheto-grazhdanska-otgovornost-shche-se-uvelichava-407524.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T16:42:00+00:00"/>
    <meta property="og:title" content="Изплюха камъчето - Гражданска отговорност се вдига"/>
    <meta property="og:description" content="Бонус - малус е прах в очите на хората"/>
  </head>
  <body>
    <article>
      <h1>Изплюха камъчето - Гражданска отговорност се вдига</h1>
      <address><time datetime="2019-11-24T16:42:00+00:00">24 Nov 2019, 16:42</time> by <a rel="author">Владислав Колев</a></address>
      <p>Всички словесни еквилибристики, с които заблуждаваха хората за цените на Гражданска отговорност, очаквано се оказват една куха лъжа.</p>
      <p>Застрахователите прогнозират, че цената на задължителната полица "Гражданска отговорност" за автомобилите ще продължи да се увеличава за всички водачи, дори и след въвеждането на системата "бонус-малус", съобщи БНР, обобщавайки мнението на експерти в бранша.</p>
      <p>Компаниите ще трябва да правят ново изчисление на застрахователния пакет по "Гражданска отговорност".</p>
      <p>"Тук се предвижда всички застрахователи да обявят свои базови тарифи пред Гаранционния фонд, тоест всички ще имат нови тарифи. Цената на застраховката върви нагоре", твърдят експерти в този бранш.</p>
      <p>Ако системата бонус - малус всъщност бе ефективна, още през тази година изрядните шофьори на пътя трябваше да имат чувствителни облекчения Защото още отпреди година ги баламосваха с тази система, оправдавайки драстичното повишение на цените на Гражданска отговорност.</p>
      <p>Нищо подобно не случи..</p>
      <p>Според обявените намерения следващата година ще бъде базова за изчисляването на коефициента, с който през 2021-а застраховката ще поскъпва или поевтинява в зависимост от това дали шофьорът има нарушения. Някой вярва ли?</p>
    </article>
  </body>
</html>