<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/gossip/2019/11/24/andrea-ippoliti-voglio-tornare-con-nathaly-caldonazzo-9-956554.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T16:19:40+00:00"/>
    <meta property="og:title" content="Andrea Ippoliti: &quot;Voglio tornare con Nathaly Caldonazzo&quot;"/>
    <meta property="og:description" content="Gossip - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la confessione</h6>
      <h1>Andrea Ippoliti: "Voglio tornare con Nathaly Caldonazzo"</h1>
      <h2>L'ex concorrente di Temptation Island Vip ammette: "Spero un giorno di chiarire tutto"</h2>
      <address>
        <time datetime="2019-11-24T16:19:40+00:00">24 Nov 2019, 16:19</time>
      </address>
      <p>"Durante il reality con (la tentatrice, ndr) Zoe sono andato troppo oltre. Ero arrabbiato perché Nathaly aveva esagerato con i suoi tentatori screditando il nostro rapporto e sminuendomi. Ho perso la testa e sono finito tra le braccia di un'altra in un momento di grande tristezza".</p>
      <p>Questo lo sfogo di Andrea Ippoliti al settimanale DiPiù. Il consulente commerciale, ex concorrente di Temptation Island Vip, ha svelato il perché si sia rotto il rapporto con Nathaly Caldonazzo, sua fidanzata storica, durante la trasmissione: "Non meritava di essere trattata così e sono dispiaciuto perché l'ho amata profondamente. Ho frequentato un'altra persona per ripicca".</p>
      <p>Infine l'appello: "Ora non ci sentiamo più, ma spero un giorno di chiarire tutto. Ho capito che Zoe non è la persona giusta per me, anche perché c'è troppa differenza di età tra noi due".</p>
      <p>Un pentimento a tutti gli effetti. Intanto Nathaly sui social ricorda il suo ex compagno Massimo Troisi.</p>
      <figure>
        <embed-post data-src="https://www.instagram.com/p/B5N1I9gor-i" data-service="Instagram"/>
      </figure>
      <p>(Unioneonline/M)</p>
    </article>
  </body>
</html>