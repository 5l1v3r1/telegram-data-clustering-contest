<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/mihai-fifor-oameni-agresati-atat-verbal-cat-si-fizic/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T16:12:46+00:00"/>
    <meta property="og:title" content="Mihai Fifor: „Oameni agresați atât verbal, cât și fizic”"/>
    <meta property="og:description" content="Secretarul general al PSD Mihai Fifor reclamă că partidul a primit multe mesaje de la alegători în decursul acestei zile, &quot;care..."/>
  </head>
  <body>
    <article>
      <h1>Mihai Fifor: „Oameni agresați atât verbal, cât și fizic”</h1>
      <address><time datetime="2019-11-24T16:12:46+00:00">24 Nov 2019, 16:12</time> by <a rel="author">(D.N.)</a></address>
      <p>Secretarul general al PSD Mihai Fifor reclamă că partidul a primit multe mesaje de la alegători în decursul acestei zile, „care ne semnalează un fenomen de bullying fără precedent”.</p>
      <p>„Oameni care și-au declarat intenția de vot pentru un partid sau un candidat au fost agresați atât verbal, cât și fizic. Facem un apel la stoparea agresiunii și a discursului bazat pe ură, precum și a oricărei acțiuni menite să descurajeze votul. Hărțuirea celor care și-au declarat opțiunea politică este un gest inacceptabil. Este nedemocratic și lezează principiul la liberă exprimare.</p>
      <p>S-au petrecut multe incidente în ultimele zile pornite de la exprimarea opțiunii politice de către cetățenii români, ajungându-se chiar până la moartea unui om. Este o formă extremă a urii și a agresiunii care nu poate fi tolerată într-o democrație și într-un stat membru al UE.</p>
      <p>Îndemnăm cetățenii care sunt victime ale acestor tipuri de agresiune și intimidare să semnaleze autoritățile și să continue să-și exercite dreptul fundamental de a vota”, a transmis Fifor.</p>
      <related>
        <h4>Articole asemănătoare</h4>
        <a href="https://www.cotidianul.ro/cel-mai-scandalos-atac-de-centenar-pesedistul-solomon-la-tranta-cu-regele-ferdinand/"/>
        <a href="https://www.cotidianul.ro/ciolos-balonul-de-promisiuni-al-psd-alde-s-a-gaurit/"/>
        <a href="https://www.cotidianul.ro/lazar-reactie-la-acuzatiile-privind-clasarea-dosarului-lui-iohannis/"/>
      </related>
    </article>
  </body>
</html>