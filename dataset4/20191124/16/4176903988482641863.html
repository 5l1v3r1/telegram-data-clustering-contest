<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/zatvorena-biralista-u-hongkongu-rekordan-broj-izaslih/"/>
    <meta property="og:site_name" content="Krstarica"/>
    <meta property="article:published_time" content="2019-11-24T16:39:00+00:00"/>
    <meta property="og:title" content="Zatvorena birališta u Hongkongu, rekordan broj izašlih"/>
    <meta property="og:description" content="HONGKONG. 24. novembra (Tanjug) - Zatvorena su birališta u Hongkongu, a prema prvim podacima, na lokalne izbore je u toj autonomnoj kineskoj oblasti"/>
  </head>
  <body>
    <article>
      <h1>Zatvorena birališta u Hongkongu, rekordan broj izašlih</h1>
      <address><time datetime="2019-11-24T16:39:00+00:00">24 Nov 2019, 16:39</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>HONGKONG. 24. novembra (Tanjug) – Zatvorena su birališta u Hongkongu, a prema prvim podacima, na lokalne izbore je u toj autonomnoj kineskoj oblasti izašao rekordan broj glasača.</p>
      <p>Kako su saopštile vlasti, glasalo je više od 2,7 miliona, što je oko dve trećine registrovanih birača.</p>
      <p>Prvi rezultati se očekuju posle ponoći po lokalnom vremenu, prenosi Rojters.</p>
      <p>Izbori su protekli mirno, bez većih nepravilnosti.</p>
      <p>Nedavne ankete pokazale su da raste podrška prodemokratskim snagama.</p>
      <p>Glasači su birali između 1.104 kandidata za 452 mesta u lokalnoj samoupravi grada.</p>
      <p>(Tanjug)</p>
    </article>
  </body>
</html>