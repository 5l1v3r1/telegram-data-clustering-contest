<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/rukometasice-se-spremaju-za-sp-moramo-da-budemo-fokusirane-samo-na-nas/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T16:21:23+00:00"/>
    <meta property="og:title" content="Rukometašice se spremaju za SP: Moramo da budemo fokusirane samo na nas"/>
    <meta property="og:description" content="Ženska rukometna reprezentacija Srbije priprema se za nastup na Svetskom prvenstvu u Japanu koje počinje 30. novembra. Srpkinje učestvuju na turniru u Seulu gde je pobeđena selekcija domaćina, zatim ostvaren poraz od Rusije, a u ponedeljak sledi duel sa Mađarskom. Slađana Pop Lazić najavila je da će igračice učiniti sve da ostvare pozitivan rezultat i […]"/>
  </head>
  <body>
    <article>
      <h1>Rukometašice se spremaju za SP: Moramo da budemo fokusirane samo na nas</h1>
      <address><time datetime="2019-11-24T16:21:23+00:00">24 Nov 2019, 16:21</time> by <a rel="author">Zile</a></address>
      <p>Ženska rukometna reprezentacija Srbije priprema se za nastup na Svetskom prvenstvu u Japanu koje počinje 30. novembra.</p>
      <p>Srpkinje učestvuju na turniru u Seulu gde je pobeđena selekcija domaćina, zatim ostvaren poraz od Rusije, a u ponedeljak sledi duel sa Mađarskom.</p>
      <p>Slađana Pop Lazić najavila je da će igračice učiniti sve da ostvare pozitivan rezultat i u pozitivnoj atmosferi dočekaju šampionat sveta.</p>
      <p>– <b>Daćemo sve od sebe da utakmicu sa Mađarskom završimo pozitivnim rezultatom, iako ponavljam, najbitnije tek sledi. S kim god da igramo, moram da budemo fokusirane na nas. Angola nije ni malo naivna ekipa. Otvaranje prvenstva je uvek nezgodno. Da smo mogli da biramo, Kuba bi bila za taj prvi dan. Dosta toga se promenilo kod Holanđanki, možemo sa njima da se nosimo. Najteži rival biće Norveška. Ne bih volela da sa Slovenkama igramo meč za prolaz, nadam se da ćemo i ranije obezbediti plasman u glavnu fazu. Norveška, Francuska i Rusija su glavni kandidati za sam vrh, ali dosta reprezentacija će imati ekstra motiv zbog Olimpijskih Igara</b>, izjavila je srpska reprezentativka.</p>
      <p>Srbija će se 30. novembra sastati sa Angolom, dva dana kasnije na programu je meč sa Kubom, a 3. decembra rival će biti Norveška. Nakon dana pauze uslediće meč sa Holandijom, a poslednji rival u grupi 6. decembra biće Slovenija.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/ubedljiv-poraz-srbije/"/>
        <a href="https://www.sportskacentrala.com/2019/11/22/dobra-provera-srpkinja-protiv-koreje/"/>
        <a href="https://www.sportskacentrala.com/2019/11/19/srpkinje-otputovale-u-koreju-cilj-kvalifikacije-za-oi/"/>
        <a href="https://www.sportskacentrala.com/2019/11/19/udarac-za-srbiju-andrea-lekic-propusta-svetsko-prvenstvo/"/>
        <a href="https://www.sportskacentrala.com/2019/11/18/sp-se-blizi-srpkinje-krecu-put-aziju/"/>
        <a href="https://www.sportskacentrala.com/2019/11/14/obradovic-skratio-spisak-igracica-za-sp-u-japanu/"/>
        <a href="https://www.sportskacentrala.com/2019/11/06/obradovic-za-svetsko-prvenstvo-racuna-i-na-andreu-lekic/"/>
        <a href="https://www.sportskacentrala.com/2019/09/27/obradovic-da-konstantno-poboljsavamo-sve-segmente-igre/"/>
        <a href="https://www.sportskacentrala.com/2019/09/25/ubedljiv-trijumf-srpkinja-za-pocetak-kvalifikacija/"/>
      </related>
    </article>
  </body>
</html>