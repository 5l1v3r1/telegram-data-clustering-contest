<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779947/%DA%A9%D8%A7%D9%87%D8%B4-%D8%B0%D8%AE%D8%A7%DB%8C%D8%B1-%D8%AE%D9%88%D9%86-%D8%AF%D8%B1-%D9%81%D8%B5%D9%84-%D8%B3%D8%B1%D9%85%D8%A7-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B2-%D9%87%D9%85%D9%88%D8%B7%D9%86%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T16:24:13+00:00"/>
    <meta property="og:title" content="با صدور اطلاعیه ای اعلام شد؛ کاهش ذخایر خون در فصل سرما/درخواست از هموطنان"/>
    <meta property="og:description" content="سازمان انتقال خون ایران در اطلاعیه ای از هموطنان خواست تا برای اهدای خون در فصل سرما اقدام نمایند."/>
  </head>
  <body>
    <article>
      <h1>با صدور اطلاعیه ای اعلام شد؛ کاهش ذخایر خون در فصل سرما/درخواست از هموطنان</h1>
      <address><time datetime="2019-11-24T16:24:13+00:00">24 Nov 2019, 16:24</time> by <a rel="author" href="https://www.mehrnews.com/archive?jr=36" target="_blank">حبیب احسنی پور</a></address>
      <p>به گزارش <a href="https://www.mehrnews.com/">خبرگزاری مهر</a>، در اطلاعیه سازمان انتقال خون ایران، آمده است: با فرا رسیدن فصل سرما و افزایش برودت هوا و بارش برف و باران، سازمان انتقال خون کشور با کاهش شدید سطح ذخایر خون و فرآورده های خونی در همه گروه های خونی مواجه شده است.</p>
      <p>بر همین اساس، با پیش بینی استمرار تغییرات جوی ناپایدار طی هفته های آتی و فصل زمستان، از عموم شما مردم نیکوکار در همه  استان ها و شهرستان های کشور تقاضا داریم در اولین زمان ممکن با مراجعه به نزدیک ترین پایگاه انتقال خون به محل کار یا زندگی خود همچون گذشته، با فداکاری و با صرف اندکی از وقت ارزشمند خویش، سلامت و زندگی دوباره را به عنوان هدیه ای بی مثال به بیماران نیازمند به خون و فرآورده های خونی اهدا کنید.</p>
      <p>بیماران نیازمند به خون و عزیزان آنها بی صبرانه  چشم انتظار قدوم سبزتان هستند.</p>
    </article>
  </body>
</html>