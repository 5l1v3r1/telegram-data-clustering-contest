<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/node/220285"/>
    <meta property="og:site_name" content="Efsyn.gr"/>
    <meta property="article:published_time" content="2019-11-24T16:38:35+00:00"/>
    <meta property="og:title" content="Σύλληψη τριών Τούρκων υπόπτων για διακίνηση μεταναστών"/>
    <meta property="og:description" content="Το σκάφος και το πλήρωμά του -στο οποίο ανήκουν οι τρεις Τούρκοι- ήταν υπεύθυνοι για περιστατικό παράνομης μεταφοράς 43 μεταναστών στο Λέτσε της Ιταλίας."/>
  </head>
  <body>
    <article>
      <h1>Σύλληψη τριών Τούρκων υπόπτων για διακίνηση μεταναστών</h1>
      <address><time datetime="2019-11-24T16:38:35+00:00">24 Nov 2019, 16:38</time> by <a rel="author">Χριστίνα Παπασταθοπούλου</a></address>
      <p>
        <b>Το σκάφος και το πλήρωμά του -στο οποίο ανήκουν οι τρεις Τούρκοι- ήταν υπεύθυνοι για περιστατικό παράνομης μεταφοράς 43 μεταναστών στο Λέτσε της Ιταλίας.</b>
      </p>
      <p>Τρεις Τούρκους, ηλικίας 69, 42 και 37 ετών συνέλαβαν το πρωί της Κυριακής στελέχη των Λιμενικών Αρχών Κέρκυρας και Οθωνών.</p>
      <p>Σύμφωνα με το Αρχηγείο του Λιμενικού Σώματος, έπειτα από αξιοποίηση πληροφοριών, πραγματοποιήθηκε έλεγχος από περιπολικό σκάφος του Λιμενικού στο θαλαμηγό σκάφος «ANGELO BIANCO», σημαίας ΗΠΑ, στη θαλάσσια περιοχή ανοιχτά των Οθωνών, με πλήρωμα τους τρεις Τούρκους, οι οποίοι θεωρούνταν ύποπτοι για παράνομη μεταφορά μεταναστών από τις τουρκικές προς τις ιταλικές ακτές.</p>
      <p>Το σκάφος οδηγήθηκε με τη συνδρομή δύο περιπολικών σκαφών του Λιμενικού στο λιμάνι της Κέρκυρας και έπειτα από έρευνα με τη συνεργασία της Διεύθυνσης Ασφάλειας και Προστασίας Θαλασσίων Συνόρων, ιταλικών αρχών καθώς και των διεθνών συντονιστικών κέντρων Πειραιά και Ρώμης, ταυτοποιήθηκε ότι το σκάφος και το πλήρωμα ήταν υπεύθυνοι για περιστατικό παράνομης μεταφοράς 43 μεταναστών στο Λέτσε της Ιταλίας και εκδόθηκε άμεσα ευρωπαϊκό ένταλμα σύλληψης.</p>
      <p>Από το Κεντρικό Λιμεναρχείο Κέρκυρας που διενεργεί προανάκριση, συνελήφθησαν οι τρεις Τούρκοι και κατασχέθηκε το θαλαμηγό σκάφος.</p>
      <related>
        <h4>Σχετικά Άρθρα</h4>
        <a href="https://www.efsyn.gr/node/218568"/>
        <a href="https://www.efsyn.gr/ellada/astynomiko/218227_spiti-fylaki-gia-27-metanastes-stin-kypseli-synelifthisan-dyo-diakinites"/>
        <a href="https://www.efsyn.gr/node/199195"/>
        <a href="https://www.efsyn.gr/ellada/astynomiko/165322_synelifthisan-oi-treis-heiristes-toy-skafoys-me-toys-60-metanastes"/>
        <a href="https://www.efsyn.gr/ellada/astynomiko/36089_mia-syllipsi-polla-erotimata"/>
        <a href="https://www.efsyn.gr/ellada/koinonia/219978_pano-apo-650-prosfyges-irthan-se-mia-mera-stin-ellada"/>
      </related>
    </article>
  </body>
</html>