<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/ishrana/razbijeno-5-mitova-o-zdravoj-ishrani/"/>
    <meta property="og:site_name" content="Krstarica"/>
    <meta property="article:published_time" content="2019-11-24T16:21:37+00:00"/>
    <meta property="og:title" content="Razbijeno 5 mitova o zdravoj ishrani"/>
    <meta property="og:description" content="Prestanite da slušate ove pogrešne – ali uobičajene – mitove o zdravoj ishrani. #zdravaishrana"/>
  </head>
  <body>
    <article>
      <h1>Razbijeno 5 mitova o zdravoj ishrani</h1>
      <address><time datetime="2019-11-24T16:21:37+00:00">24 Nov 2019, 16:21</time> by <a rel="author" href="https://www.krstarica.com/author/vladislava/" target="_blank">V. B.</a></address>
      <figure>
        <img src="https://www.krstarica.com/wp-content/uploads/2018/11/31617320828_4edb5da73a_b-750x430.jpg"/>
        <figcaption>Foto: <a href="https://www.flickr.com/photos/30478819@N08/31617320828/">Marco Verch</a> - <a href="http://creativecommons.org/licenses/by/2.0/">CC BY 2.0</a></figcaption>
      </figure>
      <p>Prestanite da slušate ove pogrešne – ali uobičajene – mitove o zdravoj ishrani. Svi vole da tvrde kako znaju najnoviju tajnu zdrave ishrane.</p>
      <p>Bez obzira da li su informacije dobili iz neke studije, sa interneta ili od prijateljice prijateljice koja je udata za doktora, velike su šanse da te informacije nisu tačne. Da ne pominjemo da su mnoge od ovih „činjenica o zdravlju” kontradiktorne zato što većina njih predstavlja obične mitove. Evo pet čestih mitova o zdravoj ishrani koje ste verovatno već čuli – i zašto treba da ih ignorišete.</p>
      <h3>Mit br. 1: Jedite voće samo ujutro.</h3>
      <p>Nema sumnje da sveže voće predstavlja zdrav izbor i savršenu užinu ako želite da se hranite pravilno. Međutim, određene vrste voća (kao što su ananas, lubenica i banana) sadrže mnogo prirodnog šećera što im daje visok hipoglikemijski indeks – a to dovodi do naglog skoka šećera u krvi. Da biste izbegli te nagle skokove i padove, uparite voće sa izvorom proteina ili masti jer se duže vari i pomaže vam da se snabdete potrebnom energijom. Iako je voće samo po sebi zdravo, treba da vodite računa koliko ga unosite. Većina vrsta voća je dobar izbor ugljenih hidrata (koji su savršeno zdravi!). Ali ako brojite ugljene hidrate ili pokušavate da se pridržavate ishrane sa malo ugljenih hidrata, pazite koliko ga jedete.</p>
      <h3>Mit br. 2: Užina ubvrzava metabolizam.</h3>
      <related>
        <h4>Slični tekstovi</h4>
        <a href="https://www.krstarica.com/zdravlje/ishrana/lagali-su-nas-ovih-6-zdravih-namirnica-narusava-zdravlje/"/>
        <a href="https://www.krstarica.com/zdravlje/nega/bez-ovoga-srece-nema-najbitnije-stvari-u-zivotu-jedne-zene/"/>
        <a href="https://www.krstarica.com/zdravlje/ishrana/jedini-zdrav-nacin-ishrane/"/>
        <a href="https://www.krstarica.com/zdravlje/hrana/5-razloga-da-odmah-pojedete-jabuku/"/>
      </related>
      <p>Brzina vašeg metabolizma zavisi od onoga što jedete, a ne koliko često jedete. Umesto da vodite računa o tome koliko često jedete, trudite se da unosite što je moguće više namirnica bogatih vlaknima.</p>
      <h3>Mit br. 3: Kokosovo ulje topi masti.</h3>
      <p>Kokosovo ulje je došlo na glas kao rešenje za sve vaše probleme. Koristi se za uklanjanje šminke, umesto hidrantne kreme i kao zamena za druga ulja pri kuvanju i pečenju. Međutim, sam unos kokosovog ulja neće jednostavno „sagoreti masti”, kao što tvrde neki mitovi. Osim toga, unos previše ovog ulja (ili unos pored svih drugih obroka u toku dana) može da spreči mršavljenje ili čak izazove gojenje, pošto jedna supena kašika sadrži 121 kaloriju i 11 grama zasićenih masti (koje treba da unosite umereno).</p>
      <h3>Mit br. 4: Unos ugljenih hidrata uveče dovodi do gojenja.</h3>
      <p>Brojna istraživanja su pokazala da totalno izbegavanje ugljenih hidrata može da naškodi vašem zdravlju. Ugljeni hidrati su gorivo za vaše telo a ono može efikasno da metaboliše i vari ugljene hidrate u svako doba dana, prema rečima Boba Harpera. Jedna studija je čak ustanovila da ograničavanje unosa ugljenih hidrata pre spavanja može da snizi nivo šećera u krvi.</p>
      <h3>Mit br. 5: Ceđeni sokovi su dobri za mršavljenje.</h3>
      <p>Iako su ceđeni sokovi lakši način da povećate unos povrća i voća, oni mogu da dovedu do manjka kalorija, proteina, vlakana i masti, zato što, za razliku od smutija, dobijate samo sok iz voća i povrća – a ne i vlaknaste delove koji vam pomažu da usporite varenje kako biste duže ostali siti. Ceđeni sokovi nisu loši sami po sebi – naročito ako vam obezbeđuju hranljive materije iz svežeg voća i povrća koje inače ne biste jeli – ali ne treba da budu vaš jedini izvor voća i povrća.</p>
      <p>(Sofija Melisa Karabalo, cookinglight.com, Danas)</p>
    </article>
  </body>
</html>