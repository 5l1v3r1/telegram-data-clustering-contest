<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sveikata/sveikata/diskiniai-elementai-ir-ju-pavojus-vaikams-1752454/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T16:52:00+00:00"/>
    <meta property="og:title" content="Diskiniai elementai ir jų pavojus vaikams"/>
    <meta property="og:description" content="Ar žinote, kiek prietaisų jūsų namuose turi diskinius elementus? Patikrinkite – rezultatas gali jus nustebinti! Diskiniai elementai yra nedideli monetos dydžio elementai, naudojami tokiuose prietaisuose kaip distancinio valdymo pulteliai, taip pat žaidimuose ir žaisluose, termometruose ar sveikinimo atvirukuose."/>
  </head>
  <body>
    <article>
      <h1>Diskiniai elementai ir jų pavojus vaikams</h1>
      <address><time datetime="2019-11-24T16:52:00+00:00">24 Nov 2019, 16:52</time> by <a rel="author">VVTAT</a></address>
      <p>
        <b>Ar žinote, kiek prietaisų jūsų namuose turi diskinius elementus? Patikrinkite – rezultatas gali jus nustebinti! Diskiniai elementai yra nedideli monetos dydžio elementai, naudojami tokiuose prietaisuose kaip distancinio valdymo pulteliai, taip pat žaidimuose ir žaisluose, termometruose ar sveikinimo atvirukuose.</b>
      </p>
      <p>Kai kuriuose daiktuose elementų skyrių dangteliai gali būti lengvai atidaromi ir elementus galima lengvai išimti, o tai gali būti pavojinga mūsų vaikams. Tokie elementai kelia tikrą pavojų, gali būti pavojingi mūsų vaikų sveikatai.</p>
      <p>Reklama</p>
      <p>Nuryti diskiniai elementai gali padaryti didelę žalą vidaus organams, o tai gali lemti mirtį vos per kelias valandas.</p>
      <p>Toliau pateikiama informacija, kaip elgtis, kad būtų išvengta diskinių elementų sukeliamų pavojų ir būtų išgelbėtos vaikų gyvybės. Skleiskite informaciją!</p>
      <p>
        <b>1. Kokia tai rizika?</b>
      </p>
      <p>Prarytas diskinis elementas susiliečia su seilėmis. Dėl to vyksta cheminė reakcija, kuri gali sukelti vidinius nudegimus. Tai lemia sunkius sužalojimus arba net mirtį. Didžiausią pavojų ličio jonų elementai kelią juos prarijus.</p>
      <p>
        <b>2. Kokie būdingi simptomai?</b>
      </p>
      <p>Kai vaikas praryja diskinį elementą, akivaizdžių iš karto matomų simptomų dažnai nėra. Tokiomis aplinkybėmis galite pastebėti, kad vaikas kažkuo užspringo, jis jaučia skausmą krūtinėje, pradeda kosėti ar triukšmingai kvėpuoti, jam kraujuoja nosis ir (arba) burna ir jis karščiuoja. Jei įtariate, kad vaikas prarijo diskinį elementą, nedelsiant nuvežkite jį į ligoninės skubiosios pagalbos skyrių.</p>
      <p>Reklama</p>
      <p>
        <b>3. Ką daryti, kad vaikai neprarytų diskinių elementų?</b>
      </p>
      <ul>
        <li>Diskinius elementus ir juos turinčius prietaisus laikykite vaikams nepasiekiamoje vietoje.</li>
        <li>Pasirūpinkite, kad vaikai negalėtų paimti elementų iš atidarytų pakuočių.</li>
        <li>Patikrinkite, ar skyriai, kur dedami diskiniai elementai, lengvai neatsidaro.</li>
        <li>Naudotus diskinius elementus iš karto išmeskite tam skirtose jų surinkimo vietose. Išeikvoti elementai vis dar gali būti pavojingi.</li>
      </ul>
      <p>
        <b>4. Ką daryti, jei vaikas prarijo arba galėjo praryti diskinį elementą?</b>
      </p>
      <ul>
        <li>Skubiai imkitės veiksmų ir nedelsiant kreipkitės į skubiosios pagalbos skyrių.</li>
        <li>Neduokite vaikui nei valgyti, nei gerti.</li>
        <li>Neskatinkite vėmimo.</li>
        <li>Jei turite originalią gaminio pakuotę arba prietaisą su elementu, parodykite juos gydytojui, kad jam būtų lengviau atpažinti elemento tipą ir chemines medžiagas.</li>
      </ul>
      <figure>
        <img src="https://www.ve.lt/uploads/img/d1_baterijos.png"/>
      </figure>
      <p>#ButtonBatterySafety</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/baterijos-gali-negriztamai-suzaloti-vaikus-1634695/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/siemet-perdirbimui-teks-surinkti-apie-360-tonu-senu-bateriju/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/daimler-investuos-100-mln-euru-i-licio-akumuliatoriu-gamyba-vokietijoje/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/sociumas/tarp-daugiausiai-bateriju-surinkusiu-moksleiviu---klaipedieciai-1121615/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/del-4-centu-ketinama-sugriauti-milijonus-litu-kainavusia-sistema/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/mano-miestelis-be-pavojingu-atlieku-701975/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/japonai-elektromobiliams-pasiulys-itin-plonas-ir-lengvas-licio-jonu-baterijas/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>