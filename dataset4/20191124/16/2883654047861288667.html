<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/skibobo-kasper-kondigt-na-22-jaar-aftreden-aan/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-24T16:13:56+00:00"/>
    <meta property="og:title" content="Skibobo Kasper kondigt na 22 jaar aftreden aan"/>
    <meta property="og:description" content="Na 22 jaar is er eindelijk een wisseling van de wacht bij de internationale skifederatie FIS op komst. Voorzitter Gian Franco Kasper heeft te kennen gegeven dat hij volgend jaar opstapt. De 75-jarige Zwitser wil aftreden op het 52e congres van de FIS in Thailand in mei 2020. Daar zal ook zijn opvolger worden gekozen."/>
  </head>
  <body>
    <article>
      <h1>Skibobo Kasper kondigt na 22 jaar aftreden aan</h1>
      <address>
        <time datetime="2019-11-24T16:13:56+00:00">24 Nov 2019, 16:13</time>
      </address>
      <p>Na 22 jaar is er eindelijk een wisseling van de wacht bij de internationale skifederatie FIS op komst. Voorzitter Gian Franco Kasper heeft te kennen gegeven dat hij volgend jaar opstapt. De 75-jarige Zwitser wil aftreden op het 52e congres van de FIS in Thailand in mei 2020. Daar zal ook zijn opvolger worden gekozen.</p>
      <p>Kasper trad in 1975 al aan bij de skibond in de functie van secretaris-generaal. In 1998 werd hij gekozen tot voorzitter. Onder de leiding van Kasper is de internationale skibond gegroeid van 100 naar 133 leden. Ook het aantal disciplines in skiÃ«n en snowboarden is uitgebreid.</p>
      <p>De Zwitser kwam in het recente verleden nogal eens in opspraak door dubieuze uitspraken. Zo vergeleek hij de uitsluiting van Rusland op de Olympische Winterspelen van 2018 met de jodenvervolging in Duitsland tijdens de Tweede Wereldoorlog. Ook had hij weinig op met de klimaatverandering. Hij zou nog liever skiwedstrijden houden in omstreden dictatoriale regimes dan onderhandelen met milieu-activisten, liet hij vorig jaar optekenen in een Zwitserse krant.</p>
      <p>BUZZS</p>
    </article>
  </body>
</html>