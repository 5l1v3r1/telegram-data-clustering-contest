<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/l-agente-di-kumbulla-a-fcin-l-inter-lo-sta-seguendo-considereremo-le-eventuali-opportunita-323726"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T16:56:07+00:00"/>
    <meta property="og:title" content="L'agente di Kumbulla a FcIN: &quot;L'Inter lo sta seguendo. Considereremo le eventuali opportunità&quot;"/>
    <meta property="og:description" content="Marash Kumbulla, difensore albanese classe 2000, sta facendo parlare di sé, e anche molto, per le sue performance in maglia gialloblù: 9 presenze, Coppa Italia inclusa, un gol,..."/>
  </head>
  <body>
    <article>
      <h1>L'agente di Kumbulla a FcIN: "L'Inter lo sta seguendo. Considereremo le eventuali opportunità"</h1>
      <address><time datetime="2019-11-24T16:56:07+00:00">24 Nov 2019, 16:56</time> by <a rel="author">Giuseppe Granieri</a></address>
      <p><b>Marash Kumbulla</b>, difensore albanese classe 2000, sta facendo parlare di sé, e anche molto, per le sue <i>performance </i>in maglia gialloblù: 9 presenze, Coppa Italia inclusa, un gol, per 836 minuti in campo. Quantità, qualità, senso della posizione per un giovane calciatore che sembra già un veterano. <b>Gianni Vitali</b>, agente del calciatore dell’<b>Hellas</b><b> Verona</b>, in esclusiva per <i>FcInterNews.it</i>, parla della situazione di mercato del suo assistito.</p>
      <p><b>Kumbulla è seguito dall’Inter?</b><br/>“Sì, l’Inter lo sta seguendo e monitorando. La società nerazzurra è sempre molto attenta ai giovani profili che si mettono in luce nella massima serie e in tutti gli altri campionati”.</p>
      <p><b>C’è qualcosa in più o si tratta di semplice monitoraggio?</b><br/>“In questo momento non ci sono trattative in ballo tra Inter ed Hellas Verona”.</p>
      <p><b>Cosa potrà succederà a fine stagione?</b><br/>“È difficile dirlo ora: il Verona è un club solido e farà le sue valutazioni a fine campionato”.</p>
      <p><b>Se dovesse arrivare un’offerta irrinunciabile?</b><br/>“Il mercato è fatto di opportunità: se ce ne saranno le prenderanno in considerazione”.</p>
      <p><b>Gli interessamenti per Kumbulla da dove arrivano?</b><br/>“Dall’Italia e dall’Europa”.</p>
      <p><b>È stata già stabilita una valutazione?</b><br/>“Non è stata ancora fatta perché non ci sono state società che si sono messe al tavolo a parlarne concretamente con il club scaligero”.</p>
      <p>
        <a href="https://www.videointer.it/watch.php?vid=153d1571a">
          <b>VIDEO - DA LAUTARO A LUKAKU, TRIPLO URLO PER TRAMONTANA</b>
        </a>
      </p>
    </article>
  </body>
</html>