<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1-13/reportaj-bihoreanul-ca-sa-fie-bine-sa-nu-fie-rau-multi-alegatori-din-rontau-au-votat-cu-trandafirul-ca-sa-nu-mai-fie-oameni-sexuali-fotovideo-153005.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T16:23:00+00:00"/>
    <meta property="og:title" content="REPORTAJ BIHOREANUL: &quot;Ca să fie bine, să nu fie rău”, mulţi alegători din Rontău au votat &quot;cu Trandafirul” fiindcă nu vor să mai fie „oameni sexuali” (FOTO / VIDEO)"/>
    <meta property="og:description" content="Cum se votează la doi paşi de oraş? BIHOREANUL a dat o raită într-o secţie de votare din cea mai mare comună a Zonei Metropolitane Oradea, Sânmartin, alegând un sat cu o pondere importantă de populaţie romă. Ce vor oamenii de acolo? Ca toată lumea, 'să fie bine', chiar dacă Binele, spre deosebire de Rău, e mai greu de definit. Alţii, mai pragmatici, vor un preşedinte care să fie român verde şi să-i ajute să aibă drumuri fără gropi. Oricum, felul în care o spun merită toată atenţia!"/>
  </head>
  <body>
    <article>
      <h1>REPORTAJ BIHOREANUL: "Ca să fie bine, să nu fie rău”, mulţi alegători din Rontău au votat "cu Trandafirul” fiindcă nu vor să mai fie „oameni sexuali” (FOTO / VIDEO)</h1>
      <address><time datetime="2019-11-24T16:23:00+00:00">24 Nov 2019, 16:23</time> by <a rel="author" href="https://www.ebihoreanul.ro/contact/Adrian%20Cri%C5%9F#redactia_form" target="_blank">Adrian Criş</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_24.JPG"/>
          <figcaption>Unul dintre alegătorii din Rontău (foto) a votat ca preşedintele ţării să nu poarte numele "călăului din Lyon", Klaus Barbie</figcaption>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_01.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_02.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_03.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_04.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_05.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_06.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_07.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_08.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_09.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_10.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_11.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_12.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_13.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_14.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_15.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_16.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_17.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_18.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_19.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_20.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_21.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_22.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_23.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_25.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_26.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_27.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_28.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_29.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_30.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_31.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_32.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_33.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_34.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_35.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_36.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/votare-la-Rontau-24112019_37.JPG"/>
        </figure>
      </slideshow>
      <p>
        <b>Cum se votează la doi paşi de oraş? BIHOREANUL a dat o raită într-o secţie de votare din cea mai mare comună a Zonei Metropolitane Oradea, Sânmartin, alegând un sat cu o pondere importantă de populaţie romă.</b>
      </p>
      <p>
        <b>Ce vor oamenii de acolo? Ca toată lumea, "să fie bine", chiar dacă Binele, spre deosebire de Rău, e mai greu de definit. Alţii, mai pragmatici, vor un preşedinte care să fie român verde şi să-i ajute să aibă drumuri fără gropi. Oricum, felul în care o spun merită toată atenţia!</b>
      </p>
      <p>În jurul orei 12.30, după ce au ieşit din biserică, la secţia de votare amenajată în şcoala din Rontău au apărut primii săteni dornici să-şi exercite dreptul la vot.</p>
      <p>Între fruntaşi, un grup de bătrânele <i>(foto)</i>, ţinându-se una de alta, care au ştiut clar ce îşi doresc de la viitorul preşedinte şi în general de la viitor: locuri de muncă, bunăstare, pensii şi, nu în ultimul rând, pace.</p>
      <figure>
        <img src="https://www.ebihoreanul.ro/user_files/votare-la-Rontau-24112019_06.jpg"/>
      </figure>
      <p>Minoritarii romi, care în Rontău se apropie de statutul de majoritate, s-au dovedit surprinzător de deschişi la dialog, fără să se arate intimidaţi de camera de filmat. O doamnă <i>(foto)</i> a declarat pe şleau că a votat "cu trandafirul", convinsă că aceasta este şi alegerea Domnului, un domn că şi-a întrebuinţat ştampila pe buletinul de vot pentru a nu permite ca la cârma ţării să fie "oamenii sexuali", alţii nostalgici la "vremea Ceauşescului", iar unul cu un principiu eminamente românesc: preşedintele să nu poarte numele "călăului din Lyon", Klaus Barbie, despre care, erudit, a citit într-o carte că ar fi condus lagăre de concentrare la "Auschwitz şi la Berchenbauer".</p>
      <figure>
        <img src="https://www.ebihoreanul.ro/user_files/votare-la-Rontau-24112019_31.JPG"/>
      </figure>
      <p>Pentru "liniştea ţării, ca să aibă parte de bani" s-au pronunţat, cu altruism, alţi alegători, în timp ce un grup de consăteni au făcut-o pentru ca preşedintele să le asigure repararea drumului, chiar dacă nu-i nici primar şi nici din Guvern nu face parte. Doară de-aia-i cel mai votat din ţară, nu?</p>
      <p><b>BIHOREANUL </b>a întâlnit, însă, şi alegători care s-au prezentat la urne "pentru că e drept şi bine", din datorie civică, cu gândul atât la viitorul copiilor, cât şi la propriul prezent. De-acum, spun aceştia, dacă noi, cetăţenii, ne facem treaba plătind taxe şi impozite, e rândul lor să-şi facă treaba pentru care, iată, tocmai sunt aleşi...</p>
      <p>
        <i>
          <b>VEZI VIDEOREPORTAJUL REALIZAT ÎN RONTĂU:</b>
        </i>
      </p>
      <figure>
        <iframe src="https://www.youtube.com/embed/1ga7KbnJrpU" width="460" height="360" data-service="Youtube" scrolling="no"/>
      </figure>
    </article>
  </body>
</html>