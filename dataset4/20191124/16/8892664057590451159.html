<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/penz/elszallt-a-teliszalami-es-mas-hustermekek-ara-is/mxr3kx2"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T16:31:05+00:00"/>
    <meta property="og:title" content="Durván elszállt a téliszalámi ára - soha nem volt még ilyen drága"/>
    <meta property="og:description" content="Óriási drágulás indult húsfronton: a sertéspestis miatt drágultak az alapanyagok ugyanis. ennek veszélyére már korábban is figyelmeztettek szakemberek, de most be is következett a baj."/>
  </head>
  <body>
    <article>
      <h1>Durván elszállt a téliszalámi ára - soha nem volt még ilyen drága</h1>
      <address><time datetime="2019-11-24T16:31:05+00:00">24 Nov 2019, 16:31</time> by <a rel="author" href="https://www.blikk.hu/szerzo/blikk-osszeallitas" target="_blank">Blikk-összeállítás</a></address>
      <p>
        <i>
          <b>Óriási drágulás indult húsfronton: a sertéspestis miatt drágultak az alapanyagok ugyanis. ennek veszélyére már korábban is figyelmeztettek szakemberek, de most be is következett a baj.</b>
        </i>
      </p>
      <p>Az <a href="https://mfor.hu/cikkek/makro/durvan-elszallt-a-teliszalami-ara.html">Mfor.hu</a> az Agrárgazdasági Kutatóintézet Piaci Árinformációs Rendszerének adatai alapján azt írja: a téliszalámi egyetlen hét alatt 8 százalékot drágult a hazai üzletláncok kínálatában (7343-ról 7922 forintra kilónként) Ezzel a téliszalámi ára megdöntötte saját rekordját.</p>
      <p>A sertéspárizsi és a gyulai jellegű szárazkolbász ára is emelkedett, egy hét alatt 3-3 százalékot.</p>
      <p>Már szeptemberben megmondta Sutka László, a Pick Szeged Zrt. megbízott vezérigazgatója <a href="https://hvg.hu/kkv/20190905_dragulas_teliszalami_afrikai_sertespestis_pick">hvg.hu</a>-nak, hogy a sertéspestis okozta alapanyag drágulás a fogyasztói árakban is meg fog jelenni idővel.</p>
      <p>Igaz, hogy a sertéspestist itthon csak vaddisznókban mutatták ki, de mivel a hazai piac és az árak nem függetlenek a világpiaci folyamatoktól, ezért várható volt, hogy ez fog történni.</p>
    </article>
  </body>
</html>