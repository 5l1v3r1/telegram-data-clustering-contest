<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/trumpa-milyarder-rakip-2020-icin-adayligini-acikladi"/>
    <meta property="og:site_name" content="CNN Türk"/>
    <meta property="article:published_time" content="2019-11-24T16:02:10+00:00"/>
    <meta property="og:title" content="Trump'a milyarder rakip! 2020 için adaylığını açıkladı"/>
    <meta property="og:description" content="ABD'li milyarder ve eski New York Belediye Başkanı..."/>
  </head>
  <body>
    <article>
      <h1>Trump'a milyarder rakip! 2020 için adaylığını açıkladı</h1>
      <h2>ABD'li milyarder ve eski New York Belediye Başkanı Michael Bloomberg, 2020 başkanlık seçimleri için Demokrat Parti'den resmi olarak aday adaylığını açıkladı.</h2>
      <address><time datetime="2019-11-24T16:02:10+00:00">24 Nov 2019, 16:02</time> by <a rel="author">AA</a></address>
      <p>Bloomberg, yaptığı yazılı açıklamada, "<a href="https://www.cnnturk.com/haberleri/donald-trump">Donald Trump</a>'ı yenmek ve <a href="https://www.cnnturk.com/haberleri/abd">ABD</a>'yi yeniden inşa etmek için ABD başkanlığı için yarışacağım." ifadesini kullandı.</p>
      <p>Trump'ın 4 yıl daha "pervasız ve ahlaksız davranışlarını" kaldıramayacaklarını savunan Bloomberg, "Trump, ülkemize ve değerlerimize karşı bir varoluş tehdidi. Eğer bir dönem daha seçimleri kazanırsa, yol açtığı zararı atlatamayabiliriz." değerlendirmesinde bulundu.</p>
      <p>Yaklaşık 36 milyar dolarlık servetiyle dünyanın en zengin kişilerinden birisi olan 77 yaşındaki Bloomberg, 2003-2013'te New York <a href="https://www.cnnturk.com/haberleri/belediye">belediye</a> başkanlığını yürütmüştü.</p>
      <p>
        <b>Demokrat Parti'nin öne çıkan ismi Biden</b>
      </p>
      <p>ABD'de 3 Kasım 2020'de yapılacak başkanlık seçimleri için Demokrat Parti'den Bloomberg dışında 17 aday adayı daha yarışıyor.</p>
      <p>Yapılan anketlere göre, şu anda Barack Obama dönemi ABD Başkan Yardımcısı Joe Biden yarışı önde götürüyor.</p>
      <p>Biden'ı, Massachusetts Senatörü Elizabeth Warren ve Vermont Senatörü Bernie Sanders takip ediyor.</p>
      <related>
        <h4>ilgili haberler</h4>
        <a href="https://www.cnnturk.com/dunya/gizli-gorusmeler-yaptigi-iddia-edilmisti-istifasi-istendi"/>
        <a href="https://www.cnnturk.com/turkiye/msbden-mutabakat-aciklamasi"/>
        <a href="https://www.cnnturk.com/video/dunya/dunyayi-ilk-kez-renkli-gordu"/>
      </related>
    </article>
  </body>
</html>