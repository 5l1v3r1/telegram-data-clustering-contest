<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/fotball/Her-er-Ranheim-laget-som-ma-vinne-mot-Lillestrom-283247b.html"/>
    <meta property="og:site_name" content="adressa.no"/>
    <meta property="article:published_time" content="2019-11-24T16:05:23+00:00"/>
    <meta property="og:title" content="Her er Ranheim-laget som må vinne mot Lillestrøm"/>
    <meta property="og:description" content="Ranheim står overfor to skjebnekamper. Lillestrøm må slås i kveld, det samme må Rosenborg på Lerkendal neste helg."/>
  </head>
  <body>
    <article>
      <h1>Her er Ranheim-laget som må vinne mot Lillestrøm</h1>
      <address><time datetime="2019-11-24T16:05:23+00:00">24 Nov 2019, 16:05</time> by <a rel="author">Reidar Løfaldli</a></address>
      <p>Ranheim står overfor to skjebnekamper. Lillestrøm må slås i kveld, det samme må Rosenborg på Lerkendal neste helg.</p>
      <aside><a href="https://www.adressa.no/100Sport/fotball/javascript:void(0);">Del denne artikkelen på Facebook</a> <a href="https://www.adressa.no/100Sport/fotball/javascript:void(0);">Del denne artikkelen på Twitter</a> <a href="https://www.adressa.no/100Sport/fotball/javascript:void(0);">Del denne artikkelen på e-post</a></aside>
      <p><b>RANHEIM:</b> I kveld gjelder det for Ranheim. Skal bydelsklubben holde liv i et lite håp om å fornye eliteseriekontrakten, må Lillestrøm slås på hjemmebane.</p>
      <p>Svein Maalens gutter ligger sist på tabellen, og er uansett avhengig av resultater i andre kamper, men første bud er å vinne mot «Kanarifuglene».</p>
      <p>Ranheimsupporterne vil nok ellers holde et ekstra øye med stillingen underveis i Strømsgodset-Brann og Stabæk-Mjøndalen.</p>
      <p>Godset og Mjøndalen ligger henholdsvis to og tre poeng foran Ranheim, og dersom de to Buskerud-klubbene taper sine kamper, og Ranheim tar tre poeng, vil det holdes liv i eliteseriehåpet helt til siste serierunde neste søndag. Da skal Ranheim besøke Rosenborg på Lerkendal.</p>
      <p>Til møtet med LSK gjør trener Maalen to forandringer fra laget som tapte mot Mjøndalen før landslagspausen. Eirik Valla Dønnem er tilbake på sentral midtbane, mens Ola Solbakken starter på vingen. Olaus Skarsem og en skadd Magnus Blakstad er ute av laget.</p>
      <p><b>Ranheim (4–3–3): </b>Even Barli - Jørgen Olsen Øveraas, Daniel Kvande, Ivar Furu, Torbjørn Heggem - Mads Reginiussen, Eirik Valla Dønnem, Adrià Mateo López - Ola Solbakken, Mushaga Bakenga, Vegard Erlien.</p>
      <p>
        <i><b>Benken: </b>Magnus Lenes, Øyvind Alseth, Michael Karlsen, Øyvind Storflor, Olaus Skarsem, Erlend Sørhøy, Aleksander Foosnæs.</i>
      </p>
      <p>Lillestrøm kan sikre fornyet eliteseriekontrakt med tre poeng mot Ranheim, og stiller slik:</p>
      <p><b>Lillestrøm (4–5–1): </b>Marko Maric - Simen Rafn, Joonas Tamm, Tobias Salquist, Simen Kind Mikalsen - Fredrik Krogstad, Ifeanyi Mathew, Daniel Pedersen, Sheriff Sinyan, Daniel Gustafsson - Thomas Lehne Olsen.</p>
      <p>
        <i><b>Benken: </b>Mads Hedenstad Christiansen, Mats Haakenstad, Frode Kippe, Erik Brenden, Kristoffer Ødemarksbakken, Aleksander Melgalvis, Arnór Smárason.</i>
      </p>
    </article>
  </body>
</html>