<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/syskepsi-syntonismoy-stin-p-e-aitoloakarnanias-tin-antimetopisi-ton-fainomenon-kakokairias-foto/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-24T16:16:08+00:00"/>
    <meta property="og:title" content="Σύσκεψη συντονισμού στην Π.Ε. Αιτωλοακαρνανίας για την αντιμετώπιση των φαινομένων κακοκαιρίας (ΦΩΤΟ)"/>
    <meta property="og:description" content="Σύσκεψη συντονισμού στην Π.Ε. Αιτωλοακαρνανίας για την αντιμετώπιση των φαινομένων κακοκαιρίας. Συσκέψεις με εκπροσώπους των Σωμάτων Ασφαλείας"/>
  </head>
  <body>
    <article>
      <h1>Σύσκεψη συντονισμού στην Π.Ε. Αιτωλοακαρνανίας για την αντιμετώπιση των φαινομένων κακοκαιρίας (ΦΩΤΟ)</h1>
      <address><time datetime="2019-11-24T16:16:08+00:00">24 Nov 2019, 16:16</time> by <a rel="author">ΣΥΝΕΙΔΗΣΗ</a></address>
      <p>
        <b>Συσκέψεις με εκπροσώπους των Σωμάτων Ασφαλείας και στελέχη της Περιφέρειας πραγματοποιήθηκαν κατά τη διάρκεια του Σαββατοκύριακου στις τρεις Περιφερειακές Ενότητες της Δυτικής Ελλάδας, προκειμένου να γίνει μία πρώτη αποτίμηση της μέχρι σήμερα αντιμετώπισης των φαινομένων κακοκαιρίας που έχουν εκδηλωθεί, καθώς και συντονισμού ενόψει της συνέχειας της χειμερινής περιόδου.</b>
      </p>
      <p>Στη σύσκεψη που πραγματοποιήθηκε στην Περιφερειακή Ενότητα Αιτωλοακαρνανίας και την οποία συγκάλεσε η Αντιπεριφερειάρχης, <b>Μαρία Σαλμά</b>, στα γραφεία του Διοικητηρίου στο Μεσολόγγι, συζητήθηκε η μέχρι σήμερα κατάσταση, η εξέλιξη των αντιπλημμυρικών και άλλων έργων θωράκισης της περιοχής που βρίσκονται σε εξέλιξη, ενώ επιβεβαιώθηκε ο καλός συντονισμός και η συνεργασία μεταξύ όλων των εμπλεκομένων φορέων.</p>
      <p>Παραβρέθηκαν, ο Διευθυντής Αστυνομικής Διεύθυνσης Αιτωλίας, εκπρόσωπος του  Διευθυντή Αστυνομικής Διεύθυνσης Ακαρνανίας, εκπρόσωπος του Διοικητή Πυροσβεστικών Υπηρεσιών Π.Ε. Αιτωλοακαρνανίας και ο  Προϊστάμενος Τμήματος   Πολιτικής Προστασίας της Π. Ε. Αιτωλοακαρνανίας</p>
      <p>Μετά το τέλος της σύσκεψης, η κ. Σαλμά ανέφερε: <i>«Η Περιφερειακή Ενότητα Αιτωλοακαρνανίας, με το σύνολο των φορέων της, βρισκόμαστε σε διαρκή επαγρύπνηση, καθώς όπως όλοι ξέρουμε, διανύουμε μία περίοδο με αλλεπάλληλα κύματα κακοκαιρίας. Ωστόσο, η ετοιμότητά μας δεν είναι παροδική, αλλά αφορά όλη τη χειμερινή περίοδο. Γιατί η προσπάθεια της προστασίας των συμπολιτών μας και των περιουσιών τους, δεν  σταματά ποτέ…».</i></p>
      <figure>
        <img src="http://sinidisi.gr/wpress/wp-content/uploads/2019/11/20191124_syskepsi-aitolnia.png"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/antirrio-nekros-o-enas-gallos-to-istioploiko-video/"/>
        <a href="http://sinidisi.gr/tragodia-dyo-nekroys-antirrio-voyliaxe-varka-logo-ton-ischyron-anemon/"/>
        <a href="http://sinidisi.gr/pano-to-ionio-o-giryonis-kokkino-zakynthos-ileia-kleisti-porthmeiaki-grammi-tis-kyllinis/"/>
        <a href="http://sinidisi.gr/antikapnistikos-to-proto-prostimo-epese-se-katastima-rioy/"/>
        <a href="http://sinidisi.gr/epitychimeni-paroysia-tis-epicheirimatikis-apostolis-epimelitirioy-aitoloakarnanias-stin-matera-tis-italias-foto/"/>
        <a href="http://sinidisi.gr/karagkoynis-se-theodorikako-stefani-na-min-metatrapei-to-stratiotiko-aerodromio-agrinioy-se-kentro-metanastes/"/>
      </related>
    </article>
  </body>
</html>