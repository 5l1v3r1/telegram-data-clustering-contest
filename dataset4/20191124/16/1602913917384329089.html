<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/bilant-isu-bucuresti-ilfov-dupa-incendiul-din-mall-sase-victime-trei-masini-distruse-18611765"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T16:49:54+00:00"/>
    <meta property="og:title" content="Bilanţ ISU Bucureşti-Ilfov, după incendiul din Mall: Şase victime, trei maşini distruse"/>
    <meta property="og:description" content="Bilanţul ISU Bucureşti – Ilfov arată că, după incendiul de duminică din Mall-ul Sun Plaza, din Sectorul 4, au fost şase victime, dintre care patru expuse la fum, una cu atac de panică şi una cu durere toracică. Trei maşini au fost distruse."/>
  </head>
  <body>
    <article>
      <h1>Bilanţ ISU Bucureşti-Ilfov, după incendiul din Mall: Şase victime, trei maşini distruse</h1>
      <address>
        <time datetime="2019-11-24T16:49:54+00:00">24 Nov 2019, 16:49</time>
      </address>
      <p>Bilanţul ISU Bucureşti – Ilfov arată că, după incendiul de duminică din Mall-ul Sun Plaza, din Sectorul 4, au fost şase victime, dintre care patru expuse la fum, una cu atac de panică şi una cu durere toracică. Trei maşini au fost distruse.</p>
      <p>Potrivit ISU Bucureşti – Ilfov, au fost acordate îngrijiri medicale pentru şase victime, după incendiul de la Sun Plaza.</p>
      <p>Este vorba de patru persoane care au fost expuse la fum, acestea fiind duse la Spitalul Bagdasar Arseni. O persoană a suferit atac de panică şi alta a acuzat durere toracică.</p>
      <p>Trei maşini au fost distruse.</p>
      <p>Întreg mall-ul a fost evacuat, în jurul orei 16.00, după ce a izbucnit un incendiu în parcarea de la subsolul -2, iar clădirea s-a inundat cu fum.</p>
      <p>La ora transmiterii ştirii, reprezentanţii ISU Bucureşti - Ilfov permit accesul la parter şi parcarea de la subsolul -1, pentru preluarea autoturismelor</p>
      <p>Pompierii fac verificări pentru a stabili cauza izbucnirii incendiului.</p>
    </article>
  </body>
</html>