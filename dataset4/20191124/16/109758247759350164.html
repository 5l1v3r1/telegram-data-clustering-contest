<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281627-se-de-16-forsta-minuterna-av-darksiders-genesis"/>
    <meta property="og:site_name" content="FZ.se"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="Se de 16 första minuterna av Darksiders Genesis"/>
    <meta property="og:description" content="Det börjar närma sig release, så varför inte spoila inledningen?"/>
  </head>
  <body>
    <article>
      <h1>Se de 16 första minuterna av Darksiders Genesis</h1>
      <h2>Det börjar närma sig release, så varför inte spoila inledningen?</h2>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p>Den 5 december är det dags för PC-spelare att lira spinoffen <i>Darksiders Genesis</i>, som byter ut tredjepersonsperspektivet mot ett mer <i>Diablo</i>-liknande koncept. Konsolspelare får dessvärre vänta till februari nästa år, men de kan åtminstone trösta sig med att titta på de inledande 16 minuterna av spelet. <i>Darksiders Genesis</i> utspelar sig innan de tidigare spelen och använder sig av en tecknad stil som faktiskt ser ganska inbjudande ut.</p>
      <p>Som sig bör har War sin trogna springare att tillgå – han är ju trots allt en av apokalypsens ryttare – och det är fritt fram att kriga både från hästrygg och till fots. Som grädde på moset kan man även byta till vapendragaren Strife; det vill säga om en polare inte redan kontrollerar honom, eftersom spelet stödjer co-op både online och, glädjande nog, på <a href="https://www.fz.se/artikel/280736">delad skärm</a>.</p>
      <p>Utöver att släppas till vanliga datorer i december kommer det även samtidigt att komma till <a href="https://www.fz.se/nyhet/281306-darksiders-genesis-till-pc-och-stadia-i-december-till-ps4-och-xbox-one-2020">Google Stadia</a>, som sedan släppet har fått <a href="https://www.fz.se/artikel/281591">mestadels ris</a> men även <a href="https://www.fz.se/forum/post/3946371">en del ros</a>.</p>
      <p>På det stora hela verkar det bli ett riktigt färgsprakande och actionladdat äventyr – ser du fram emot det?</p>
      <h3>Läs mer</h3>
      <figure>
        <img src="https://www.fz.se/gfx/user_gamescore_bg.jpg"/>
        <figcaption>Darksiders: Genesis är Diablo-likt, och släpps redan i år</figcaption>
      </figure>
      <figure>
        <img src="https://cdn.fz.se/artikel/bild/1412403?l=eyJyZXNvdXJjZSI6IlwvYXJ0aWtlbFwvYmlsZFwvMTQxMjQwMyIsImZpbHRlcnMiOltdLCJwYXJhbXMiOltdLCJrZXkiOiI0MzQ2MjdmMTQyZmJiZjQ4ZjMyNTIzNzA3NTVkNWNmMyJ9"/>
        <figcaption>Logiskt ändå, THQ Nordic köper Darksiders III-studion Gunfire Games</figcaption>
      </figure>
      <figure>
        <img src="https://cdn.fz.se/artikel/bild/1414317?l=eyJyZXNvdXJjZSI6IlwvYXJ0aWtlbFwvYmlsZFwvMTQxNDMxNyIsImZpbHRlcnMiOltdLCJwYXJhbXMiOltdLCJrZXkiOiIyZDQ5MTRhZjdkY2EyNWFhNzIzMTE4MmU5MWRiY2RlZSJ9"/>
        <figcaption>Är nya Darksiders och nästa Destroy All Humans THQ Nordics E3-överraskningar?</figcaption>
      </figure>
    </article>
  </body>
</html>