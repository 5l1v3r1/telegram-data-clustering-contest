<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/176084/hockeymannen-pakken-punt-tegen-tilburg"/>
    <meta property="og:site_name" content="omroep flevoland"/>
    <meta property="article:published_time" content="2019-11-24T16:07:00+00:00"/>
    <meta property="og:title" content="Hockeymannen pakken punt tegen Tilburg"/>
    <meta property="og:description" content="De eerste mannenploeg van de Almeerse Hockey Club heeft zondagmiddag een punt overgehouden aan de thuiswedstrijd tegen Tilburg. Op sportpark Klein Brandt eindigde de wedstrijd tegen de Brabanders in 2-2. De ploeg van Pasha Gademan blijft de hekkensluiter van de Hoofdklasse met 2 punten uit 11 gespeelde wedstrijden."/>
  </head>
  <body>
    <article>
      <h1>Hockeymannen pakken punt tegen Tilburg</h1>
      <address>
        <time datetime="2019-11-24T16:07:00+00:00">24 Nov 2019, 16:07</time>
      </address>
      <p>
        <b>De eerste mannenploeg van de Almeerse Hockey Club heeft zondagmiddag een punt overgehouden aan de thuiswedstrijd tegen Tilburg. Op sportpark Klein Brandt eindigde de wedstrijd tegen de Brabanders in 2-2. De ploeg van Pasha Gademan blijft de hekkensluiter van de Hoofdklasse met 2 punten uit 11 gespeelde wedstrijden.</b>
      </p>
      <p>Tilburg kwam in het eerste kwart op voorsprong door Federico Fernandez Onega. Deze 0-1 was tevens de ruststand in Almere.<br/><br/>In het 3e kwart vergrootte Jair van der Horst de voorsprong voor de gasten met een rake backhand: 0-2. De Almeerse HC toonde echter veerkracht en kwam nog in het 3e kwart via een prachtige goal van Valentijn Charbon terug in de wedstrijd: 1-2<br/><br/>In het begin van het laatste en 4e kwart viel de uiteindelijke gelijkmaker via opnieuw de stick van Valentijn Charbon 2-2. De thuisploeg kreeg vervolgens via Deegan Huisman goede kansen op de overwinning, maar het bleef uiteindelijk 2-2.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>