<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bd%d0%b0%d0%b9-%d1%81%d0%bb%d0%b0%d0%b1%d0%b8%d1%82%d0%b5-%d1%83%d1%87%d0%b0%d1%81%d1%82%d0%bd%d0%b8%d1%86%d0%b8-%d0%bf%d0%be%d0%b1%d0%b5%d0%b4%d0%b8%d1%85%d0%b0-%d0%bc%d0%b0%d1%80%d1%82/"/>
    <meta property="og:site_name" content="Труд"/>
    <meta property="article:published_time" content="2019-11-24T16:36:56+00:00"/>
    <meta property="og:title" content="Най-слабите участници победиха Март"/>
    <meta property="og:description" content="Мениджърът по сигурността отпадна от Анна-Мария и Венцислава в елиминационна битка Мениджърът по сигурността Март отпадна от определяните за най-слаби участници в риалити шоуто “Игри на волята” Анна-Мария и Венцислава. Оперната певица и военнослужещата се оказаха по-добри в подреждането на..."/>
  </head>
  <body>
    <article>
      <h1>Най-слабите участници победиха Март</h1>
      <h2>Шокиращ край на седмицата на обратите в “Игри на волята”</h2>
      <address><time datetime="2019-11-24T16:36:56+00:00">24 Nov 2019, 16:36</time> by <a rel="author">Денис Медаров</a></address>
      <p>
        <b>Мениджърът по сигурността отпадна от Анна-Мария и Венцислава в елиминационна битка</b>
      </p>
      <p>Мениджърът по сигурността Март отпадна от определяните за най-слаби участници в риалити шоуто “Игри на волята” Анна-Мария и Венцислава. Оперната певица и военнослужещата се оказаха по-добри в подреждането на пъзел и елиминираха един от останалите трима мъже, представители на племето Славяни.</p>
      <p>Кулминацията на седмицата на обратите в предаването приключи шокиращо за зрителите. Във вторник след края на капитанската битката между Веско и Пламен бяха сформирани нови отбори. След като трима от най-силните участници и добри приятели помежду си – Веско, Март и Томас, останаха в тима на Славяни, никой не очакваше някой от тях да бъде номиниран, още по-малко да отпадне.</p>
      <p>По време на епизода в петък зрителите видяха как тримата номинирани трябваше да минат през трасе с препятствия и да наредят пъзел. В първия етап Март, Венцислава и Анна-Мария бяха с вързани ръце и трябваше да преминат през 6-метрова греда, след което трябваше да минат под мрежата с лазене. Накрая ги очакваше пъзел и вертикалната загадка.</p>
      <p>Първа се справи Венцислава, втора Анна-Мария, което елиминира Март. След края на състезанието мъжете от племето на Славяни приеха тежко загубата на техния съотборник. През цялото време те не допускаха вариант той да отпадне. Те дори си позволиха да иронизират уменията на Анна-Мария.</p>
    </article>
  </body>
</html>