<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185170/%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%B8%E0%A6%AA%E0%A7%8D%E0%A6%A4%E0%A6%BE%E0%A6%B9%E0%A7%87%E0%A6%87-%E0%A6%95%E0%A6%AE%E0%A6%AC%E0%A7%87-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%A6%E0%A6%BE%E0%A6%AE-%E0%A6%AC%E0%A6%BE%E0%A6%A3%E0%A6%BF%E0%A6%9C%E0%A7%8D%E0%A6%AF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80"/>
    <meta property="og:site_name" content="somoynews.tv"/>
    <meta property="article:published_time" content="2019-11-24T16:43:00+00:00"/>
    <meta property="og:title" content="ডিসেম্বরের প্রথম সপ্তাহেই কমবে পেঁয়াজের দাম: বাণিজ্যমন্ত্রী"/>
    <meta property="og:description" content="ডিসেম্বরের প্রথম সপ্তাহেই কমতে শুরু করবে পেঁয়াজের দাম বলে জানিয়েছেন বাণিজ"/>
  </head>
  <body>
    <article>
      <h1>ডিসেম্বরের প্রথম সপ্তাহেই কমবে পেঁয়াজের দাম: বাণিজ্যমন্ত্রী</h1>
      <address><time datetime="2019-11-24T16:43:00+00:00">24 Nov 2019, 16:43</time> by <a rel="author">সময় সংবাদ</a></address>
      <p><b>ডিসেম্বরের প্রথম সপ্তাহেই কমতে শুরু করবে পেঁয়াজের দাম বলে জানিয়েছেন বাণিজ্যমন্ত্রী টিপু মুনশি।</b><br/><br/>রোববার (২৪ নভেম্বর) রাজধানীর মতিঝিলে ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজ (এফবিসিসিআই) ভবনে আয়োজিত বৈঠকে এ কথা বলেন তিনি।<br/><br/>বিমানে করে পেঁয়াজ আনতে অনেক ব্যয় হচ্ছে আর ভর্তুকি দিয়ে ৪৫ টাকা দরে বিক্রি করা হচ্ছে জানান বাণিজ্যমন্ত্রী।<br/><br/>বাণিজ্যমন্ত্রী আরো বলেন, ভারত নিজে পেঁয়াজ সংকটে ভুগছে তাই বাংলাদেশকে দিতে পারছে না।<br/><br/>উড়োজাহাজে করে পেঁয়াজ আমদানির পরও নাগালের মধ্যে আসছে না বাজার। এজন্য চাহিদা অনুযায়ী আমদানি না হওয়াকে দায়ী করছেন ব্যবসায়ীরা।<br/><br/>আজও এক দফা বেড়ে সব ধরনের পেঁয়াজের দাম কেজিতে বেড়েছে ১৫ থেকে ২০টা পর্যন্ত। রাজধানীর শ্যামবাজারে দেশি পেঁয়াজ বিক্রি হচ্ছে ২০০ টাকায়। মিয়ানমার থেকে আমদানি করা পেঁয়াজ বিক্রি হচ্ছে ১৮০-১৯০ টাকা কেজি। মিসর ও পাকিস্তানের পেঁয়াজ বিক্রি হচ্ছে ১৭০ টাকায়। চীন থেকে আনা পেঁয়াজ গতকাল ৭০ টাকা কেজি বিক্রি হলেও আজ বিক্রি হচ্ছে ১০০ টাকায়।<br/><br/><br/>আড়তদাররা বলছেন, সরবরাহ দিনদিন কমছে। উড়োজাহাজে আনা পেঁয়াজ শ্যামবাজারের ব্যবসায়ীরা পাচ্ছেন না বলেও অভিযোগ করেন পাইকারি আড়তদাররা।<br/><br/> </p>
    </article>
  </body>
</html>