<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7146768/%D8%BA%D8%B0%D8%A7%E2%80%8C%D9%87%D8%A7%DB%8C%DB%8C-%DA%A9%D9%87-%D9%85%D8%A7%D8%AF%D8%B1%D8%A7%D9%86-%D8%A8%D8%A7%D8%B1%D8%AF%D8%A7%D8%B1-%D8%AF%D8%B1-%D8%AF%D9%88%D8%B1%D8%A7%D9%86-%D8%A8%D8%A7%D8%B1%D8%AF%D8%A7%D8%B1%DB%8C-%D8%A8%D8%A7%DB%8C%D8%AF-%D9%BE%D8%B1%D9%87%DB%8C%D8%B2-%D9%88-%D9%85%D8%B5%D8%B1%D9%81-%DA%A9%D9%86%D9%86%D8%AF"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-24T04:30:00+00:00"/>
    <meta property="og:title" content="غذا‌هایی که مادران باردار در دوران بارداری باید پرهیز و مصرف کنند"/>
    <meta property="og:description" content="مادران باردار باید مراقب تغذیه خود باشند و از برخی مواد غذایی پرهیز و از برخی دیگر استفاده کنند."/>
  </head>
  <body>
    <article>
      <h1>غذا‌هایی که مادران باردار در دوران بارداری باید پرهیز و مصرف کنند</h1>
      <address>
        <time datetime="2019-11-24T04:30:00+00:00">24 Nov 2019, 04:30</time>
      </address>
      <h3>مادران باردار باید مراقب تغذیه خود باشند و از برخی مواد غذایی پرهیز و از برخی دیگر استفاده کنند.</h3>
      <p>به گزارش خبرنگار حوزه کلینیک گروه علمی پزشکی باشگاه خبرنگاران جوان؛ یکی از پراهمیت‌ترین مسائل دوران بارداری تغذیه مناسب است خانم‌های باردار در این زمان باید آگاه باشند که از چه مواد غذایی پرهیز و از چه مواد غذایی استفاده کنند.</p>
      <p>در ادامه این مطلب خوردنی‌هایی که باید مادران باردار به طور حتمی از آن‌ها دوری کنند آشنا می‌شویم.<br/>*استفاده از برخی پنیر‌ها در سه ماهه اول بارداری ممنوع<br/>خانم‌های باردار باید بدانند که سه ماه اول بارداری مهمترین و پراهمیت‌ترین زمان نسبت به ماه‌های دیگر بارداری است به همین علت باید مراقبت غذایی خود را نسبت به ماه‌های دیگر بیشتر کنند. آن‌ها باید از مصرف پنیر‌های نرم به دلیل اینکه ممکن است پاستوریزه نباشد پرهیز کنند. پنیر‌هایی که پاستوریزه نشده ممکن است موجب مسمومیت غذایی مادر شده و سلامت جنین را نیز به خطر بیندازد.</p>
      <p>*تخم مرغ عسلی<br/>تخم مرغ سرشار از مواد مغذی و مواد پروتئین دار است که پزشکان توصیه می‌کنند حداقل روزی یک بار این خوردنی را مصرف کنند، اما بانوان باردار باید بدانند تخم مرغ‌های شکسته و ترک خورده باکتری‌ها و ویروس‌ها را به خود جذب می‌کند به همین علت از خوردن تخم مرغ‌های عسلی و تخم مرغ‌هایی که پوستشان شکسته یا ترک برداشته باید پرهیز کنند.</p>
      <p>*آب معدنی<br/>استفاده بیش از حد از آب معدنی سبب بروز درد، تورم در مفاصل و همچنین بیماری‌ها و تغییرات پوستی در مادران می‌شود.</p>
      <p>*الکل<br/>خوردن نوشیدنی‌هایی که دارای الکل هستند در دوران بارداری مانع رشد جسمی و ذهنی جنین می‌شود همچنین ممکن است باعث نارسایی‌های ظاهری، روحی و روانی جنین و نوزاد بعد از به دنیا آمدن شود.</p>
      <p>همان گونه که گفتیم مادران علاوه بر پرهیز از برخی مواد غذایی باید برخی از مواد غذایی و نوشیدنی‌ها را در رژیم غذایی خود گذاشته و از آن‌ها استفاده کنند که در ادامه این مطلب دانستی به برخی دیگر از این خوراکی‌ها می‌پردازیم.</p>
      <p>*لیموناد<br/>یکی از بهترین نوشیدنی‌های مفید برای مادران باردار لیموناد است این نوشیدنی غنی از ویتامین بوده و برای خانم‌هایی که ویار صبحگاهی دارند به علت نگه داشتن هیدرات بدن بهترین نوشیدنی محسوب می‌شوند و بدحالی بانوان ناشی از ویار را کاهش می‌دهند.</p>
      <p>*آب نارگیل<br/>از دیگر خوراکی و نوشیدنی‌های دوران بارداری می‌توان به نارگیل و آب نارگیل اشاره کرد. آب نارگیل موجب جلوگیری از کاهش آب بدن خانم‌های باردار شده و همچنین در تأمین نمک بدن آن‌ها بسیار موثر است.</p>
      <p>*آب<br/>در دوران بارداری برای سلامتی سلول‌های خونی جنین مادران باردار باید بسیار آب بخورند.</p>
      <p>* آبمیوه‌های طبیعی<br/>میوه‌ها به علت مواد معدنی، پروتئینی و ویتامینی که دارند چه برای افراد غیرباردار، چه برای افراد باردار بسیار مفید هستند، اما اگر میو‌ه‌های تازه یافت نشد مادران باردار از میوه‌های طبیعی به علت وجود این مقادیر در آبمیوه‌های طبیعی مصرف کنند.</p>
      <p>*شیر و ماست<br/>یک لیوان شیر می‌توان به حفظ سلامت مادران باردار کمک به سزایی کند. این نوشیدنی به علت وجود کلسیم و ویتامین در دوران بارداری برای رشد جنین و بعد از بارداری برای رشد نوزاد بسیار مفید است.</p>
      <p>انتهای پیام/</p>
    </article>
  </body>
</html>