<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-jan-nowicki-dla-zony-nawet-przeprowadzka,nId,3346785"/>
    <meta property="og:site_name" content="Pomponik.pl"/>
    <meta property="article:published_time" content="2019-11-24T04:00:00+00:00"/>
    <meta property="og:title" content="Jan Nowicki: Dla żony nawet przeprowadzka!"/>
    <meta property="og:description" content="Jan Nowicki (80 l.) kompletnie stracił głowę dla swojej nowej żony. Dla niej zdecydował się na kolejną życiową rewolucję. Aktor nie zapomina jednak o swojej rodzinie. Szczególnie o wnuku, który jest owocem miłości jego syna Łukasza i piosenkarki Haliny Mlynkovej. W rozmowie z &quot;Życiem na Gorąco&quot; wyjawił o nim coś zaskakującego..."/>
  </head>
  <body>
    <article>
      <h1>Jan Nowicki: Dla żony nawet przeprowadzka!</h1>
      <address>
        <time datetime="2019-11-24T04:00:00+00:00">24 Nov 2019, 04:00</time>
      </address>
      <h4>Jan Nowicki (80 l.) kompletnie stracił głowę dla swojej nowej żony. Dla niej zdecydował się na kolejną życiową rewolucję. Aktor nie zapomina jednak o swojej rodzinie. Szczególnie o wnuku, który jest owocem miłości jego syna Łukasza i piosenkarki Haliny Mlynkovej. W rozmowie z "Życiem na Gorąco" wyjawił o nim coś zaskakującego...</h4>
      <figure>
        <img src="https://i.iplsc.com/jan-nowicki-z-zona/0009EH85KIUTH0IJ-C122-F4.jpg"/>
        <figcaption>Jan Nowicki z żoną<cite>/Zawadzki /Reporter</cite></figcaption>
      </figure>
      <p>Nie wyglądają jak para ze ścianki i z okładek gazet. Nie odmładzają się w gabinetach chirurgii plastycznej i nie wynajmują stylistów, którzy za tysiąc złotych przynoszą im wypożyczony zestaw ubrań na premierę czy bankiet. </p>
      <p>Jan Nowicki i jego małżonka – Anna Kondratowicz to po prostu skromna zakochana para.</p>
      <p>Razem wiodą spokojne życie, unikając showbiznesowego blichtru.</p>
      <p>Na początku listopada aktor świętował 80. urodziny. Czuje się szczęśliwy, a o swojej żonie mówi, że jest jego aniołem stróżem. </p>
      <p>Poznali się tuż po tym, jak rozpadło się trwające zaledwie kilka lat małżeństwo aktora z tancerką Małgorzatą Potocką. Anna Kondratowicz redagowała pisaną wtedy przez niego książkę „Dwaj Panowie” – zbiór listów, które Jan Nowicki wymieniał ze swoim przyjacielem, zmarłym w 1997 roku Piotrem Skrzyneckim. </p>
      <p>Sympatię do Anny poczuł natychmiast. Z przyjemnością rozmawiał z kimś, kto w lot chwytał jego dygresje i rozumiał każdą ironię.</p>
      <figure>
        <img src="https://i.iplsc.com/jan-nowicki-z-zona/0007EVLN8PWECHGR-C122-F4.png"/>
        <figcaption>Jan Nowicki z żoną<cite>/Łukasz Telus /AKPA</cite></figcaption>
      </figure>
      <p>
        <b>Supertajne zaślubiny</b>
      </p>
      <p>Świetnie się dogadywali, więc aktor zaproponował pani Annie, by zajęła się organizowaniem jego spotkań autorskich i aktorskich. Gdy zaczęli się częściej spotykać, coś między nimi zaiskrzyło.</p>
      <p>Uczucie rozwijało się w drodze na spotkania promujące książki aktora i tuż po nich, kiedy siadali do kolacji i spotykali się z przyjaciółmi. Gdy na Festiwalu Filmowym w 2015 roku</p>
      <p>Jan Nowicki po raz pierwszy pojawił się na czerwonym dywanie w towarzystwie Anny Kondratowicz, przedstawiał ją jako swoją menadżerkę. Ale już wtedy była dla aktora kimś więcej.</p>
      <p>Niecałe 4 lata temu Jan Nowicki z ukochaną bawili w Namysłowie na Opolszczyźnie.</p>
      <p>"Tam poznaliśmy świetnego gościa, burmistrza Julka Kruszyńskiego. Poprosiłem go: „Zrób nam tutaj ślub, o którym się nikt nie dowie”. I on wszystko zorganizował" – wspominał potem pan Jan. </p>
      <p>"Przyjechali Muniek Staszczyk i Jacek Bławut, wspaniały reżyser. Moi przyjaciele, których kocham i podziwiam" – opowiadał.</p>
      <figure>
        <img src="https://i.iplsc.com/jan-nowicki/0007CZUS8VSCDRTR-C122-F4.png"/>
        <figcaption>Jan Nowicki<cite>/AKPA</cite></figcaption>
      </figure>
      <p>Lider zespołu T.Love i Jacek Bławut byli świadkami na ślubie cywilnym państwa Nowickich. Dochowali tajemnicy! </p>
      <p>O tym, że aktor znów się ożenił, dziennikarze dowiedzieli się od niego dopiero po roku. Zaskoczył tym nawet swoich znajomych.</p>
      <p>"Zapytałem go: no jak ci tam z tą Anią?" – wspominał kolega po fachu i przyjaciel pana Jana, Andrzej Grabowski.</p>
      <p>"A on powiedział mi: ona jest dla mnie dobra i ja jestem dla niej dobry. Pomyślałem sobie: przecież to tylko tyle potrzeba. Piękne" – dodawał, a kiedy to mówił, głos mu drżał, bo sam nie spotkał na swojej drodze takiej kobiety.</p>
      <p>Kilka lat wcześniej obaj z panem Janem źle ulokowali uczucia i nawzajem świadkowali sobie na ślubach, które zakończyły się rozwodami...</p>
      <p>
        <b>Czytaj na następnej stronie...</b>
      </p>
      <p><b> 1  </b>•<a href="https://www.pomponik.pl/plotki/news-jan-nowicki-dla-zony-nawet-przeprowadzka,nId,3346785,nPack,2">  2  </a>•<a href="https://www.pomponik.pl/plotki/news-jan-nowicki-dla-zony-nawet-przeprowadzka,nId,3346785,nPack,2">    <b>Następna</b> strona   </a></p>
    </article>
  </body>
</html>