<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779157/%DB%B4%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%B5%D9%86%D8%A7%DB%8C%D8%B9-%D8%AF%D8%B3%D8%AA%DB%8C-%D9%88-%D8%B3%D9%88%D8%BA%D8%A7%D8%AA-%D8%AF%D8%B1%D8%AC%D8%B4%D9%86%D9%88%D8%A7%D8%B1%D9%87-%D9%81%D8%B1%D9%87%D9%86%DA%AF-%D8%A7%D9%82%D9%88%D8%A7%D9%85-%D9%81%D8%B1%D9%88%D8%AE%D8%AA%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T04:33:07+00:00"/>
    <meta property="og:title" content="مدیرکل میراث فرهنگی گلستان: ۴میلیارد تومان صنایع دستی و سوغات درجشنواره فرهنگ اقوام فروخته شد"/>
    <meta property="og:description" content="گرگان- مدیرکل میراث فرهنگی، گردشگری و صنایع دستی گلستان گفت: بیش از چهار میلیارد تومان صنایع دستی و سوغات درجشنواره فرهنگ اقوام فروخته شد."/>
  </head>
  <body>
    <article>
      <h1>مدیرکل میراث فرهنگی گلستان: ۴میلیارد تومان صنایع دستی و سوغات درجشنواره فرهنگ اقوام فروخته شد</h1>
      <address>
        <time datetime="2019-11-24T04:33:07+00:00">24 Nov 2019, 04:33</time>
      </address>
      <p>به گزارش <a href="https://www.mehrnews.com/">خبرنگار مهر</a>، ابراهیم کریمی شامگاه شنبه در خصوص آمار فروش صنایع دستی در سیزدهمین جشنواره بین المللی اقوام در دو شهر گرگان و گنبدکاووس اظهارکرد:  فروش بخش نمایشگاهی صنایع دستی و سوغات جشنواره سیزدهم نسبت به سال گذشته ۹۴.۱ درصد رشد داشته است.</p>
      <p>وی با بیان این که طی این مدت در نمایشگاه فروش ۴۰ میلیارد و ۸۰۰ میلیون ریال صنایع دستی و سوغات را شاهد بودیم، افزود: از این مبلغ ۱۶ میلیارد و ۳۰۰ میلیون ریال مربوط به فروش صنایع دستی و ۲۴ میلیارد و ۵۰۰ میلیون ریال مربوط به سوغات استان های مختلف کشور است.</p>
      <p>کریمی گفت: طی چهار روز نمایشگاه در گرگان ۱۰۵ هنرمند صنایع دستی و هنرهای سنتی از استان گلستان، ۶۳ هنرمند از سراسر کشور در قالب ۱۰۷ غرفه و ۳۰ استان شرکت کرده، همچنین هشت هنرمند صنایع دستی عراق هم در این دوره از جشنواره حضور داشتند.</p>
      <p>وی توضیح داد که در شهرستان گنبدکاووس هم، ۶۵ غرفه به عرضه محصولات صنایع دستی و هنرهای سنتی از ۲۵ استان، ۴۵ غرفه به عرضه سوغات استان و کشور و ۱۴ غرفه هم به دستگاه های اجرای مرتبط با صنعت گردشگری استان اختصاص یافت.</p>
      <p>رئیس ستاد برگزاری سیزدهمین جشنواره بین المللی فرهنگ اقوام گلستان گفت که فروش محصولات صنایع دستی و سوغات در چهار روز نمایشگاه در گنبدکاووس نسبت به سال گذشته، رشد ۲۳۰ درصدی داشته است.</p>
      <p>وی بیان کرد: امسال در بخش صنایع دستی و سوغات جشنواره سیزدهم در گنبدکاووس بیش از ۱۶ میلیارد فروش این محصولات به ثبت رسید.</p>
    </article>
  </body>
</html>