<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sthlm/man-svart-misshandlad-vid-krog-pa-kungsholmen/"/>
    <meta property="og:site_name" content="DN.SE"/>
    <meta property="article:published_time" content="2019-11-24T04:23:50+00:00"/>
    <meta property="og:title" content="Man svårt misshandlad vid krog på Kungsholmen"/>
    <meta property="og:description" content="En man misshandlades svårt vid en krog på Kungsholmen i Stockholm sent natten till söndagen. Två misstänkta personer har gripits."/>
  </head>
  <body>
    <article>
      <h1>Man svårt misshandlad vid krog på Kungsholmen</h1>
      <address><time datetime="2019-11-24T04:23:50+00:00">24 Nov 2019, 04:23</time> by <a rel="author" href="https://www.dn.se/av/anders-bolling/" target="_blank">Anders Bolling</a></address>
      <p>
        <b>En man misshandlades svårt vid en krog på Kungsholmen i Stockholm sent natten till söndagen. Två misstänkta personer har gripits.</b>
      </p>
      <p>Den misshandlade mannen fördes till sjukhus. Enligt polisens bedömning var hans tillstånd då allvarligt men inte livshotande.</p>
      <p>Vid 08.30-tiden uppges han vara kvar på sjukhus.</p>
      <p><b>Larmet om misshandel kom runt</b> klockan 03.00.</p>
      <p>– Vad vi känner till har inget vapen varit inblandat. Utredningen får visa hur misshandeln gått till, säger Peter Asp, vakthavande befäl vid Stockholmspolisen.</p>
      <p>Polisen har samlat in teknisk bevisning från platsen, bland annat i form av bilder från övervakningskameror.</p>
      <p><b>Två personer har gripits misstänkta</b> för grov misshandel.</p>
      <p>– Såvitt jag vet är de kvar för inledande förhör, säger Peter Asp vid 08.30-tiden.</p>
    </article>
  </body>
</html>