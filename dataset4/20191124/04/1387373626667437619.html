<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/attualita/cittadinanza-onoraria-a-liliana-segre/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-24T04:58:45+00:00"/>
    <meta property="og:title" content="Cittadinanza onoraria a Liliana Segre, la proposta a Cigliano"/>
    <meta property="og:description" content="«Diamo la cittadinanza onoraria alla Senatrice Liliana Segre». La proposta sollevata da Michele Campanella al primo cittadino di Cigliano."/>
  </head>
  <body>
    <article>
      <h1>Cittadinanza onoraria a Liliana Segre, la proposta a Cigliano</h1>
      <h2>La proposta sollevata da Michele Campanella al primo cittadino di Cigliano.</h2>
      <address>
        <time datetime="2019-11-24T04:58:45+00:00">24 Nov 2019, 04:58</time>
      </address>
      <p>«Diamo la cittadinanza onoraria alla Senatrice Liliana Segre». La proposta sollevata da Michele Campanella al primo cittadino di Cigliano.</p>
      <h3>Cittadinanza onoraria a Liliana Segre</h3>
      <p>Due richieste sono giunte in Comune dal consigliere comunale del gruppo «Fratelli d’Italia» Michele Campanella.<br/>Con la prima Campanella chiede di discutere e valutare con il Consiglio comunale la possibilità di attuare quando necessario per conferire la cittadinanza onoraria alla Senatrice Liliana Segre «come gesto di vicinanza e solidarietà in seguito alle vicende che l’hanno costretta a vivere sotto scorta e per rimarcare la distanza del nostro comune da tutti quegli atteggiamenti che riportano alla memoria periodi nefasti e comportamenti antisemiti».</p>
      <h3>Polivalente e palazzetto</h3>
      <p>Nel secondo documento, invece, l’ex assessore chiede di concordare, in sede di Conferenza dei capigruppo, una data per lo svolgimento del sopralluogo, in presenza del sindaco, ufficio tecnico e delle minoranze, sia al polivalente che al palazzetto dello sport, lasciando libera la partecipazione anche ad esperti esterni chiamati dalle diverse forze previa comunicazione dei nominativi. Questo dopo che il sindaco Diego Marchetti, nel corso dell’ultima seduta pubblica di mercoledì 30 ottobre, aveva accolto molto favorevolmente la proposta sollevata da Campanella nel corso della discussione politica.</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>