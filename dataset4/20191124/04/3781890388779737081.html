<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/743307"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T04:37:00+00:00"/>
    <meta property="og:title" content="น่ารักนะ! 'อั้ม-พัชราภา' จำโมเมนต์ตอนเจอแฟนคลับได้ดี"/>
    <meta property="og:description" content="ชาวเน็ตแห่กดไลค์ประทับใจ อั้ม-พัชราภา จำโมเมนต์ตอนเจอแฟนคลับได้ ด้านชาวเน็ตเจ้าของเรื่องแฮปปี้ บอกปลื้มอั้มมากๆ"/>
  </head>
  <body>
    <article>
      <h1>น่ารักนะ! 'อั้ม-พัชราภา' จำโมเมนต์ตอนเจอแฟนคลับได้ดี</h1>
      <address>
        <time datetime="2019-11-24T04:37:00+00:00">24 Nov 2019, 04:37</time>
      </address>
      <p>
        <b>ชาวเน็ตแห่กดไลค์ประทับใจ อั้ม-พัชราภา จำโมเมนต์ตอนเจอแฟนคลับได้ ด้านชาวเน็ตเจ้าของเรื่องแฮปปี้ บอกปลื้มอั้มมากๆ</b>
      </p>
      <p>ล่าสุดเพิ่งผ่านดราม่าที่ถูกชาวเน็ตคนหนึ่งโผล่เข้ามาคอมเมนต์ว่าเว่อร์เกินหลังจัดงานศพให้น้องหมาที่รักและมีการลอยอังคารด้วย สำหรับซุปตาร์สาวชื่อดัง <b>อั้ม</b><b>-</b><b>พัชราภา ไชยเชื้อ </b>งานนี้แฟนคลับคนรักอั้มและคนรักน้องหมาน้องแมวต่างเข้าไปถล่มชาวเน็ตที่มาคอมเมนต์ๆนี้จำนวนมาก ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191124/news_EqwbiOIGRK115419_533.jpg?v=201911251010?v=1143"/>
      </figure>
      <p>ความคืบหน้าล่าสุดในอินสตาแกรมของสาวอั้ม ในรูปที่เจ้าตัวถ่ายภาพบนเรือตอนที่ไปลอยอังคารน้องหมาสุดที่รัก ก็มีชาวเน็ตคนหนึ่งเข้ามาคอมเมนต์ว่า <br/><b><i>“หนูดีใจมากที่วันนี้ได้เจอพี่อั้มหน้าวัดหลวงพ่อโสธร แต่หนูก็เสียใจที่ยังไม่ได้ถ่ายรูปกับพี่อั้มเลย”</i></b> จากนั้นไม่นานสาวอั้มก็ได้เข้ามาคอมเมนต์ว่า <b><i>“ใช่น้องคนที่อั้มเปิดรถไปเจอหรือเปล่าคะ” </i></b>ซึ่งชาวเน็ตคนเดิมก็เข้ามาคอมเมนต์อีกว่า<b><i> “ใช่ค่ะ....หนูดีใจที่สุดในชีวิตเลย..แต่หนูขอโทษด้วยนะคะที่เรียกพี่อั้มเสียงดังไปหน่อย..ตื่นเต้นมากค่ะที่ได้เจอดาราที่เรารักเราชอบมาก”</i></b><br/><br/>จากนั้นก็มีชาวเน็ตเข้ามากดไลค์ในความชื่นชมที่สาวอั้มน่ารักและจำแฟนคลับได้ดีแบบนี้ ทำให้ชาวเน็ตจำนวนมากบอกว่าที่คนรักสาวอั้มก็เพราะแบบนี้แหละ ใส่ใจและรักแฟนคลับมากๆ<br/><br/>สวย ใจดี แถมยังเป็นนางฟ้าของน้องหมาน้องแมวอีก จะมีอะไรเพอร์เฟ็กซ์กว่านี้คงไม่มีแล้วล่ะเนอะทุกคน<br/><br/>ขอขอบคุณภาพประกอบจากอินสตาแกรม @aum_patchrapa<br/><br/><br/><b>ข่าวที่เกี่ยวข้อง<br/><a href="https://www.dailynews.co.th/entertainment/743174">'อั้ม'ปรี๊ด!ถูกวิจารณ์'เว่อร์เกิน' ปมจัดงานศพให้น้องหมา</a></b></p>
      <figure>
        <a href="https://www.dailynews.co.th/entertainment/743174">
          <img src="https://www.dailynews.co.th/admin/upload/20191124/news_UyycJSqMBh115420_533.jpg?v=201911251010?v=4684"/>
        </a>
      </figure>
    </article>
  </body>
</html>