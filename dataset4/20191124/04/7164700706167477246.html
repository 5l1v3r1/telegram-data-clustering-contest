<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/economy/news_539450/"/>
    <meta property="og:site_name" content="INNnews"/>
    <meta property="article:published_time" content="2019-11-24T04:07:30+00:00"/>
    <meta property="og:title" content="เปิดรับฟังคิดเห็นขยะอิเล็กทรอนิกส์"/>
    <meta property="og:description" content="นายกีรติ รัชโน ผู้ตรวจราชการกระทรวงพาณิชย์ รักษาราชการแ…"/>
  </head>
  <body>
    <article>
      <h1>เปิดรับฟังคิดเห็นขยะอิเล็กทรอนิกส์</h1>
      <h2>กระทรวงพาณิชย์ เปิดรับฟังความเห็นออกประกาศห้ามนำเข้า“ขยะอิเล็กทรอนิกส์”ป้องกันปัญหามลพิษ</h2>
      <address>
        <time datetime="2019-11-24T04:07:30+00:00">24 Nov 2019, 04:07</time>
      </address>
      <p>นายกีรติ รัชโน ผู้ตรวจราชการกระทรวงพาณิชย์ รักษาราชการแทนอธิบดีกรมการค้าต่างประเทศ กระทรวงพาณิชย์ เปิดเผยว่า กรมการค้าต่างประเทศได้ยกร่างประกาศกระทรวงพาณิชย์ เรื่อง กำหนดให้ขยะอิเล็กทรอนิกส์เป็นสินค้าที่ต้องห้ามในการนำเข้ามาในราชอาณาจักร พ.ศ. เพื่อห้ามนำเข้าขยะอิเล็กทรอนิกส์ จำนวน 428 รายการ คลอบคลุมชิ้นส่วนอุปกรณ์ไฟฟ้าและอิเล็กทรอนิกส์ ที่มีส่วนประกอบ อาทิ ตัวเก็บประจุไฟฟ้า และแบตเตอรี่อื่นๆ สวิทซ์ที่มีปรอทเป็นองค์ประกอบในการทำงาน ตัวเก็บประจุไฟฟ้าที่มีสารพีซีบี หรือที่ปนเปื้อนด้วยแคดเมียม ตะกั่ว โดยเปิดรับฟังความคิดเห็นจากทุกภาคส่วนผ่านทางเว็บไซต์กรมการค้าต่างประเทศ www.dft.go.th ระหว่างวันที่ 20 พฤศจิกายน-12 ธันวาคม 2562</p>
      <p>และหลังจากนั้น กรมฯ จะรวบรวมความคิดเห็นทั้งหมดเสนอคณะรัฐมนตรีก่อนออกประกาศกระทรวงพาณิชย์ฯ ต่อไป ทั้งนี้เพื่อป้องกันไม่ให้มีการนำขยะอิเล็กทรอนิกส์เข้ามาทิ้งในประเทศไทย อีกทั้งยังช่วยอนุรักษ์สิ่งแวดล้อมและคุ้มครองความปลอดภัยของประชาชน รวมทั้งเป็นการกระตุ้นให้ผู้ประกอบการและหน่วยงานที่เกี่ยวข้องเร่งดำเนินการจัดการขยะอิเล็กทรอนิกส์ที่มีอยู่ภายในประเทศอย่างถูกต้องและเหมาะสม</p>
    </article>
  </body>
</html>