<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@whitecaribou1983/%D9%88%D9%82%D9%81%D9%87-%D8%AF%D9%87%D9%85-%D8%A7%D9%86%D8%B3%D8%A7%D9%86-%D9%85%D8%AF%D8%B1%D9%86%D8%A7%D9%86%D8%B3%D8%A7%D9%86-%DA%86%D9%86%D8%AF%D9%BE%D8%A7%D8%B1%D9%87-%D9%82%D8%B3%D9%85%D8%AA-%D8%B3%D9%88%D9%85-yprzle2nt6gv"/>
    <meta property="og:site_name" content="ویرگول"/>
    <meta property="article:published_time" content="2019-11-24T04:14:31+00:00"/>
    <meta property="og:title" content="وقفه دهم : انسان مدرن،انسان چندپاره (قسمت سوم)"/>
    <meta property="og:description" content="قسمت سوم از از جلسه گفتگو برای معرفی کتاب درباره شر از کاوه بهبهانی Sigmund Freud oil on linen Mathieu Laca اندیشمندان مدرن شر را…"/>
  </head>
  <body>
    <article>
      <h1>وقفه دهم : انسان مدرن،انسان چندپاره (قسمت سوم)</h1>
      <address><time datetime="2019-11-24T04:14:31+00:00">24 Nov 2019, 04:14</time> by <a rel="author" href="https://virgool.io/@whitecaribou1983" target="_blank">cupitor</a></address>
      <p>قسمت سوم از از جلسه گفتگو برای معرفی کتاب درباره شر از کاوه بهبهانی .</p>
      <figure>
        <img src="https://files.virgool.io/upload/users/76928/posts/yprzle2nt6gv/9aaup0qfpkvq.jpeg"/>
        <figcaption>Sigmund Freud, oil on linen. Mathieu Laca (2015)</figcaption>
      </figure>
      <p>اندیشمندان مدرن شر را جور دیگری توضیح می دهند، زیگموند فروید (روانکاو مدرن) در کتاب تمدن و ناخرسندیهایش این مسئله را بیان می دارد:</p>
      <p>
        <b>لازمه متمدن شدن آدمی میزانی از سرکوب است .</b>
      </p>
      <p>برای احداث تمدن باید رانه هایی را واپس بزنید ، این خودش باعث ناخشنودی و ناخوشحالی و جدال می شود .</p>
      <figure>
        <img src="https://files.virgool.io/upload/users/76928/posts/yprzle2nt6gv/ex6rxoi2ldza.jpeg"/>
        <figcaption>SEBASTIÃO SALGADO, SERRA PELADA, GOLD MINE, BRAZIL, 1986</figcaption>
      </figure>
      <p>کارل مارکس جور دیگری به مسئله شر نگاه می کند و توضیح می دهد که ریشه شر مدرن در کانسپتی به نام دلتا اس است . یعنی ارزش افزوده، یعنی کارگری که کار می کند ارزش بیش از حدی را پس از خود به جا می گذارد و آن ارزش را صاحب کارخانه و صاحب ابزار به دست می آورند ، این می شود سرچشمه شر در جهان مدرن.</p>
      <figure>
        <img src="https://files.virgool.io/upload/users/76928/posts/yprzle2nt6gv/ombxiyukcbqs.jpeg"/>
        <figcaption>SEBASTIÃO SALGADO, SERRA PELADA, GOLD MINE, BRAZIL, 1986</figcaption>
      </figure>
      <p>برخی از اندیمشندان چپ نو مانند هربرت مارکوزه ، دیدگاه مارکس و فروید را در هم می آمیزند و نتیجه می شود:</p>
      <p>
        <b>بله برای تمدن سرکوب لازم هست، ولی بیش از انچه که باید سرکوبتان می کنند،سرکوب افزوده .</b>
      </p>
      <p>
        <b>سرچشمه دیگری از شر در جهان مدرن ، به حاشیه راندن است . شما در اندیشه مدرن یک مرکز دارید و این مرکز، چیزهای دیگری را به حاشیه می راند.</b>
      </p>
      <p>به طور مثال :مرد مرکز بوده و زن را به حاشیه رانده ، سفید پوست در مرکز بوده ، رنگین پوست ها را به حاشیه رانده، دگر جنس خواه در مرکز بوده و هم جنس گراها و گرایشات دیگر را به حاشیه رانده است . آدم های سالم معلولان را به حاشیه رانده اند . که می توان آن را درکتاب تاریخ جنون میشل فوکو مطالعه کرد.</p>
      <p>با این اوصاف ما با شر در جهان مدرن مواجهیم و فیلسوفان به آن پاسخ های متفاوتی می دهند . عده ای از این فیلسوفان که الهیات را مورد مطالعه قرار داده بودند ، معتقدند که ریشه شر در الهیات سنتی نهفته است .</p>
      <p>
        <b>در الهیات سنتی شما با خدایی مواجه هستید که بنا به چیز که در ابتدای متن گفته شد ، همه چیز را می داند ، قادر مطلق است و خیر محض ، موجودی کاملا مطلق که جسم ندارد و در تاریخ نیست، خداوند در این جهان نیست و خارج از ظرف زمان و مکان است .</b>
      </p>
      <figure>
        <img src="https://files.virgool.io/upload/users/76928/posts/yprzle2nt6gv/aehdjy45h4lb.jpeg"/>
        <figcaption>Nazi concentration camps</figcaption>
      </figure>
      <p>عده ای معتقدند که سرچشمه پاره از رنج ها در جهان خداست . او بعضی از رنج ها را در جهان مدرن می بیند و در مقابلشان سکوت کرده و نظاره می کند. به طور مثال در مورد وضعیت هولوکاست ، ادم ها را می بردند و در کوره ها زنده زنده می سوزاندند و خداوند نظاره کرده است.</p>
      <p>
        <b>در اینجا ما به تصویر تازه ای از خدا نیاز داریم بنابر این الهیات جدیدی را می پرورانیم . در مورد توضیح مسئله شر ، عده ای ان را با دیدگاه نچرال سکولاریستیک توضیح می دهند ، مثل توضیحاتی که از نیچه، فروید و مارکس داریم . در جایی دیگر سعی می کنیم که خدا را حفظ کرده و مسئله شر را توضیح دهیم .</b>
      </p>
      <p>از جمله تلاشهایی که برای ایجاد تصویر جدید می بینیم ، الهیات پروتستان است، با توجه به آن شما می توانید به خدا اعتراض کنید.</p>
      <p>رویکرد دیگر، الهیات شکاکانه است. که بر مبنای ، به این مسئله اشاره می شود که مومن باش ، اما فضیلت فروتنی فکری را هم داشته باش. به طور مثال وقتی از تو در باره ماهیت خداوند سوال می کنند: بگو نمی دانم، شکاک باش. درباره صفات خداوند، بگو که نمی دانم و الهیات دیگری وجود دارند که باعث می شود خداوند مرکز ، به حاشیه توجه کند، مانند الهیات مارکسیستی ، فمینیستی ، معلولیت و محیط زیست و ... که باعث ایجاد تصویر جدیدی از خداوند می شود .</p>
      <p>در رمان ، سینما ، نقاشی مدرن که کارکتر اصلی آن : مرد - سفید پوست ، دگر جنس خواه، جوان بورژواست . زن - سفید پوست، بورژوا، سالم ف دگر جنس خواه....شما در آن خبری از کارکتر اصلی سیاه پوست ، هم جنس گرا، مفلوک ، فقیر و بیچاره نمی بینید.در مقابل این کارکتر مرکزی رویکردهایی می بینیم که حاشیه به سمت متن رانده می شود .</p>
      <figure>
        <img src="https://files.virgool.io/upload/users/76928/posts/yprzle2nt6gv/igwmz3cjacbh.jpeg"/>
        <figcaption>Amour (2012)</figcaption>
      </figure>
      <p>مانند فیلم Amour میشل هانکه که در آن کارکتر های اصلی برد پیت و انجلینا جولی نیستند ، کارگردان به جای قرار دادن انها در قاب، پیرزن و پیرمرد چروکیده ای را در متن تصویرش برای توضیح مفهوم عشق قرار می دهد .</p>
      <figure>
        <img src="https://files.virgool.io/upload/users/76928/posts/yprzle2nt6gv/y8buybipn65m.jpeg"/>
      </figure>
      <p>یا در فیلم color of purple استیون اسپیلبرگ کارکتر اصلی یک زن سیاه پوست همجنس گراست . در الهیات هم همین است عینک تازه ای برای نگاه به خداوند نیاز است .</p>
      <p>خداوند خرد گریز است و نمی توان با استناد، دلیل و مدرک به او رسید .</p>
      <p>
        <b>ویلیام جیمز ، پدر روانشناسی آمریکا به دو میل در انسانها اشاره می کند :</b>
      </p>
      <p>
        <b>1- چیزهای غلط را نپذیرد . همه ما دوست داریم که باور اشتباه را نپذیریم.</b>
      </p>
      <p>
        <b>2- چیزهای درست در دانشته هایش قرار گیرد . او اشتیاق دارد که از نادانسته ها و باورهای غلط پرهیز کرده و در عین حال حقیقت را به دست اورد.</b>
      </p>
      <p>گاهی اوقات حقایق خطیری هست که خرد گریز است و برای رسیدن به او آن باید ریسک کنیم .دلایلی برای اثبات وجود خداوند نیست، اما حضور خداوند برای من مهم است، پس خطر می کنم و با اشتیاق حضور خداوند را می پذیرم .اتفاقی که پس از آن می افتد این است که مومن به خداوند ، باید به او صورت دهد.او باید تصاویر متفاوتی که به خداوند داده می شود از سوی انسانهای متفاوت را به رسمیت بشناسد.</p>
      <p>مولانا در حکایت موسی و چوپان دو تصویر از خداوند ارائه می دهد ، تصویر چوپانی و موسایی. چوپان با استعاره های خودش خداوند را عبادت می کرد و موسی با استعاره های خودش .</p>
      <p>
        <b>ممکن است ادم ها استعاره های جدیدی در باب خداوند برای ما بیاورند اما مسئله اصلی این است که ما باید به تصویر خودمان از خداوند برسیم.در الهیات رسیدن به آتونومی (خود مختاری)، یکی از ارزشهای مهم دوران مدرن است. بنا به نظر امانوئل کانت</b>
      </p>
      <p>
        <b>"عقل بالغ شده و دست خود را از دست اتوریته ها جدا می کند"</b>
      </p>
      <p>
        <b>من خود خدایم را آنگونه که برای من هست پرستش می کنم ، نه به شیوه ای که دیگران از او بت ساخته اند .متن و کلمات مقدسند ، اما ایه که در روح و جان من ننشیدند، آیه ای نیست که برای من باشد، به من نازل نشده و من را تکان نمی دهد.</b>
      </p>
      <p>از نگاه نیچه دو نوع فیلسوف وجود دارد : " بعضی از فلاسفه دربان هستند، یعنی طرف مارکسیست است و از اندیشه های مارکسیستی دفاع می کند . او می گوید اگر شک و شبه ای دارید بیان کنید ، ما برطرفش می کنیم.آنها متکلمین عرصه فلسفه و به بیان دیگر تئولوژین هستند.</p>
      <p>دسته ای دیگر ، فلسفه را جور دیگری می بینند. آنها فلسفه را به عنوان چشم اندازهای جدیدی می بینند که به انسانها یاد می دهد که جور دیگری به دنیا نگاه کنند. با خواندن فلسفه های مختلف ما عینکهای متفاوتی خواهیم داشت و به مفاهیم متفاوتی دست پیدا خواهیم کرد."</p>
      <p>ا<b>نسان امروزی باید دو پاره داشته باشد ، پاره ایمانی و پاره یونانی و پاره ایمانی او باید چند پاره دیگر داشته باشد.انسان چند پاره ، یعنی خوب بلد باشد از چشم انداز یک اتئیست به دنیا نگاه کند ، یا از چشم انداز یک انسان بی دین و شکاک و در عین حال خوب بلد باشد از چشم انداز یک مومن به دنیا نگاه کند. او باید با الهیات مختلف به خداوند نگاه کند و تصاویر رنگ به رنگی در نگاه به خداوند داشته باشد.</b></p>
    </article>
  </body>
</html>