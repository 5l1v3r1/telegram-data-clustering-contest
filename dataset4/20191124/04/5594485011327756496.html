<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/maykl-blumbrg-e-zadelil-30-mln-za-izborite_news711064.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T04:01:00+00:00"/>
    <meta property="og:title" content="Майкъл Блумбърг е заделил $30 млн. за изборите"/>
    <meta property="og:description" content="Той все още не е обявил официално, че е влязъл в бой за кандидат за президент"/>
  </head>
  <body>
    <article>
      <h1>Майкъл Блумбърг е заделил $30 млн. за изборите</h1>
      <h2>Той все още не е обявил официално, че е влязъл в бой за кандидат за президент</h2>
      <address>
        <time datetime="2019-11-24T04:01:00+00:00">24 Nov 2019, 04:01</time>
      </address>
      <p>https://blitz.bg/svyat/maykl-blumbrg-e-zadelil-30-mln-za-izborite_news711064.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574560865-bttt.jpg"/>
      </figure>
      <p><b>Бившият кмет на Ню Йорк Майкъл Блумбърг, който уж се подготвя да влезе в президентската надпревара в САЩ, вече е отпуснал поне 30 милиона долара за показване на политическа реклама на американската телевизия през следващата седмица. Това съобщи в. "Ню Йорк таймс".</b><br/><br/>Блумбърг все още не е обявил официално, че е влязъл в бой за кандидат за президент на САЩ от Демократическата партия. В същото време неговите асистенти вече са подали документи, така че неговата кандидатура ще бъде представена на първичните избори в редица щати.<br/><br/>Блумбърг беше член на Демократическата партия дълги години, но преди да се номинира за кмет на Ню Йорк през 2001 г., той се регистрира като републиканец. През 2009 г. Блумбърг се кандидатира за трети мандат вече като независим политик. Миналия октомври той се пререгистрира като демократ.</p>
    </article>
  </body>
</html>