<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2824238-okupanti-visim-raziv-porusili-tisu-vtrat-nemae.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T04:22:00+00:00"/>
    <meta property="og:title" content="Окупанти вісім разів порушили &quot;тишу&quot;, втрат немає"/>
    <meta property="og:description" content="23 листопада збройні формування Російської Федерації вісім разів порушили режим припинення вогню."/>
  </head>
  <body>
    <article>
      <h1>Окупанти вісім разів порушили "тишу", втрат немає</h1>
      <h2>23 листопада збройні формування Російської Федерації вісім разів порушили режим припинення вогню.</h2>
      <address>
        <time datetime="2019-11-24T04:22:00+00:00">24 Nov 2019, 04:22</time>
      </address>
      <p>Про це інформує <a href="https://www.facebook.com/pressjfo.news/">пресцентр ООС</a>.</p>
      <p>"Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем та стрілецької зброї, з великокаліберними кулеметами включно", - йдеться в повідомленні.</p>
      <p>У районі відповідальності оперативно-тактичного угруповання "Північ" зафіксовано три обстріли російськими окупаційними військами українських позицій - біля населеного пункту Південне. Ворог вів вогонь з ручних протитанкових гранатометів, великокаліберних кулеметів і стрілецької зброї.</p>
      <p>У районі відповідальності оперативно-тактичного угруповання "Схід" окупанти здійснили п'ять обстрілів: двічі біля Пісків – з мінометів калібру 82 мм, гранатометів різних систем, великокаліберних кулеметів та іншої стрілецької зброї; двічі поблизу Водяного – з автоматичних гранатометів, стрілецької зброї та РПГ; неподалік Верхньоторецького – з великокаліберних кулеметів і автоматичних гранатометів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2824138-okupanti-gatili-iz-zaboronenih-minometiv-po-ukrainskih-poziciah-pid-piskami.html">Окупанти гатили із заборонених мінометів по українських позиціях під Пісками</a>
      </blockquote>
      <p>23 листопада втрат серед особового складу Об'єднаних сил внаслідок обстрілів не було. </p>
      <p>"З початку цієї доби російські окупаційні війська вели прицільний вогонь з великокаліберних кулеметів у районі Тарамчука. Обстріл тривав понад пів години. Втрат з боку українських військових не зафіксовано", - зазначається в повідомленні.</p>
      <p>
        <i>Фото: ООС</i>
      </p>
    </article>
  </body>
</html>