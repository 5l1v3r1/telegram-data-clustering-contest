<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301100/%D8%A8%D9%86%D8%B2%D9%85%D8%A7-%D8%A8%D9%87-%D8%A7%D9%85-%D8%A8%D8%A7%D9%BE%D9%87-%D8%B1%D8%B3%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T04:05:10+00:00"/>
    <meta property="og:title" content="بنزما به ام‌باپه رسید"/>
    <meta property="og:description" content="مهاجم فرانسوی رئال مادرید با گلی که در دیدار برابر سوسیداد به ثمر رساند تعداد گل هایش را در سال ۲۰۱۹ با ام‌باپه مساوی کرد. هر دو بازیکن در لیگ موفق به زدن ۲۵ گل در سال جاری شده‌اند."/>
  </head>
  <body>
    <article>
      <h1>بنزما به ام‌باپه رسید</h1>
      <address><time datetime="2019-11-24T04:05:10+00:00">24 Nov 2019, 04:05</time> by <a rel="author">پیام کریمی</a></address>
      <p>مهاجم فرانسوی رئال مادرید با گلی که در دیدار برابر سوسیداد به ثمر رساند تعداد گل هایش را در سال ۲۰۱۹ با ام‌باپه مساوی کرد. هر دو بازیکن در لیگ موفق به زدن ۲۵ گل در سال جاری شده‌اند.</p>
      <p>به گزارش ایسنا و به نقل از اکیپ، کریم بنزما در فصل جاری با پیراهن رئال مادرید  عملکرد درخشانی از خود نشان داده است. بنزما در دیدار برابر سوسیداد هم درخشید و توانست هم گلزنی کند و هم پاس گل بدهد تا روز به روز محبوبیت او بیشتر شود.</p>
      <p>این مهاجم فرانسوی با گلی که در دیدار شب گذشته به ثمر رساند تعداد گل‌های خود را در سال ۲۰۱۹ به عدد ۲۵ رساند تا به رکورد کیلیان ام‌باپه هموطن خود در پاری سن ژرمن برسد.</p>
      <p>در دوران حضور کریستیانو رونالدو در رئال مادرید همه نگاه ها معطوف این بازیکن بود و همین باعث شده تا بنزما کمتر گلزنی کند و با انتقادهای زیادی مواجه شود اما بعد از جدایی رونالدو ورق برگشته است و این مهاجم فرانسوی به ستاره نخست رئال تبدیل شده و روز به روز محبوبیت او بیشتر می شود و این به خاطر تاثیر گذاری زیادش و گل های است که به ثمر می رساند.</p>
      <p>بنزما در فصل جاری لالیگا توانسته ۱۰ گل برای رئال به ثمر رساند و در صدر جدول بهترین گلزنان جای دارد.</p>
      <p>رئال مادرید با پیروزی برابر سوسیداد ۲۸ امتیازی شد و تنها با تفاضل گل کمتر نسبت به بارسلونا در رده دوم جدول رده بندی جای دارد.</p>
      <p>انتهای پیام</p>
    </article>
  </body>
</html>