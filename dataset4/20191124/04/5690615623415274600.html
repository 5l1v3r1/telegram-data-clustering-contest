<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837477-u-frantsiyi-vidbulisya-masovi-aktsiyi-proti-nasilstva-nad-zhinkami"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T04:08:00+00:00"/>
    <meta property="og:title" content="У Франції відбулися масові акції проти насильства над жінками"/>
    <meta property="og:description" content="КИЇВ. 24 листопада. УНН. У суботу, 23 листопада, в Парижі та інших французьких містах відбулися масові демонстрації проти насильства над жінками. За даними …"/>
  </head>
  <body>
    <article>
      <h1>У Франції відбулися масові акції проти насильства над жінками</h1>
      <address><time datetime="2019-11-24T04:08:00+00:00">24 Nov 2019, 04:08</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> У суботу, 23 листопада, в Парижі та інших французьких містах відбулися масові демонстрації проти насильства над жінками. За даними організації Occurence, що займається підрахунком учасників акцій, в Парижі в демонстрації брали участь 49 тисяч осіб. Про це повідомляє <b>УНН</b> з посиланням на "Міжнародне французьке радіо" і Радіо Свобода.</p>
      <p>Акції відбулися з ініціативи руху Nous toutes ("Ми всі", в жіночому роді). Їх підтримали десятки асоціацій, профспілок і політичних партій, а також знаменитості, серед яких актриси Мюрьель Робен, Летиція Каста і Жюлі Гайє.</p>
      <p>Активісти сподіваються вплинути на уряд, щоб влада посилила протидію сексизму, сексуальному і домашнє насильство, жертвами якого найчастіше стають жінки та діти.</p>
      <p>Нагадаємо, понад 100 тис. українців цього року <a href="https://www.unn.com.ua/uk/news/1834314-ponad-100-tis-ukrayintsiv-tsogo-roku-povidomili-pro-domashnye-nasilstvo">повідомили про домашнє насильство.</a></p>
    </article>
  </body>
</html>