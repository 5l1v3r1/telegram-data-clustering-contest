<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278421-rawar-da-dino-melaye-ya-taka-a-sabon-fim-dinsa.html"/>
    <meta property="og:site_name" content="Legit"/>
    <meta property="article:published_time" content="2019-11-24T04:30:00+00:00"/>
    <meta property="og:title" content="Rawar da Dino Melaye ya taka a sabon fim dinsa"/>
    <meta property="og:description" content="Sanannen dan siyasar nan, Sanata Dino Melaye ya fito a sabon fim din masana'antar Nollywood, wanda za a fara nunawa a watan mai zuwa. A wasan kwaikwayon mai suna 'Lemonade', wanda furodusa Joy Idoko ya shirya, Melaye ya taka rawar"/>
  </head>
  <body>
    <article>
      <h1>Rawar da Dino Melaye ya taka a sabon fim dinsa</h1>
      <address>
        <time datetime="2019-11-24T04:30:00+00:00">24 Nov 2019, 04:30</time>
      </address>
      <p>
        <b>- Sanannen dan siyasa, Sanata <a href="https://www.legit.ng/tag/1589-dino-melaye.html">Dino Melaye</a> ya fito a sabon fim din masana'antar Nollywood</b>
      </p>
      <p>
        <b>- Ya taka rawa ne a matsayin mai girma sanata a sabon fim din, in ji mashiryin shirin</b>
      </p>
      <p>
        <b>- Sanatan dai na fuskantar maimaicin zabe ne a wasu sassan mazabarsa bayan zaben 16 ga watan Nuwamba</b>
      </p>
      <p>Sa<a href="https://www.legit.ng/tag/nan.html">nan</a>nen dan siyasar nan, Sanata Dino Melaye ya fito a sabon fim din masana'antar Nollywood, wanda za a fara nunawa a wata mai zuwa.</p>
      <p>A wasan kwaikwayon mai suna <i>'Lemonade'</i>, wanda furodusa Joy Idoko ya shirya, Melaye ya taka rawar sanata ne.</p>
      <p>Wannan ba shine karo na farko da Melaye zai fara bayyana a wasan kwaikwayin masana'antar Nollywood ba. A watan da ya gabata, an gano cewa zai fito a matsayin babban dan wasa a wani wasan kwaikwayo mai dogon zango mai suna <i>"Equity unbound"</i>.</p>
      <p><b>DUBA WANNAN:</b> <a href="https://hausa.legit.ng/1277923-nasarar-apc-yahaya-bello-babban-dodo-ne---oshimhole.html">Nasarar APC: Yahaya Bello babban 'dodo' ne - Oshimhole</a></p>
      <p>Wasan kwaikwayon na isar da sakon maida hankali ne a kan bada hakkoki iri daya tare da adalci a Afirka, takamaimai a kasar Najeriya.</p>
      <p>Idan zamu tuna, kwanan nan aka kwace kujerar Melaye daga majalisar dattawa. Hukumar zabe mai zaman kanta ta INEC zata canza zabe a wasu sassan mazabarsa, bayan sabon zaben da aka yi a ranar 16 ga watan Nuwamba.</p>
      <p>A yayin bayanin rawar da sanatan ya taka a wasan kwaikwayon, mashiryin shirin, Idoko ya wallafa bayanin a shafinsa na Instagram.</p>
      <p>"<i>Zaku so ganin wannan, sanatan Najeriya Dino Melaye, da kansa ya taka rawar gani a wasan kwaikwayo mai suna Lemonade. Wani lokacin, sai ka yi amfani da idon basira kafin ka gano abinda ke gabanka."</i> Cewar Idoko</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook:</b> <a href="https://facebook.com/legitnghausa">https://facebook.com/legitnghausa</a></p>
      <p><b>Twitter:</b> <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: <b>labaranhausa@corp.legit.ng</b></p>
    </article>
  </body>
</html>