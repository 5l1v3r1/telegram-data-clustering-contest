<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188567/"/>
    <meta property="og:site_name" content="Janam TV"/>
    <meta property="article:published_time" content="2019-11-24T04:41:24+00:00"/>
    <meta property="og:title" content="പാമ്പ് കടിയേറ്റ് വിദ്യാർത്ഥിനി മരിച്ച സംഭവം; പോലീസ് അന്വേഷണം ആരംഭിച്ചു"/>
    <meta property="og:description" content="ബത്തേരി: വയനാട്ടില്‍ വിദ്യാര്‍ത്ഥിനി ക്ലാസ് മുറിയിൽ പാമ്പു കടിയേറ്റ് മരിച്ച സംഭവത്തിൽ പോലീസ് അന്വേഷണം ആരംഭിച്ചു. ജുവനൈൽ ജസ്റ്റിസ് ആക്ടുകൂടി"/>
  </head>
  <body>
    <article>
      <h1>പാമ്പ് കടിയേറ്റ് വിദ്യാർത്ഥിനി മരിച്ച സംഭവം; പോലീസ് അന്വേഷണം ആരംഭിച്ചു</h1>
      <address><time datetime="2019-11-24T04:41:24+00:00">24 Nov 2019, 04:41</time> by <a rel="author">Janam TV Web Desk</a></address>
      <p>ബത്തേരി: വയനാട്ടില്‍ വിദ്യാര്‍ത്ഥിനി ക്ലാസ് മുറിയിൽ പാമ്പു കടിയേറ്റ് മരിച്ച സംഭവത്തിൽ പോലീസ് അന്വേഷണം ആരംഭിച്ചു. ജുവനൈൽ ജസ്റ്റിസ് ആക്ടുകൂടി ഉൾപ്പെടുത്തിയാണ് മൂന്ന് അധ്യാപകര്‍ക്കും ഒരു ഡോക്ടർക്കുമെതിരെ പൊലീസ് കേസെടുത്തത്.</p>
      <p>മാനന്തവാടി എഎസ്പി ഡോക്ടർ വൈഭവ് സക്സേനയുടെ നേതൃത്വത്തിലുള്ള അന്വേഷണ സംഘം സ്കൂളിലെത്തി തെളിവുകൾ ശേഖരിച്ചു. പ്രതിപ്പട്ടികയിലുള്ളവരെ പൊലീസ് ഉടന്‍ ചോദ്യം ചെയ്തേക്കും. ജുവനൈല്‍ ജസ്റ്റിസ് ആക്ടു കൂടി ഉള്‍പ്പെടുന്നതിനാല്‍ ഹൈക്കോടതിയില്‍ നിന്ന് ജാമ്യമെടുക്കാനായിരിക്കും ഇവര്‍ ശ്രമിക്കുക.</p>
      <p>കഴിഞ്ഞ ദിവസമാണ് ബത്തേരി ഗവ. സർവജന സ്കൂളിലെ അഞ്ചാം ക്ലാസ് വിദ്യാർത്ഥിനിയായ ഷഹ് ലയ്ക്ക് ക്ലാസ് മുറിയിൽ വച്ച് പാമ്പിന്റെ കടിയേറ്റത്. തുടർന്ന് ആശുപത്രിയിലെത്തിച്ചെങ്കിലും കുട്ടിയുടെ ജീവൻ രക്ഷിക്കാനായില്ല. സ്കൂളിലെ അധ്യാപകർ കുട്ടിയെ ആശുപത്രിയിലെത്തിച്ചില്ലെന്ന ആരോപണം ഉയർന്നിരുന്നു.</p>
    </article>
  </body>
</html>