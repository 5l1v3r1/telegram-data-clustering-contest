<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/james-bondun-son-oyuncagi-yeni-land-rover-defender/"/>
    <meta property="og:site_name" content="LOG"/>
    <meta property="article:published_time" content="2019-11-24T04:00:58+00:00"/>
    <meta property="og:title" content="James Bond’un son oyuncağı; yeni Land Rover Defender"/>
    <meta property="og:description" content=" Land Rover’ın, bugüne kadar ürettiği en yetenekli 4x4 modeli olmaya hazırlanan Yeni Land Rover Defender, 25’inci resmi James Bond filmine konuk oluyor."/>
  </head>
  <body>
    <article>
      <h1>James Bond’un son oyuncağı; yeni Land Rover Defender</h1>
      <address><time datetime="2019-11-24T04:00:58+00:00">24 Nov 2019, 04:00</time> by <a rel="author">Barış İNSELEL</a></address>
      <p><b>Land Rover</b>’ın, bugüne kadar ürettiği <a href="https://www.log.com.tr/sevilen-arazi-canavari-ford-troller-t4-icin-2020-model-yili-guncellemeleri/">en yetenekli</a> 4×4 modeli olmaya <a href="https://www.landrover.com.tr/">hazırlanan</a><b>Yeni Land Rover Defender</b>, 25’inci resmi <b>James Bond</b> filmine konuk oluyor.</p>
      <p>İlk kez 1983 yapımı James Bond filmi Orctopussy’de Range Rover Convertible ile başlayan Land Rover EON Productions işbirliği <b>No Time To Die</b> filmi ile devam ediyor. Land Rover Defender hayranları aracın üstün özelliklerini <i>ilk kez</i> Nisan 2020’de vizyona girmesi beklenen filmin nefes kesen takip sahnelerinde görecek. Aksiyon sahnelerinin çekimleri sırasında 007’nin uzman dublör ekibi tarafından en zorlu arazi ve yol koşullarında test edilen Yeni Land Rover Defender durdurulamayan doğasını sergileme fırsatını buldu. Benzersiz off-road kabiliyeti ve 291 mm’lik yerden yüksekliğiyle en dik eğimlerden ve nehirlerden rahatlıkla geçen model beklentilerin çok ötesinde bir performansa imza attı.</p>
      <h3>Yeni Land Rover Defender İki Farklı Gövde Tipiyle Tercih Edilebilecek</h3>
      <p>Markanın efsanevi modeli Land Rover Defender yeni jenerasyonu ile modelin 70 yılı aşkın tarihinde yepyeni bir dönemi temsil ediyor. Gelişmiş arazi özellikleri ile geçmiş ruhuna sadık kalarak 21’inci yüzyılda macerayı yeniden tanımlayan model, kendine has <b>köşeli tasarımı</b> ve yenilikçi özellikleriyle dikkat çekiyor. Yeni Land Rover, 90 ve 110 olmak üzere iki farklı gövde tipiyle tercih edilebilecek. <b>Defender 90, 6 kişiye</b> kadar oturma kapasitesi sunabilirken,<b> 110’da ise 5+2</b> oturma düzenine sahip bir iç mekân tercih edilebiliyor.</p>
      <p>İşlevsel bir tasarıma sahip D7x mimarisi, Land Rover’in ürettiği en sert gövde yapısını oluşturmak amacıyla hafif alüminyum <b>monokok</b> yapıya dayanıyor. Geleneksel kasa üstü tasarımlara göre üç kat daha sert olan ve Land Rover’ın Extreme Event Test prosedürlerine dayanacak şekilde tasarlanan yeni şasi, en yeni elektrikli güç aktarma organlarını desteklerken tamamen bağımsız havalı veya helezon yaylı süspansiyon için mükemmel bir temel sağlıyor. Model, dört tekerlekten çekiş sistemi ve iki vitesli otomatik şanzımanla birlikte sürücülerine merkezi diferansiyel ve opsiyonel <b>Aktif Arka Diferansiyel Kilidi</b> gibi üstün donanımlar sunuyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/beklenmeyen-sonuc-kadinlar-icin-dunyada-yilin-otomobili-aciklandi/"/>
      </related>
    </article>
  </body>
</html>