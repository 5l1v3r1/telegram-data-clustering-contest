<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/bandymalvakt-till-sjukhus-efter-otack-krock/"/>
    <meta property="og:site_name" content="DN.SE"/>
    <meta property="article:published_time" content="2019-11-24T04:42:35+00:00"/>
    <meta property="og:title" content="Bandymålvakt till sjukhus efter otäck krock"/>
    <meta property="og:description" content="Kareby-Surtes målvakt Ellen Ahrnberg fördes till sjukhus med ambulans efter en otäck krock i matchen mot Västerås i bandyns elitserie."/>
  </head>
  <body>
    <article>
      <h1>Bandymålvakt till sjukhus efter otäck krock</h1>
      <address><time datetime="2019-11-24T04:42:35+00:00">24 Nov 2019, 04:42</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Kareby-Surtes målvakt Ellen Ahrnberg fördes till sjukhus med ambulans efter en otäck krock i matchen mot Västerås i bandyns elitserie.</b>
      </p>
      <p>En dryg kvart in i första halvlek kom Västerås Ingebjörg Kvaal-Knutsen fri mot målvakten. Efter att hon slagit bollen i nät krockade de två, och Ahrnberg blev liggande på isen.</p>
      <p><b>En ambulans larmades till platsen</b> och rullade in på isen. Kareby-Surtemålvakten fördes till sjukhus med nacksmärtor. Skadeläget är oklart.</p>
      <p>– Hon är en tuffing, hon brukar inte ligga ner på isen. Då har det hänt något. När hon låg kvar, då kände jag att nu gick det inte bra, säger tränaren Raymond Johnsson till <a href="https://www.vlt.se/logga-in/malvakten-ford-till-sjukhus-med-ambulans-efter-otack-krock-med-vsk-spelare-blir-lite-chockad">VLT</a> efter matchen.</p>
      <p>Matchen slutade med Västeråsseger med 11–0.</p>
    </article>
  </body>
</html>