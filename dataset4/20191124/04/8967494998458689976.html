<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/troepen-haftar-kondigen-no-flyzone-af-boven-tripoli~ae1827b2/"/>
    <meta property="og:site_name" content="HLN"/>
    <meta property="article:published_time" content="2019-11-24T04:32:48+00:00"/>
    <meta property="og:title" content="Troepen Haftar kondigen no-flyzone af boven Tripoli"/>
    <meta property="og:description" content="Troepen van de Libische militaire leider Khalifa Haftar hebben vandaag een no-flyzone afgekondigd in het westelijke deel van het land, waarin ook hoofdstad Tripoli ligt. Haftar voert al maanden een..."/>
  </head>
  <body>
    <article>
      <h1>Troepen Haftar kondigen no-flyzone af boven Tripoli</h1>
      <address><time datetime="2019-11-24T04:32:48+00:00">24 Nov 2019, 04:32</time> by <a rel="author">IB</a></address>
      <p>
        <b>Troepen van de Libische militaire leider Khalifa Haftar hebben vandaag een no-flyzone afgekondigd in het westelijke deel van het land, waarin ook hoofdstad Tripoli ligt. Haftar voert al maanden een offensief uit tegen de stad.</b>
      </p>
      <p>Woordvoerder van het zelfverklaarde Libische Nationale Leger (LNA), generaal Ahmed al-Mesmari, verklaarde dat de no-flyzone geldt van de kuststad Sirte in het centrum van het land tot het westelijke Zuwara. De zone wordt nu gebruikt voor militaire operaties.</p>
      <related>
        <h4>Lees ook</h4>
        <a href="https://www.hln.be/nieuws/buitenland/-wapenembargo-libie-herhaaldelijk-geschonden~a30cb72f/"/>
      </related>
      <p>Het is niet duidelijk wanneer het vliegverbod precies geldt.</p>
      <p>In Libië heerst chaos sinds de revolutie in 2011 waarbij dictator Moammar Kadhafi afgezet werd. Het zelfverklaarde Libische Nationale Leger van generaal Haftar strijdt om de macht tegen de internationaal erkende regering in Tripoli, die onder leiding staat van premier Fayez al-Sarraj. Haftar voert al sinds april een offensief tegen Tripoli uit.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d4697427.262388894!2d11.849192817381331!3d36.052164703982044!2m3!1f0!2f0!3f0!3m2!1i1024!2i768!4f13.1!3m3!1m2!1s0x13a892c4c11c43d9%3A0x8d99d8947b5cec86!2sTripoli%2C%20Libya!5e0!3m2!1sen!2snz!4v1574568148795!5m2!1sen!2snz" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <figure>
        <img src="https://images4.persgroep.net/rcs/T0CFTgpENznstBERhy-Qd09api8/diocontent/160775019/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Een man houdt een foto van Khalifa Haftar omhoog tijdens een demonstratie in Tripoli.<cite>© REUTERS</cite></figcaption>
      </figure>
    </article>
  </body>
</html>