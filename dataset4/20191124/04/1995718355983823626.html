<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152845-u-brytanii-kishku-posadyly-na-suvoru-diietu"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T04:08:00+00:00"/>
    <meta property="og:title" content="У Британії кішку посадили на сувору дієту"/>
    <meta property="og:description" content="Фахівці кажуть, що такою Пейслі зробили самі господарі: вони перегодовували домашню улюбленицю, але майже не випускали з дому."/>
  </head>
  <body>
    <article>
      <h1>У Британії кішку посадили на сувору дієту</h1>
      <address>
        <time datetime="2019-11-24T04:08:00+00:00">24 Nov 2019, 04:08</time>
      </address>
      <p>Фахівці кажуть, що такою Пейслі зробили самі господарі: вони перегодовували домашню улюбленицю, але майже не випускали з дому.<br/><br/>Про це пише <a href="https://www.unian.ua/curiosities/10766147-naytovstishu-kishku-britaniji-posadili-na-suvoru-diyetu-foto.html">УНІАН</a>.<br/><br/>Британець не зміг впоратися з обжерливістю кішки та віддав її до притулку. 4-річну кішку Пейслі вважають найтовстішою у Британії, а важить вона – 9,5 кілограмів. <br/><br/>Працівники Національного центру з усиновлення кішок навіть вмиватимуть її, оскільки розміри тварини заважають їй це зробити.<br/><br/>Фахівці кажуть, що такою Пейслі зробили самі господарі: вони перегодовували домашню улюбленицю, але не навантажували її фізичними вправами. «Коли я побачила кішку, я крикнула: "Боже мій!" Вона найтовстіша кішка, яку я коли-небудь бачила, а працюю я в Cats Protection протягом 13 років», – сказала працівниця центру Таня Марш. <br/><br/>За словами жінки, зараз кішці обмежили кількість їжі. «Вона була домашньою і майже не виходила на вулицю. Пейслі любить сидіти на колінах, але дуже хоче бути активною», – додала Марш. <br/><br/>Повідомляється, що Пейслі вже знайшла новий дім, куди невдовзі переїде. Попри сувору дієту й незначну втрату ваги, є ймовірність, що кішка захворіє на діабет.</p>
    </article>
  </body>
</html>