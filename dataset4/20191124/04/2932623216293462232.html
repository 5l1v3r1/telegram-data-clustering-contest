<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/emlak/664618.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-24T04:01:00+00:00"/>
    <meta property="og:title" content="180 ay 0,99 vade oranı ve esnek ödeme planı"/>
    <meta property="og:description" content="Hayata geçirdiği projelerle bulunduğu bölgeye değer katan Artaş İnşaat, Ümraniye’nin merkezinde konumlandırdığı Avrupa Konutları Yamanevler projesinde alıcılara uzun vade ve düşük vade farkı fırsatı sunuyor. Konut sahibi olmayı kolaylaştıran kampanyada 180 ay 0,99 vade oranı ile kişiye özel ödeme planlarıyla daire sahibi olunabiliyor."/>
  </head>
  <body>
    <article>
      <h1>180 ay 0,99 vade oranı ve esnek ödeme planı</h1>
      <address>
        <time datetime="2019-11-24T04:01:00+00:00">24 Nov 2019, 04:01</time>
      </address>
      <p>
        <b>Hayata geçirdiği projelerle bulunduğu bölgeye değer katan Artaş İnşaat, Ümraniye’nin merkezinde konumlandırdığı Avrupa Konutları Yamanevler projesinde alıcılara uzun vade ve düşük vade farkı fırsatı sunuyor. Konut sahibi olmayı kolaylaştıran kampanyada 180 ay 0,99 vade oranı ile kişiye özel ödeme planlarıyla daire sahibi olunabiliyor.</b>
      </p>
      <p>
        <b>NECMİ ÇİÇEKÇİ</b>
      </p>
      <p>Avrupa Konutları Yamanevler’i Ümraniye ilçesinin merkezi noktalarından Alemdağ Caddesi’nde Yamanevler metro durağının yanı başında konumlandıran Artaş İnşaat, kazançlı bir yatırım için tüm ideal şartları konut alıcılarına sunuyor.</p>
      <p><b>1+1’DEN 4+1’E 545 DAİRE</b><br/>İnşaatında sona doğru ilerlenen Avrupa Konutları Yamanevler’in ilk etabında toplam 545 daire yer alıyor. Geniş ve ferah kullanım alanlarına sahip 1+1, 2+1, 3+1 ve 4+1 daire tiplerinin yer aldığı projede büyüklükler 65 metrekare ile 240 metrekare arasında değişiyor. Ankastre ürünlerin bulunduğu dairelerde akıllı ev sistemi de mevcut. Tasarım ödüllü satış ofisinde sergilenen örnek daireler ziyarete hazır bulunuyor. Süs havuzlarıyla donanmış, oyun parkı içeren yemyeşil bir peyzaja sahip projede,  fitness-cardio salonları ve bir yüzme havuzu bulunuyor. Kapalı otoparkı ve 7/24 güvenliği ile huzurlu bir yaşam vadeden projenin hemen yanı başındaki park alanında ise yine oyun parkı ile çok amaçlı spor sahaları yer alıyor.</p>
      <p><b>YAMANEVLER METRO DURAĞININ YANI BAŞINDA KONUMLANDI</b><br/>Ümraniye Alemdağ Caddesi’nde AVM’ler, hastaneler ve üniversiteler ile çevrili,  merkezi iş alanına yakın bir bölgede yükselen Avrupa Konutları Yamanevler, konumu ile beğeni toplayarak tercih ediliyor. Projenin yanı başında yer alan Yamanevler metro durağı ulaşımı kolaylaştırırken, kazançlı bir yatırım için büyük avantaj sağlıyor. Proje, 15 Temmuz  Şehitler, Fatih Sultan Mehmet ve Yavuz Sultan Selim köprülerine de yakın mesafede bulunuyor. İnşa çalışmalarının hızla devam ettiği Avrupa Konutları Yamanevler’in, 2020’nin ilk çeyreğinde müşterilere erken teslimi planlıyor.</p>
      <p> </p>
    </article>
  </body>
</html>