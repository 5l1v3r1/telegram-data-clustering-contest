<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779105/%D8%A7%D8%B4%D8%AA%D8%A8%D8%A7%D9%87%D8%A7%D8%AA-%D8%AB%D8%A8%D8%AA-%D8%AC%D9%86%DA%AF%D9%84-%D9%87%D8%A7%DB%8C-%D9%87%DB%8C%D8%B1%DA%A9%D8%A7%D9%86%DB%8C-%DA%AF%D9%84%D8%B3%D8%AA%D8%A7%D9%86-%D9%86%DB%8C%D8%A7%D8%B2%D9%85%D9%86%D8%AF-%D8%A8%D8%B1%D8%B1%D8%B3%DB%8C-%D9%81%D9%86%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T04:52:03+00:00"/>
    <meta property="og:title" content="استاندار گلستان در گفتگو با مهر: اشتباهات ثبت جنگل‌های هیرکانی گلستان نیازمند بررسی فنی است"/>
    <meta property="og:description" content="گرگان- استاندار گلستان گفت: اگر اشتباهاتی در ثبت جهانی جنگل‌های هیرکانی گلستان اتفاق افتاده باید بررسی فنی، تکنیکی و زیست محیطی انجام شود."/>
  </head>
  <body>
    <article>
      <h1>استاندار گلستان در گفتگو با مهر: اشتباهات ثبت جنگل‌های هیرکانی گلستان نیازمند بررسی فنی است</h1>
      <address>
        <time datetime="2019-11-24T04:52:03+00:00">24 Nov 2019, 04:52</time>
      </address>
      <p>هادی حق شناس در گفتگو با <a href="https://www.mehrnews.com/">خبرنگار مهر</a> اظهار کرد: در روزهای اخیر موضوعاتی در خصوص اشتباه در ثبت جهانی جنگل‌های گلستان و شبهاتی در مورد اجرای تله‌کابین علی‌آبادکتول مطرح شده است که نیاز به بررسی فنی دارد.</p>
      <p>وی افزود: اگر ثبت در یونسکو درست انجام شده منطق حکم می کند براساس تفاهم انجام شده فرآیندی را که طی شده بپذیریم.</p>
      <p>استاندار گلستان ادامه داد: اگر اشتباهی در خصوص ثبت جنگل‌های هیرکانی گلستان اتفاق افتاده باید همین فرآیند تفاهم مجدد طی و اصلاح شود.</p>
      <p>وی تاکید کرد: اگر ثبت جنگل‌های هیرکانی گلستان درست باشد دیگر حرفی نداریم و نباید به آن دست بزنیم.</p>
      <p>حق شناس تصریح کرد: نامه‌ای با امضاء سه مدیرکل منابع طبیعی، میراث فرهنگی و محیط زیست خطاب به بنده در خصوص پرونده ثبت جهانی جنگل‌های هیرکانی و تله‌کابین علی‌آبادکتول ارسال شده که باید بررسی فنی، تکنیکی و زیست محیطی درخصوص آن انجام شود.</p>
      <p>استاندار گلستان متذکر شد: تا بررسی فنی، تکنیکی و زیست محیطی در این خصوص انجام نشود و به اتمام نرسد هرکس حرفی بزند، حرفش مورد تایید نیست.</p>
    </article>
  </body>
</html>