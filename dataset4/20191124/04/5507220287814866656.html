<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188571/"/>
    <meta property="og:site_name" content="Janam TV"/>
    <meta property="article:published_time" content="2019-11-24T04:01:59+00:00"/>
    <meta property="og:title" content="അമേരിക്കയില്‍ ശക്തമായ ഭൂചലനം"/>
    <meta property="og:description" content="വാഷിംഗ്ടണ്‍: അമേരിക്കയില്‍ ശക്തമായ ഭൂചനം. അലാസ്‌കയിലാണ് റിക്ടര്‍ സ്‌കെയിലില്‍ 6.3 തീവ്രത രേഖപ്പെടുത്തിയ ഭൂചലനമുണ്ടായത്. ഞായറാഴ്ച പുലര്‍ച്ചെയാണ് ഭൂചലനം"/>
  </head>
  <body>
    <article>
      <h1>അമേരിക്കയില്‍ ശക്തമായ ഭൂചലനം</h1>
      <address><time datetime="2019-11-24T04:01:59+00:00">24 Nov 2019, 04:01</time> by <a rel="author">Janam TV Web Desk</a></address>
      <p>വാഷിംഗ്ടണ്‍: അമേരിക്കയില്‍ ശക്തമായ ഭൂചനം. അലാസ്‌കയിലാണ് റിക്ടര്‍ സ്‌കെയിലില്‍ 6.3 തീവ്രത രേഖപ്പെടുത്തിയ ഭൂചലനമുണ്ടായത്. ഞായറാഴ്ച പുലര്‍ച്ചെയാണ് ഭൂചലനം അനുഭവപ്പെട്ടത്. ഉപരിതലത്തില്‍ നിന്നും 25.1 കിലോമീറ്റര്‍ താഴ്ചയിലാണ് ഭൂചലനമുണ്ടായത്.</p>
      <p>ഭൂചലനത്തില്‍ ആളപായമോ നാശനഷ്ടമോ റിപ്പോര്‍ട്ട് ചെയ്യപ്പെട്ടില്ല. സുനാമി മുന്നറിയിപ്പും നല്‍കിയിട്ടില്ല. കൂടുതല്‍ ഭൂചലനത്തിന് സാധ്യതയുള്ളതിനാല്‍ ജനങ്ങള്‍ക്ക് ജാഗ്രതാനിര്‍ദ്ദേശം നല്‍കിയിട്ടുണ്ട്.</p>
      <p>ന്യൂസിലന്‍ഡില്‍ ശനിയാഴ്ച വൈകിട്ട് റിക്ടര്‍ സ്‌കെയില്‍ 5.9 രേഖപ്പെടുത്തിയ ശക്തമായ ഭൂചലനമുണ്ടായിരുന്നു. ഭൂചലനത്തില്‍ ആളപായമോ നാശനഷ്ടങ്ങളോ ഉണ്ടായതായി റിപ്പോര്‍ട്ടില്ല.</p>
    </article>
  </body>
</html>