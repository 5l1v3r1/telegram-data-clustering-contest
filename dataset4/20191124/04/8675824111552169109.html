<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/rahane-says-it-is-difficult-to-bat-in-the-evening-of-day-night-test-143515"/>
    <meta property="og:site_name" content="Wah Cricket"/>
    <meta property="article:published_time" content="2019-11-24T04:02:00+00:00"/>
    <meta property="og:title" content="IND Vs BAN: रहाणे ने लाइट्स में बल्लेबाजी को चुनौतीपूर्ण बताया"/>
    <meta property="og:description" content="टेस्ट चैंपियनशिप के दौरान रहाणे शानदार फॉर्म में चल रहे हैं. दूसरे दिन रहाणे ने 51 रन की पारी खेली."/>
  </head>
  <body>
    <article>
      <h1>IND Vs BAN: रहाणे ने लाइट्स में बल्लेबाजी को चुनौतीपूर्ण बताया</h1>
      <h2>टेस्ट चैंपियनशिप के दौरान रहाणे शानदार फॉर्म में चल रहे हैं. दूसरे दिन रहाणे ने 51 रन की पारी खेली.</h2>
      <address>
        <time datetime="2019-11-24T04:02:00+00:00">24 Nov 2019, 04:02</time>
      </address>
      <p><b>IND Vs BAN:</b> बांग्लादेश के खिलाफ दूसरे टेस्ट के दूसरे दिन ही भारतीय टीम जीत की ओर बढ़ चुकी है. दूसरे दिन का खेल खत्म होने तक बांग्लादेश दूसरी पारी में 152 रन पर 6 विकेट गवां चुकी है और वह पहली पारी के आधार पर भारत से 89 रन पीछे है. दूसरे दिन के अंत के बाद भारतीय टेस्ट टीम के उप-कप्तान अजिंक्य रहाणे ने कहा है कि दिन-रात टेस्ट मैच में बल्लेबाजों के लिए रोशनी में बल्लेबाजी करना चुनौतीपूर्ण है.</p>
      <p>भारत इस समय यहां के ईडन गार्डन्स स्टेडियम में अपना पहला दिन-रात प्रारूप का टेस्ट मैच खेल रहा है. भारत इस मैच में बांग्लादेश को मात देने में चार विकेट से दूर लग रही है. रहाणे ने कहा, "यह ऐतिहासिक टेस्ट मैच है और इसका हिस्सा बनना अच्छा है. एक बल्लेबाज के तौर पर मुझे लगता है कि पहले और दूसरे सत्र में बल्लेबाजी करना आसान है, लेकिन रोशनी में बल्लेबाजी करना, देर से स्विंग ले रही गेंदों के सामने खेलना, बल्लेबाज के लिए चुनौतीपूर्ण है."</p>
      <p>उन्होंने कहा, "शाम का समय हमेशा चुनौती वाला होता है. पहले सत्र में गेंद अच्छे से बल्ले पर आती है और इसमें कोई ज्यादा मूवमेंट नहीं होता. बाद में ओस आने के कारण रणनीति में बदलाव होता है. इससे पार पाने के लिए आपको पहले सत्र में सकारात्मक क्रिकेट खेलनी होती है.</p>
      <p>दूसरे दिन भारत ने एक तरफ जहां 174 रनों के बाद से खेलना शुरू किया और 9 विकेट खोकर 347 रनों पर अपनी पारी घोषित कर दी तो वहीं दूसरी तरफ बांग्लादेश अपनी दूसरी पारी में भी ज्यादा कमाल नहीं दिखा पाई और दूसरे दिन का खेल खत्म होने तक टीम ने 6 विकेट खोकर 152 रन बनाए. बांग्लादेश की टीम अभी भी टीम इंडिया से 89 रन पीछे है. टीम इंडिया ने अपनी पहली पारी में बांग्लादेश पर 241 रनों की बढ़त हासिल कर ली थी.</p>
      <p>
        <a href="https://www.wahcricket.com/news/ind-vs-ban-india-need-4-wickets-to-win-bangladesh-still-trial-by-89-runs-143512">
          <b>IND vs BAN 2nd Test: दूसरे दिन का खेल खत्म, भारतीय टीम जीत से सिर्फ 4 विकेट दूर, बांग्लादेश 152/6</b>
        </a>
      </p>
    </article>
  </body>
</html>