<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815876"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T04:37:00+00:00"/>
    <meta property="og:title" content="Ботев (Пловдив) следи национал от Литекс"/>
    <meta property="og:description" content="Ботев (Плавдив) проявява сериозен интерес към младежкия национал от Литекс Тонислав Йорданов. 20-годишният футболист е под наем в Ловеч от ..."/>
  </head>
  <body>
    <article>
      <h1>Ботев (Пловдив) следи национал от Литекс</h1>
      <address><time datetime="2019-11-24T04:37:00+00:00">24 Nov 2019, 04:37</time> by <a rel="author">SPORTAL.BG</a></address>
      <p>Ботев (Плавдив) проявява сериозен интерес към младежкия национал от <a href="https://www.sportal.bg/statistics_team_news.php?champ=26&amp;team=7">Литекс</a> <a href="https://www.sportal.bg/statistics_player.php?team=7&amp;player=15373&amp;champ=26">Тонислав Йорданов</a>. 20-годишният футболист е под наем в Ловеч от <a href="https://www.sportal.bg/statistics_team_news.php?champ=1&amp;team=890">ЦСКА-София</a>. През настоящата кампания той се представя отлично, като в 14 мача във Втора лига е отбелязал 8 попадения. Отделно има четири гола в пет срещи за младежите.</p>
      <figure>
        <img src="https://img4.sportal.bg/uploads/news/2019_46/thumb_mid/00814630.jpg"/>
      </figure>
      <p><a href="https://www.sportal.bg/news.php?news=814630">Йорданов: Много съм щастлив от всяко едно попадение, което реализирам </a>“Жълто-черните” разполагат само с един нападател в лицето на <a href="https://www.sportal.bg/statistics_player.php?team=3&amp;player=23762&amp;champ=1">Фернандо Виана</a>. Треньорът <a href="https://www.sportal.bg/statistics_manager_details.php?champ=1&amp;team=3">Ферарио Спасов</a> познава добре качествата на Йорданов от престоя си в школата на Литекс. <br/>Очаква се от Ботев да поискат младока под наем, а после евентуално да се опитат да откупят правата му. <br/>Освен от Йорданов, в Пловдив се интересуват и от <a href="https://www.sportal.bg/statistics_player.php?team=482&amp;player=8566841&amp;champ=1">Георги Минчев</a> от <a href="https://www.sportal.bg/statistics_team_news.php?champ=1&amp;team=482">Царско село</a>, който напоследък изглежда е позагубил доверието на треньора <a href="https://www.sportal.bg/statistics_manager_details.php?champ=1&amp;team=482">Никола Спасов</a>.<br/>От Ботев го искаха и през лятото, но “царете” не го пуснаха.<br/><br/><b>“Тема Спорт”</b></p>
    </article>
  </body>
</html>