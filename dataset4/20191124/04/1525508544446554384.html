<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778505/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%BE%D9%87%D9%BE%D8%A7%D8%AF%D9%87%D8%A7%DB%8C-%D8%A7%DB%8C%D8%B1%D8%A7%D9%86%DB%8C-%D8%A8%D8%B1%D8%A7%DB%8C-%D8%B9%D9%85%D9%84%DB%8C%D8%A7%D8%AA-%D9%BE%D9%84%DB%8C%D8%B3-%D9%87%D8%A7%DB%8C-%D8%AA%D8%AE%D8%B5%D8%B5%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T04:29:59+00:00"/>
    <meta property="og:title" content="فرمانده هواناجا به مهر خبر داد استفاده از پهپادهای ایرانی برای عملیات پلیس‌های تخصصی"/>
    <meta property="og:description" content="فرمانده هواناجا گفت: پهپادهایی که در اختیار ناجا هستند قابلیت های وسیعی دارند و قرار است در مأموریت های پلیس مرزبانی، پاوا، پلیس امنیت و پلیس راهور نقش داشته باشند."/>
  </head>
  <body>
    <article>
      <h1>فرمانده هواناجا به مهر خبر داد استفاده از پهپادهای ایرانی برای عملیات پلیس‌های تخصصی</h1>
      <address><time datetime="2019-11-24T04:29:59+00:00">24 Nov 2019, 04:29</time> by <a rel="author" href="https://www.mehrnews.com/archive?jr=768" target="_blank">مهسا شمس</a></address>
      <p>سردار علی مستأجران در گفتگو با <a href="https://www.mehrnews.com/">خبرنگار مهر</a> اظهار داشت: پهپادها وسیله های جدیدی هستند که در اختیار هواناجا قرار گرفته اند و این پهپادها قابلیت کنترل ترافیک را دارند.</p>
      <p>وی افزود: در اربعین امسال با کمک پهپادها توانستیم ترافیک را کنترل کنیم و همچنین مأموریت های دیگری برای این پرنده ها در نظر گرفته ایم.</p>
      <p>فرمانده هواناجا تصریح کرد: پرنده های ما در یک سری فرودگاه ها مستقر هستند و بنا به ضرورت ترافیکی و یا مأموریت های راهور از آنها استفاده می کنیم.</p>
      <p>
        <b>گره ترافیکی را هم هوایی و هم زمینی باز می‌کنیم</b>
      </p>
      <p>وی یادآور شد: طبق قراری که با قرارگاه ترافیکی داریم قرار است مأموریت های بیشتری برای پهپادهای ناجا در نظر بگیریم که هم بتوانیم از طریق زمین و هم از هوا گره‌های ترافیکی را باز کنیم.</p>
      <p>مستأجران گفت: پهپادهایی که در اختیار ناجا هستند قابلیت های وسیعی دارند و قرار است در مأموریت های مختلف ناجا شرکت کنند.</p>
      <p>
        <b>استفاده از پهپادها برای هوشمندسازی بیشتر در ناجا</b>
      </p>
      <p>فرمانده هواناجا ادامه داد: منظور از مأموریت های ناجا، مأموریت در رده‌های مرزبانی، پاوا، پلیس امنیت و پلیس راهور است.</p>
      <p>وی در پایان خاطرنشان کرد: به کارگیری پهپاد ها در ناجا در راستای هوشمندسازی پلیس است و در آینده مأموریت های جدیدی در راستای هوشمندتر شدن هواناجا با کمک پهپادها در نظر داریم.</p>
    </article>
  </body>
</html>