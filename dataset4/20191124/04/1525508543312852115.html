<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779173/%D9%86%D8%AE%D8%B3%D8%AA%DB%8C%D9%86-%D9%87%D8%AA%D9%84-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%AF%D8%B1-%D8%A7%DB%8C%D9%84%D8%A7%D9%85-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T04:57:28+00:00"/>
    <meta property="og:title" content="مدیرکل میراث‌فرهنگی ایلام: نخستین هتل‌بیمارستان در ایلام راه‌اندازی می‌شود"/>
    <meta property="og:description" content="ایلام - مدیرکل میراث‌فرهنگی، گردشگری و صنایع‌دستی استان ایلام از ثبت درخواست نخستین هتل بیمارستان در سامانه سرمایه‌گذاری این وزارتخانه خبر داد."/>
  </head>
  <body>
    <article>
      <h1>مدیرکل میراث‌فرهنگی ایلام: نخستین هتل‌بیمارستان در ایلام راه‌اندازی می‌شود</h1>
      <address>
        <time datetime="2019-11-24T04:57:28+00:00">24 Nov 2019, 04:57</time>
      </address>
      <p>به گزارش <a href="https://www.mehrnews.com/">خبرگزاری مهر</a>، عبدالمالک شنبه‌زاده گفت: درخواست موافقت اصولی ایجاد هتل بیمارستان در شهر ایلام توسط بخش خصوصی بومی استان در سامانه سرمایه‌گذاری وزارتخانه ثبت شده است.</p>
      <p>وی افزود: طی رایزنی‌های انجام شده با مالک و رئیس بیمارستان تخصصی کوثر شهر ایلام در راستای تکمیل زنجیره گردشگری سلامت استان و استفاده بهینه از این ظرفیت برای گردشگران و مراجعان از کشور عراق، درخواست تبدیل این بیمارستان به هتل بیمارستان با سرمایه‌گذاری ۸۰۰میلیارد ریال و اشتغال‌زایی ثابت ۸۰ نفر ثبت شده است.</p>
      <p>شنبه‌زاده تصریح کرد: این بیمارستان پس از کسب مجوزهای لازم تا اواخر سال جاری به هتل بیمارستان تبدیل می‌شود، خوشبختانه این طرح تا کنون ۸۵درصد پیشرفت فیزیکی داشته است.</p>
    </article>
  </body>
</html>