<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779146/%D9%85%D8%AD%D9%84-%D8%AF%D9%81%D9%86-%D9%BE%D8%B3%D9%85%D8%A7%D9%86%D8%AF%D9%87%D8%A7%DB%8C-%D8%B5%D9%86%D8%B9%D8%AA%DB%8C-%D8%AF%D8%B1-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C-%D8%AA%D8%B9%DB%8C%DB%8C%D9%86-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T04:02:12+00:00"/>
    <meta property="og:title" content="استاندار چهارمحال و بختیاری: محل دفن پسماندهای صنعتی در چهارمحال و بختیاری تعیین شود"/>
    <meta property="og:description" content="شهرکرد- استاندار چهارمحال و بختیاری گفت: محل دفن پسماندهای صنعتی در چهارمحال و بختیاری تعیین شود."/>
  </head>
  <body>
    <article>
      <h1>استاندار چهارمحال و بختیاری: محل دفن پسماندهای صنعتی در چهارمحال و بختیاری تعیین شود</h1>
      <address>
        <time datetime="2019-11-24T04:02:12+00:00">24 Nov 2019, 04:02</time>
      </address>
      <p>به گزارش <a href="https://www.mehrnews.com/">خبرنگار مهر</a>، اقبال عباسی شامگاه شنبه در شورای گفت و گوی دولت و بخش خصوصی با اشاره به تعیین محل دفن پسماندهای صنعتی استان، اظهار داشت: به مجری طرح برای انجام کار طی یک مکاتبه مهلت داده شود در صورت عدم تحقق پروژه، مجری تغییر کند.</p>
      <p>وی با بیان اینکه مردم استان در موضوع افزایش قیمت سوخت، صبر و تحمل داشتند و این امر جای تقدیر و تشکر دارد، گفت: در این امر کمی عدم تبیین موضوع و مسائل سیاسی موجب شده محاسن افزایش قیمت سوخت کنار رود و معایب پررنگ شود و بخشی از موضوع به مدیران بر می گردد که این امر را توضیح ندادند.</p>
      <p>استاندار چهارمحال و بختیاری بیان کرد: استان دارای مردمانی سخت کوش ومهمان نواز بوده اما محرومیت بسیاری دارد.</p>
      <p>وی تاکید کرد: حل مشکلات کارآفرینان همکاری صنعت، تجارت و بازرگانی را می طلبد.</p>
      <p>وی بیان کرد: شرکت های خدمات مشاوره ای بهترین راهکار برای حل مشکلات کارآفرینان است، تصریح کرد: دانشجویان و اساتید کارآفرین و صاحب ایده  فرآیند اداری را نمی دانند لذا شرکت هایی باید مهم را تبلیغات و اطلاع رسانی کنند.</p>
      <p>استاندار چهارمحال و بختیاری تاکید کرد: این شرکت ها می توانند برای کار آفرینان کم و کیف طرح های توسعه ای از طراحی تا اخذ موافقت اصولی و پاسخ استعلامات را به اجرا  برساند.</p>
      <p>وی تاکید کرد: پنجره واحد هم یک مسیر برای سرمایه گذاران است البته موانع و مشکلات بسیار است و افراد را دل زده می کند که مدیران می توانند برای جلوگیری از این موارد دخالت موثر کنند.</p>
      <p>نایب رئیس اتاق بازرگانی استان نیز گفت: استان در رفع موانع تولید رتبه دوم در کشور را کسب کرده است.</p>
      <p>مسعود ناصری بیان کرد: بهره گیری از ظرفیت های استان برای توسعه بخش صنعت ضروری است.</p>
    </article>
  </body>
</html>