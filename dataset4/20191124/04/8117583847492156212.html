<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-beata-tadla-i-jej-ukochany-maja-przed-soba-powazniejszy-kryz,nId,3345387"/>
    <meta property="og:site_name" content="Pomponik.pl"/>
    <meta property="article:published_time" content="2019-11-24T04:33:08+00:00"/>
    <meta property="og:title" content="Beata Tadla i jej ukochany mają przed sobą poważniejszy kryzys?"/>
    <meta property="og:description" content="Oboje są bardzo zajęci. Beata Tadla (44 l.) całe dni spędza w pracy, podobnie jak jej ukochany Rafał. Dotychczas to weekendy były czasem, który mogli spędzać razem. Dlatego tak chętnie wyjeżdżali do ulubionego Sopotu. – To było dla nich święto. Beata mieszka bowiem w Warszawie, a Rafał na Dolnym Śląsku – zdradza osoba z otoczenia dziennikarki. Niestety, teraz ich życie wywróciło się do góry nogami."/>
  </head>
  <body>
    <article>
      <h1>Beata Tadla i jej ukochany mają przed sobą poważniejszy kryzys?</h1>
      <address>
        <time datetime="2019-11-24T04:33:08+00:00">24 Nov 2019, 04:33</time>
      </address>
      <h4>Oboje są bardzo zajęci. Beata Tadla (44 l.) całe dni spędza w pracy, podobnie jak jej ukochany Rafał. Dotychczas to weekendy były czasem, który mogli spędzać razem. Dlatego tak chętnie wyjeżdżali do ulubionego Sopotu. – To było dla nich święto. Beata mieszka bowiem w Warszawie, a Rafał na Dolnym Śląsku – zdradza osoba z otoczenia dziennikarki. Niestety, teraz ich życie wywróciło się do góry nogami.</h4>
      <figure>
        <img src="https://i.iplsc.com/beata-tadla/00094CDNE23BBK0B-C122-F4.jpg"/>
        <figcaption>Beata Tadla<cite>/Kurnikowski /AKPA</cite></figcaption>
      </figure>
      <p>Dziennikarka co drugi weekend poświęca na szkolenie głosu. Tym bardziej że ma ku temu powód. - Na naukę nigdy nie jest za późno. Do swojej praktyki używania głosu, na co dzień, dodałam teoretyczną część, co pomaga mi w zajęciach ze studentami - mówi. - Studenci dziennikarstwa są ważną częścią mojego życia zawodowego. Dają mi mnóstwo energii - ekscytuje się. </p>
      <p>I to właśnie z myślą o nich postanowiła się dokształcać. Jednak taka decyzja niekorzystnie wpływa na jej życie prywatne. Rafał z trudem przyjmuje do wiadomości nowy pomysł ukochanej. </p>
      <p>- Stara się rozumieć jej potrzeby, ale martwi go, że odbywa się to kosztem ich związku i ich wspólnego czasu. Właśnie z tego powodu ostatnio w ich relacji pojawiły się lekkie zgrzyty - mówi znajoma pary. </p>
      <p><a href="http://www.interia.pl/informacje-beata-tadla,tId,148064">Beata Tadla</a> stara się wszystko załagodzić. Kocha i jest kochana. Nie chce tego stracić. Dlatego zdecydowała się na rewolucyjne rozwiązanie. Zaproponowała Rafałowi, żeby wreszcie razem zamieszkali. </p>
      <p>Ostatecznej decyzji jeszcze nie podjęli, ale Beata Tadla ma podstawy, by wierzyć, że Rafał zgodzi się na ten pomysł. Jego praca pozwala mu na zamieszkanie w stolicy, a podróż autem z Wrocławia do Warszawy, to tylko jakieś trzy godziny. </p>
      <p>Po przeżytych doświadczeniach życiowych zapewne oboje boją się tego kroku. Jednak muszą zaryzykować. Miejmy nadzieję, że próba dla ich związku, przed jaką stawia ich teraz życie, zakończy się sukcesem. I teraz każdego dnia będą już blisko siebie.</p>
      <related>
        <a href="http://www.pomponik.pl/plotki/news-beata-tadla-uslyszala-od-syna-wazna-wiadomosc-nie-bedzie-lat,nId,3320275?parametr=embed_linki"/>
      </related>
      <figure>
        <embed-post data-src="https://www.instagram.com/p/B2epzUwo2Q4" data-service="Instagram"/>
      </figure>
      <figure>
        <embed-post data-src="https://www.instagram.com/p/B0v4KViJy-s" data-service="Instagram"/>
      </figure>
      <figure>
        <embed-post data-src="https://www.instagram.com/p/Btgl0rWhxR-" data-service="Instagram"/>
      </figure>
    </article>
  </body>
</html>