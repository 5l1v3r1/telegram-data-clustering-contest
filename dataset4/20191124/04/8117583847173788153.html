<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-jonasz-kofta-i-jego-tragiczne-losy-zmarl-w-wyniku-nieszczesl,nId,3345384"/>
    <meta property="og:site_name" content="Pomponik.pl"/>
    <meta property="article:published_time" content="2019-11-24T04:29:54+00:00"/>
    <meta property="og:title" content="Jonasz Kofta i jego tragiczne losy. Zmarł w wyniku nieszczęśliwego wypadku"/>
    <meta property="og:description" content="Kiedy w końcu zdecydował się wszyć sobie esperal, wytrwał w abstynencji aż siedem lat. Jonasz Kofta (†46 l.) został mężem i ojcem, wtedy też napisał większość swoich najbardziej znanych utworów. Ale znowu odpłynął."/>
  </head>
  <body>
    <article>
      <h1>Jonasz Kofta i jego tragiczne losy. Zmarł w wyniku nieszczęśliwego wypadku</h1>
      <address>
        <time datetime="2019-11-24T04:29:54+00:00">24 Nov 2019, 04:29</time>
      </address>
      <h4>Kiedy w końcu zdecydował się wszyć sobie esperal, wytrwał w abstynencji aż siedem lat. Jonasz Kofta (†46 l.) został mężem i ojcem, wtedy też napisał większość swoich najbardziej znanych utworów. Ale znowu odpłynął.</h4>
      <figure>
        <img src="https://i.iplsc.com/jonasz-kofta/0009EH1JY2F1SW79-C122-F4.jpg"/>
        <figcaption>Jonasz Kofta<cite>/Krzysztof Wojciewski /Agencja FORUM</cite></figcaption>
      </figure>
      <p>Dokument tożsamości wyrobił sobie dopiero w wieku 28 lat. Wcześniej nie miał potrzeby jego posiadania. - Jaguśka, możemy się chajtnąć! Mam dowód osobisty! - zadzwonił kiedyś do swojej dziewczyny. A potem oświadczył się jej bez kwiatów i pierścionka. </p>
      <p>Jonasz Kofta, a tak naprawdę Janusz Kafta, przyszedł na świat w 1942 r. w Mizoczu na Wołyniu. Rodzina zmieniła nazwisko w czasie wojny, gdyż ojciec Kofty był Żydem, który wraz z żoną w 1939 r. uciekł przed Niemcami na Kresy. Ciągle żyli na walizkach. Po wojnie przeprowadzili się do Wrocławia, gdzie ojciec poety został współorganizatorem rozgłośni Polskiego Radia.</p>
      <p>Kofta był bardzo specyficznym, wrażliwym dzieckiem. Kiedy miał cztery lata, przybiegł z ogródka do matki z pytaniem: "Czy można zabić anioła?". Gdy miał sześć lat, jego rodzice postanowili się rozstać. Matka, chcąc rozwijać swoją karierę naukową, wyprowadziła się z jego młodszym o trzy lata bratem Mirkiem do Berlina Wschodniego. </p>
      <p>Mały Jonasz razem z ojcem przeniósł się do Łodzi, a potem do Katowic. Czuł się opuszczony, samotny, tęsknił za bliskimi. Młodzieńcze lata spędził w Poznaniu, gdzie jego matka zaczęła wykładać germanistykę. Uczył się w liceum plastycznym i miał ogromne powodzenie wśród dziewczyn. Chciał być jak najszybciej dorosły, dodawał sobie pewności, popijając alkohol. Zdarzało się, że mocno z nim przesadził. </p>
      <p>Na obozie plenerowym w Orłowie tak się upił, że nauczyciele znaleźli go nieprzytomnego. Groziło mu wyrzucenie ze szkoły. Obronił się swoim talentem. Tak świetnie malował, że rada pedagogiczna przymknęła oko na ten wybryk. </p>
      <p>Bywało, że Kofta nie wracał na noc do domu, pomieszkiwał u swojej dziewczyny. Marzył, żeby po maturze wyjechać z Poznania - chciał "być z Warszawy". W 1961 r. rozpoczął studia w warszawskiej ASP. To właśnie wtedy ujawnił się jego talent literacki i kabaretowy. Wraz z Adamem Kreczmarem i Janem Pietrzakiem stworzył w 1962 r. scenę piosenki w klubie Hybrydy. </p>
      <p>Wprowadził się do ojca, który także mieszkał w stolicy, i jego drugiej żony. Kobieta nie pałała sympatią do Jonasza, który nie potrafił podporządkować się zasadom panującym w domu. Pił coraz więcej, przeklinał, niechlujnie się ubierał i miał niewyparzony język. W końcu ojciec załatwił mu akademik. </p>
      <p>
        <b>Czytaj dalej na następnej stronie.</b>
      </p>
      <p><b> 1  </b>•<a href="https://www.pomponik.pl/plotki/news-jonasz-kofta-i-jego-tragiczne-losy-zmarl-w-wyniku-nieszczesl,nId,3345384,nPack,2">  2  </a>•<a href="https://www.pomponik.pl/plotki/news-jonasz-kofta-i-jego-tragiczne-losy-zmarl-w-wyniku-nieszczesl,nId,3345384,nPack,3">  3  </a>•<a href="https://www.pomponik.pl/plotki/news-jonasz-kofta-i-jego-tragiczne-losy-zmarl-w-wyniku-nieszczesl,nId,3345384,nPack,2">    <b>Następna</b> strona   </a></p>
    </article>
  </body>
</html>