<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/743315"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T04:54:00+00:00"/>
    <meta property="og:title" content="ชาวเน็ตด่ายับ!หนุ่มเม็กซิโก อัดคลิปกินพริกเผ็ดเกือบดับ"/>
    <meta property="og:description" content="'หนุ่มเม็กซิโก'หวิดไม่รอด หลังอัดคลิปทานพริกเผ็ดมหาโหดลงโซเชี่ยล ด้านชาวเน็ตวิจารณ์ยับทำแบบนี้เสี่ยงต่อชีวิต ไม่ควรเอาคลิปแบบนี้มาลง"/>
  </head>
  <body>
    <article>
      <h1>ชาวเน็ตด่ายับ!หนุ่มเม็กซิโก อัดคลิปกินพริกเผ็ดเกือบดับ</h1>
      <address>
        <time datetime="2019-11-24T04:54:00+00:00">24 Nov 2019, 04:54</time>
      </address>
      <figure>
        <img src="https://www.dailynews.co.th/admin/upload/20191124/news_tYqsFkOcXj120515_533.jpg?v=201911250210"/>
      </figure>
      <p>
        <b>"หนุ่มเม็กซิโก"หวิดไม่รอด หลังอัดคลิปทานพริกเผ็ดมหาโหดลงโซเชี่ยล ด้านชาวเน็ตวิจารณ์ยับทำแบบนี้เสี่ยงต่อชีวิต ไม่ควรเอาคลิปแบบนี้มาลง</b>
      </p>
      <p>เมื่อวันที่ 24 พ.ย. ผู้สื่อข่าวรายงาน ในโลกออนไลน์มีประเด็นที่น่าสนของผู้โด่งดังในโลกออนไลน์รายหนึ่งของประเทศเม็กซิโก ที่ได้ทำการท้าทายเกี่ยวกับการทานพริกในโซเชี่ยลมีเดีย โดยหนุ่มคนดังกล่าวมีชื่อว่า ฮิวโก ลารา ได้ทำการอัดคลิปการทานพริกที่มีชื่อว่า "ฮาบาเนโร" ซึ่งเป็นหนึ่งในพริกที่เผ็ดที่สุดในโลก จำนวน 2 เม็ด ซึ่งในคลิปถูกลงไปเมื่อวันที่ 13 พ.ย. ภายในคลิปมี น้องสาว และเพื่อนผู้หญิงอีก 2 คนร่วมด้วย โดยเมื่อทานพริกเข้าไป จู่ๆเจ้าตัวก็เกิดอาการสำลักอย่างรุนแรง และไออย่างต่อเนื่องไม่หยุด มีลักษณะอาการคล้ายกับคนหายใจติดขัด มีท่าทางที่ทรมานเป็นอย่างมาก จากนั้นจึงถูกช่วยเหลือโดยผู้หญิงร่วมคลิปด้วยการทุบเข้าไปที่หลัง ก่อนถูกส่งไปที่โรงพยาบาลในที่สุด และตอนนี้เจ้าตัวปลอดภัยแล้ว</p>
      <figure>
        <img src="https://www.dailynews.co.th/admin/upload/20191124/news_XzBzvLkAbK120515_533.jpg?v=201911250210?v=5912"/>
      </figure>
      <p>อย่างไรก็ตามหลังจากเหตุการณ์ดังกล่าวเกิดขึ้นฮิวโกก็ได้นำคลิปมาเผยแพร่ในโลกออนไลน์ ไม่ได้ลบไปแต่อย่างใด ทำให้ชาวเน็ตต่างเข้ามาแสดงความคิดเห็นกันอย่างมากมาย โดยส่วนใหญ่เข้ามาแสดงความคิดเห็นในเชิงด่าว่าเป็นการกระทำที่ไม่เหมาะสม อีกทั้งการทำแบบนี้มันผิดและเป็นการเสี่ยงต่อชีวิต อีกทั้งยังบอกว่าไม่ควรนำคลิปนี้ลง ควรจะลบไปซะ มันไม่ใช่เรื่องตลกนะ</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FElShowDeLosHermanosLaraOficial%2Fvideos%2F3257317744340320%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>