<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/breaking-news/2019/11/24/bjp-to-face-bypoll-in-karnataka.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T04:12:54+00:00"/>
    <meta property="og:title" content="കര്‍ണാടകയില്‍ കരുക്കള്‍ നീക്കി ബിജെപി: കസേര ഉറപ്പിക്കാന്‍ നെട്ടോട്ടം; 3 വിമതരെ പുറത്താക്കി"/>
    <meta property="og:description" content="കര്‍ണാടകയില്‍ കസേര ഉറപ്പിക്കാന്‍ സമ്മര്‍ദ തന്ത്രങ്ങളുമായി ബി.ജെ.പി. മത്സരരംഗത്തുള്ള 3 വിമതരെ പുറത്താക്കി. രണ്ട് ദള്‍ സ്ഥാനാര്‍തികളെക്കൊണ്ട് പത്രിക പിന്‍വലിപ്പിച്ചു. സര്‍ക്കാര്‍ നിലനിര്‍ത്താനായുള്ള കേവല ഭൂരിപക്ഷം ഉറപ്പാക്കാനാണ് ബി.ജെ.പിയുടെ പുതിയ നടപടികള്‍. സംസ്ഥാനം. BJP. Karnataka."/>
  </head>
  <body>
    <article>
      <h1>കര്‍ണാടകയില്‍ കരുക്കള്‍ നീക്കി ബിജെപി: കസേര ഉറപ്പിക്കാന്‍ നെട്ടോട്ടം; 3 വിമതരെ പുറത്താക്കി</h1>
      <address><time datetime="2019-11-24T04:12:54+00:00">24 Nov 2019, 04:12</time> by <a rel="author">സ്വന്തം ലേഖകൻ</a></address>
      <p>കര്‍ണാടകയില്‍ കസേര ഉറപ്പിക്കാന്‍ സമ്മര്‍ദ തന്ത്രങ്ങളുമായി ബി.ജെ.പി. മത്സരരംഗത്തുള്ള 3 വിമതരെ പുറത്താക്കി. രണ്ട് ദള്‍ സ്ഥാനാര്‍തികളെക്കൊണ്ട് പത്രിക പിന്‍വലിപ്പിച്ചു. സര്‍ക്കാര്‍ നിലനിര്‍ത്താനായുള്ള കേവല ഭൂരിപക്ഷം ഉറപ്പാക്കാനാണ് ബി.ജെ.പിയുടെ പുതിയ നടപടികള്‍.</p>
      <p>സംസ്ഥാനം ഉപതിരഞ്ഞെടുപ്പിലേയ്ക്കടുക്കുമ്പോള്‍ യെഡിയൂരപ്പ സര്‍ക്കാരിനെ നിലനിര്‍ത്താനുള്ള കരുക്കള്‍ നീക്കുകയാണ് ബി.ജെ.പി. സീറ്റ് ലഭിക്കാത്തതില്‍ പ്രതിഷേധിച്ച് വിമത സ്ഥാനാര്‍ഥികളായവരെ പാര്‍ട്ടിയില്‍ നിന്ന് പുറത്താക്കിയും. രണ്ട് ദള്‍ സ്ഥാനാര്‍ഥികളെക്കൊണ്ട് പത്രിക പിന്‍വലിപ്പിച്ചു ബി.ജെ.പി പിടിമുറുക്കുകയാണ്. ഹിരിക്കേരൂരിലെയും, അത്താണിയിലെയും ദള്‍ സ്ഥാനാര്‍ഥികളുടെ മേല്‍ കടുത്ത സമ്മര്‍ദം ചെലുത്തിയാണ് പത്രിക പിന്‍‍വലിപ്പിച്ചത്. ഇൗ മണ്ഡലങ്ങളില്‍ ദള്‍ ആശയങ്ങളോട് ചേര്‍ന്നു നില്‍ക്കുന്ന സ്വതന്ത്രരെ പിന്തുണയ്ക്കുമെന്ന് ജെ.ഡി.എസ് ദേശീയ അധ്യക്ഷന്‍ എച്ച് ഡി ദേവഗൗഡ വ്യക്തമാക്കി.</p>
      <p>യുവമോര്‍ച്ച സംസ്ഥാന സെക്രട്ടറികൂടിയായ ശരത് ബച്ചേഗൗഡയടക്കം മൂന്ന് പേരെ മത്സരരംഗത്ത് നിന്ന് പിന്തിരിപ്പിക്കാനുള്ള ശ്രമങ്ങള്‍ പാളിയതോടെയാണ് പുറത്താക്കല്‍ നടപടി.ഡിസംബര്‍ 5 ന് ഉപതിരഞ്ഞെടപ്പു നടക്കുന്ന 15 മണ്ഡലങ്ങളിലെ ഫലം പുറത്തുവരുന്നതോടെ നിയമസഭയിലെ കക്ഷിനില 222 ആയി ഉയരും ഇതോടെ ബി.െജ.പി സര്‍ക്കാരിന് ഭരണം നില നിര്‍ത്താന്‍ 112 എന്ന കേവലഭൂരിപക്ഷം വേണം ഇതിനായി 6 സീറ്റുകളിലെങ്കിലും ബി.ജെ.പിക്ക് വിജയിക്കേണ്ടതുണ്ട്.</p>
    </article>
  </body>
</html>