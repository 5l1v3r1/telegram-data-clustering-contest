<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/polskiyat-premier-iska-izgrazhdane-na-triumfalna-arka-vv-varshava"/>
    <meta property="og:site_name" content="Новини БНТ"/>
    <meta property="article:published_time" content="2019-11-24T15:18:00+00:00"/>
    <meta property="og:title" content="Полският премиер иска изграждане на Триумфална арка във Варшава"/>
    <meta property="og:description" content="Победата на Полша над руските болшевики през лятото на 1920 г., която спира настъплението на запад на Червената армия, трябва да бъде почетена с Триум..."/>
  </head>
  <body>
    <article>
      <h1>Полският премиер иска изграждане на Триумфална арка във Варшава</h1>
      <address><time datetime="2019-11-24T15:18:00+00:00">24 Nov 2019, 15:18</time> by <a rel="author">БГНЕС</a></address>
      <p>
        <b>Победата на Полша над руските болшевики през лятото на 1920 г., която спира настъплението на запад на Червената армия, трябва да бъде почетена с Триумфална арка в столицата. Това заяви премиерът Матеуш Моравецки.</b>
      </p>
      <p>Битката край Варшава заслужава голяма почит, тъй като е една от решаващитев историята на Европа и света, написа Моравецки на страницата си в Туитър. Без полската победа от 1920-а нямаше да има Европа, каквато я познаваме днес, категоричен е премиерът.</p>
      <p>Победата позволява на Полша да запази току-що спечелената си независимост и предотвратява разпространението на комунизма в Западна Европа.</p>
      <p>В чат на живо във Фейсбук с избиратели, Моравецки предложи да бъде изградена Триумфална арка, която по достоен начин ще почете битката. Той обяви, че е направил дарение на фондация, която иска да изгради подобен паметник във Варшава.</p>
      <p>Монументът трябва да бъде изграден скоро, но няма да бъде готов за 100-та годишнина от битката на 15 август 2020 г., призна Моравецки в социалната мрежа.</p>
    </article>
  </body>
</html>