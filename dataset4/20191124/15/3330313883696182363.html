<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905029/zeefuik-toekomstig-oranje-rechtsback-als-hij-dat-laatste-ook-nog-verbetert-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T15:28:00+00:00"/>
    <meta property="og:title" content="Zeefuik 'toekomstig Oranje-rechtsback': 'Als hij dat laatste ook nog verbetert'"/>
    <meta property="og:description" content="Deyovaisio Zeefuik heeft de potentie om het Nederlands elftal te halen, denkt FOX Sports Ali Boussaboun. De oud-spits van onder meer ADO Den Haag, NAC Breda en Feyenoord was zondag aanwezig tijdens FC Groningen-Feyenoord en geeft hoog op van de 21-jarige rechtsback. Presentatrice Fresia Cousiño Arias opent de discussie door te stellen dat Zeefuik 'razendsnel is en geen enkel duel schroomt' en alleen nog wat overzicht mist. Boussaboun is het hiermee eens. &quot;Als hij daaraan werkt, ligt zijn plafond heel hoog. Ik zie hem ook bij Jong Oranje spelen: laatst tegen Jong Engeland, met spelers van Manchester United en de bende. Dan brengt hij gewoon hetzelfde en doet hij het ook heel goed.&quot; Feyenoord speelt spannende wedstrijd gelijk in Euroborg, Padt redt FC Groningen"/>
  </head>
  <body>
    <article>
      <h1>Zeefuik 'toekomstig Oranje-rechtsback': 'Als hij dat laatste ook nog verbetert'</h1>
      <address>
        <time datetime="2019-11-24T15:28:00+00:00">24 Nov 2019, 15:28</time>
      </address>
      <p>
        <b>Deyovaisio Zeefuik heeft de potentie om het Nederlands elftal te halen, denkt FOX Sports Ali Boussaboun. De oud-spits van onder meer ADO Den Haag, NAC Breda en Feyenoord was zondag aanwezig tijdens FC Groningen-Feyenoord en geeft hoog op van de 21-jarige rechtsback.</b>
      </p>
      <p>Presentatrice Fresia Cousiño Arias opent de discussie door te stellen dat Zeefuik 'razendsnel is en geen enkel duel schroomt' en alleen nog wat overzicht mist. Boussaboun is het hiermee eens. "Als hij daaraan werkt, ligt zijn plafond heel hoog. Ik zie hem ook bij Jong Oranje spelen: laatst tegen Jong Engeland, met spelers van Manchester United en de bende. Dan brengt hij gewoon hetzelfde en doet hij het ook heel goed."</p>
      <p>De analist denkt dan ook dat Zeefuik nóg een treetje hoger kan. "Een jongen met heel veel energie, kracht en snelheid. En als hij dat laatste ook nog verbetert – wat nog kan, omdat hij nog zo jong is (21, red.) – dan zie ik een toekomstig rechtsback van het Nederlands elftal in hem."</p>
      <p>Zeefuik miste dit seizoen nog geen minuut in competitie- en KNVB Beker-verband. Zijn contract in Groningen loopt nog door tot medio 2021.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905007/eerste-puntenverlies-feyenoord-onder-advocaat-gelijkspel-in-groningen.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>