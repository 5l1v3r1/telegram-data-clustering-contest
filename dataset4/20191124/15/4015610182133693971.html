<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815951"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T15:50:00+00:00"/>
    <meta property="og:title" content="Болоня се добра до реми срещу Парма в последните секунди"/>
    <meta property="og:description" content="Отборите на Болоня и Парма завършиха наравно 2:2 на “Ренато Дал'Ара” в ранния двубой от неделната програма на 13-ия кръг в Серия “А”. Гостите ..."/>
  </head>
  <body>
    <article>
      <h1>Болоня се добра до реми срещу Парма в последните секунди</h1>
      <address><time datetime="2019-11-24T15:50:00+00:00">24 Nov 2019, 15:50</time> by <a rel="author">Калоян Антонов</a></address>
      <p>Отборите на <a href="https://www.sportal.bg/statistics_team_news.php?champ=3&amp;team=146">Болоня</a> и <a href="https://www.sportal.bg/statistics_team_news.php?champ=3&amp;team=159">Парма</a> завършиха наравно 2:2 на “Ренато Дал'Ара” в ранния двубой от неделната програма на 13-ия кръг в Серия “А”. <br/>Гостите поведоха в резултата в 17-ата минута след чудесен изстрел на <a href="https://www.sportal.bg/statistics_player.php?team=159&amp;player=4855853&amp;champ=3">Деян Кулушевски</a> от границата на наказателното поле. В 40-ата “рособлу” изравниха чрез <a href="https://www.sportal.bg/statistics_player.php?team=146&amp;player=6248&amp;champ=3">Родриго Паласио</a> след центриране от корнер. В 71-ата <a href="https://www.sportal.bg/statistics_player.php?team=159&amp;player=1871600&amp;champ=3">Симоне Якопини</a> отно даде преднина на “пармалатите”. Домакините обаче се добраха до равенството в мача с гол в последните му секунди, когато отново след изпълнение на корнер <a href="https://www.sportal.bg/statistics_player.php?team=146&amp;player=3455&amp;champ=3">Блерим Джемайли</a> с воле прати топката в противниковата мрежа.</p>
      <figure>
        <iframe data-src="https://twitter.com/ParmaCalcio_en/status/1198594380615094274?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Така Парма остава на 8-ата позиция в класирането с 18 точки, докато Болоня е на 15-ото място с 13 пункта.</p>
    </article>
  </body>
</html>