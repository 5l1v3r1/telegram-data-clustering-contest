<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/brestske-dinamo-z-troma-ukrayincyami-u-skladi-vigralo-chempionat-bilorusi-330730_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T15:43:00+00:00"/>
    <meta property="og:title" content="Брестське &quot;Динамо&quot; з трьома українцями у складі виграло чемпіонат Білорусі"/>
    <meta property="og:description" content="Перемогу у вирішальному матчі команді приніс гол Олексія Хобленка."/>
  </head>
  <body>
    <article>
      <h1>Брестське "Динамо" з трьома українцями у складі виграло чемпіонат Білорусі</h1>
      <h2>Перемогу у вирішальному матчі команді приніс гол Олексія Хобленка.</h2>
      <address>
        <time datetime="2019-11-24T15:43:00+00:00">24 Nov 2019, 15:43</time>
      </address>
      <p>Сьогодні, 24-го листопада, відбувся поєдинок двадцять дев'ятого туру Білоруської Вищої ліги, в якому <b><a href="https://zn.ua/SPORT/milevskiy-krasivym-assistom-pyatkoy-prines-pobedu-brestskomu-dinamo-331866_.html">брестське "Динамо"</a></b> обіграло "Вітебськ" (1:0), передає телеканал "Футбол 1".</p>
      <p>Перемога гарантувала динамівцям звання чемпіонів Білорусі. Вони стали недосяжними для БАТЕ, який розташувався на другій сходинці. До речі, динамівці перервали гегемонію борисівського клубу, яка триває з 2006-го року.</p>
      <p>Таким чином, українці Олександр Нойок, Артем Мілевський і Олексій Хобленко отримають золоті медалі чемпіонату Білорусі.</p>
      <p>Олексій Хобленко став автором єдиного гола у ворота "Вітебська". На 38-й хвилині він добив м'яч у сітку після невпевненої гри голкіпера гостей.</p>
      <p>Раніше повідомлялося про те, що <b><a href="https://dt.ua/SPORT/milevskiy-krasivim-asistom-p-yatoyu-prinis-peremogu-brestskomu-dinamo-325494_.html">Мілевський красивим асистом п'ятою приніс перемогу брестському "Динамо"</a></b>.</p>
      <footer>За матеріалами: <a href="https://dt.ua/go/aHR0cDovL2Zvb3RiYWxsdWEudHYv">Футбол 1</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>