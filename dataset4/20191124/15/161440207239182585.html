<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/economia/2019/11/24/sviluppo-e-occupazione-il-comune-vende-i-lotti-della-zona-industr-2-956568.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T15:02:40+00:00"/>
    <meta property="og:title" content="Sviluppo e occupazione: il comune vende i lotti della zona industriale di Dolianova"/>
    <meta property="og:description" content="Economia - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il bando</h6>
      <h1>Sviluppo e occupazione: il comune vende i lotti della zona industriale di Dolianova</h1>
      <h2>A 25 euro al metro quadro, se si paga in un'unica soluzione, altrimenti gli euro al metro quadro sono 31</h2>
      <address><time datetime="2019-11-24T15:02:40+00:00">24 Nov 2019, 15:02</time> by <a rel="author" href="https://www.unionesarda.it/autore/severino_sirigu/322" target="_blank">Severino Sirigu</a></address>
      <p>L'amministrazione comunale di Dolianova ha indetto un bando pubblico per l'assegnazione dei lotti artigianali ancora liberi e di quelli che eventuale rientreranno nella disponibilità del comune ubicati nel Piano per gli insediamenti produttivi in località Bardella.</p>
      <p>Attualmente sono quattro i lotti in attesa di nuovi investimenti, di superfici diverse, eventualmente frazionabili in aree da 1000 metri quadri o superiori sulla base delle richieste.</p>
      <p>Vi sono inoltre altri lotti destinati a rientrare nella disponibilità del Comune in seguito alla revoca per mancata attuazione: verranno assegnati sulla base della graduatoria scaturita dal nuovo bando.</p>
      <p>L'amministrazione ha definito i prezzi di cessione: 25,21 euro a metro quadro per chi sceglie di pagare in un'unica soluzione, 30,99 euro a metro per l'acquisto a rate. La superficie catastale esatta delle aree assegnate verrà definita con apposito frazionamento e relativo picchettamento sul terreno e comparirà nel contratto definitivo di cessione.</p>
      <p>Nell'area Pip alla periferia del paese (verso Donori) ci sono officine, fabbro, lavorazione vetro, alluminio, carpenteria, autolavaggio, centro revisioni, autocarrozzerie, rivendita di mungitrici, ecocentro e bar.</p>
    </article>
  </body>
</html>