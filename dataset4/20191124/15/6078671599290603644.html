<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/izdignat-ganev-komitet-1618709.html"/>
    <meta property="og:site_name" content="Cross"/>
    <meta property="article:published_time" content="2019-11-24T15:32:00+00:00"/>
    <meta property="og:title" content="Любо Ганев: Не са ме търсили за президент, нямам против да ме издигнат"/>
    <meta property="og:description" content="/КРОСС/ Любомир Ганев отрече информацията, че на 27 ноември ще бъде издигнат за президент на федерацията по волейбол."/>
  </head>
  <body>
    <article>
      <h1>Любо Ганев: Не са ме търсили за президент, нямам против да ме издигнат</h1>
      <address>
        <time datetime="2019-11-24T15:32:00+00:00">24 Nov 2019, 15:32</time>
      </address>
      <p>/КРОСС/ Любомир Ганев отрече информацията, че на 27 ноември ще бъде издигнат за президент на федерацията по волейбол.</p>
      <p>"В последните дни бях в Австрия и сега се прибирам. Никой не се е свързвал с мен да ми каже, че ще бъда издигнат. Не знам откъде се е появила тази информация, но ако е вярна, би следвало и аз да съм запознат, нали?", заяви Ганев пред "Меридиан мач".</p>
      <p>"Още когато се раздухаха нещата, заявих ясно моята позиция. Казал съм какво мисля на клубовете и на инициативния комитет, сега е техен ред. Ако смятат, че мога с нещо да помогна на българския волейбол и искат да ме издигнат, нямам нищо против", добави русенският исполин.</p>
      <p>Както е известно, миналата седмица членовете на инициативния комитет комитет обявиха, че с подписка искат да предизвикат изборно Общо събрание, за да настъпят промени и да се спре пропадането на волейбола. В комитета влизат девет отбора от Суперлигата, втородивизионният Виктория Волей (Пловдив), както и женският Марица. От елита не са се присъединили Монтана, Арда (Кърджали) и шампионът Нефтохимик.</p>
    </article>
  </body>
</html>