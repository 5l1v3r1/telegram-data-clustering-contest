<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/technology-has-become-a-trap-for-students-pm-modi-1-1-10610512.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T15:17:00+00:00"/>
    <meta property="og:title" content="సాంకేతిక పరిజ్ఞానం విద్యార్థులకు చేటుగా మారింది: ప్రధాని మోదీ"/>
    <meta property="og:description" content="న్యూఢిల్లీ: పెరిగిన సాంకేతిక పరిజానం విద్యార్థులకు చేటుగా మారిందని భారత ప్రధాని నరేంద్ర మోదీ మన్ కీ బాత్‌లో ప్రస్తావించారు. నేడు ప్రధాని విద్యార్థులనుద్దేశించి"/>
  </head>
  <body>
    <article>
      <h1>సాంకేతిక పరిజ్ఞానం విద్యార్థులకు చేటుగా మారింది: ప్రధాని మోదీ</h1>
      <address>
        <time datetime="2019-11-24T15:17:00+00:00">24 Nov 2019, 15:17</time>
      </address>
      <p>న్యూఢిల్లీ: పెరిగిన సాంకేతిక పరిజానం విద్యార్థులకు చేటుగా మారిందని భారత ప్రధాని నరేంద్ర మోదీ మన్ కీ బాత్‌లో ప్రస్తావించారు. నేడు ప్రధాని విద్యార్థులనుద్దేశించి మన్ కీ బాత్‌లో ప్రసంగించారు. ఈ సందర్భంగా మోదీ మాట్లాడుతూ.. జీవితంలో కొన్ని అనూహ్య పరిణామాలు జరుగుతాయనీ.. నేను రాజకీయాకు వస్తానని అస్సలు అనుకోలేదని ఆయన తెలిపారు. చిన్నప్పట్నించి ఆధ్యాత్మిక మార్గాల్లో వెళ్లాలనుకునేవాడినని మన్ కీ బాత్‌లో ప్రధాని అన్నారు. దేశంలో అన్ని పాఠశాలలు ఫిట్ ఇండియా ఉద్యమాన్ని కొనసాగించాలని ప్రధాని అన్నారు. ఫిట్ ఇండియా ఉద్యమంలో దేశంలోని అన్ని పాఠశాలలకు ర్యాంకులు కేటాయించి, వారిలో పోటీతత్వాన్ని అలవర్చాలని ప్రధాని తెలిపారు. <br/><br/>పెరిగిన సాంకేతిక పరిజానం విద్యార్థులకు చేటుగా మారిందని, విజ్ఞానం కోసం పుస్తకాలు వదిలి, గూగుల్ వెంట పడుతున్నారని ఈ సందర్భంగా ప్రధాని ఆవేదన వ్యక్తం చేశారు. అంతరించి పోతున్న మాతృభాష, సంస్కృతిని కాపాడుకోవాలని ప్రధాని పిలుపునిచ్చారు. మన జీవన విధానం ప్రకృతితో ముడిపడి ఉంది. ప్రకృతి బాగుంటేనే ఆర్థిక వ్యవస్థ బాగుంటుందని ఈ సందర్భంగా మన్ కీ బాత్‌లో ప్రధాని తెలిపారు.</p>
    </article>
  </body>
</html>