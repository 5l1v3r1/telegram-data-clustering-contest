<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/24/crolla-tratto-viadotto-su-torino-savona_9a158cfa-2649-4700-aef8-34393f0fc744.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T15:43:56+00:00"/>
    <meta property="og:title" content="Crolla tratto viadotto su Torino-Savona"/>
    <meta property="og:description" content="Cedimento su Autostrada Fiori, per ora non risultano vittime (ANSA)"/>
  </head>
  <body>
    <article>
      <h1>Crolla tratto viadotto su Torino-Savona</h1>
      <h2>Cedimento su Autostrada Fiori, per ora non risultano vittime</h2>
      <address><time datetime="2019-11-24T15:43:56+00:00">24 Nov 2019, 15:43</time> by <a rel="author">Redazione ANSA</a></address>
      <p>Un tratto di viadotto lungo la Torino-Savona è crollato. Si tratta di una trentina di metri circa di autostrada dei Fiori, dopo l'innesto con la A10, a circa un chilometro e mezzo da Savona verso Altare. Sul posto stanno intervenendo i vigili del fuoco. Il cedimento è avvenuto sulla autostrada A6, gestita dal Gruppo Gavio.<br/>    Da una prima verifica dei vigili del fuoco sembra che il crollo del viadotto non abbia coinvolto persone. I vigili del fuoco sul posto continuano nelle attività, verificando l'eventuale presenza di un'auto, segnalata da alcuni testimoni.<br/>    Del mezzo però al momento non c'è traccia.<br/>    Si temono altre frane nella stessa zona di Altare, dove la collina ha ceduto facendo crollare il viadotto. La zona è sorvolata da un elicottero dei vigili del fuoco e sono in corso le verifiche statiche delle case sulla collina. L'autostrada resta chiusa in entrambe le direzioni.<br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/cronaca/2019/11/23/-maltempo-liguria-sfollati-valpolcevera-e-case-isolate_ef0719b4-78a7-4f93-8fcb-42c1635cd270.html"/>
        <a href="http://www.ansa.it/sito/videogallery/italia/2019/11/24/crollo-viadotto-a6-le-immagini-dallalto_84688445-e607-485b-97d4-9452d83236b5.html"/>
        <a href="http://www.ansa.it/sito/videogallery/italia/2019/11/24/maltempo-crolla-un-viadotto-sulla-torino-savona_b1b341f8-fecd-4682-b45d-741151c124b0.html"/>
      </related>
    </article>
  </body>
</html>