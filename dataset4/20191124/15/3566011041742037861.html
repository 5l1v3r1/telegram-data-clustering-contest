<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549711.html/%D8%AD%D8%B6%D9%88%D8%B1-4-%DA%A9%D8%A7%D8%B1%D8%A2%D9%81%D8%B1%DB%8C%D9%86-%D8%A8%D8%B3%DB%8C%D8%AC%DB%8C-%D9%85%D9%84%D8%A7%DB%8C%D8%B1%DB%8C-%D8%AF%D8%B1-%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%AF%D8%B3%D8%AA%D8%A7%D9%88%D8%B1%D8%AF%D9%87%D8%A7%DB%8C----%D8%B3%D8%A7%D9%84%D9%87-%D8%A8%D8%B3%DB%8C%D8%AC-%D9%87%D9%85%D8%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:01:00+00:00"/>
    <meta property="og:title" content="حضور 4 کارآفرین بسیجی ملایری در نمایشگاه دستاوردهای ۴۰ ساله بسیج همدان"/>
    <meta property="og:description" content="مسئول بسیج سازندگی سپاه ناحیه ملایر گفت: 4 کارآفرین بسیجی ملایری در نمایشگاه دستاوردهای ۴۰ ساله بسیج در تالار قرآن همدان حضور دارند."/>
  </head>
  <body>
    <article>
      <h1>حضور 4 کارآفرین بسیجی ملایری در نمایشگاه دستاوردهای ۴۰ ساله بسیج همدان</h1>
      <h2>مسئول بسیج سازندگی ملایر خبر داد؛</h2>
      <address>
        <time datetime="2019-11-24T15:01:00+00:00">24 Nov 2019, 15:01</time>
      </address>
      <p>مسئول بسیج سازندگی سپاه ناحیه ملایر گفت: 4 کارآفرین بسیجی ملایری در نمایشگاه دستاوردهای ۴۰ ساله بسیج در تالار قرآن همدان حضور دارند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی سیاوشی در گفت‌وگو با خبرنگار <a href="http://asrehamedan.ir/33437">عصر همدان</a>؛ با اشاره به حضور کارآفرینان بسیجی ملایر در نمایشگاه دستاوردهای ۴۰ ساله بسیج در تالار قرآن همدان اظهار کرد: 4 کارآفرین بسیجی ملایری در نمایشگاه دستاوردهای ۴۰ ساله بسیج از تاریخ 2 آذرماه در تالار قرآن همدان برگزار می‌شود.</p>
      <p>وی افزود: در این نمایشگاه 4 کارآفرین بسیجی ملایری که در عرصه‌های مختلف اقتصاد مقاومتی فعالیت داشته حضور دارند.</p>
      <p>مسئول بسیج سازندگی سپاه ناحیه ملایر به تخصیص یک غرفه از این نمایشگاه به ملایر اشاره کرد و گفت: کارآفرینان بسیجی ملایر در عرصه‌های صنایع تبدیلی و گیاهان دارویی فعالیت دارند.</p>
      <p>وی گفت: عسل، شیره، چیپس میوه و انواع عرقیات محصولات آماده‌شده کارآفرینان بسیجی ملایری است که در این نمایشگاه با این محصولات در آن حضور دارند.</p>
      <p>سیاوشی گفت: یکی از کارآفرینان بسیجی با استفاده از تسهیلات بسیج سازندگی عسل طبیعی و بدون دادن هیچ خوراکی به زنبور تولید کرده و با این محصول در این نمایشگاه حضور دارد.</p>
      <p>وی با اشاره به حمایت‌های بسیج سازندگی از کارآفرینان بیان کرد: کارآفرینان بسیجی حاضر در این نمایشگاه تسهیلاتی از بسیج سازندگی دریافت کرده و حمایت‌های لازم از آن‌ها انجام‌شده است.</p>
      <p>مسئول بسیج سازندگی سپاه ناحیه ملایر افزود: دو تن از این بسیجیان نیز در کار تولیدات گیاهان دارویی کارگاه فرآوری آن را نیز افتتاح کرده و موفق به کسب نام تجاری و برند شده‌اند.</p>
      <p>وی گفت: با توجه به اینکه شیره انگور یکی از محصولات اصلی شهرستان ملایر است یکی از کارآفرینان بسیجی ملایری نیز تولیدات خود را در این زمینه  در این نمایشگاه عرضه کرده است.</p>
      <p>انتهای پیام/</p>
    </article>
  </body>
</html>