<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549748.html/%D9%85%D8%B1%D8%AF%D9%85-%D8%A8%D9%87-%D8%AF%D8%B4%D9%85%D9%86%D8%A7%D9%86-%D8%A7%D8%AC%D8%A7%D8%B2%D9%87-%D8%B3%D9%88%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%85%D8%B7%D8%A7%D9%84%D8%A8%D8%A7%D8%AA-%D8%A8%D9%87-%D8%AD%D9%82-%D8%AE%D9%88%D8%AF-%D8%B1%D8%A7-%D9%86%D9%85%DB%8C-%D8%AF%D9%87%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:17:00+00:00"/>
    <meta property="og:title" content="مردم به دشمنان اجازه سواستفاده از مطالبات به حق خود را نمی‌دهند"/>
    <meta property="og:description" content="فرمانده ناحیه مقاومت بسیج شهرستان جویبار گفت: مردم ما کسانی هستند که چهل سال پابه‌پای این نظام آمدند و از ارکان نظام حمایت کردند و به دشمنان اجازه سوءاستفاده از مطالبات به حق خود را نمی‌دهند."/>
  </head>
  <body>
    <article>
      <h1>مردم به دشمنان اجازه سواستفاده از مطالبات به حق خود را نمی‌دهند</h1>
      <h2>فرمانده ناحیه مقاومت بسیج جویبار:</h2>
      <address>
        <time datetime="2019-11-24T15:17:00+00:00">24 Nov 2019, 15:17</time>
      </address>
      <p>فرمانده ناحیه مقاومت بسیج شهرستان جویبار گفت: مردم ما کسانی هستند که چهل سال پابه‌پای این نظام آمدند و از ارکان نظام حمایت کردند و به دشمنان اجازه سوءاستفاده از مطالبات به حق خود را نمی‌دهند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، مهرداد بابایی عصر امروز در تجمع مردمی علیه آشوبگران با تشکر از حضور مردم در راهپیمایی حمایت از فرمایشات مقام معظم رهبری و محکومیت اغتشاشگران حوادث اخیر گفت: براندازی نظام مقدس جمهوری اسلامی ایران از آرزوهای دیرینه و از تلاش‌های بی‌وقفه دشمنان و استکبار جهانی آمریکا است.<br/> <br/>وی تصریح کرد: پس از پیروزی انقلاب اسلامی ایران که دست آمریکا از کشور قطع شد نظام سلطه دچار آشفتگی شد و دست به هر اقدامی جنایتکارانه و خصمانه‌ای برای تثبیت موقعیت و تأمین منافع خود کرد.<br/> <br/>فرمانده ناحیه مقاومت بسیج جویبار تأکید کرد: ملت بصیر، آگاه و شجاع ایران در طول این چهل سال گوش به فرمان امامین انقلاب بودند و در عرصه‌های مورد نیاز انقلاب اسلامی خدمت کردند و حماسه آفریدند.<br/> <br/>بابایی با اشاره به مثلث تروریستی عبری، عربی و آمریکایی گفت: این مثلث تروریستی با تشکل گروهای تکفیری-تروریستی در منطقه خاورمیانه به دنبال تضعیف محور مقاومت بودند که با هوشمندی و هدایت مدبرانه مقام معظم رهبری و با حضور شجاعانه و آگاهانه فرزندان این ملت، نقشه شوم دشمن با شکست همراه شد.<br/> <br/>وی به حوادث خرابکانه معاندین نظام در سال 96 اشاره و عنوان کرد: دشمن با بهره‌گیری از مشکلات اقتصادی و معیشتی مردم که ماحصل تلاش دشمنان ما بود سعی در طراحی تابستان داغ بود که مردم و نظام را در مقابل هم قرار بدهد که این بار نیز ملت بیدار ایران، دشمن را در این امر ناامید و مأیوس کرد.<br/> <br/>فرمانده ناحیه مقاومت بسیج جویبار با بیان اینکه در شیوه اجرایی افزایش قیمت بنزین انتقادات و گله‌مندی‌هایی وجود دارد گفت: اما این موضوع نباید زمینه ساز بروز برخی اتفاقات تلخ و ناگوار در استان‌ها شود و آشوبگران، فتنه‌گران و اشرار نقش پیاده‌نظام دشمن را در این حوادث ایفا وخسارت‌های سنگین به مراکز عمومی و خصوصی وارد کردند که سعی در رسیدن به مقاصد شوم خود بودند.<br/> <br/>بابایی خاطرنشان کرد: امروز با حضور آگاهانه و حماسه خود می‌خواهیم اعلام کنیم که صف ما از صف اشرار و اغتشاشگران جداست؛ مردم ما کسانی هستند که چهل سال پابه‌پای این نظام آمدند و از ارکان نظام حمایت کردند.<br/> <br/>وی با اشاره به اینکه مردم ایران در شرایط سخت و بحرانی در کنار هم ایستاده‌اند عنوان کرد: همین مردم عزیز و شریف بودند که در حوادثی مثل سیل و زلزله به کمک هموطنان خود رفتند.<br/> <br/>فرمانده ناحیه مقاومت بسیج جویبار بیان کرد: مردم گرچه معترض و منتقد هستند ولی نظام و امنیت کشور خود را دوست دارند و اجازه نمی‌دهند افرادی با سؤاستفاده از مطالبات به حق مردم تحت هر عنوانی امنیت کشور را خدشه‌دار کنند.<br/> <br/>بابایی با بیان اینکه مردم کشور انتظاراتی دارند گفت: مردم هم از دستگاه مقتدر قضایی انتظار دارند با اوباش و آشوبگرانی که امنیت کشور را به خطر انداختند به شدت برخورد کند و همچنین از دستگاه‌های دولتی انتظار دارند با نظارت‌های مستمر اجازه ندهند قیمت‌ کالا افزایش بی اساس داشته باشد و مردم بیشتر در تنگنای اقتصادی قرار بگیرند.<br/><br/>انتهای پیام/</p>
    </article>
  </body>
</html>