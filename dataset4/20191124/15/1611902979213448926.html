<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/po-petru-i-lubnauer-adam-szlapka-przewodniczacym-nowoczesnej-mieszkowski-pokonany/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T15:50:59+00:00"/>
    <meta property="og:title" content="Po Petru i Lubnauer Adam Szłapka przewodniczącym Nowoczesnej. Mieszkowski pokonany"/>
    <meta property="og:description" content="Pojedynek był zawzięty. Adam Szłapka wygrał walkę z mocno lewicującym Krzysztofem Mieszkowskim i to on został nowym przewodniczącym Nowoczesnej. Można było wybrać nowego przewodniczącego, bo z tej funkcji zrezygnowała Katarzyna Lubnauer."/>
  </head>
  <body>
    <article>
      <h1>Po Petru i Lubnauer Adam Szłapka przewodniczącym Nowoczesnej. Mieszkowski pokonany</h1>
      <address><time datetime="2019-11-24T15:50:59+00:00">24 Nov 2019, 15:50</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>Pojedynek był zawzięty. Adam Szłapka wygrał walkę z mocno lewicującym Krzysztofem Mieszkowskim i to on został nowym przewodniczącym Nowoczesnej. Można było wybrać nowego przewodniczącego, bo z tej funkcji zrezygnowała Katarzyna Lubnauer.</b>
      </p>
      <p>Po tajnym głosowania sekretarz generalny Nowoczesnej Adam Szłapka został w niedzielę wybrany na przewodniczącego partii.</p>
      <p>Katarzyna Lubnauer złożyła w niedzielę rezygnację z funkcji przewodniczącej Nowoczesnej.</p>
      <p>–<i> Jako jedna z liderek Koalicji Obywatelskiej biorę na siebie odpowiedzialność za wynik wyborczy i składam rezygnację z funkcji przewodniczącej Nowoczesnej</i> – mówiła Lubnauer podczas konwencji ugrupowania.</p>
      <p>Po rezygnacji, delegaci wybrali nowego przewodniczącego partii – został nim sekretarz Nowoczesnej Adam Szłapka.</p>
      <p>O fotel lidera partii, oprócz Szłapki, ubiegał się także poseł Krzysztof Mieszkowski. Szłapka uzyskał 66 głosów, na Mieszkowskiego zagłosowało 41 delegatów.</p>
      <p>Kim jest nowy przewodniczący Nowoczesnej? W latach 2006–2010 pełnił funkcję radnego i wiceprzewodniczącego rady miejskiej w Kościanie. Był dyrektorem Fundacji Projekt: Polska, gdzie zajmował się m.in. organizacją projektów „Razem 89” i „Pokolenie Solidarność”.</p>
      <p>Od 2011 do 2015 roku, w okresie prezydentury Bronisława Komorowskiego, pracował jako ekspert w Kancelarii Prezydenta.</p>
      <p>W 2015 objął stanowisko sekretarza generalnego Nowoczesnej Ryszarda Petru. W wyborach parlamentarnych w tym samym roku kandydował do Sejmu w okręgu kaliskim z pierwszego miejsca na liście tej partii, uzyskując mandat posła VIII kadencji. Wszedł w skład Komisji Spraw Zagranicznych oraz Komisji do Spraw Służb Specjalnych.</p>
      <p>W wyborach w 2019 z powodzeniem ubiegał się o poselską reelekcję z ramienia Koalicji Obywatelskiej w okręgu poznańskim, otrzymując 51 951 głosów</p>
      <p>Źródło: PAP/ Polsat News</p>
      <related>
        <h4>PODOBNE ARTYKUŁY</h4>
        <a href="https://alaluna.pl/gwiazdy/zenek-doczekal-sie-krolowej-disco-polo-internauci-sa-zachwyceni-jej-pieknem-foto/"/>
        <a href="https://nczas.com/2019/11/24/indeks-atrakcyjnosci-paszportow-francuskie-obywatelstwo-na-prowadzeniu/"/>
        <a href="https://nczas.com/2019/11/24/wygryzla-petru-a-teraz-odchodzi-lubnauer-zlozyla-rezygnacje-z-funkcji-przewodniczacej-nowoczesnej-kto-bedzie-jej-nastepca/"/>
        <a href="https://nczas.com/2019/11/24/polska-wersja-vatican-news-przeklamuje-slowa-papieza-wycieto-fragment-chwalacy-modernistow/"/>
        <a href="https://nczas.com/2019/11/24/norwegowie-maja-juz-dosc-spalili-publicznie-koran-video/"/>
        <a href="https://nczas.com/2019/11/24/pilne-powazny-wypadek-piotra-zyly-to-wyglada-strasznie-jest-duzo-krwi-foto/"/>
        <a href="https://alaluna.pl/gwiazdy/muzycy/to-przepowiednia-konca-swiata-apokalipsa-wedlug-znanego-zespolu-disco-polo-video/"/>
        <a href="https://nczas.com/2019/11/24/rosjanie-francuzi-belgowie-i-albanczycy-zatrzymani-po-rozbiciu-gangu-zlodziei-bizuterii/"/>
        <a href="https://nczas.com/2019/11/24/artur-dziambor-merytorycznie-niszczy-w-tvn-e-glosowanie-okazalo-sie-za-trudne-dla-wybrancow-narodu-video/"/>
      </related>
    </article>
  </body>
</html>