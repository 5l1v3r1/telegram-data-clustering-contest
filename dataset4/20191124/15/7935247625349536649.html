<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/korkunc-kazada-can-pazari-216109h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T15:25:44+00:00"/>
    <meta property="og:title" content="Korkunç kazada can pazarı"/>
    <meta property="og:description" content="Bursa'da köprülü kavşaktan uçarak ters dönen otomobildeki 4 kişi yaralandı. Kaza yerinde adeta can pazarı yaşandı."/>
  </head>
  <body>
    <article>
      <h1>Korkunç kazada can pazarı</h1>
      <h2>Bursa'da köprülü kavşaktan uçarak ters dönen otomobildeki 4 kişi yaralandı. Kaza yerinde adeta can pazarı yaşandı.</h2>
      <address>
        <time datetime="2019-11-24T15:25:44+00:00">24 Nov 2019, 15:25</time>
      </address>
      <p>Kaza, Osmangazi ilçesi Demirtaşpaşa Köprülü Kavşağı'nda meydana geldi.</p>
      <p>Alınan bilgiye göre, arkadaşları ile birlikte Yıldırım istikametine giden Selçuk Ç.'nin kullandığı 16 ACZ 635 plakalı otomobil, sürücünün Demirtaşpa Kavşağı'nda direksiyon hakimiyetini kaybetmesi sonucu köprülü kavşaktaki demir korkuluklara çarparak aşağı uçtu.</p>
      <p>Ters dönen araçta bulunan sürücü Selçuk C. (26) ile Cemil K. (27), Ünal K. (31) ve İsmail K. (43) yaralandı.</p>
      <p>Aracın takla atarak köprüden düştüğünü gören vatandaşlar, yaralıları araçtan çıkarıp polis ve sağlık ekiplerine haber verdi.</p>
      <figure>
        <img src="https://www.olay.com.tr/d/other/iha-20191124aw863959-1.jpg"/>
      </figure>
      <p>İhbar üzerine bölgeye çok sayıda polis ve sağlık ekibi sevk edildi. Yaralılara ilk müdahale sağlık ekipleri tarafından olay yerinde yapıldı. Ağır yaralanan vatandaşlar çevredeki hastanelere kaldırılırken, yol trafiğe kapatıldı.</p>
      <p>Olay yerini abluka altına alan ekipler, kaza ile ilgili inceleme başlattı.</p>
    </article>
  </body>
</html>