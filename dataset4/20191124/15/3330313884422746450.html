<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905024/juve-heeft-blessurenieuws-over-de-ligt-schouder-uit-de-kom-terapie-e-recupero-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T15:10:00+00:00"/>
    <meta property="og:title" content="Update: Sarri en Juventus moeten 'situatie van De Ligt' evalueren"/>
    <meta property="og:description" content="Matthijs de Ligt is zondag behandeld aan zijn schouder, laat Juventus weten in zijn medische bulletin via de officiële kanalen. De schouder van de 21-voudig international schoot uit de kom tijdens het uitduel met Atalanta Bergamo van zaterdagmiddag. De rechterschouder van De Ligt werd ter plekke terug in de kom gezet door de medische staf, waarna de centrale verdediger uit Abcoude de negentig minuten vol maakte. Juventus is zondag overgegaan tot extra onderzoek, meldt La Vecchia Signora via de clubsite. De Ligt moet nu 'terapie e recupero', therapie en herstel, ondergaan. Juventus laat in het midden of de verdediger één of meerdere wedstrijden moet missen. De Ligt maakt indruk bij winnend Juventus, Higuaín de reddende engel 'De Ligt lijkt eindelijk op de machtige muur die je mag verwachten'"/>
  </head>
  <body>
    <article>
      <h1>Update: Sarri en Juventus moeten 'situatie van De Ligt' evalueren</h1>
      <address>
        <time datetime="2019-11-24T15:10:00+00:00">24 Nov 2019, 15:10</time>
      </address>
      <p>
        <b>Matthijs de Ligt is zondag behandeld aan zijn schouder, laat Juventus weten in zijn medische bulletin via de officiële kanalen. De schouder van de 21-voudig international schoot uit de kom tijdens het uitduel met Atalanta Bergamo van zaterdagmiddag.</b>
      </p>
      <p>De rechterschouder van De Ligt werd ter plekke terug in de kom gezet door de medische staf, waarna de centrale verdediger uit Abcoude de negentig minuten vol maakte. Juventus is zondag overgegaan tot extra onderzoek, meldt La Vecchia Signora via de clubsite. De Ligt moet nu 'terapie e recupero', therapie en herstel, ondergaan. Juventus laat in het midden of de verdediger één of meerdere wedstrijden moet missen.</p>
      <p>De nog altijd ongeslagen Serie A-koploper staat aan de vooravond van een drukke serie, met zeven wedstrijden in één maand tijd. Na de laatste vier competitieduels voor Kerstmis en de Champions League-wedstrijden tegen Atlético Madrid en Bayer Leverkusen reist men nog af naar Saudi-Arabië voor het Supercup-duel met SS Lazio.</p>
      <p><b>Update:</b> Het is nog onduidelijk of Matthijs de Ligt dinsdag met Juventus tegen Atlético Madrid kan uitkomen in de Champions League. De verdediger kampt met een schouderblessure, nadat het gewricht uit de kom schoot tegen Atalanta Bergamo. "We moeten de situatie van Matthijs nog evalueren, het ligt er heel erg aan hoe hij zich voelt", laat trainer Maurizio Sarri weten.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904891/juventus-met-de-schrik-vrij-tegen-atalanta-bergamo-uitstekende-wedstrijd-de-ligt.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904898/-de-ligt-lijkt-eindelijk-op-de-machtige-muur-die-je-mag-verwachten-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>