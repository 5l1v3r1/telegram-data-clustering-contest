<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39864-man-gewond-bij-geweldsincident-noordstraat-axel/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-24T15:11:00+00:00"/>
    <meta property="og:title" content="Man gewond bij 'geweldsincident' Noordstraat Axel"/>
    <meta property="og:description" content="AXEL - In de Noordstraat in Axel is vannacht een man gewond geraakt bij een 'geweldsincident'. Dat meldt de politie, die tot nu toe nog geen verdachte(n) heeft kunnen aanhouden."/>
  </head>
  <body>
    <article>
      <h1>Man gewond bij 'geweldsincident' Noordstraat Axel</h1>
      <address><time datetime="2019-11-24T15:11:00+00:00">24 Nov 2019, 15:11</time> by <a rel="author">Roland de Jong</a></address>
      <figure>
        <img src="https://www.hvzeeland.nl/pictures/stock/6/5/4/456.604x334.jpg"/>
        <figcaption>
          <cite>© Foto: HVZeeland.nl (archief)</cite>
        </figcaption>
      </figure>
      <p>
        <b>AXEL - In de Noordstraat in Axel is vannacht een man gewond geraakt bij een 'geweldsincident'. Dat meldt de politie, die tot nu toe nog geen verdachte(n) heeft kunnen aanhouden.</b>
      </p>
      <p>Aan de politie werd rond 01.20 uur doorgegeven dat er een vechtpartij gaande was geweest en dat er iemand gewond op straat lag. Ter plekke werd een 36-jarige man uit Axel aangetroffen. Hij werd per ambulance overgebracht naar een ziekenhuis.</p>
      <p>Uit politie-onderzoek is gebleken dat de man vermoedelijk in een café in de Noordstraat onenigheid heeft gehad met een groep mensen. Om de ruzie te sussen, zou een cafébezoeker het latere slachtoffer buiten hebben gezet. Toen mensen uit de groep de horecagelegenheid later verlieten, zou het opnieuw tot een conflict zijn gekomen en zou de 36-jarige man uit Axel door meerdere mannen zijn mishandeld.</p>
      <p>De politie controleerde na het incident op diverse plaatsen in Zeeuws-Vlaanderen auto's en de inzittenden gecontroleerd. “Dit gebeurde omdat er tijdens het onderzoek namen van potentiële verdachten of kentekens van mogelijk betrokken voertuigen werden genoemd”, aldus de politie. Ondanks alle inzet konden tot op heden geen arrestaties worden verricht. De politie zet het onderzoek voort.</p>
    </article>
  </body>
</html>