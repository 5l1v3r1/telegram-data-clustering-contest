<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/24/maltempo-crolla-un-viadotto-in-liguria-due-morti-in-francia"/>
    <meta property="og:site_name" content="euronews"/>
    <meta property="article:published_time" content="2019-11-24T15:50:00+00:00"/>
    <meta property="og:title" content="Maltempo: crolla un viadotto in Liguria, due morti in Francia"/>
    <meta property="og:description" content="Maltempo: crolla un viadotto in Liguria, due morti in Francia. Le piogge torrenziali degli ultimi giorni presentano il conto. Ancora un disperso oltralpe e uno nel nostro paese. A spaventare a Torino è ora il livello del Po. Cruciali le prossime ore"/>
  </head>
  <body>
    <article>
      <h1>Maltempo: crolla un viadotto in Liguria, due morti in Francia</h1>
      <address><time datetime="2019-11-24T15:50:00+00:00">24 Nov 2019, 15:50</time> by <a rel="author">Simona Zecchi </a></address>
      <figure>
        <img src="https://static.euronews.com/articles/stories/04/31/90/58/773x435_cmsv2_b391f4ff-27a1-5c25-8f2b-bcff955c6bcf-4319058.jpg"/>
      </figure>
      <p>Vittime e dispersi nella Francia meridionale, crolli ed esondazioni in Liguria e in altre aree dello stivale. Frontiere che si sciolgono, nella comune devastazione prodotta dal maltempo degli ultimi giorni.</p>
      <figure>
        <iframe data-src="https://twitter.com/euronewses/status/1198571970402471936" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        <figcaption>Il punto sui danni provocati in Francia dal maltempo degli ultimi giorni in una foto-gallery di FranceInfo</figcaption>
      </figure>
      <p>Due le vittime già conteggiate nella regione francese del Var, tra Marsiglia e Tolosa: piogge torrenziali e onde impressionanti, che hanno restituito un corpo a Muy, paesino dell'entroterra investito dalle piene dei fiumi che lo attraversano e, un altro a Cabasse, dove a perdere la vita è stato un uomo rimasto intrappolato nella sua auto. Centinaia le abitazioni evacuate, spesso a fini precauzionali, con diversi edifici municipali trasformati in alloggi di fortuna.</p>
      <p>Nelle ultime ore 4 invece le vittime provocate dalle forti pioggi in Costa Azzurra e molte strade sono rimaste interrotte così come il traffico ferroviario fino al confine italiano.</p>
      <figure>
        <iframe data-src="https://twitter.com/euronewses/status/1198579517960445952" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sulla Torino-Savona a cedere alle forti piogge è stato un viadotto, travolto da una frana.</p>
      <p>Si cerca un'auto che testimoni dicono di aver visto precipitare. A preoccupare è il livello del Po che ha già rischiato di inghiottire un comune e che a Torino ha sommerso i Murazzi e il borgo medievale. Fra Alessandria e Torino oltre 500 le persone sfollate per motivi di sicurezza.</p>
      <p>Una Liguria già in allerta rossa, esasperata da evacuazioni e disagi.</p>
      <figure>
        <iframe data-src="https://twitter.com/euronewses/status/1198604767905361921" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ad eccezione della Torino-Milano, oltre alla A6 teatro del crollo, a essere interrotte sono state la A5 Torino-Aosta: a Quincinetto è stato disposto il divieto di ingresso dei mezzi pesanti provenienti da Francia, Svizzera e Piemonte in Valle d'Aosta e il traffico deviato. Ferma anche la A21 Torino Piacenza (dove una voragine di una decina di metri si è aperta nella serata di domenica). Forti disagi sono stati rilevati anche in Calabria e Campania. A Reggio Calabria le scuole lunedì restano chiuse.</p>
      <figure>
        <iframe data-src="https://twitter.com/euronewses/status/1198573171118616576" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Non gode di tranquillità parte della lombardia, dove il Ticino è arrivato ormai a poche decine di centimetri dal punto di esondazione nella zona del Borgo Basso. Le sedi di alcune associazioni vicine al fiume sono finite parzialmente sott'acqu.</p>
    </article>
  </body>
</html>