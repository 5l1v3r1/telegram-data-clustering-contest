<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905014/walem-heeft-weinig-geloof-in-ek-kansen-belgi-heel-heel-moeilijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T15:16:00+00:00"/>
    <meta property="og:title" content="Beloftencoach Walem gelooft niet in de EK-kansen van de Rode Duivels"/>
    <meta property="og:description" content="De Rode Duivels beginnen komende zomer vol ambitie aan het EK. Onze nationale ploeg wil prijzen pakken. Heel wat mensen geloven ook in de Rode Duivels, maar daar is beloftencoach Johan Walem er niet één van."/>
  </head>
  <body>
    <article>
      <h1>Beloftencoach Walem gelooft niet in de EK-kansen van de Rode Duivels</h1>
      <address>
        <time datetime="2019-11-24T15:16:00+00:00">24 Nov 2019, 15:16</time>
      </address>
      <p>
        <b>De Rode Duivels beginnen komende zomer vol ambitie aan het EK. Onze nationale ploeg wil prijzen pakken. Heel wat mensen geloven ook in de Rode Duivels, maar daar is beloftencoach Johan Walem er niet één van.</b>
      </p>
      <p>Volgens de beloftencoach van België wordt het bijzonder moeilijk voor de Rode Duivels om een prijs te pakken. "Neen, ik denk niet dat België favoriet is", zegt hij bij <i>Eleven Sports.</i></p>
      <p>"Er zijn andere landen die er meer aanspraak op maken. Frankrijk won het WK, dus het is nu aan hen om te bevestigen. Duitsland, Italië, Spanje, Engeland… Daar ga ik het bij houden, want er zijn veel landen. Het zal heel, heel moeilijk worden", geeft hij aan.</p>
      <p>Toch is het van moeten, dat beseft ook Walem. "Als we het niet winnen zal het een verloren generatie zijn, want we hebben verschillende kansen gehad om een prijs te winnen. Met hun talent hebben ze wel het recht om deze keer aan een prijs te denken", besluit hij toch met een positieve noot.</p>
    </article>
  </body>
</html>