<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/bollywood/news/nawazuddin-siddiqui-says-don-t-believe-in-tags-like-star-superstar-or-megastar-263267"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T15:53:52+00:00"/>
    <meta property="og:title" content="आखिर क्यों स्टार, सुपरस्टार, मेगास्टार जैसी चीजों पर यकीन नहीं करते नवाजुद्दीन सिद्दीकी ?"/>
    <meta property="og:description" content="हिन्दी सिनेमा जगत के जाने-माने सुपरस्टार नवाजुद्दीन सिद्दीकी का नाम दुनिया भर में शुमार है। उन्होंने अपने शानदार अभिनय से सजी कई सुपरहिट फिल्में फैंस के बीच रखी हैं। आज वो फिल्म इंडस्ट्री में जिस मुकाम पर हैं, वहां तक पहुंचने के लिे उन्होंने तकरीबन 12 साल तक कड़ा संघर्ष किया है। "/>
  </head>
  <body>
    <article>
      <h1>आखिर क्यों स्टार, सुपरस्टार, मेगास्टार जैसी चीजों पर यकीन नहीं करते नवाजुद्दीन सिद्दीकी ?</h1>
      <address><time datetime="2019-11-24T15:53:52+00:00">24 Nov 2019, 15:53</time> by <a rel="author">rupali</a></address>
      <p>हिन्दी सिनेमा जगत के जाने-माने सुपरस्टार नवाजुद्दीन सिद्दीकी का नाम दुनिया भर में शुमार है। उन्होंने अपने शानदार अभिनय से सजी कई सुपरहिट फिल्में फैंस के बीच रखी हैं। आज वो फिल्म इंडस्ट्री में जिस मुकाम पर हैं, वहां तक पहुंचने के लिे उन्होंने तकरीबन 12 साल तक कड़ा संघर्ष किया है। </p>
      <p>आज नवाजुद्दीन सिद्दीकी के कई प्रशंसक हैं, लेकिन इसके बावजूद वह खुद को 'स्टार' की श्रेणी में रखना नहीं पसंद करते हैं। उन्होंने बताया, 'मुझे खुद को स्टार कहना नापसंद है, मैं ऐसे तमगों में यकीन नहीं रखता हूं। स्टार, सुपरस्टार या मेगास्टार के रूप में पहचाने जाने के बाद इंडस्ट्री में कलाकारों को रूढ़िबद्ध किया जाता है और उन्हें एक ही जैसा काम करने को दिया जाता है', नवाजुद्दीन ने आगे कहा, 'सच्चा कलाकार वही होता है जो भिन्न किरदारों को निभाता है, लेकिन अगर आप स्टार श्रेणी में फंस जाते हैं, तो आप सीमाबद्ध होकर रह जाते हैं। 'स्टार' और 'सुपरस्टार' जैसी चीजें महज विपणन रणनीतियां हैं, इसलिए मुझे खुद को स्टार कहलवाना पसंद नहीं' नवाजुद्दीन का यह भी मानना है कि 'स्टार' का यह तमगा एक कलाकार के विकास को रोक देता है।</p>
      <p>
        <b>यह भी पढ़ें:- </b>
        <a href="https://www.dainiksaveratimes.com/entertainment/bollywood/news/these-bollywood-celebrities-reach-shaukat-kaifi-funeral-263233">इस बीमारी के चलते शबाना आजमी की मां ने दुनिया को कहा अलविदा, अंतिम संस्कार में पहुंचे ये सितारे</a>
      </p>
      <p><b>यह भी पढ़ें:- </b> <a href="https://www.dainiksaveratimes.com/entertainment/bollywood/news/bala-box-office-collection-263221">Box Office Collection: आयुष्मान की बाला ने की 100 करोड़ के पार कमाई, यामी ने खुश होकर बोली ये बात</a></p>
      <figure>
        <embed-post data-src="https://www.instagram.com/p/B5NnojyBh6_" data-service="Instagram"/>
      </figure>
      <p>उन्होंने इस बारे में कहा, 'मैं कम्फर्ट जोन में फंसकर नहीं रखना चाहता, एक कलाकार के लिए यह बेहद जरूरी है कि वह अपने कम्फर्ट जोन से परे जाकर कुछ करे। मैं बहुमुखी बनना चाहता हूं। अगर मैं खुद को एक स्टार समझने लगूं तो मुझमें घमंड आ सकता है और यह मेरे कौशल व विकास को बाधित कर सकता है', 'मंटो', 'ठाकरे' और 'सेक्रेड गेम्स' में एक के बाद एक गंभीर भूमिकाओं को निभाने के बाद 45 वर्षीय इस अभिनेता ने रोमांटिक-कॉमेडी में हाथ आजमाने की कोशिश की। हाल ही में वह कॉमेडी-ड्रामा 'मोतीचूर चकनाचूर' में नजर आए, आने वाले समय में वह 'बोले चूड़ियां' में नजर आएंगे। </p>
      <p>
        <b>यह भी पढ़ें:- <a href="https://www.dainiksaveratimes.com/entertainment/bollywood/news/bigg-boss-13-evicted-contestant-khesari-lal-yadav-263261">BB 13: घर से बाहर आते ही खेसारी लाल यादव ने सिद्धार्थ के खिलाफ किया बड़ा खुलासा, कहा- दो...</a></b>
      </p>
      <p> </p>
      <p>
        <b>यह भी पढ़ें:- <a href="https://www.dainiksaveratimes.com/entertainment/bollywood/news/200-policemen-put-under-the-protection-of-panipat-director-263252">भंसाली की तरह आशुतोष की फिल्म पानीपत विवादो से घिरी, जानिए क्या है पूरा मामला</a></b>
      </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Nawazuddin siddiqui says don t believe in tags like star superstar or megastar</p>
    </article>
  </body>
</html>