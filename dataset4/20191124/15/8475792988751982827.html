<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/ost/forsvarsadvokaten-inget-atal-imorgon"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T15:44:00+00:00"/>
    <meta property="og:title" content="Före detta kommunalråd misstänks för flera brott – åtalstid förlängs"/>
    <meta property="og:description" content="Inget åtal mot toppolitkern i Motala väntas under morgondagen. Enligt försvarsadvokaten har åklagaren begärt åtalsförlängning."/>
  </head>
  <body>
    <article>
      <h1>Före detta kommunalråd misstänks för flera brott – åtalstid förlängs</h1>
      <address><time datetime="2019-11-24T15:44:00+00:00">24 Nov 2019, 15:44</time> by <a rel="author">Axel Brantemo</a></address>
      <p>
        <b>Inget åtal mot toppolitkern i Motala väntas under morgondagen. Enligt försvarsadvokaten har åklagaren begärt åtalsförlängning.</b>
      </p>
      <p>Imorgon, den 25 november, skulle åtal ha väckts mot det brottsmisstänkta kommunalrådet Kåre Friberg (M). Men enligt hans försvarsadvokat har åklagaren istället begärt åtalsförlängning.</p>
      <p>– Åtal kommer inte väckas imorgon. Åklagaren har begärt åtalsförlängning. Istället kommer vi ha en omhäktningsförhandling imorgon. Det är Linköpings tingsrätt som kommer att hålla i det, men jag är med på länk från häktet, säger Hanna Lindblom som är Kåre Fribergs försvarare.</p>
      <h3>”Förnekar brott”</h3>
      <p>Hon är i övrigt fåordig kring ärendet.</p>
      <p>– Det är förundersökningssekretess så jag kan inte säga mycket mer än så. Men det är samma inställning som tidigare. Min klient förnekar brott och att han ska ha utsatt personen för det som åklagaren gör gällande. Han bestrider även åklagarens yrkande på att han ska vara häktad i ytterligare två veckor och det är därför som vi påkallat den här omhäktningsförhandlingen, säger Hanna Lindblom till SVT Nyheter Öst.</p>
      <p>Det före detta kommunalrådet är häktad på sannolika skäl misstänkt för grov kvinnofridskränkning och fem våldtäkter.</p>
      <p>
        <i>SVT Nyheter Öst har sökt åklagare Eva Nemec Nord utan framgång.</i>
      </p>
      <related>
        <h4>Relaterat</h4>
        <a href="https://www.svt.se/nyheter/lokalt/ost/brottsmisstankte-kommunalradet-i-motala-far-fortsatt-lon"/>
        <a href="https://www.svt.se/nyheter/lokalt/ost/brottsmisstankta-fore-detta-kommunalradet-fortsatt-haktad"/>
        <a href="https://www.svt.se/nyheter/lokalt/ost/fore-detta-toppolitiker-haktas-slapps"/>
        <a href="https://www.svt.se/nyheter/snabbkollen/m-topp-begars-nu-haktad-for-valdtakter"/>
        <a href="https://www.svt.se/nyheter/lokalt/ost/m-toppen-friberg-begars-haktad-for-grov-kvinnofridskrankning"/>
        <a href="https://www.svt.se/nyheter/lokalt/ost/moderat-kommunalrad-sparkas-pa-grund-av-brottsmisstankar"/>
        <a href="https://www.svt.se/nyheter/lokalt/ost/soderman-l-ersatter-det-ar-omtumlande"/>
      </related>
    </article>
  </body>
</html>