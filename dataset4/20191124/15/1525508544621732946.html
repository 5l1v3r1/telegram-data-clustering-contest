<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779817/%D8%AA%D9%88%D8%B3%D8%B9%D9%87-%D9%88%D8%B1%D8%B2%D8%B4-%D8%A8%D8%A7%D9%86%D9%88%D8%A7%D9%86-%D8%A7%D8%B2-%D8%A7%D9%88%D9%84%D9%88%DB%8C%D8%AA-%D9%87%D8%A7%DB%8C-%D9%88%D8%B1%D8%B2%D8%B4-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T15:07:51+00:00"/>
    <meta property="og:title" content="مدیرکل ورزش و جوانان خراسان‌جنوبی: توسعه ورزش بانوان از اولویت‌های ورزش خراسان‌جنوبی است"/>
    <meta property="og:description" content="بیرجند- مدیرکل ورزش و جوانان خراسان جنوبی گفت: توسعه ورزش بانوان از اولویت‌های ورزش خراسان‌جنوبی است."/>
  </head>
  <body>
    <article>
      <h1>مدیرکل ورزش و جوانان خراسان‌جنوبی: توسعه ورزش بانوان از اولویت‌های ورزش خراسان‌جنوبی است</h1>
      <address>
        <time datetime="2019-11-24T15:07:51+00:00">24 Nov 2019, 15:07</time>
      </address>
      <p>به گزارش خبرنگارمهر، حسن‌عزیزی بعد از ظهر یکشنبه در دیدار ورزشکاران و هیئت‌های ورزشی خراسان‌جنوبی اظهار کرد: حضور ورزشکارانی چون نجمه خدمتی نشان استعدادهای ورزشی خراسان جنوبی است.</p>
      <p>مدیرکل ورزش و جوانان خراسان‌جنوبی با تأکید بر توسعه ورزش بانوان در خراسان‌جنوبی بیان‌کرد: توسعه ورزش بانوان نقش مهمی در رونق ورزش همگانی و سلامت خانواده‌ها دارد.</p>
      <p>عزیزی با اشاره به اینکه در خراسان‌جنوبی ۶ ملی پوش در عرصه ورزش حرفه‌ای فعالیت دارند، ادامه‌داد: باید نگاه ویژه و حمایت خاصی به استان‌های مرزی و در حال توسعه به ویژه در بخش ورزش بانوان داشته باشیم.</p>
      <p>نوروزپور، رئیس هیئت تیر و کمان خراسان‌جنوبی به نمایندگی از هیئت‌های ورزشی خراسان‌جنوبی نیز در این جلسه اظهار کرد: عدم مطالبه‌گری در خراسان‌جنوبی باعث شده که از حقوق حقه خود در بسیاری از موارد محروم بمانیم.</p>
      <p>وی در زمینه ورزش بانوان بیان‌کرد: نام‌آورانی چون نجمه خدمتی و مهسا کدخدا از جمله زنان خراسان‌جنوبی هستند که در عین حفظ نجابت و پاکدامنی در حوزه ورزش خوش درخشیدند.</p>
      <p>رئیس هیئت تیر و کمان خراسان‌جنوبی ادامه‌داد: نگاه ویژه اعتباری به ویژه در حوزه ورزش بانوان، تقبل هزینه چند تیم خاص در لیگ کشوری(حدأقل در سه رشته) و ایجاد مجموعه ورزشی خاص و ویژه بانوان از جمله نیازهای حوزه ورزش خراسان‌جنوبی است.</p>
    </article>
  </body>
</html>