<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/tod-filips-trudno-ubedikh-finiks-za-zhokera-407516.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T15:24:45+00:00"/>
    <meta property="og:title" content="Тод Филипс: Трудно убедих Финикс за „Жокера“"/>
    <meta property="og:description" content="Режисьорът признава, че филмът му не е за всеки"/>
  </head>
  <body>
    <article>
      <h1>Тод Филипс: Трудно убедих Финикс за „Жокера“</h1>
      <address><time datetime="2019-11-24T15:24:45+00:00">24 Nov 2019, 15:24</time> by <a rel="author">Агенция Стандарт</a></address>
      <p>Режисьорът на „Жокера“ Тод Филипс разкри, че трудно е убедил звездата на филма Хоакин Финикс да приеме главната роля. Филипс разказва,че двамата обсъждали темата в продължение на месеци преди актьорът да каже „да“ за образа на Артър Флек. Филипс признава, че той е представил филма си пред шефовете на „Уорнър Брос“ преди въобще Хоакин да се е съгласил да участва в него. „Хубавото на тази роля е, че привлича разнообразни таланти – Джак Никълсън, Хийт Леджър, Джаред Лето. Всеки един от тях допринася с нещо различно за образа на Жокера. Аз си представях Финикс още от началото и дори така го представих на продуцентите, за да им вкарам идеята в главата“, разказва режисьорът. Цяла година Тод е убеждавал студиото за самостоятелна лента за най-прочутия злодей на Батман, без присъствието на самия герой на Готъм. Филипс признава още, че творбата му не е за всеки и той я е направил по определен начин в отговор на филмите по комикси, които са презвели Холивуд. Режисьорът споделя, че използвал именно това вълнение, за да представи на зрителите нещо по-различно от това, което са свикнали и очакват да видят.</p>
    </article>
  </body>
</html>