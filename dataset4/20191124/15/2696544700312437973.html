<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kkv/20191124_A_Louis_Vuitton_5_ezer_milliard_forintert_viheti_a_legendas_amerikai_ekszerkereskedot_a_Tiffanyst"/>
    <meta property="og:site_name" content="HVG.hu"/>
    <meta property="article:published_time" content="2019-11-24T15:40:00+00:00"/>
    <meta property="og:title" content="A Louis Vuitton 5 ezer milliárd forintért viheti a legendás amerikai ékszerkereskedőt, a Tiffany’st"/>
    <meta property="og:description" content="Már csak a pecsét hiányzik a hatalmas luxus-kiskereskedelmi üzletről."/>
  </head>
  <body>
    <article>
      <h1>A Louis Vuitton 5 ezer milliárd forintért viheti a legendás amerikai ékszerkereskedőt, a Tiffany’st</h1>
      <address><time datetime="2019-11-24T15:40:00+00:00">24 Nov 2019, 15:40</time> by <a rel="author">hvg.hu</a></address>
      <p>
        <b>Már csak a pecsét hiányzik a hatalmas luxus-kiskereskedelmi üzletről.</b>
      </p>
      <p>A luxustermékekben utazó francia LVMH-csoport (a Lous Vuitton és a Moet Hennessy összeolvadásából jött létre) közel áll ahhoz, hogy lezárja az egyik legpatinásabb amerikai ékszerkereskedő, az 1837-ben alapított Tiffany &amp; Co. (a köznyelvben csak Tiffany vagy Tiffany’s) felvásárlását.</p>
      <p>A Financial Times úgy értesült az ügyre rálátó forrásokból, hogy a két cég igazgatósága november 24-én, vasárnap ül össze. A vételár részvényenként 135 dollár lehet - vagyis a teljes üzlet értéke 16,7 milliárd dollár, ami jelenlegi árfolyamon több mint 5 ezer milliárd forint.</p>
      <p>A Tiffany’s elsősorban ékszereket árul, de a boltok kínálatában számtalan egyéb luxustermék is megtalálható. Világszerte 300 boltja van, a legtöbb az amerikai kontinensen.</p>
      <p>(<a href="https://www.reuters.com/article/us-tiffany-m-a-lvmh/frances-lvmh-nears-deal-to-buy-u-s-jewelry-chain-tiffany-for-16-7-billion-ft-idUSKBN1XY0FF?il=0&amp;fbclid=IwAR2-ozB-fmKEKeqLMj-Fgo6tH1SY8Ey0ojLdAwgMoskhARNMIW4_ci0W8RE">Reuters</a>)</p>
    </article>
  </body>
</html>