<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/obuz-in-stare-de-functionare-descoperit-in-dulapul-unui-bucurestean-s-a-declansat-protocolul-de-urgenta.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T15:08:00+00:00"/>
    <meta property="og:title" content="Obuz în stare de funcționare descoperit în dulapul unui bucureștean. S-a declanșat protocolul de urgență"/>
    <meta property="og:description" content="Un obuz în stare de funcționare a fost găsit, duminică, într-un dulap dintr-un apartament din sectorul 2 al Capitalei, locatarii din două scări de bloc fiind evacuați."/>
  </head>
  <body>
    <article>
      <h1>Obuz în stare de funcționare descoperit în dulapul unui bucureștean. S-a declanșat protocolul de urgență</h1>
      <h2>Un obuz în stare de funcționare a fost găsit, duminică, într-un dulap dintr-un apartament din sectorul 2 al Capitalei, locatarii din două scări de bloc fiind evacuați.</h2>
      <address>
        <time datetime="2019-11-24T15:08:00+00:00">24 Nov 2019, 15:08</time>
      </address>
      <p>Potrivit primelor informații, un bărbat a anunţat la 112 că a găsit un obuz, cu focos, în stare de funcționare, în apartamentul bunicii dintr-un apartament dintr-un bloc din Aleea Budacu, sectorul 2 al Capitalei.</p>
      <p>La fața locului s-au deplasat poliţişti din cadrul Secţiei 23 Poliţie, fiind informat şi Inspectoratul pentru Situaţii de Urgenţă (ISU) Bucureşti-Ilfov.</p>
      <p>La faţa locului se deplasează şi specialiştii Serviciului Pirotehnic din cadrul I.G.P.R. şi urmează ca poliţiştii Serviciului Arme, Explozivi şi Substanţe Periculoase să efectueze cercetări în vederea stabilirii modului în care proiectilul a ajuns în posesia persoanei.</p>
      <p>De asemenea, s-a dispus evacuarea locatarilor din imobil pentru a permite acţiunea de extragere a elementului de muniţie, informează News.ro.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>
        <i>
          <b>Abonați-vă gratuit la <a href="https://stirileprotv.ro/stiri/ilikeit/stirile-pro-tv-lanseaza-newsletter-ul-pentru-telefonul-mobil-gratuit-prin-whatsapp.html">newsletter-ul Știrile Pro TV de pe WhatsApp</a>. Primiți în fiecare zi cele mai importante știri pe telefon! </b>
        </i>
      </p>
      <p>Sursa: Pro TV</p>
    </article>
  </body>
</html>