<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/world/ksefyge-stis-dimoskopiseis-o-tzonson/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T15:54:00+00:00"/>
    <meta property="og:title" content="Ξέφυγε στις δημοσκοπήσεις ο Τζόνσον"/>
    <meta property="og:description" content="Τρεις εβδομάδες πριν από τις βουλευτικές εκλογές στη Μ.Βρετανία η ψαλίδα των δημοσκοπήσεων ανοίγει: οι Συντηρητικοί προηγούνται κατά 19 μονάδες του Εργατικού Κόμματος, ενώ καταποντίζεται το Κόμμα του Brexit."/>
  </head>
  <body>
    <article>
      <h1>Ξέφυγε στις δημοσκοπήσεις ο Τζόνσον</h1>
      <h2>Τρεις εβδομάδες πριν από τις βουλευτικές εκλογές στη Μ.Βρετανία η ψαλίδα των δημοσκοπήσεων ανοίγει: οι Συντηρητικοί προηγούνται κατά 19 μονάδες του Εργατικού Κόμματος, ενώ καταποντίζεται το Κόμμα του Brexit.</h2>
      <address><time datetime="2019-11-24T15:54:00+00:00">24 Nov 2019, 15:54</time> by <a rel="author">ΤοΒΗΜΑ Team</a></address>
      <p>Τρεις εβδομάδες πριν από τις βουλευτικές εκλογές στη Μ.Βρετανία η ψαλίδα των δημοσκοπήσεων ανοίγει: οι Συντηρητικοί προηγούνται κατά 19 μονάδες του Εργατικού Κόμματος, ενώ καταποντίζεται το Κόμμα του Brexit.</p>
      <figure>
        <img src="https://www.tovima.gr/wp-content/uploads/2019/11/24/DW-L-RGB_whitebg.jpg"/>
      </figure>
      <p>Πλειοψηφία 48 εδρών για τους Συντηρητικούς δείχνει η τελευταία δημοσκόπηση της YouGov για τους Κυριακάτικους Τάιμς. Συγκεκριμένα, σύμφωνα με την ανάλυση από την εταιρία Datapraxis της γνώμης 270.000 ψηφοφόρων, οι οποίοι ερωτήθηκαν από την YouGov, οι Συντηρητικοί λαμβάνουν 349 έδρες, οι Εργατικοί 213, το Εθνικό Κόμμα της Σκωτίας 49, οι Φιλελευθεροι Δημοκράτες 14, το Ουαλλικό Plaid Cymru 5 και οι Πράσινοι 1. Το Κόμμα του Brexit, του Νάιτζελ Φάρατζ, πέφτει στο 3% και δεν μπαίνει στο Κοινοβούλιο.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Οι αριθμοί δείχνουν πως το συντριπτικό κομμάτι των οπαδών του κόμματος Μπρέξιτ απορροφάται από τους Συντηρητικούς. Η εξαφάνιση του Φάρατζ από το πολιτικό προσκήνιο, είναι ο στόχος του πρωθυπουργούν Μπόρις Τζόνσον και φαίνεται να τον πετυχαίνει.</p>
      <h3>Δεν έχει «ρεύμα» ο Κόρμπιν</h3>
      <p>Στις 19 μονάδες η δημοσκοπική διαφορά των Συντηρητικών από το Εργατικό ΚόμμαΜεγάλο πρόβλημα των Εργατικών αποδεικνύεται για δεύτερη φορά ο Τζέρεμι Κόρμπιν. Είναι εξαιρετικά αντιδημοφιλής σε μεγάλο τμήμα των παραδοσιακών του ψηφοφόρων, οι οποίοι παίρνουν αποστάσεις από το κόμμα. Μέρος του προβλήματος είναι πως οι νέοι ψηφοφόροι δεν φαίνεται να συγκινούνται από το πρόγραμμα εθνικοποιήσεων, υπερφορολόγησης και παροχών των Εργατικών, το οποίο αναμένεται να κοστίσει, με συντηρητικούς υπολογισμούς, 90 δισεκατομμύρια στερλίνες- ποσό που είναι αδύνατο να καλυφθεί από την φορολογία μεγάλων εισοδημάτων και αναγκαστικά θα επιδοτηθεί με εξωτερικό δανεισμό.</p>
      <p>Αλλά και μέσα στο συντηρητικό στρατόπεδο οι γνώμες, όσον αφορά τις σχέσεις της Βρετανίας με την ΕΕ, διίστανται. Σε μια προσπάθεια να πείσει τους σκληροπυρηνικούς αντιευρωπαίους ο Μάικλ Γκόουβ, Υπουργός Υλοποίησης του Μπρἐξιτ, υπόσχεται πως δεν πρόκειται να ζητηθεί νέα παράταση από τις Βρυξέλλες. Δεν διευκρινίζει, ωστόσο, πως η παράταση για την αποχώρηση έχει συμφωνηθεί και είναι η 31η Ιανουαρίου. Μετά όμως ακολουθεί η περίοδος διαπραγματεύσεων για τη μελλοντική σχέση, που θα διαρκέσει πολλά χρὀνια. Έως τότε η Βρετανία θα παραμένει δεμένη στο άρμα της Ευρώπης.</p>
      <p>Μαρία Κααστρισιανάκη, Λονδίνο</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>