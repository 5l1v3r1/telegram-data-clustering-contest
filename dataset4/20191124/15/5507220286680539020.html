<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188756/"/>
    <meta property="og:site_name" content="Janam TV"/>
    <meta property="article:published_time" content="2019-11-24T15:31:53+00:00"/>
    <meta property="og:title" content="അക്രമം തുടര്‍ന്നാല്‍ തിരിച്ചടിച്ചിരിക്കും; കമ്മ്യൂണിസ്റ്റ് ഭീകരര്‍ക്ക് കേന്ദ്രസര്‍ക്കാരിന്റെ മുന്നറിയിപ്പ്"/>
    <meta property="og:description" content="ന്യൂഡല്‍ഹി: നിയമസഭാ തെരഞ്ഞെടുപ്പ് നടക്കാനിരിക്കുന്ന ജാര്‍ഖണ്ഡില്‍ കമ്മ്യൂണിസ്റ്റ് ഭീകരര്‍ക്ക് മുന്നറിയിപ്പ് നല്‍കി കേന്ദ്രസര്‍ക്കാര്‍. നിയമസഭ"/>
  </head>
  <body>
    <article>
      <h1>അക്രമം തുടര്‍ന്നാല്‍ തിരിച്ചടിച്ചിരിക്കും; കമ്മ്യൂണിസ്റ്റ് ഭീകരര്‍ക്ക് കേന്ദ്രസര്‍ക്കാരിന്റെ മുന്നറിയിപ്പ്</h1>
      <address><time datetime="2019-11-24T15:31:53+00:00">24 Nov 2019, 15:31</time> by <a rel="author">Janam TV Web Desk</a></address>
      <p>ന്യൂഡല്‍ഹി: നിയമസഭാ തെരഞ്ഞെടുപ്പ് നടക്കാനിരിക്കുന്ന ജാര്‍ഖണ്ഡില്‍ കമ്മ്യൂണിസ്റ്റ് ഭീകരര്‍ക്ക് മുന്നറിയിപ്പ് നല്‍കി കേന്ദ്രസര്‍ക്കാര്‍. നിയമസഭ തെരഞ്ഞെടുപ്പ് അട്ടിമറിക്കുമെന്ന കമ്മ്യൂണിസ്റ്റ് ഭീകരരുടെ ഭീഷണിക്ക് മറുപടി നല്‍കവെ കേന്ദ്ര പ്രതിരോധമന്ത്രി രാജ്‌നാഥ് സിംഗാണ് ഇക്കാര്യം വ്യക്തമാക്കിയത്. ബിശ്രംപൂര്‍ മണ്ഡലത്തിലെ തെരഞ്ഞെടുപ്പ് യോഗത്തില്‍ സംസാരിക്കുകയായിരുന്നു അദ്ദേഹം.</p>
      <p>നിരവധി ആക്രമണങ്ങളാണ് ജാര്‍ഖണ്ഡിലുണ്ടാകുന്നത്. ബിജെപി സര്‍ക്കാര്‍ ഇത് അനുവദിക്കില്ല. സംസ്ഥാനത്ത് തോക്കുകള്‍ ഉപയോഗിക്കാന്‍ ആരെയും അനുവദിക്കില്ല. ആക്രമണം നടത്തുന്നവര്‍ക്ക് ശക്തമായ മറുപടി നല്‍കും. രാജ്‌നാഥ് സിംഗ് വ്യക്തമാക്കി.</p>
      <p>കഴിഞ്ഞ ദിവസം ജാര്‍ഖണ്ഡിലുണ്ടായ കമ്യൂണിസ്റ്റ് ഭീകരരുടെ ആക്രമണത്തില്‍ അഞ്ച് പോലീസുകാര്‍ വീരമൃത്യു വരിച്ചിരുന്നു. സരായ് കാലയില്‍ പട്രോളിംഗ് നടത്തിയ സംഘത്തിന് നേരെയാണ് ആക്രമണമുണ്ടായത്. രണ്ട് എസ് ഐമാരും മൂന്ന് കോണ്‍സ്റ്റബിള്‍മാരുമാണ് വീരമൃത്യു വരിച്ചത്. പോലീസുകാരുടെ കൈവശം ഉണ്ടായിരുന്ന ആയുധങ്ങളും അക്രമികള്‍ കവര്‍ന്നിരുന്നു.</p>
    </article>
  </body>
</html>