<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-iii/brutalis-kiutes-a-magyar-fociban-29-0-ra-kapott-ki-a-kilatastalan-helyzetben-levo-klub"/>
    <meta property="og:site_name" content="csakfoci.hu"/>
    <meta property="article:published_time" content="2019-11-24T15:19:32+00:00"/>
    <meta property="og:title" content="Brutális kiütés a magyar fociban: 29-0-ra kapott ki a kilátástalan helyzetben lévő klub"/>
    <meta property="og:description" content="Ózdon aligha feletik el ezt a napot: a szétesőben lévő NB III-as csapatuk 29-0-ra kapott ki Tállyán, úgy, hogy a hazaiaknál csak a kapus nem szerzett gólt. "/>
  </head>
  <body>
    <article>
      <h1>Brutális kiütés a magyar fociban: 29-0-ra kapott ki a kilátástalan helyzetben lévő klub</h1>
      <address><time datetime="2019-11-24T15:19:32+00:00">24 Nov 2019, 15:19</time> by <a rel="author">csakfoci.hu</a></address>
      <p>
        <b>
          <b>Ózdon aligha feletik el ezt a napot: a szétesőben lévő NB III-as csapatuk 29-0-ra kapott ki Tállyán, úgy, hogy a hazaiaknál csak a kapus nem szerzett gólt. </b>
        </b>
      </p>
      <p><a href="http://www.csakfoci.hu/magyar-foci/legutobb-mar-ki-sem-tudott-allni-az-nb-iii-as-csapat-egy-ket-jatekos-azt-szeretne-hogy-megszunjon-klub">Ahogy arról a napokban beszámoltunk</a>, nagyon komoly gondok ütötték fel a fejüket az utóbbi hetekben Ózdon, a helyi NB III-as csapat pedig -11 ponttal sereghajtó a harmadosztály Keleti csoportjában. Az utánpótlás-csapatok ki nem állása miatt folyamatosan pontlevonással sújtja a szövetség a felnőtt együttest, ezen felül az első csapat játékosai is az elmaradt juttatásaik kifizetésére várnak.</p>
      <p>A gondok az elmúlt hétvégén csúcsosodtak ki, amikor az Ózd nem tudott kiállni a Putnok elleni, idegenbeli bajnokin, ugyanis mindössze négy játékos jelent meg a mérkőzés előtt.</p>
      <blockquote>
        <b>Ezúttal kiállt az Ózd Tállyán, de óriási vereségbe szaladt bele: a hazaiak már az 1. percben vezetést szereztek, és végül nagyjából három percenként gólt szerezve 29-0-ra(!!!) ütötték ki ellefelüket.</b>
      </blockquote>
      <p>Somogyi Sára személyében egy női játékvezető dirigálta a nem mindennapi találkozót, amelyet hagyott is végigmenni a bíró.</p>
      <p>A Tállyában Kelemen Gergő hatszor, Ondó János edig ötször talált be, végül Tarr Tibor kapust leszámítva az összes kezdő- és cserejátékos eredményes tudott lenni – a félidőben 17-0 volt még az állás. Az Ózd összesen 13 futballistát nevezett egyébként a találkozóra, és csak egyet cserélt, legidősebb futballistája pedig a 21 éves Zöllei Tibor volt, miközben hét 16, illetve 17 éves játékosa is pályára lépett vasárnap.</p>
      <p>16 fordulót követően a Tállya a 10. helyen áll, az Ózd pedig természetesen az utolsó a tabellán.</p>
      <figure>
        <img src="http://www.csakfoci.hu/wp-content/uploads/2019/11/tallya2-1.jpg"/>
      </figure>
      <p> </p>
      <p> </p>
    </article>
  </body>
</html>