<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082153-tayemnicyu-staroyi-koni-rozkazhut-kremenchuzhanam.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-24T15:05:00+00:00"/>
    <meta property="og:title" content="Таємницю старої ікони розкажуть кременчужанам"/>
    <meta property="og:description" content="  Із циклу «Цікаві історії із запасників музею» 27 листопада о 15.00 у відділі абонементу бібліотеки кременчужанам повідають таємницю старої ікони. Відділ абонементу ЦМБ разом з Кременчуцьким"/>
  </head>
  <body>
    <article>
      <h1>Таємницю старої ікони розкажуть кременчужанам</h1>
      <address><time datetime="2019-11-24T15:05:00+00:00">24 Nov 2019, 15:05</time> by <a rel="author">Альона Душенко</a></address>
      <figure>
        <img src="https://www.telegraf.in.ua/uploads/posts/2019-11/1574675985_tayemnicya-staroyi-koni.png"/>
      </figure>
      <p>
        <b> Із циклу «Цікаві історії із запасників музею»</b>
      </p>
      <p>27 листопада о 15.00 у відділі абонементу бібліотеки кременчужанам повідають таємницю старої ікони. Відділ абонементу ЦМБ разом з Кременчуцьким краєзнавчим музеєм продовжує цикл заходів «Цікаві історії із запасників музею». Цього разу історія обіцяє бути особливо цікавою.</p>
      <blockquote>- В запасниках музею знаходилася дуже давня ікона. Зображення на ній майже не читалося. Працівники музею вирішили віддати ікону на реставрацію. Коли майстер зняв верхній шар фарби та бруду то був дуже здивований тим, що перед ним відкрилося. На старій дошці проступило зображення зовсім іншого образу… . Заінтригували? Приходьте, дізнавайтесь, дивуйтесь! Пишайтеся історією міста в якому живете! - йдеться у повідомленні Відділу абонементу ЦМБ Кременчук.</blockquote>
      <p>Автор: <a href="https://www.telegraf.in.ua/user/%C0%EB%FC%EE%ED%E0+%C4%F3%F8%E5%ED%EA%EE/">Альона Душенко</a></p>
    </article>
  </body>
</html>