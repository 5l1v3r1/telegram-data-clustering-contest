<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/si-aggiudicano-primo-posto-alla-festa-del-radicchio-gli-allievi-della-scuola-diffei-di-valdobbiadene"/>
    <meta property="og:site_name" content="Oggi Treviso"/>
    <meta property="article:published_time" content="2019-11-24T15:10:31+00:00"/>
    <meta property="og:title" content="Si aggiudicano il primo posto, alla Festa del Radicchio, gli allievi della scuola Diffei di Valdobbiadene"/>
    <meta property="og:description" content="VALDOBBIADENE- Gli allievi della Scuola Dieffe di Valdobbiadene si sono classificati al primo posto nel concorso enogastronomico alla Festa del Radicchio a Rio San Martino"/>
  </head>
  <body>
    <article>
      <h1>Si aggiudicano il primo posto, alla Festa del Radicchio, gli allievi della scuola Diffei di Valdobbiadene</h1>
      <address>
        <time datetime="2019-11-24T15:10:31+00:00">24 Nov 2019, 15:10</time>
      </address>
      <p><b>VALDOBBIADENE- </b>Gli allievi della Scuola Dieffe di Valdobbiadene si sono classificati <b>al primo posto nel concorso enogastronomico alla Festa del Radicchio</b> a Rio San Martino (frazione di Scrozè), guadagnando <b>un assegno da mille euro per il loro istituto</b>. A complimentarsi con studenti, docenti e dirigente della scuola è l’assessore regionale all’istruzione e formazione, <b>Elena Donazzan</b>.<br/><br/> <br/><br/>“Fare formazione nella ristorazione significa investire in <b>un settore economico in piena espansione</b> in Veneto che poggia sulla valorizzazione del territorio, della sua cultura e delle tradizioni – sottolinea l’assessore - Ma c’è bisogno di professionalità, di tecniche e soprattutto di competenze culturali, perché oggi la ristorazione non è solo saper far bene da mangiare, ma <b>promuovere territorio e cultura</b>. Per questo la Regione chiede alle scuole professionali del Veneto di formare sempre più in educazione, eleganza e accoglienza. Gli ‘atout’ del buon ristoratore sono sempre più storia locale, lingue straniere e conoscenza dell’offerta turistica del territorio”.<br/><br/> <br/><br/>L’assessore estende il proprio plauso, oltre che agli allievi e ai docenti della Scuola Dieffe già blasonati a Cortina nel concorso presieduto dal masterchef <b>Carlo Cracco</b>, anche agli allievi e ai docenti dell’istituto professionale ‘Alberini’ di Lancenigo, a quelli del ‘Cesare Musatti’ di Dolo e all’Istituto professionale di Stato ‘Elena Cornaro’ di Jesolo, che nel concorso di Rio San Martino si sono qualificati rispettivamente al secondo, al terzo e al quarto posto. “E’ importante che le scuole partecipino alle iniziative del territorio – conclude l’assessore Donazzan – questo è un elemento ulteriore che qualifica l’offerta didattica della scuola. La domenica è un giorno in cui tutti vorrebbero riposare e, quindi, un grazie sentito e un apprezzamento sincero agli insegnanti e al personale scolastico che si spendono con generosità, in iniziative come questa, senza guardare ad orari e calendari”.</p>
      <related>
        <h4>Dello stesso argomento</h4>
        <a href="http://oggitreviso.it/celebrate-le-esequie-dei-13-soldati-della-grande-guerra-219375"/>
        <a href="http://oggitreviso.it/genitori-chiedono-carne-halal-mensa-donazzan-questa-non-%C3%A8-integrazione-216424"/>
        <a href="http://oggitreviso.it/veneto-stanzia-50000-euro-insegnare-educazione-civica-scuola-214786"/>
        <a href="http://oggitreviso.it/veneto-mancano-7821-insegnanti-treviso-venezia-province-pi%C3%B9-sofferenti-214113"/>
        <a href="http://oggitreviso.it/fuga-da-forza-italia-213759"/>
        <a href="http://oggitreviso.it/140mila-disoccupati-iscritti-centri-impiego-veneto-donazzan-entro-un-anno-2-su-3-trovano-lavoro"/>
        <a href="http://oggitreviso.it/tutti-250-dipendenti-della-stefanel-avranno-gli-ammortizzatori-sociali-203295"/>
        <a href="http://oggitreviso.it/test-antidroga-di-massa-tutti-gli-studenti-del-veneto-200250"/>
        <a href="http://oggitreviso.it/bidelli-con-falsi-diplomi-ispezioni-nelle-scuole-venete-199863"/>
        <a href="http://oggitreviso.it/%E2%80%9Caccordi-aziendali-migliorano-relazioni-industriali-benessere-lavoratori%E2%80%9D-199621"/>
      </related>
    </article>
  </body>
</html>