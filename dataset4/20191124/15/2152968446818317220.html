<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/24/namushkanata-vyv-vlaka-izvadila-noja-za-da-se-zashtiti-ot-agresivniia-myj.430639"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T15:01:00+00:00"/>
    <meta property="og:title" content="Намушканата във влака извадила ножа, за да се защити от агресивния мъж"/>
    <meta property="og:description" content="21-годишният нападател я притеснявал неколкократно | Dnes.bg"/>
  </head>
  <body>
    <article>
      <h1>Намушканата във влака извадила ножа, за да се защити от агресивния мъж</h1>
      <h2>21-годишният нападател я притеснявал неколкократно</h2>
      <address><time datetime="2019-11-24T15:01:00+00:00">24 Nov 2019, 15:01</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Младата жена, която беше намушкана с нож от 21-годишен мъж във влак, пътуващ от Пловдив към морската ни столица, била притеснявана от мъжа и извадила ножа, за да се защити.</p>
      <p>Пострадалата е с прободни рани в областта на главата, гръдния кош и бедрото.</p>
      <related>
        <a href="https://www.dnes.bg/stranata/2019/11/24/momiche-v-bolnica-v-tejko-systoianie-namushkana-v-noshtniia-vlak.430626"/>
      </related>
      <p>Инцидентът се е случил около 2:00 часа тази нощ. Момичето е било отведено в болница в Стара Загора в критично състояние. Към момента ситуацията е овладяна и жената е без опасност за живота.</p>
      <p>Според информация на bTV момчето притеснявало неколкократно момичето. След като тя успяла да го прогони веднъж, последвал втори опит. Нападателят връхлетял в купето и се държал агресивно, което довело до изваждането на нож от страна на жената.</p>
      <p>Извършителят успява да я обезоръжи и нанася прободни рани.</p>
      <p>Една от тях е изключително опасна и се намира в областта на гръдния кош, под мишницата.</p>
      <p>Случайноминаващ пътник започва да гони нападателя. Тъй като влакът се намирал на метри от ЖП гара Стара Загора, намалил скоростта, а 21-годишният пловдивчанин скочил от него.</p>
      <p>След него скочил и третият пътник, който успял да го задържи, преди намесата на полицията.</p>
      <p>Пробите за алкохол и упойващи вещества на нападателя са отрицателни. Не е криминално проявен. В момента той се намира в психиатричната болница в Раднево.</p>
      <p>Няма информация дали момичето има престъпно минало.</p>
      <p>Предстои да бъде извършена операция на пострадалата, тъй като две срязани сухожилия.</p>
    </article>
  </body>
</html>