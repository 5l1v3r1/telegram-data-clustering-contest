<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-calcio/barella-infortunio-alla-rotula-saltera-la-inter-roma/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T15:06:04+00:00"/>
    <meta property="og:title" content="Barella, infortunio alla rotula: salterà Inter-Roma"/>
    <meta property="og:description" content="Il centrocampista nerazzurro sarà sottoposto ad un intervento di asportazione del frammento cartilagineo in artroscopia"/>
  </head>
  <body>
    <article>
      <h1>Barella, infortunio alla rotula: salterà Inter-Roma</h1>
      <h2>Il centrocampista nerazzurro sarà sottoposto ad un intervento di asportazione del frammento cartilagineo in artroscopia</h2>
      <address><time datetime="2019-11-24T15:06:04+00:00">24 Nov 2019, 15:06</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Nonostante la vittoria di ieri sera per 3-0 contro il <b>Torino</b> di <b>Walter</b> <b>Mazzarri</b>, <b>l’Inter</b> non può fare a meno di preoccuparsi per le condizioni del suo centrocampista <b>Nicolò Barella.</b> Gli esami clinici e strumentali hanno evidenziato un distacco di un frammento cartilagineo della rotula. Come riporta il sito ufficiale della società nerazzurra, <b>Barella</b> dovrà essere sottoposto ad un intervento di asportazione del frammento in artroscopia. Il numero 23 dei nerazzurri non sarà dunque disponibile per la partita di campionato del 6 dicembre contro la <b>Roma</b>.</p>
    </article>
  </body>
</html>