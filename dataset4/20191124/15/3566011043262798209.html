<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549747.html/%D8%B3%DB%8C%D8%B2%D8%AF%D9%87%D9%85%DB%8C%D9%86-%D9%86%D9%85%D8%A7%DB%8C%D8%B4%DA%AF%D8%A7%D9%87-%DA%A9%D8%AA%D8%A7%D8%A8-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%A7%D9%81%D8%AA%D8%AA%D8%A7%D8%AD-%D8%B4%D8%AF--%D8%A7%D8%B2-%D8%AD%D8%B6%D9%88%D8%B1-464-%D9%86%D8%A7%D8%B4%D8%B1-%D8%AA%D8%A7-%D8%A7%D8%AE%D8%AA%D8%B5%D8%A7%D8%B5-110-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86-%D8%A8-%D9%86-%DA%A9%D8%AA%D8%A7%D8%A8-%D8%AF%D8%B1-%D8%A7%DB%8C%D9%86-%D9%86%D9%85%D8%A7%DB%8C%D8%B4%DA%AF%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:23:00+00:00"/>
    <meta property="og:title" content="سیزدهمین نمایشگاه کتاب خراسان جنوبی افتتاح شد/ از حضور 464 ناشر تا اختصاص 110 میلیون تومان بُن کتاب در این نمایشگاه"/>
    <meta property="og:description" content="سیزدهمین نمایشگاه کتاب خراسان جنوبی با حضور مسئولان کشوری و استانی افتتاح شد."/>
  </head>
  <body>
    <article>
      <h1>سیزدهمین نمایشگاه کتاب خراسان جنوبی افتتاح شد/ از حضور 464 ناشر تا اختصاص 110 میلیون تومان بُن کتاب در این نمایشگاه</h1>
      <h2>بعد از ظهر امروز؛</h2>
      <address>
        <time datetime="2019-11-24T15:23:00+00:00">24 Nov 2019, 15:23</time>
      </address>
      <p>سیزدهمین نمایشگاه کتاب خراسان جنوبی با حضور مسئولان کشوری و استانی افتتاح شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<b> <a href="http://www.khavarestan.ir/">خاورستان</a>،</b> طی مراسمی بعد از ظهر امروز با حضور جمعی از مسئولان کشوری و استانی سیزدهمین نمایشگاه کتاب خراسان‌جنوبی گشایش یافت.</p>
      <p>ناصر نبی‌زاده مدیرکل فرهنگ و ارشاد اسلامی خراسان‌جنوبی در مراسم افتتاحیه سیزدهمین نمایشگاه کتاب استان، اظهار کرد: نمایشگاه کتاب زمینه‌ای برای گسترش فرهنگ کتاب و کتاب‌خوانی و منبعی برای توجه عمیق‌تر به فرهنگ مکتوب و نشر است.   وی افزود: نمایشگاه‌های کتاب بر رونق بخشی اقتصاد نشر تاثیر بسزایی دارد و از همه مهمتر نمایشگاه بستری برای گفت‌وگوی فرهنگی، تجلیل و پاسداشت از ناشران و مؤلفین است.   <b>حضور 464 ناشر در نمایشگاه</b><br/>  مدیرکل فرهنگ و ارشاد اسلامی خراسان‌جنوبی بیان کرد: در سیزدهمین نمایشگاه کتاب خراسان‌جنوبی 464 ناشر ملی و استانی در قالب 230 غرفه آثار خود را ارائه کرده‌اند.   نبی‌زاده عنوان کرد: 32 غرفه از ناشران استان در نمایشگاه حضور دارند و با توجه به به‌نمایشگاه سال گذشته  تعداد غرفه‌ها دو برابر شده و کتاب‌های مختلفی در موضوعات مختلف هنری، حقوق، کودک و نوجوان و ... در این نمایشگاه عرضه شده است.   <b>تخفیف 30 درصدی </b><br/>  وی از تخفیف 30 درصدی فروش کتابها در نمایشگاه خبر داد و گفت: 110 میلیون تومان برای بن کتاب اختصاص پیدا کرده است.   مدیرکل فرهنگ و ارشاد اسلامی خراسان‌جنوبی گفت: برگزاری شب‌های فرهنگی قاین، فردوس و خوسف، رونمایی از چند کتاب، برگزاری غرفه‌های جنبی کودک و نوجوان و تجلیل از ناشران از جمله برنامه‌های جانبی نمایشگاه کتاب است.   قادر آشنا مدیرعامل موسسه نمایشگاه های فرهنگی ایران نیز در مراسم افتتاح سیزدهمین نمایشگاه کتاب خراسان‌جنوبی با بیان اینکه از ابتدای سال جاری تاکنون 13 نمایشگاه کتاب در کشور برگزار شده، گفت: در تمامی این نمایشگاه‌ها یک میلیون جلد کتاب عرضه شده است.   وی افزود: در تمامی استان‌ها در هر هفته به طور همزمان در دو استان نمایشگاه کتاب برگزار می‌شود.   <b>35 میلیارد تومان کتاب به فروش رفته است</b><br/>  مدیرعامل موسسه نمایشگاه های فرهنگی ایران بیان کرد: در نمایشگاه‌های سال جاری 35 میلیارد تومان کتاب به فروش رفته است.   آشنا اظهار کرد: اگر برکت جمهوری اسلامی نبود، امکان ادامه حیات سیاسی و اجتماعی در کشور نبود و اینها همه از برکات انقلاب است.   وی با بیان اینکه خوشبختانه علی‌رغم اینکه دشمن لحظه‌ای برای براندازی انقلاب بیکار ننشسته، ایرانی سربلند داریم، تصریح کرد: امروز به برکت انقلاب، جمهوری اسلامی ایران قدرتمند ترین کشور در حوزه دفاعی است.   مدیرعامل موسسه نمایشگاه های فرهنگی ایران بیان کرد: تمام تلاش دشمن بر این است که نظام جمهوری اسلامی را ناکارآمد جلوه دهد اما این نظام عزت و قدرت را به ارمغان آورده است.   آشنا خاطرنشان کرد: امروز مفتخر هستیم که جمهوری اسلامی ایران علی‌رغم تمام مشکلات و تگناها در تمامی حوزه‌ها جزو بهترین‌ها و الگویی برای سایر کشورها است.   انتهای پیام/</p>
    </article>
  </body>
</html>