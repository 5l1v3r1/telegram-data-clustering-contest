<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905031/dramatisch-nieuws-voor-genk-seizoen-van-heynen-zit-er-nu-al-op-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T15:45:00+00:00"/>
    <meta property="og:title" content="Dramatisch nieuws voor Genk: 'Seizoen van Heynen zit er nu al op'"/>
    <meta property="og:description" content="KRC Genk slaagde er zaterdag niet in om punten te pakken tegen Moeskroen. Het werd 2-2 tegen de Henegouwenaren. Dat is echter niet het slechtste nieuws van die dag. Zo zag het ook Bryan Heynen uitvallen. Hij liep een zware blessure op, zo blijkt nu"/>
  </head>
  <body>
    <article>
      <h1>Dramatisch nieuws voor Genk: 'Seizoen van Heynen zit er nu al op'</h1>
      <address>
        <time datetime="2019-11-24T15:45:00+00:00">24 Nov 2019, 15:45</time>
      </address>
      <p>
        <b>KRC Genk slaagde er zaterdag niet in om punten te pakken tegen Moeskroen. Het werd 2-2 tegen de Henegouwenaren. Dat is echter niet het slechtste nieuws van die dag. Zo zag het ook Bryan Heynen uitvallen. Hij liep een zware blessure op, zo blijkt nu</b>
      </p>
      <p>Net na de partij <a href="https://www.voetbalprimeur.be/nieuws/904964/zware-klap-voor-krc-genk-en-wolf-ziet-er-echt-niet-goed-uit-voor-heynen-.html?utm_source=doorlink&amp;utm_medium=doorlink&amp;utm_campaign=doorlink">gaf coach Hannes Wolf al aan dat het er niet goed uitzag voor Heynen</a>. Hij vreesde een zware blessure voor zijn middenvelder. Die vrees was ook gegrond, zo blijkt nu. Volgens <a href="https://www.hln.be/sport/voetbal/belgisch-voetbal/racing-genk/voorste-kruisband-van-rechterknie-gescheurd-seizoen-van-bryan-heynen-genk-zit-erop~a32c31bb/?utm_medium=twitter&amp;utm_content=Sport&amp;utm_source=dlvr.it"><i>Het Laatste Nieuws</i></a> heeft Heynen zijn voorste kruisband gescheurd.</p>
      <p>Het seizoen van de middenvelder zit er daardoor al op. Hem staat een revalidatie van zo'n zes tot acht maanden te wachten. Een klap voor hem, maar dus ook KRC Genk.</p>
      <p>Wolf zal meteen naar oplossingen moeten zoeken bij Genk. Onder andere Pavel Hrosovsky lijkt nu de plek van Heynen in te gaan nemen. Dat kan betekenen dat Ianis Hagi en/of Dries Wouters ook meer kansen gaan krijgen. Het is ook niet onmogelijk dat Genk komende winter op zoek gaat naar versterking op het middenveld.</p>
    </article>
  </body>
</html>