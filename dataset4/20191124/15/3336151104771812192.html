<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/sasirtan-baglantilar-24111956.html"/>
    <meta property="og:site_name" content="OdaTV"/>
    <meta property="article:published_time" content="2019-11-24T15:48:00+00:00"/>
    <meta property="og:title" content="Şaşırtan bağlantılar"/>
    <meta property="og:description" content="Şendir yazısında, Türkiye’nin gündemine oturan Ateşten Sultanlar dizisinin arkasında olan isimleri yazdı."/>
  </head>
  <body>
    <article>
      <h1>Şaşırtan bağlantılar</h1>
      <h2>Şendir yazısında, Türkiye’nin gündemine oturan Ateşten Sultanlar dizisinin arkasında olan isimleri yazdı.</h2>
      <address>
        <time datetime="2019-11-24T15:48:00+00:00">24 Nov 2019, 15:48</time>
      </address>
      <p>Milliyet yazarı Özay Şendir, “<b>MBC, İstanbullu Gelin, garip ilişkiler...</b>” başlıklı bir yazı kaleme aldı.</p>
      <p>Şendir yazısında, Türkiye’nin gündemine oturan Ateşten Sultanlar dizisinin arkasında olan isimleri yazdı.</p>
      <p>
        <b>“TÜRK DİZİLERİNİN YAYINLANMASINI YASAKLAYAN DA BU ADAMLARDI”</b>
      </p>
      <p>Şendir şu ifadeleri kullandı:</p>
      <p>
        <b>“Osmanlı nefreti körükleyen, 40 milyon dolar bütçeli, Ateşten Sultanlar dizisini konuşuyoruz son iki gündür.</b>
      </p>
      <p>
        <b>Arapların klasik Osmanlı nefretinden öte bir ilişkiler ağı ve ağzınızı açık bırakacak Türkiye bağlantıları var.</b>
      </p>
      <p>
        <b>Önce dizinin yapımcısı MBC Grup’tan başlamak lazım.</b>
      </p>
      <p>Suudilerin sahibi olduğu, Dubai merkezli, çok sayıda televizyon kanalı ve radyoya sahip olan, yayınları bir sürü ülkeden seyredilebilen bir grup bu.</p>
      <p>Türkiye pazarından para ve reyting kazanmalarına rağmen, Türk dizilerinin yayınlanmasını yasaklayan da bu adamlardı.</p>
      <p>Sayfada gördüğünüz fotoğrafı MBC ekranından aldım.</p>
      <figure>
        <img src="https://odatv.com/images2/2019_11/2019_11_24/5dd9bb8055428216f8488ccb.jpg"/>
      </figure>
      <p>Ekranda konuşan adam Suudi din adamı Salman El Ouda.</p>
      <p>Bir zamanlar Suudi kraliyet ailesine muhalif olan, hapse atıldıktan sonra dönüşen ve koyu bir kraliyet savunucusu olan, nefret vaazları yüzünden Danimarka’ya girişi falan yasaklanmış bir adam bu.”</p>
      <p>
        <b>“BARIŞ PINARI HAREKÂTI SIRASINDA DA MUHAMMED DAHLAN’I EKRANA ÇIKARTTIRIP, TÜRKİYE’YE SALDIRTMIŞTI”</b>
      </p>
      <p><b>“MBC bir gün bu adamı yayınına çıkardı ve bildiğiniz FETÖ propagandası yaptırdı</b>” diyen Özay Şendir yazısını şöyle sürdürdü:</p>
      <p>“Hatta Arapça bir yayın olmasına rağmen FETÖ liderinin Türkçe ve gözü yaşlı kasetlerinden birini de ekranda tuttular uzunca bir süre.</p>
      <p>
        <b>Aynı MBC, Barış Pınarı Harekâtı sırasında da Muhammed Dahlan’ı ekrana çıkarttırıp, Türkiye’ye saldırtmıştı.</b>
      </p>
      <p>Muhammed Dahlan dediğimiz adam, 15 Temmuz öncesi FETÖ’ye 3 milyar dolar kaynak akıttığı söylenen, Filistin lideri Arafat’ı zehirlemekle suçlanan, sözlerini İsrail gazetelerinin de manşetlerine taşıdığı Arap dünyasının Karanlıklar Prensi.</p>
      <p>Yani MBC’nin, Osmanlı nefreti körükleyen bir dizinin yapımcısı olması basit bir Arap intikamcılığından çok öteye gidiyor.</p>
      <p>Bir süre önce Türk dizilerini yasaklayan MBC garip bir şekilde Türkiye’de dizi işleri yapıyor.</p>
      <p>O3 Yapım’ın internet sayfasına girer, “<b>Hakkımızda</b>” bölümünü okursanız, 2014 yılında MBC ortaklığıyla kurulduğunu görürsünüz.</p>
      <p>İstanbullu Gelin’den tutun da Gecenin Kraliçesi’ne kadar bir sürü iş yaptı bu şirket.</p>
      <p>Bir de Vatanım Sensin dizisini yapmışlardı, hatırlayın, senaristi FETÖ’cülükle suçlanmış, sonra şirketle resmi ilişkisi kesilmişti çıkan haberler üzerine.</p>
      <p>Türkiye’nin başına örülmeye çalışılan kuşağın renkleri, gördüğümüzden ve hissettiğimizden çok daha fazla.</p>
      <p>Siz de bilin istedim...”</p>
      <p>
        <b>Odatv.com</b>
      </p>
      <figure>
        <a href="https://odatv.com/40-milyon-dolara-osmanli-karsiti-dizi-22111914.html">
          <img src="https://odatv.com/images2/2019_11/2019_11_24/40-milyon-dolara-osmanli-karsiti-dizi-22111914_m2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>11,996 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/suudi-otellerinde-sevgili-karari-06101919.html"/>
        <a href="https://odatv.com/suudilerin-g20de-donem-baskanligina-secilmesi-dini-acidan-neyi-ortaya-koydu-03121801.html"/>
        <a href="https://odatv.com/kadinlari-araba-surmeye-tesvik-etti...-1310131200.html"/>
        <a href="https://odatv.com/suudi-arabistanda-devrim-gibi-karar-2509111200.html"/>
      </related>
    </article>
  </body>
</html>