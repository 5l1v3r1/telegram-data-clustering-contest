<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-dobbenetes-osszegeket-koltenek-internetes-vasarlasra-a-magyarok/"/>
    <meta property="og:site_name" content="lokál"/>
    <meta property="article:published_time" content="2019-11-24T15:05:50+00:00"/>
    <meta property="og:title" content="Döbbenetes összegeket költenek internetes vásárlásra a magyarok"/>
    <meta property="og:description" content="Egyetlen év alatt ötezer milliárd forintot tesz ki az online vásárlások mértéke Magyarországon - mondta Rajnai Zoltán, Magyarország kiberkoordinátora szombat este az M1 aktuális csatornán."/>
  </head>
  <body>
    <article>
      <h1>Döbbenetes összegeket költenek internetes vásárlásra a magyarok</h1>
      <address><time datetime="2019-11-24T15:05:50+00:00">24 Nov 2019, 15:05</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2018/05/35933760125_ecef823c7f_b-1280x826.jpg"/>
      </figure>
      <p>
        <b>Egyetlen év alatt ötezer milliárd forintot tesz ki az online vásárlások mértéke Magyarországon – mondta Rajnai Zoltán, Magyarország kiberkoordinátora szombat este az M1 aktuális csatornán.</b>
      </p>
      <p>A szakértő elmondta, a biztonságos online vásárlás érdekében érdemes a már jól ismert oldalakat felkeresni. Meg kell győződni arról is, hogy a honlapon megtalálható-e a bolt számlaszáma, elérhetősége és telephelye.</p>
      <p>Bizonyos kötelezettségek feltüntetése is a bizalmat erősítheti, ilyenek lehetnek a szállítási határidőre, vagy az esetleges cserére vonatkozó információk – tette hozzá.</p>
      <p>Hangsúlyozta, a legnagyobb probléma a külföldi online boltokkal van. Ezek ugyanis gyakran magyarnak tűnnek, és csak akkor derül ki, hogy külföldiek, amikor valamilyen gond merül fel a megvásárolt termék szállításakor.</p>
    </article>
  </body>
</html>