<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/basaksehir-deki-yanginda-1-bebek-ile-16-yasindaki-ablasi-hayatini-1286811-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T15:57:00+00:00"/>
    <meta property="og:title" content="Başakşehir'deki yangında 1 bebek ile 16 yaşındaki ablası hayatını kaybetti"/>
    <meta property="og:description" content="Başakşehir'de bir evde elektrikli sobadan çıkan yangında Suriye uyruklu bir kız bebek ile ablası hayatını kaybetti."/>
  </head>
  <body>
    <article>
      <h1>Başakşehir'deki yangında 1 bebek ile 16 yaşındaki ablası hayatını kaybetti</h1>
      <h2>Başakşehir'de bir evde elektrikli sobadan çıkan yangında Suriye uyruklu bir kız bebek ile ablası hayatını kaybetti.</h2>
      <address>
        <time datetime="2019-11-24T15:57:00+00:00">24 Nov 2019, 15:57</time>
      </address>
      <p>Başakşehir'de bir evde elektrikli sobadan çıkan yangında <a href="http://www.gazetevatan.com/arama/?Keyword=Suriye">Suriye</a> uyruklu bir kız bebek ile ablası hayatını kaybetti.</p>
      <p>Yangın saat 10.00 sıralarında  Güvercintepe Mahallesi 24. Sokak'ta bulunan 3 katlı bir binanın <a href="http://www.gazetevatan.com/arama/?Keyword=Bodrum">bodrum</a> katında çıktı. Elektrikli sobadan çıktığı öğrenilen yangında bodrum katı bir anda <a href="http://www.gazetevatan.com/arama/?Keyword=Duman">duman</a> sardı. Binadan çıkan dumanları görenler itfaiyeye <a href="http://www.gazetevatan.com/arama/?Keyword=haber">haber</a> verdi. İhbarın ardından olay yerine itfaiye ve <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ekipleri gitti. Yangına müdahale eden itfaiye ekipleri evin içinde 16 yaşındaki ablanın bebeğe sarılmış olarak hareketsiz halde yattığını gördü.</p>
      <p>
        <b>EVDE YALNIZLARDI</b>
      </p>
      <p>Sağlık ekipleri hareketsiz halde yatan Evisla Halil ve Rusia Halil'in hayatlarını kaybettiklerini belirlendi. Evde hayatını kardeşlerin o binada bulunan akrabalarına ziyarete geldikleri, evde bulunanların alışverişe çıktığı için 2 kız kardeşin evde yalnız olduğu öğrenildi. </p>
      <p>İki kardeşin hayatını kaybetmesinin ardından polis sokağı güvenlik şeridi  ile kapattı. Olay yeri inceleme ekipleri evin içinde uzun süre inceleme yaptı. Polis ekipleri de olay yerinde hayatını kaybeden kardeşleri ailelerinden bilgi topladı.  İncelemelerin tamamlanmasının ardından kapının önüne getirilen cenaze arabasıyla iki kardeşin cenazeleri araca yüklendi. Cenazeler Adli Tıp Kurumu'na götürüldü. Cenazelerin çıkarılması  esnasında bazı aile üyeleri sinir krizi geçirdi. Olay yerinde bayılan iki kız kardeşin annesi de 112 sağlık ekipleri tarafından ambulansa hastaneye  götürüldü.</p>
    </article>
  </body>
</html>