<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549742.html/%D8%A8%D8%B3%DB%8C%D8%AC-%D8%AF%D8%B1-%D8%B9%D8%B1%D8%B5%D9%87-%D9%87%D8%A7%DB%8C-%D9%85%D8%AE%D8%AA%D9%84%D9%81-%D8%AD%D8%B1%D9%81-%D8%A8%D8%B1%D8%A7%DB%8C-%DA%AF%D9%81%D8%AA%D9%86-%D8%AF%D8%A7%D8%B1%D8%AF--%D8%AA%D9%84%D8%A7%D8%B4-%D8%A8%D8%B3%DB%8C%D8%AC%DB%8C%D8%A7%D9%86-%D8%A8%D8%B1%D8%A7%DB%8C-%D8%A7%D9%85%D9%86%DB%8C%D8%AA-%D9%BE%D8%A7%DB%8C%D8%AF%D8%A7%D8%B1-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:17:00+00:00"/>
    <meta property="og:title" content="بسیج در عرصه‌های مختلف حرف برای گفتن دارد/ تلاش بسیجیان برای امنیت پایدار در کشور"/>
    <meta property="og:description" content="فرمانده سپاه دورود گفت: بسیج در عرصه های مختلف ازجمله اقتصادی، اجتماعی و فرهنگی حرف برای گفتن دارد و باید از ظرفیت و توانمندی های بالای این نیروی مردمی برای خدمات رسانی بهتر و بیشتر بهره گرفت."/>
  </head>
  <body>
    <article>
      <h1>بسیج در عرصه‌های مختلف حرف برای گفتن دارد/ تلاش بسیجیان برای امنیت پایدار در کشور</h1>
      <h2>فرمانده سپاه دورود:</h2>
      <address>
        <time datetime="2019-11-24T15:17:00+00:00">24 Nov 2019, 15:17</time>
      </address>
      <p>فرمانده سپاه دورود گفت: بسیج در عرصه های مختلف ازجمله اقتصادی، اجتماعی و فرهنگی حرف برای گفتن دارد و باید از ظرفیت و توانمندی های بالای این نیروی مردمی برای خدمات رسانی بهتر و بیشتر بهره گرفت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ پاسدار کریم زینی وند در گفت‌وگو با خبرنگار سفیر افلاک در رابطه با چهلمین سالگرد تشکیل بسیج مستضعفین اظهار داشت: بسیج در آستانه ورود به چهل سالگی حیات نورانی و پرافتخار خود قرار دارد و کارنامه بسیج بسیار درخشان و پرافتخار است.</p>
      <p>وی با بیان اینکه بسیج یک پدیده الهی، پربرکت و بسیجی بودن یک افتخار عظیم، متعالی و بی­‌نظیر است افزود: بسیج در عرصه های مختلف ازجمله اقتصادی، اجتماعی و فرهنگی حرف برای گفتن دارد و باید از ظرفیت و توانمندی های بالای این نیروی مردمی برای خدمات رسانی بهتر و بیشتر بهره گرفت.</p>
      <p>فرمانده سپاه ناحیه دورود با بیان اینکه بسیج دارای روحیه جهادی است و هرجا انقلاب و اسلام به خدمات این نیرو نیاز داشته، وارد عرصه شده است عنوان کرد: بسیج در تمام عرصه ها ازجمله حل مشکلات مردم، کمک کار دولت بوده است و خدمت رسانی های آن بر هیچکس پوشیده نبوده و نیست.</p>
      <p>وی ضمن اشاره به جایگاه بسیج بیان کرد: بسیجی گوش به فرمان ولایت است؛ در دفاع مقدس جانانه از میهن و ملت دفاع کرد، در بحران ها، بلایا و فتنه ها همواره در کنار مردم و همراه بی ادعای دولت ها در مسیر سازندگی و آبادانی کشور بوده است وبرخلاف عده‌ای که خود را طلبکار این نظام و انقلاب می‌دانند بسیجیان هیچ توقعی ندارند و حتی خود را بدهکار می‌دانند و از کوتاهی‌هایی که اسراف‌هایی احتمالا صورت گرفته استغفار می‌کنند.</p>
      <p>زینی وند گفت: بسیج در ایجاد امنیت پایدار تلاش و مجاهدت کرده است و امروز نیز در قامت یک عنصر فرهنگی موثر به ویژه در دانشگاه ها، مراکز علمی و آموزشی، در پاسداری و صیانت از انقلاب اسلامی فعالیت می کند.</p>
      <p>انتهای پیام/</p>
    </article>
  </body>
</html>