<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/eurowizja-junior-uczestnicy-z-polski-kto-byl-i-jak-teraz-wygladaja_820475.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-24T15:42:29+00:00"/>
    <meta property="og:title" content="Eurowizja Junior to nie tylko Roxie i Viki Gabor. Jak dziś wyglądają i co robią byli reprezentanci Polski?"/>
    <meta property="og:description" content="Kto reprezentował Polskę na Eurowizji Junior w poprzednich latach? Jak wyglądają i czym zajmują się obecnie byli uczestnicy? Sprawdziliśmy."/>
  </head>
  <body>
    <article>
      <h1>Eurowizja Junior to nie tylko Roxie i Viki Gabor. Jak dziś wyglądają i co robią byli reprezentanci Polski?</h1>
      <address>
        <time datetime="2019-11-24T15:42:29+00:00">24 Nov 2019, 15:42</time>
      </address>
      <aside>
        <a href="https://jastrzabpost.pl/newsy/eurowizja-junior-uczestnicy-z-polski-kto-byl-i-jak-teraz-wygladaja_820475.html#gallery">Zobacz galerię</a>
      </aside>
      <h3>Kto reprezentował Polskę na Eurowizji Junior? Oto wszyscy uczestnicy</h3>
      <p>Już w najbliższą niedzielę w Polsce odbędzie się finał <a href="https://jastrzabpost.pl/tag/eurowizja-junior-2019"><b>Eurowizji Junior 2019</b></a>. W barwach naszego kraju wystąpi <a href="https://jastrzabpost.pl/tag/viki-gabor"><b>Viki Gabor</b></a> z piosenką <b><i>Superhero</i></b>. Nastolatka jest jednym wysoko notowanych kandydatów do zwycięstwa. A jak wypadaliśmy wcześniej?</p>
      <p>Polska uczestniczy w Konkursie Piosenki Eurowizji dla Dzieci z przerwami od 2003 roku. Przypominamy naszych reprezentantów z poprzednich lat. Co teraz robią i czy udało się im zrobić karierę?</p>
      <p>
        <b>Zobacz: <a href="https://jastrzabpost.pl/newsy/viki-gabor-na-probie-wystep-na-eurowizji-junior-2019-opinie_820195.html">Eurowizja Junior 2019: Viki Gabor już po próbie! Z takim show zwycięstwo ma w kieszeni [WIDEO]</a></b>
      </p>
      <figure>
        <iframe src="https://www.youtube.com/embed/eFt_5BtDC4M" width="500" height="281" data-service="Youtube" scrolling="no"/>
      </figure>
      <h4>Rok 2003 – Katarzyna Żurawik, Coś mnie nosi</h4>
      <p>Polskie eliminacje do pierwszego Konkursu Piosenki Eurowizji dla Dzieci odbyły się 28 września 2003 roku. Wystąpiło w nich trzynastu uczestników, wygrała 12-letnia <b>Katarzyna Żurawik</b> z piosenką <i>Coś mnie nosi</i>, którą sama skomponowała (wówczas regulamin nie dopuszczał kompozycji przygotowanych przez osoby trzecie). Na scenie towarzyszył jej dziecięcy zespół taneczny <i>Rytmix</i>. Trudno nazwać występ sukcesem – Polska zajęła ostatnie miejsce, zdobywając tylko trzy punkty od Białorusi.</p>
      <figure>
        <iframe src="https://www.youtube.com/embed/RzplD0_kbIE" width="500" height="281" data-service="Youtube" scrolling="no"/>
      </figure>
      <p>Eurowizja dała Katarzynie pozytywnego kopa do dalsze pracy nad swoim talentem. Brała udział w warsztatach i doskonaliła swój wokal. Pasja do muzyki przetrwała. Obecnie Katarzyna jest wokalistką w zespole <b>The Nice – Live Music Band</b>.</p>
      <p>Ośmioosobowa grupa opiera swój repertuar o covery znanych utworów polskich i zagranicznych. Występują na koncertach, bankietach i przyjęciach weselnych. Na co dzień Kasia pracuje w Studio <i>My Voice</i> w Starym Mieście oraz w szkole muzycznej w Słupcy.</p>
      <figure>
        <img src="https://jastrzabpost.pl/wp-content/uploads/2019/11/475416_10150910112039154_271733451_o-1024x680.jpg"/>
        <figcaption>Katarzyna Żurawik obecnie</figcaption>
      </figure>
      <h4>Rok 2004 – KWADro, Łap życie</h4>
      <p>W eliminacjach do drugiej Eurowizji Junior wzięło udział dwunastu uczestników (wśród nich <b>Marina Łuczenko</b>). Komisja jurorska zadecydowała, że Polskę reprezentował będzie zespół <b>KWADro</b>.</p>
      <p>W skład założonej w Rabce-Zdrój grupy wchodziły: <b>Dominika Rydz</b>, <b>Weronika Bochat</b>, <b>Anna Klamczyńska</b> oraz <b>Kamila Piątkowska</b>. Szczęście przyniósł im utwór <b><i>Łap życie</i></b>. Piosenkę skomponowała Dominika Rysz, a tekst napisały wszystkie wokalistki. Niestety, w finale konkursu Polska znowu zajęła ostatnie miejsce. Ponownie otrzymaliśmy tylko trzy punkty, tym razem od Białorusi i Francji.</p>
      <figure>
        <iframe src="https://www.youtube.com/embed/aTmALwbQKJQ" width="500" height="281" data-service="Youtube" scrolling="no"/>
      </figure>
      <p>Po Eurowizji dziewczyny jeszcze przez pewien czas wspólnie koncertowały, ale wkrótce projekt KWADro przestał istnieć. Mimo to jego członkinie dalej utrzymują kontakt, a muzyka jest ważną częścią ich życia.</p>
      <p><b>Anna Klamczyńska </b>ukończyła grafikę na ASP. Prowadzi swoją firmę i zajmuję się projektowaniem graficznym, marketingiem i promocją. Na pewien czas zrobiła sobie przerwę od śpiewania, ale w końcu wróciła do muzyki, bo bez niej jej życie po prostu nie jest pełne.</p>
      <figure>
        <img src="https://jastrzabpost.pl/wp-content/uploads/2019/11/40513987_10211702678554167_5332683896393826304_n.jpg"/>
        <figcaption>Anna Kalmczyńska obecnie</figcaption>
      </figure>
      <p><b>Dominika Rydz </b>wciąż działa w kręgach artystycznych. Pisze teksty piosenek, jest też instruktorką na młodzieżowych warsztatach muzycznych.</p>
      <figure>
        <img src="https://jastrzabpost.pl/wp-content/uploads/2019/11/20748336_1617800231595350_849240544295248890_o.jpg"/>
        <figcaption>Dominika Rydz obecnie</figcaption>
      </figure>
      <p><b>Kamila Piątkowska </b>skończyła filologię polską ze specjalnością logopedyczną na Uniwersytecie Warszawskim. Jest nauczycielką. W swojej pracy wykorzystuje pasję do muzyki – prowadzi zajęcia wokalne z elementami logopedii artystycznej i emisji głosu. Wspólnie z ojcem organizuje obozy artystyczne dla dzieci i młodzieży.</p>
      <figure>
        <img src="https://jastrzabpost.pl/wp-content/uploads/2019/11/72156202_962000777509946_8322792990602952704_n.jpg"/>
        <figcaption>Dominika Piątkowska obecnie</figcaption>
      </figure>
      <p><b>Weronika Bochat</b> zdobywała nagrody na najbardziej prestiżowych festiwalach piosenki. Prowadziła też program <i>5-10-15</i> w TVP1. Teraz nagrywa piosenki dla dzieci i młodzieży, prowadzi koncerty i festiwale. Zajmuje się też dubbingiem, prowadzi warsztaty wokalne, a także udziela prywatnych lekcji początkującym wokalistom.Od 2006 roku występuje na scenie Teatru Roma. Jest wokalistką projektu <i>Polisz Fank</i>, który reaktywuje piosenki polskiego funk’u z lat 70. i 80. Co ciekawe, w 2010 roku powróciła na eurowizyjną scenę. Na dorosłej Eurowizji wspomagała wokalnie <b>Marcina Mrozińskiego</b>. Polska zajęła wtedy dopiero 13. miejsce w półfinale i nie awansowała do rundy finałowej.</p>
      <p>W czerwcu Weronika Bochat <a href="https://jastrzabpost.pl/newsy/weronika-bochat-urodzila-plec-i-imie-dziecka_760094.html">urodziła córkę</a>, która otrzymała imię Stefania.</p>
      <figure>
        <img src="https://jastrzabpost.pl/wp-content/uploads/2019/11/27751764_10211589853207249_162809743761523024_n.jpg"/>
        <figcaption>Weronika Bochat obecnie</figcaption>
      </figure>
      <h4>Lata 2005 – 2015</h4>
      <p>W 2005 roku z powodu kiepskich wyników nadawca publiczny podjął decyzję, że Polska nie będzie brała udziału w konkursie. Na powrót trzeba było czekać aż dwanaście lat.</p>
      <h4>Rok 2016 – Olivia Wieczorek, Nie zapomnij</h4>
      <p>W 2016 roku TVP potwierdziła chęć udziału Polski w eliminacjach. O start rywalizowało dziewięcioro kandydatów. Wygrała 13-letnia Olivia Wieczorek z utworem <i>Nie zapomnij</i>. Piosenkę skomponował <b>Piotra Rubik</b> do tekstu autorstwa <b>Donia</b>. Inne kraje przyznali nam 60 punktów, dzięki czemu zajęliśmy 11. miejsce.</p>
      <figure>
        <iframe src="https://www.youtube.com/embed/iF8o-tBllV8" width="500" height="281" data-service="Youtube" scrolling="no"/>
      </figure>
      <p>Oliwia miała doświadczenie  sceniczne już przed Eurowizją. Brała udział w show <i>Must Be The Music</i>, gdzie dotarła do półfinału. Mogliśmy ją oglądać również w <i>Małych Gigantach</i>. Znalazła się w grupie <b>Piotra Rubika</b>.</p>
      <p>Od czasu występu w Eurowizji Olivia rozwija swoją karierę i nagrywa nowe utwory. Wciąż współpracuje z Piotrem Rubikiem i Doniem. Możecie śledzić ją na Facebooku: @oliviawieczorekofficial oraz Instagramie: @o.vieczorek</p>
      <figure>
        <embed-post data-src="https://www.instagram.com/p/B4KacDogCPq" data-service="Instagram"/>
      </figure>
      <h4>Rok 2017 – Alicja Rega, Mój dom</h4>
      <p>W finale selekcji 2017 roku wzięło udział dziesięcioro kandydatów. Wygrała 14-letnia <b>Alicja Rega</b> z utworem <i>Mój dom</i>. W rywalizacji o konkursowe trofeum poradziła sobie bardzo dobrze – zajęła ósme miejsce. Jako jedyna uczestniczka otrzymała punkty od wszystkich uczestniczących krajów.</p>
      <figure>
        <iframe src="https://www.youtube.com/embed/_O2UeMjjxmM" width="500" height="281" data-service="Youtube" scrolling="no"/>
      </figure>
      <p>Przed Eurowizją występowała w wielu konkursach oraz programach telewizyjnych. Między innymi <i>Mali Giganci </i>i <i>Hit, hit Hurra. </i>Swój talent rozwijała w Centrum Sztuki Wokalnej w Rzeszowie, następnie podjęła naukę w krakowskim liceum aktorskim. Równolegle szkoli się wokalnie w Natural Voice Perfection Institute w Krakowie. Pracuje też nad piosenką, którą w najbliższym czasie chce wypuścić na świat.</p>
      <figure>
        <embed-post data-src="https://www.instagram.com/p/BuElSCAgim-" data-service="Instagram"/>
      </figure>
      <h4>Rok 2018 – Roksana Węgiel, Anyone I Want To Be</h4>
      <p>Historyczne pierwsze miejsce w 16. Konkursie Piosenki Eurowizji dla Dzieci Polska zawdzięcza <b>Roksanie Węgiel. </b>W 2018 roku 13-latka została zwyciężczynią pierwszej edycji muzycznego show TVP2 <i>The Voice Kids. </i>Była podopieczną Edyty Górniak. Wygrywając program automatycznie stała się reprezentantką Polski w konkursie Eurowizji.</p>
      <p><b><a href="https://jastrzabpost.pl/newsy/eurowizja-junior-2018-polska-wygra-roksana-wegiel-piosenka_693839.html#galeria0">Roksana była faworytką konkursu</a></b>, nadzieje na wygraną dawała wielka popularność jej piosenki <i>Anyone I Want To Be</i>. Ten utwór, jako jedyny z biorących udział w rywalizacji, w ciągu zaledwie kilku tygodni osiągnął wynik miliona odsłon w serwisie <i>YouTube, </i>a w juniorskiej Eurowizji o zwycięstwie decydują właśnie głosy internautów.</p>
      <figure>
        <iframe src="https://www.youtube.com/embed/PT-EzzJxySI" width="500" height="281" data-service="Youtube" scrolling="no"/>
      </figure>
      <p>Roxie idzie jak burza! W 2019 roku ukazał się debiutancki album zatytułowany <i>Roksana Węgiel</i>, który zaledwie w dwa miesiące po premierze osiągnął status złotej płyty, a kilka miesięcy później <b><a href="https://jastrzabpost.pl/moda/roksana-wegiel-na-mtv-ema-2019-stylizacja-zdjecia_813851.html">młodziutka wokalistka zdobyła statuetkę MTV EMA 2019</a></b> w kategorii <i>Best Polish Act</i>! Roksana będzie też jedną ze współprowadzących Eurowizję Junior 2019, która odbędzie się 24 listopada w Polsce.</p>
      <figure>
        <embed-post data-src="https://www.instagram.com/p/B5BKLg7hR2p" data-service="Instagram"/>
      </figure>
      <p>Losy której z kandydatek podzieli Viki Gabor? O tym przekonamy się już za kilka dni.</p>
      <anchor name="gallery">
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019stroj-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-wystep-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-superhero-1-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki-gabor-eurowizja-junior-2019-proba-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/viki5-768x512.jpg"/>
          <figcaption>Viki Gabor – występ podczas próby na Eurowizji Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/gabor-768x768.jpg"/>
          <figcaption>Viki Gabor rozpoczyna eurowizyjny tydzień</figcaption>
        </figure>
      </anchor>
    </article>
  </body>
</html>