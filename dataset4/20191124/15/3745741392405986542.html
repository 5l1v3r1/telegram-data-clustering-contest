<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/game-of-thrones-alternatif-final-h80439.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T15:49:41+00:00"/>
    <meta property="og:title" content="Game of Thrones'a Alternatif Bir Final Çekildi"/>
    <meta property="og:description" content="Bu sene Mayıs ayında ekranlara veda eden HBO’nun fenomen dizisi Game of Thrones’un alternatif bir sonunun da çekildiği ortaya çıktı."/>
  </head>
  <body>
    <article>
      <h1>Game of Thrones'a Alternatif Bir Final Çekildi</h1>
      <h2>Son yılların fenomen dizisi Game of Thrones, bu sene Mayıs ayında yayınladığı final bölümüyle ekranlara veda etmişti. Dizinin finali ise hayranlar tarafından yerden yere vurulmuştu. Görünüşe göre dizinin alternatif bir finali de bulunuyor.</h2>
      <address><time datetime="2019-11-24T15:49:41+00:00">24 Nov 2019, 15:49</time> by <a rel="author" href="https://www.webtekno.com/yazar/avcioglu" target="_blank">Hasan Avcıoğlu</a></address>
      <p>Dizi dünyasında son yılların fenomen dizisi haline gelen, dünya çapında kendisine milyonlarca hayran edinen <b>Game of Thrones</b>, geçtiğimiz aylarda sekizinci sezonunun “The Iron Throne” başlıklı altıncı bölümüyle izleyicisine veda etmişti.</p>
      <p>İlk dört sezondan sonra yavaş yavaş düşüşe geçen dizi final sezonunda özellikle de <b>final bölümüyle </b>yerden yere vurulmuştu. IMDb’de final sezonunun en yüksek puan alan bölümü 7,9 ile ikinci bölüm olmuştu. Dizinin final sezonu Rotten Tomatoes’da eleştirmenlerden %58, izleyicilerden ise %32 aldı. Sekizinci sezon Metacritic’te ise eleştirmenlerden 74, kullanıcılardan 4,1 puan alabilmişti.</p>
      <p>Neredeyse izleyen herkes tarafından yerden yere vurulan son bölüm The Iron Throne; IMDb’de 4,1, Rotten Tomatoes’da %48, Metacritic’te ise 2,5 puan alabilmişti. Ancak görünüşe göre hayranların nefretini kazanan bu bölüm dışında <b>alternatif final</b> bulunuyor.</p>
      <h3>Alternatif final</h3>
      <figure>
        <img src="https://www.webtekno.com/images/editor/default/0002/31/92b940a2c4b039993d1e9f1de496fb92c4a74497.jpeg"/>
      </figure>
      <p>Neredeyse nefret edilen final bölümüne bir de alternatif final bölümü çekilmiş. Bu bilgiyi veren kişi ise dizinin sevilen karakterlerinden Tormund’u canlandıran <b>Kristofer Hivju</b>. 1978 doğumlu Norveçli oyuncu, Metro dergisine verdiği bir röportajda diziye alternatif bir son çektiklerini dile getirdi.</p>
      <p>Hivju, çekilen bu alternatif finalle ilgili hiçbir şey açık edemeyeceğini söylerken, bu sondan oldukça <b>övgüyle</b> de bahsetti. Çekilen alternatif sonun ciddi bir finaldense daha çok eğlence amaçlı olduğu belirten Hivju, <i>“ama size bununla ilgili herhangi bir şey söyleme iznim var mı bilmiyorum”</i> dedi.</p>
      <figure>
        <img src="https://www.webtekno.com/images/editor/default/0002/31/214f6d394792f27ac63fdd7acfb130e8ff293a50.jpeg"/>
      </figure>
      <p>Game of Thrones hayranlarıysa yayınlanan kötü finalden sonra eğlence amaçlı çekilmiş de olsa dizinin bu alternatif finalini görmek istiyor. Dizinin yayıncı kanalı olan HBO’nun ise bu finali, DVD ekstrası olarak özel bir notla yayınlayacağı söyleniyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/game-of-thrones-emilia-clarke-ciplak-sahnelerde-oynamam-icin-baski-yaptilar-h80155.html">Game of Thrones’un Yıldızı Emilia Clarke: Çıplak Sahnelerde Oynamam İçin Baskı Yaptılar</a>
      </p>
      <p>Peki, siz dizinin alternatif finali olması hakkında ne düşünüyorsunuz? Sizce HBO, eğlence amaçlı çekilen bu alternatif finali yayınlamalı mı? Fikirlerinizi ve görüşlerinizi yorumlar kısmından bizimle paylaşabilirsiniz.</p>
      <p><b>Kaynak : </b>https://www.ntv.com.tr/galeri/yasam/game-of-thronesa-alternatif-final,mH442TpCokm7TiadpJ2hGg/yWJ5uSfg2EKoPT1egP_L5w</p>
    </article>
  </body>
</html>