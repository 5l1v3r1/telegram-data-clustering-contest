<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837528-protesti-v-chili-ponad-280-lyudey-otrimali-travmi-v-rezultati-vikoristannya-gumovikh-kul"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T15:15:00+00:00"/>
    <meta property="og:title" content="Протести в Чилі: понад 280 людей отримали травми в результаті використання гумових куль"/>
    <meta property="og:description" content="КИЇВ. 24 листопада. УНН. У Чилі через використання силовиками заборонених гумових куль під час зіткнення з учасниками антиурядових акцій постраждало …"/>
  </head>
  <body>
    <article>
      <h1>Протести в Чилі: понад 280 людей отримали травми в результаті використання гумових куль</h1>
      <address><time datetime="2019-11-24T15:15:00+00:00">24 Nov 2019, 15:15</time> by <a rel="author">Анна Мурашко</a></address>
      <p><b>КИЇВ. 24 листопада. УНН</b>. У Чилі через використання силовиками заборонених гумових куль під час зіткнення з учасниками антиурядових акцій постраждало щонайменше 280 людей. Про це <b>УНН</b> повідомляє з посиланням на teleSUR.</p>
      <p>"Щонайменше 280 чилійців отримали поранення в очі внаслідок стрілянини правоохоронців прямо в обличчя під час антиурядових акцій протесту, що є рекордом у світовій статистиці", - йдеться в повідомленні.</p>
      <p>Зазначається,що правоохоронці використовують гумові кулі попри заборону, за винятком екстремальних ситуацій.</p>
      <p>Гумові кулі заборонили, адже за результатами досліджень університету в Чилі з’ясувалося, що кулі складаються з каучуку лише на 20 відсотків, а інші 80 відсотків мають різні елементи, такі як свинець.</p>
      <p>Також регіональна лікарня "Антофагаста" заявила в п'ятницю, що вона вилікувала загалом 37 людей, які постраждали внаслідок протестів у четвер, а п'ятеро осіб залишаються госпіталізованими через тяжкі трави.</p>
      <p>Окрім того, з початку протестів проти політики Себастьяна Піньєри було заарештовано понад 17 тисяч осіб, а 950 - у слідчому ізоляторі.</p>
      <p>Нагадаємо, <a href="https://www.unn.com.ua/uk/news/1833930-protesti-v-chili-kilkist-postrazhdalikh-perevischila-1600-osib?fbclid=IwAR2OTLJipRB5k-aVkQlA7QAupfEfiMB5FTnGn8DHJHAp23P4rc0NnlhRIVY">в ході протестів</a> по всій країні, починаючи з 18 жовтня, загинули 23 особи, понад 2 тис. постраждали і більше 200 осіб отримали травми очей в результаті пострілів поліції під час розгону демонстрацій. Причиною стало невдоволення жителів підвищенням цін на проїзд в метро.</p>
    </article>
  </body>
</html>