<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%92-%d7%99%d7%95-%d7%92-%d7%99%d7%98%d7%a1%d7%95-%d7%91%d7%a8%d7%96%d7%99%d7%9c%d7%90%d7%99-%d7%9c%d7%a0%d7%a9%d7%95%d7%aa-%d7%90%d7%a9%d7%93%d7%95%d7%93-419560"/>
    <meta property="og:site_name" content="אשדוד נט"/>
    <meta property="article:published_time" content="2019-11-24T15:51:00+00:00"/>
    <meta property="og:title" content="  ג'יו ג'יטסו ברזילאי לנשות אשדוד"/>
    <meta property="og:description" content="השבוע החל קורס להגנה עצמית עבור נשות אשדוד, הקורס  בן 20 המפגשים משתלב בתכניות הפעילות של חודש המאבק הבינלאומי באלימות נגד נשים ומעביר לציבור מסר של די לאלימות"/>
  </head>
  <body>
    <article>
      <h1>  ג'יו ג'יטסו ברזילאי לנשות אשדוד</h1>
      <address><time datetime="2019-11-24T15:51:00+00:00">24 Nov 2019, 15:51</time> by <a rel="author">שחר כחלון</a></address>
      <h3>השבוע החל קורס להגנה עצמית עבור נשות אשדוד, הקורס  בן 20 המפגשים משתלב בתכניות הפעילות של חודש המאבק הבינלאומי באלימות נגד נשים ומעביר לציבור מסר של די לאלימות</h3>
      <p>לרגל חודש המאבק הבינלאומי באלימות נגד נשים, נפתח השבוע קורס להגנה עצמית מטעם המשרד לקידום מעמד האישה ובשיתוף גב' אהובה עמרם – יועצת ראש העיר לקידום מעמד האישה.</p>
      <p>בקורס משתתפות כ-20 נשים, ביניהן אימהות ובנות וכן חברות ופעילות בפורום הנשים, מה שהופך את הקורס גם למפגש חברתי מקסים וספורטיבי. </p>
      <p>הקורס הינו בשיטת ג'יו ג'יטסו ברזילאי, אומנות לחימה המשלבת ספורט לחימה ושיטה להגנה עצמית, המתמקדת במיוחד בלחימה הקרקע.</p>
      <p>עמרם מסבירה כי יתרונותיו של הג'יו ג'יטסו הברזילאי שהוא מלמד גם את האדם הקטן והחלש יותר להתגונן בהצלחה מפני תקיפה גדולה וחזקה יותר, באמצעות מינוף וטכניקה נכונה, תוך כדי המאבק על הקרקע - בעיקר באמצעות חניקות ובריחים כדי להביס את היריב. </p>
      <p>בקורס הנשים תיחשפנה למגוון תחומי פעילות ונושאים כמו: סדנת מודעות, שחרור אחיזות ותגובתיות, נקודות תורפה, שליטה וריתוק של התוקף, שימוש בתרסיס פלפל והתנסות בסימולציות תקיפה. "מה שברור" אומרת עמרם "לא יהיה משעמם". </p>
      <p>בדברים שעמרם נשאה בפתיחת הקורס, היא הדגישה את המסר לפיו נשים יכולות לזהות סימנים של אלימות הרבה קודם <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">לאירוע</a> האקטיבי.</p>
      <p>"נורות אדומות נדלקות הרבה קודם ועל כל אישה לדעת לזהות זאת ובמיוחד להתמודד עם תקיפה מינית" היא אומרת ומציינת כי זה יתאפשר רק אם "אישה תגלה אסרטיביות וביטחון עצמי בכל מקום שתהיה – במרחב האישי ובמרחב הציבורי".  </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A2%D7%95%D7%A8%D7%9B%D7%99-%D7%93%D7%99%D7%9F?utm_content=LinksUnderArticles">מחפשים עורכי דין לרשימה המלאה כנסו כאן</a>
      </p>
    </article>
  </body>
</html>