<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/izvnredni-novini-za-klaneto-v-noshchniya-vlak-plovdiv-varna_news711162.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T15:50:00+00:00"/>
    <meta property="og:title" content="Извънредни новини за клането в нощния влак Пловдив-Варна"/>
    <meta property="og:description" content="Младежът е заловен от друг пътник на гара Стара Загора"/>
  </head>
  <body>
    <article>
      <h1>Извънредни новини за клането в нощния влак Пловдив-Варна</h1>
      <h2>Младежът е заловен от друг пътник на гара Стара Загора</h2>
      <address>
        <time datetime="2019-11-24T15:50:00+00:00">24 Nov 2019, 15:50</time>
      </address>
      <p>https://blitz.bg/kriminalni/prestplenie/izvnredni-novini-za-klaneto-v-noshchniya-vlak-plovdiv-varna_news711162.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574602232-9811bfe3304c9552f83db087242fd0d5.jpg"/>
      </figure>
      <p><b>В тежко състояние в болница остава 21-годишна жена, която бе намушкана с нож в нощния влак Пловдив-Варна. Нападателят - 20-годишен мъж, пътувал в същото купе, е задържан. </b><br/><br/><a href="https://blitz.bg/kriminalni/prestplenie/uzhas-vv-vlaka-plovdiv-varna-namushkakha-mlado-momiche_news711133.html"><b>Инцидентът се случва около 2:00 часа снощи</b></a>. Момичето е било отведено в болница в Стара Загора в критично състояние. Към момента ситуацията е овладяна и жената е без опасност за живота.<br/><br/>Според информацията момчето притеснявало неколкократно момичето. След като тя успяла да го прогони веднъж, последвал втори опит. Нападателят връхлетял в купето и се държал агресивно, което довело до изваждането на нож от страна на жената. <br/><br/>Извършителят успява да я обезоръжи и нанася прободни рани. Една от тях е изключително опасна и се намира в областта на гръдния кош, под мишницата.<br/><br/>Случайно минаващ пътник започва да гони нападателя. Тъй като влакът се намирал на метри от ЖП гара Стара Загора, намалил скоростта, а нападателят скочил от него, съобщава bTV.  След него скочил и третият пътник, който успял да го задържи, преди намесата на полицията.<br/><br/>Пробите за алкохол и упойващи вещества на нападателя са отрицателни. Той е от Пловдив. Не е криминално проявен. В момента той се намира в психиатричната болница в Раднево.<br/><br/>Няма информация дали момичето има престъпно минало. <br/><br/>Влакът е престоял на гарата близо три часа по разпореждане на полицията.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>