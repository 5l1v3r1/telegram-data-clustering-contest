<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/andhra-pradesh-news/girl-kidnapped-in-kakinada-1-1-10610514.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T15:43:00+00:00"/>
    <meta property="og:title" content="కాకినాడలో బాలిక కిడ్నాప్ కలకలం"/>
    <meta property="og:description" content="కాకినాడ: నగరంలో ఓ బాలిక కిడ్నాప్ కలకలం సృష్టించింది. రెండ్రోజుల క్రితం ఏడేళ్ల దీప్తిశ్రీ కిడ్నాపైంది. కాగా, దీప్తిశ్రీకి తల్లి లేదు. ఆమె మరణించడంతో తండ్రి మరో"/>
  </head>
  <body>
    <article>
      <h1>కాకినాడలో బాలిక కిడ్నాప్ కలకలం</h1>
      <address>
        <time datetime="2019-11-24T15:43:00+00:00">24 Nov 2019, 15:43</time>
      </address>
      <p>కాకినాడ: నగరంలో ఓ బాలిక కిడ్నాప్ కలకలం సృష్టించింది. రెండ్రోజుల క్రితం ఏడేళ్ల దీప్తిశ్రీ కిడ్నాపైంది. కాగా, దీప్తిశ్రీకి తల్లి లేదు. ఆమె మరణించడంతో తండ్రి మరో వివాహం చేసుకున్నాడు. సవతి తల్లి దీప్తిని బాగా చూసుకునేది కాదనీ, ఎప్పుడూ పసిబిడ్డపై చివాట్లు పెట్టేదని ఆమె నాయనమ్మ తెలిపింది. సవతి తల్లి శాంతకుమారే దీప్తిని హత్య చేసి ఉంటుందని చిన్నారి నాయనమ్మ ఆరోపించింది. దీంతో, పోలీసులు రంగంలోకి దిగి.. శాంతకుమారిని ప్రశ్నించారు. పోలీసుల విచారణలో శాంతకుమారి పొంతనలేని సమాధానాలు ఇచ్చింది. దీంతో, పోలీసులకు ఆమెపై అనుమానం రెట్టింపైంది. పోలీసులు ఆమెను తమదైన శైలిలో విచారించగా.. ఉప్పటేరులో పడేసినట్లు తెలిపింది. వెంటనే పోలీసులు గజ ఈతగాళ్లు ధర్మాడి సత్యం బృందంతో గాలిస్తున్నారు. చిన్నారి ఆచూకీ ఇంకా కానరాలేదు.</p>
    </article>
  </body>
</html>