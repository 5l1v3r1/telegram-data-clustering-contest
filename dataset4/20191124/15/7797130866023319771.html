<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Lifestyle/a546580/Najvrednija-privatna-zbirka-viskija-usla-u-Ginisovu-knjigu-rekorda.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-24T15:10:00+00:00"/>
    <meta property="og:title" content="Privatna kolekcija viskija vredna 12,5 miliona evra u Ginisovoj knjizi rekorda"/>
    <meta property="og:description" content="Vijetnamski biznismen Viet Ngujen Din Tuan vlasnik je najvrednije kolekcija viskija na svetu, a informaciju je..."/>
  </head>
  <body>
    <article>
      <h1>Privatna kolekcija viskija vredna 12,5 miliona evra u Ginisovoj knjizi rekorda</h1>
      <address>
        <time datetime="2019-11-24T15:10:00+00:00">24 Nov 2019, 15:10</time>
      </address>
      <p>Vijetnamski biznismen Viet Ngujen Din Tuan vlasnik je najvrednije kolekcija viskija na svetu, a informaciju je potvrdila i Ginisova knjiga rekorda.</p>
      <p>Viet u posedu ima 535 najređih, najstarijih i najfinijih boca škotskog i japanskog viskija, piše BBC.</p>
      <p>Stručnjaci kompanija Rare Whisky 101 (RW101) vrednost zbirke procenili su na približno 12,5 miliona evra, a rekord je potvrđen i u Ginisovoj knjizi rekorda.</p>
      <p>Viet je vlasnik kompletne kolekcije Macallan Fine and Rare viskija, uključujući i onu iz 1926. godine. Te je godine proizvedeno samo 40 boca, a Viet ih poseduje čak tri.</p>
      <p>Boca The Macallana 1926. nedavno je prodata za gotovo 1,75 miliona dolara.</p>
      <p>U Vietovoj je kolekciji i jedna od samo 12 postojećih boca najstarijeg Bowmore viskija. Slična je boca nedavno na aukciji prodata za oko 350.000 evra.</p>
      <p>Ima i jednu od samo 24 boce starog Springbanka iz 1919. godine.</p>
      <p>Viet skuplja retke i stare boce viskija već duže od 20 godina. Sve su pod ključem u salonu viskija koja se nalazi u njegovom domu, a ponosni vlasnik namerava da proširi kolekciju.</p>
      <p>Vrednost boca određena je na temelju podataka o tome za koliko bi se one objektivno mogle prodati na aukciji u Velikoj Britaniji.</p>
      <p>"Za mene je skupljanje boca viskija čista strast. Svaki slobodan trenutak koristim da bih pretraživao internet stranice na kojima se na aukcijama nude retke i poznate vrste viskija iz celog sveta. A kada je u pitanju moja kolekcija, ne nameravam da prodam nijednu, ali baš niti jednu bocu. Zapravo, nastaviću 'lov' na još starije i ređe boce", kazao je Viet.</p>
    </article>
  </body>
</html>