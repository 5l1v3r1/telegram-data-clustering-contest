<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623172/%D9%BE%D9%86%D8%AC%D9%85%DB%8C%D9%86-%D9%86%DB%8C%D8%B1%D9%88-%D8%AF%D8%B1-%D8%B9%D9%84%D9%85-%D9%81%DB%8C%D8%B2%DB%8C%DA%A9-%DA%A9%D8%B4%D9%81-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T15:29:00+00:00"/>
    <meta property="og:title" content="پنجمین نیرو در علم فیزیک کشف شد"/>
    <meta property="og:description" content="پژوهش های گروهی از محققان مجارستانی نشان دهنده وجود نیروی پنجم در علم فیزیک است. آنها با بررسی یک اتم تهییج شده هلیوم ذره ای جدید کشف کرده اند که رفتار عجیبی دارد."/>
  </head>
  <body>
    <article>
      <h1>پنجمین نیرو در علم فیزیک کشف شد</h1>
      <h2>ذره پیوند جهان به ماده تاریک؛</h2>
      <address>
        <time datetime="2019-11-24T15:29:00+00:00">24 Nov 2019, 15:29</time>
      </address>
      <p>
        <i>پژوهش های گروهی از محققان مجارستانی نشان دهنده وجود نیروی پنجم در علم فیزیک است. آنها با بررسی یک اتم تهییج شده هلیوم ذره ای جدید کشف کرده اند که رفتار عجیبی دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علم فیزیک به طور کلی بر ۴ نیرو متمرکز است که جهان و تمام محتویات آن را از تولید گرما در خورشید تا شیوه کارکرد لپ تاپ کنترل می کنند. این نیروها عبارتند از گرانش، الکترومغناطیسم، نیروی هسته ای ضعیف و نیروی هسته ای قوی.</p>
      <p>به گزارش سی ان ان، اما اکنون تحقیقی جدید نشان دهنده یک نیروی تازه در علم فیزیک است.</p>
      <figure>
        <img src="https://aftabnews.ir/files/fa/news/1398/9/3/363152_728.jpg"/>
      </figure>
      <p>محققان در مرکز تحقیقات هسته ای آکادمی علوم مجارستان یافته هایی مربوط به تحقیقات جدیدی را منتشر کرده اند که نشان دهنده وجود نیروی پنجم فیزیک است. محققان در این پژوهش به طور دقیقی تهییج یک اتم هلیوم و انتشار نور هنگام فروپاشی آن را بررسی کردند. در این فرایند ذرات با زاویه ای عجیب (۱۱۵ درجه) از یکدیگر جدا شدند. این رویداد براساس قوانین فعلی فیزیک قابل توضیح نیست.</p>
      <p>به گفته آتیلا کراسزناهورسکی این دومین باری بود که او و همکارانش ذرات جدیدی به نام X۱۷ را رصد می کردند. دلیل نامگذاری این ذرات آن بود که حجم هر یک از آنها ۱۷ مگا الکترون ولت است.</p>
      <p>او می گوید: X۱۷ احتمالا یک ذره است که جهان فعلی را به ماده تاریک پیوند می دهد.</p>
      <p>جاناتان فنگ یکی از استادانان فیزیک و ستاره شناسی در دانشگاه کالیفرنیا مدت ها است که تحقیقات این پژوهشگران مجارستانی را دنبال می کند و معتقد است تحقیقات مذکور قواعد فیزیک را دگرگون خواهند کرد.</p>
      <p>او می گوید: اگر این نتایج را بتوان تکرار کرد، به طور حتم این تحقیق برنده جایزه نوبل خواهد شد.</p>
    </article>
  </body>
</html>