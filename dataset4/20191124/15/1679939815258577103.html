<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/triumful-lui-razvan-lucescu-al-hilal-din-ryadh-a-castigat-liga-campionilor-asiei_3059944.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T15:31:35+00:00"/>
    <meta property="og:title" content="TRIUMFUL LUI RĂZVAN LUCESCU. Al Hilal din Ryadh a căștigat Liga Campionilor Asiei"/>
    <meta property="og:description" content="Mare succes al antrenorului român Răzvan Lucescu! Echipa condusă de el, Al Hilal din Er-Riadh, capitala Arabiei Saudite, a cucerit în premieră trofeul celei mai tari competiții inter-cluburi de pe continentul asiatic, Liga Campionilor Asiei.Gruparea saudi"/>
  </head>
  <body>
    <article>
      <h1>TRIUMFUL LUI RĂZVAN LUCESCU. Al Hilal din Ryadh a căștigat Liga Campionilor Asiei</h1>
      <address><time datetime="2019-11-24T15:31:35+00:00">24 Nov 2019, 15:31</time> by <a rel="author">PUBLIKA.MD</a></address>
      <p>Mare succes al antrenorului român Răzvan Lucescu! Echipa condusă de el, Al Hilal din Er-Riadh, capitala Arabiei Saudite, a cucerit în premieră trofeul celei mai tari competiții inter-cluburi de pe continentul asiatic, Liga Campionilor Asiei.<br/><br/>Gruparea saudită condusă de Răzvan a învins formaţia japoneză Urawa Red Diamonds, și în manşa retur a finalei, scor 2-0, după ce se impusese şi în meciul tur cu 1-0. <br/><br/>În partida disputată la Saitama, Salem Al Dawsari a deschis scorul în minutul 74, profitând de o pasă excelentă a lui Sebastian Giovinco, fostul jucător al lui Juventus Torino. <br/><br/>În al treilea minut de prelungiri, Bafetimbi Gomis, atacant care a jucat anterior la Olympique Lyon, Olympique Marseille, Saint Etienne şi Galatasaray Istanbul, a înscris pentru 2-0. <br/><br/>Formaţia antrenată de Răzvan Lucescu şi-a asigurat astfel și prezența la Campionatul Mondial al cluburilor, competiției ce se va desfăşura în Qatar între 11 şi 21 decembrie. Pentru un loc în semifinale, Al Hilal va da piept cu Esperance de Tunis, câştigătoarea Ligii Campionilor Africii. Dacă se va califica în careul de aşi, Al Hilal va înfrunta gruparea braziliană Flamengo din Rio de Janeiro, deţinătoarea Cupei Libertadores.</p>
    </article>
  </body>
</html>