<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:832096-Sergej-Trifunovic-tri-nedelje-pre-sednice-Etickog-odbora-znao-odluku-o-doktoratu-Sinise-Malog"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T15:22:00+00:00"/>
    <meta property="og:title" content="Sergej Trifunović tri nedelje pre sednice Etičkog odbora znao odluku o doktoratu Siniše Malog"/>
    <meta property="og:description" content="Da je Trifunović bio siguran u odluku etičke komisije pokazuje i njegovo dobacivanje za vreme obraćanja Dragana Đilasa, lidera Stranke slobode i pravde, koji je takođe bio gost u studiju N1 tv"/>
  </head>
  <body>
    <article>
      <h1>Sergej Trifunović tri nedelje pre sednice Etičkog odbora znao odluku o doktoratu Siniše Malog</h1>
      <address><time datetime="2019-11-24T15:22:00+00:00">24 Nov 2019, 15:22</time> by <a rel="author">NovostiOnline</a></address>
      <p>
        <b>Da je Trifunović bio siguran u odluku etičke komisije pokazuje i njegovo dobacivanje za vreme obraćanja Dragana Đilasa, lidera Stranke slobode i pravde, koji je takođe bio gost u studiju N1 tv</b>
      </p>
      <p>Lider Pokreta slobodnih građana Sergej Trifunović gostovao je u emisiji „360 stepeni“ na televiziji N1 tri nedelje pre poslednje sednice Odbora za profesionalnu etiku Univerziteta u Beogradu i već tada pred kamerama pokazao da je unapred znao odluku Odbora koji je odlučivao o doktoratu ministra finansija Siniše Malog.</p>
      <p>Lider PSG otkrio je tada da je razgovarao sa rektorkom Univerziteta Ivankom Popović.</p>
      <p>- Sigurno će biti poništen. Ja sam razgovarao sa rektorkom Ivankom Popović, rekao sam joj "mi smo tu za sve što vam treba, da znate, pošto će biti pritisaka”, a ona mi je rekla divnu rečenicu: "Mi jako volimo naš Univerzitet" - rekao je Trifunović u emisiji.</p>
      <p>Da je Trifunović bio siguran u odluku etičke komisije pokazuje i njegovo dobacivanje za vreme obraćanja Dragana Đilasa, lidera Stranke slobode i pravde, koji je takođe bio gost u studiju.</p>
      <p>Naime, Đilas je rekao da doktorat mora biti osporen, što je Trifunović prokomentarisao rečima: „Tako je“, „Sto posto“.</p>
      <p>Podsetimo, Siniša Mali je povodom odluke Odbora o doktoratu rekao da je ona politički motivisana.</p>
      <p>- Nemam šta da dodam, sami ste rekli, zato sam to i nazvao politička komisija. Oni su to unapred znali, to je njihova politika i neka im je, meni ostaje samo da se borim. Građani Srbije, ljudi, narod, su najbolje sudije, a ne političke komisije. Oni će dati na kraju svoj sud o radu svakoga od nas - rekao je Mali.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/ekonomija/aktuelno.239.html:831671-Mali-Narod-je-najbolji-sudija-a-ne-politicke-komisije"/>
        <a href="http://www.novosti.rs/vesti/naslovna/ekonomija/aktuelno.239.html:831717-Mali-Djilas-lazov-804-miliona-dinara-vise-za-BU-u-2020"/>
        <a href="http://www.novosti.rs/vesti/naslovna/drustvo/aktuelno.290.html:831722-Vucic-Odluka-o-doktoratu-Malog-duboko-politicka"/>
        <a href="http://www.novosti.rs/vesti/naslovna/politika/aktuelno.289.html:831558-Mali-porucio-Djilasu-Vracamo-vase-skupe-kredite-i-minuse"/>
      </related>
    </article>
  </body>
</html>