<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/24/676-millio-forintba-kerult-a-rendorsegnek-az-erdogan-latogatas-biztositasa"/>
    <meta property="og:site_name" content="444"/>
    <meta property="article:published_time" content="2019-11-24T15:06:48+00:00"/>
    <meta property="og:title" content="67,6 millió forintba került a rendőrségnek az Erdogan-látogatás biztosítása"/>
    <meta property="og:description" content="A Momentum kérte ki a BRFK-tól a lezárások és a biztosítás elszámolását."/>
  </head>
  <body>
    <article>
      <h1>67,6 millió forintba került a rendőrségnek az Erdogan-látogatás biztosítása</h1>
      <address><time datetime="2019-11-24T15:06:48+00:00">24 Nov 2019, 15:06</time> by <a rel="author">Horváth Bence</a></address>
      <p>November 7-én késő délután megbénult Budapest belvárosának jelentős része, voltak emberek, <a href="https://444.hu/2019/11/07/ezentul-orban-megprobalhatna-valahol-mashol-vendegul-latni-a-diktator-baratait">akik órákon át kellett az utcán várakozzanak</a>, mert Recep Tayyip Erdoğan éppen <a href="https://kepek.444.hu/2019/11/08/ezt-csinalta-erdogan-este-mikozben-megbenult-budapest-kozlekedese">török kori műkincseket tekintett meg </a>a budai hegyoldalon. </p>
      <p>Az átlagos diplomáciai látogatásokhoz képest sokkal jelentősebb lezárásokkal és rendőri intézkedések kísért látogatás biztosítási költségeit a Momentum alelnöke, Donáth Anna kérte ki a BRFK-tól. Mint a párt közleményében írja, a rendőrség válasza alapján a BRFK részéről felmerült rendőri biztosítása összesen <a href="https://drive.google.com/file/d/1lo0UzojSDRr2Q8f48ZgyWiDi4s0GMGfx/view">67 millió 638 ezer forintba került</a>. </p>
      <p>Ez a Momentum szerint nem feltétlen a végösszeg, mivel lehetséges, hogy az Erdogan-látogatással kapcsolatos költségek más szerveknél vagy fővárosi cégeknél keletkeztek, ezért további beszámolókat ígértek még a témában. </p>
    </article>
  </body>
</html>