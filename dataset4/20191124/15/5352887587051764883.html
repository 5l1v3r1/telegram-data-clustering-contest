<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/klaipeda1/klaipeda/i-dakaro-rali-issiruose-su-automobiliu-kurio-kaina-tiesiog-pribloskia-1752429/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T15:13:00+00:00"/>
    <meta property="og:title" content="Į „Dakaro ralį“ išsiruošė su automobiliu, kurio kaina tiesiog pribloškia"/>
    <meta property="og:description" content="Reklama"/>
  </head>
  <body>
    <article>
      <h1>Į „Dakaro ralį“ išsiruošė su automobiliu, kurio kaina tiesiog pribloškia</h1>
      <address><time datetime="2019-11-24T15:13:00+00:00">24 Nov 2019, 15:13</time> by <a rel="author" href="https://www.ve.lt/autoriai/jonas-valaitis/" target="_blank">Jonas VALAITIS</a></address>
      <p>Reklama</p>
      <p>
        <b>5-ąjį kartą kitų metų sausio mėnesį  „Dakaro ralyje“ dalyvausiantys „Agrorodeo" komandos nariai Vaidotas Žala ir Saulius Jurgelėnas klaipėdiečiams dovanojo išskirtinę galimybę pamatyti jų naują Dakaro visureigį „MINI John Cooper Workd Rally".</b>
      </p>
      <p>Sekmadienį atgimimo aikštėje jie galėjo išvysti šį automobilį ir pabendrauti su lenktynininkais.</p>
      <p>42-asis „Dakaro ralis" vyks vyks kitų metų sausio 5-17 dienomis Saudo Arabijoje. Tai pirmosios tokios automobilių lenktynės, vyksiančios šioje šalyje.</p>
      <p>V. Žala teigė, kad komandos visureigis ir palaikymo sukvežimis iš Lietuvos į artimuosius rytus iškeliaus jau po savaitės - transporto priemones plukdys laivai.</p>
      <p>
        <b>Visureigis - už neįtikėtiną sumą</b>
      </p>
      <p>„Vakarų ekspresui" V. Žala atskleidė naujasis jų pirkinys „MINI John Cooper Workd Rally" kainavo bemaž pusę milijono eurų. <br/><br/>„Pirkome <i>lizingu</i>, tad suma išsidėsto penkeriems metams, kitaip neįkastume", - dienraščiui pasakojo jis. <br/>V. Žala pabrėžė, kad tai  vienas labiausiai dominuojančių automobilių Dakaro ralyje.<br/><br/>„Viena praėjusių metų 10-tuke tokių automobilių buvo 5", - skaičiavo jis. <br/>Susirinkusiai miniai jis pasakojo, kad automobilį įsigijo vos prieš kelis mėnesius. <br/><br/>Lenktynininkas tikino, kad iš viso šiuo visureigiu turės įveikti 5 tūkst. kilometrų greičio ruožų ir 2 tūkst. kilometrų pervažiavimų.</p>
      <p>Reklama</p>
      <p>
        <b>Lengvumas ir tvirtumas</b>
      </p>
      <p>„Tai yra sportui sutvertas visureigis, kuris turi tam tikrus sprendimus, leidžiančius važiuoti rikiuotės priekyje", - klaipėdiečiams kalbėjo visureigio vairuotojas V. Žala.</p>
      <p>Anot jo, automobilio privalumas - jo svorio balansas. Didžiausias jo svoris - apačioje, tarp ašių, o tai suteikia galimybę lengviau jį valdyti. „Automobilis yra itin lengvas ir beveik siekia minimalų leidžiamą leidžiamo svorio apribojimą", - džiaugėsi  V. Žala. <br/>Be to, stipresnė ir visureigio važiuoklė.</p>
      <p>„Tad pagrindinis privalumas - tai visureigio tvirtumas, kadangi šie visureigiai sukurti važiuoti greitai, itin sunkiomis sąlygomis", - sakė V. Žala.</p>
      <p>
        <b>Laukia pavojai</b>
      </p>
      <p>Atgimimo aikštėje susirinkusiai smalsuolių  miniai visureigio šturmanas S. Jurgelėnas pasakojo ir apie Dakaro ralyje laukiančius iššūkius.</p>
      <p>Reklama</p>
      <p>„Mes išvažiuojame į nežiną. Tai yra vienintelė tokia automobilių sporto šaka, kai iš anksto nėra žinoma trasa. Štai "Formulė 1" ar kitose žiedinėse lenktynėse visi tą trasą žino atmintinai. Klasikiniame ralyje greičio  ruožus ekipažas pravažiuoja dukart, ekipažas gali užsirašyti, kliūtis, posūkius ir visa kita, kas svarbu. Tačiau Dakaro ralyje mes tiesiog gauname kelio knygą ir trasos iš anksto visiškai nežinome.</p>
      <p>Kelio knyga - tai tam tikrų sutartinį ženklų rinkinys, pagal kuriuos reikia surasti kelią. Pavyzdžiui, pažymima, kad pavažiavus 600 metų bus sankryža, sukti į dešinę, pavažiuosite dar keliasdešimtis metrų, bus kelių išsišakojimas, reikės pavažiuoti kairiau. Tai elementarūs dalykai, dauguma su jais susitvarkome", - kelionės niuansus pasakojo S. Jurgelėnas.</p>
      <p>Tačiau, anot jos, visai kita padėtis susiklosto kai ekipažui tenka išvažiuoti į bekelę. „Tokiu atveju orientuojamės kompaso pagalba. Magnetinis kompasas dėl daugybės metalo rodytų netiksliai, taigi, naudojame elektroninį kompasą, veikiantį GPS pagalba", - apie tai, kaip lenktynininkai orientuojasi dykumoje, kalbėjo  S. Jurgelėnas.</p>
      <p>Tačiau dykumoje gali laukti ir tam tikri išmėginimai. Pavyzdžiui, nors tenka važiuoti tikslu kursu pagal kompase nurodytus laipsnius, kelyje pasitaiko ir kopų, ir įdubų, kurias reikia aplenkti. Taigi, šturmanas įdėmiai stebi, kad visureigis nenukryptų nuo kelio ir grįžtų į kursą. Važiuojant juo, daugiausia galima nukrypti 200 metrų - toliau pro reikiamą tašką pravažiuojantys automobiliai nėra fiksuojami.</p>
      <p>„Kelio knygoje yra pažymėti ir visi pavojingi taškai. Pavyzdžiui, tramplinas. Pavojingumo ženklai žymimi šauktukais. Jeigu jų trys, reikia važiuoti vos 60 kilometrų per valandą greičiu arba net sustoti, nes ta kliūtis gali būti susijusi ir labai stačiu nusileidimu", - apie tykančius pavojus dėstė S. Jurgelėnas. </p>
      <p>
        <b>Palaimino automobilį</b>
      </p>
      <p>Reklama</p>
      <p>Atgimimo aikštėje surengtame pristatyme dalyvavęs vienuolis Benediktas teigė labai besidžiaugiantis pasirinkta V. Žalos ir S. Jurgelėno vieta pristatyti Klaipėdoje savo visureigį. „Atgimimo aikštėje startuoja ir kasmeti</p>
      <p>nis Vilties bėgimas. Automobilis išties gražus. Bet patys brangiausi yra šios komandos nairiai Vaidotas ir Saulius.</p>
      <p>Noriu palaiminti jus, kad nesužeistumėte, grįžtumėte į Lietuvą sveiki ir laimėję pergalę", - linkėjo Benediktas.</p>
      <anchor name="gallery">
        <slideshow>
          <figure>
            <img src="https://www.ve.lt/uploads/img/catalog/15/photo_15_20009373.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_90644484.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_31404171.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_94148849.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_29071036.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_40239183.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_70753993.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_92774736.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_10065642.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_43033479.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_79861054.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_17106353.jpg"/>
          </figure>
          <figcaption>
            <cite>© Jono Valaičio nuotr.</cite>
          </figcaption>
        </slideshow>
        <related>
          <h4>Daugiau susijusių straipsnių</h4>
          <a href="https://www.ve.lt/naujienos/sportas/agrorodeo-dakaro-komanda-su-naujuoju-mini-leidziasi-i-tura-po-lietuva-1751577/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/sportas/lenktynininkas-vaidotas-zala-svajoja-apie-naujas-dakaro-ralio-aukstumas-1653386/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/sportas/lenktynininkas-vaidotas-zala-priespaskutiniame-dakaro-ralio-etape-buvo-devintas-1608765/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/sportas/pirmas-dakaro-ralio-etapas-argentinoje-vaidotui-zalai-baigesi-21-ojoje-vietoje-1607907/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/sportas/lenktynininkas-antanas-juknevicius-treciajame-dakaro-ralio-etape---20-as-1520332/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/sportas/dakaro-ralio-pirmajame-etape-benediktas-vanagas---17-as-1519664/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/ekonomika/automobiliai/bitute-vel-skris/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/sportas/vaidotas-zala-ir-saulius-jurgelenas-pasitrauke-is-dakaro-ralio-1427542/?utm_source=susije&amp;utm_medium=referal&amp;utm_campaign=blokas"/>
        </related>
      </anchor>
    </article>
  </body>
</html>