<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/pre-wedding-training-is-mandatory-for-all-couples-in-indonesia-dgtl-1.1074681"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-24T15:11:51+00:00"/>
    <meta property="og:title" content="বিয়ের আগে করতেই হবে তিন মাসের প্রি-ওয়েডিং কোর্স!"/>
    <meta property="og:description" content="সেই কোর্স সফল ভাবে শেষ করে সরকারের থেকে শংসাপত্র নিয়ে তবে বসা যাবে বিয়ের পিঁড়িতে!"/>
  </head>
  <body>
    <article>
      <h1>বিয়ের আগে করতেই হবে তিন মাসের প্রি-ওয়েডিং কোর্স!</h1>
      <address><time datetime="2019-11-24T15:11:51+00:00">24 Nov 2019, 15:11</time> by <a rel="author">সংবাদ সংস্থা</a></address>
      <p>প্রেমিকা-প্রেমিকা ঠিক করে ফেললেন বিয়ের দিন। বা বাড়ি থেকে ঠিক হল সম্বন্ধ। কিন্তু তাতেই বিয়ে করে নেওয়া যাবে না। বিয়ে করতে গেলে শেষ করতে হবে প্রি ওয়েডিং কোর্স। যে কোর্সের মেয়াদ তিন মাস। সেই কোর্স সফল ভাবে শেষ করে সরকারের থেকে শংসাপত্র নিয়ে তবে বসা যাবে বিয়ের পিঁড়িতে!</p>
      <p>২০২০ থেকে এ রকমই নিয়ম চালু হতে চলেছে ইন্দোনেশিয়ায়। সম্প্রতি সে দেশের হিউম্যান ডেভেলপমেন্ট অ্যান্ড কালচারাল অ্যাফেয়ার্স কোঅর্ডিনেটিং মন্ত্রী মুহাদজির এফেন্দি ঘোষণা করেছেন এই নিয়মের কথা। ২০২০ থেকে এই নিয়ম চালু হবেও বলে জানিয়েছেন তিনি।</p>
      <p>কিন্তু যদি কেউ এই কোর্সে পাশ না করতে পারে? এর জবাবও দিয়েছেন এফেন্দি। জানিয়েছেন, এই কোর্স পাশ না করলে করা যাবে না বিয়ে। তবে এই কোর্স করতে গাঁটের কড়ি খরচ করতে হবে না সে দেশের বাসিন্দাদের। সরকারের থেকে বিনামূল্যেই করানো হবে এই কোর্স। যৌন শিক্ষা, বিভিন্ন রোগের প্রাথমিক জ্ঞান ও সন্তান বড় করে তোলার প্রয়োজনীয় প্রশিক্ষণের ব্যবস্থা থাকবে এই কোর্সে। </p>
      <p>
        <b>আরও পড়ুন:</b>
        <b>
          <a href="https://www.anandabazar.com/international/viral-video-this-restaurant-of-indonesia-filled-with-fish-dgtl-1.1074409">রেস্তরাঁর ভিতর ঘুরে বেড়াচ্ছে মাছ! গোড়ালি ডোবা জলে বসেই খাচ্ছেন সবাই, দেখুন ভিডিয়ো</a>
        </b>
      </p>
      <p>
        <b>আরও পড়ুন:</b>
        <b>
          <a href="https://www.anandabazar.com/international/viral-video-chinese-doctor-saves-elderly-passenger-in-flight-by-sucking-urine-dgtl-1.1074338">মাঝ আকাশে ত্রাতার ভূমিকায় চিকিৎসক, মুখ দিয়ে বের করলেন অসুস্থ বিমানযাত্রীর মূত্র!</a>
        </b>
      </p>
    </article>
  </body>
</html>