<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/orszag-vilag/szen-monoxid-mergezest-szenvedett-harom-ember-salgotarjanban-2049681/"/>
    <meta property="og:site_name" content="SZOLJON"/>
    <meta property="article:published_time" content="2019-11-24T15:22:00+00:00"/>
    <meta property="og:title" content="Szén-monoxid-mérgezést szenvedett három ember Salgótarjánban"/>
    <meta property="og:description" content="A fürdőszobából terjedt szét a gáz."/>
  </head>
  <body>
    <article>
      <h6 class="kicker">ÉLETVESZÉLY</h6>
      <h1>Szén-monoxid-mérgezést szenvedett három ember Salgótarjánban</h1>
      <address>
        <time datetime="2019-11-24T15:22:00+00:00">24 Nov 2019, 15:22</time>
      </address>
      <h4>Szén-monoxid-mérgezés gyanújával szállítottak kórházba vasárnap három embert Salgótarjánban – közölte az Országos Mentőszolgálat szóvivője.</h4>
      <p>Győrfi Pál elmondta: az esethez két egységet riasztottak, a mentők két nőt és egy férfit szén-monoxid-mérgezés gyanújával láttak el és vittek kórházba.</p>
      <p>Szeles Péter, a Nógrád Megyei Katasztrófavédelmi Igazgatóság hivatalvezetője az MTI-vel közölte: a salgótarjáni hivatásos tűzoltók magas gázkoncentrációt mértek a Radnóti közben lévő épület fürdőszobájában, ezért a gázszolgáltató szakemberét is riasztották a helyszínre.</p>
    </article>
  </body>
</html>