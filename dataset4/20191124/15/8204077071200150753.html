<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/telekomunikacii/457/a/grafika-na-denia-nai-golemite-proizvoditeli-na-smartfoni-po-pazaren-dial-293769/"/>
    <meta property="og:site_name" content="Investor.bg"/>
    <meta property="article:published_time" content="2019-11-24T15:30:00+00:00"/>
    <meta property="og:title" content="Графика на деня: Най-големите производители на смартфони по пазарен дял"/>
    <meta property="og:description" content="През третото тримесечие на 2019 г. пазарният дял на Samsung отчита спад до 21,8%, докато този на Huawei и Apple нараства съответно до 18,6% и 13 на сто"/>
  </head>
  <body>
    <article>
      <h1>Графика на деня: Най-големите производители на смартфони по пазарен дял</h1>
      <h2>През третото тримесечие на 2019 г. пазарният дял на Samsung отчита спад до 21,8%, докато този на Huawei и Apple нараства съответно до 18,6% и 13 на сто</h2>
      <address><time datetime="2019-11-24T15:30:00+00:00">24 Nov 2019, 15:30</time> by <a rel="author">Аспарух Илиев</a></address>
      <figure>
        <img src="https://www.investor.bg/images/articles_uploaded_photos/0000004778.jpg"/>
      </figure>
      <p>Пазарният дял на най-големият производител на смартфони в света Samsung се свива през третото тримесечие на тази година до 21,8%, спрямо периода април-юни, когато делът на южнокорейската компания достига 22,7%, сочат данни на Statista.</p>
      <p>По този начин Samsung регистрира второ поредно тримесечие на спад за сметка на конкуренти като Huawei и Apple. Китайското телекомуникационно дружество се възстановява леко след спада през второто тримесечие, като пазарният му дял се покачва от 17,6% до 18,6 на сто. Делът на американският технологичен гигант Apple при продажбите на смартфони също се увеличава от 10,1% за периода април-юни до 13% през третото тримесечие</p>
      <p>През 2018 г. Samsung регистрира 292 млн. продадени смартфона по света. Това е с около 25 млн. броя по-малко в сравнение с продадените през 2017 г. 317,7 млн. броя.</p>
      <p>Интересно е да се отбележи, че от четвъртото тримесечие на 2009 г. до третото на 2019 г. пазарният дял на южнокорейската корпорация е нараснал от 3,3% до 21,8 на сто, докато този на Apple се е свил от 16,1% до 13 на сто. Най-съществен спад отбелязва Nokia – през 2009 г. нейният дял достига 38,6% от пазара на смартфони, докато към края на второто тримесечие на 2019 г. той е едва 1,3%.</p>
      <p>
        <i>По статията работи: <a href="https://www.investor.bg/telekomunikacii/457/a/grafika-na-denia-nai-golemite-proizvoditeli-na-smartfoni-po-pazaren-dial-293769/znvygb:nfcnehu.vyvri@vairfgbe.ot">Аспарух Илиев</a></i>
      </p>
      <related>
        <h4>Още по темата</h4>
        <a href="https://www.investor.bg/harduer/459/a/made-in-china-samsung-autsorsva-vse-po-goliamata-chast-ot-proizvodstvoto-si-293430/"/>
        <a href="https://www.investor.bg/novini/261/a/kitai-vyzrajda-apetita-si-za-iphone-293386/"/>
      </related>
      <related>
        <a href="https://www.investor.bg/telekomunikacii/457/a/ruskata-vtb-izliza-ot-systava-na-akcionerite-na-vivacom-293007/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/telekomunikacii/457/a/vodafone-shte-obosobi-kato-samostoiatelna-kompaniia-svoeto-zveno-za-kletychni-stancii-286455/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/imenata-na-biznesa/263/a/iana-iankova-rykovodnite-pozicii-idvat-sled-natrupvaneto-na-opredelen-staj-i-umeniia-285209/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/telekomunikacii/457/a/lenovo-othvyrli-tvyrdeniiata-che-prekratiava-biznesa-si-s-huawei-282508/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/telekomunikacii/457/a/shte-specheli-li-psihologicheskata-strategiia-na-trymp-sreshtu-huawei-282439/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/telekomunikacii/457/a/a1-uskoriava-rysta-na-pechalbata-si-prez-pyrvata-chetvyrt-na-2019-g-281456/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/softuer/458/a/kitai-zabraniava-sedem-modela-iphone-zaradi-sydebno-oplakvane-ot-qualcomm-273394/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/analizi/262/a/kak-smartfonite-i-socialnite-mreji-mogat-da-otkradnat-detstvoto-260564/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/web/456/a/grafika-na-denia-mobilnite-ustroistva-praviat-vryzkata-s-internet-vse-po-globalna-250298/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>