<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/24/pioggia-e-vento-sull-isola-allerta-fino-a-domani-franano-massi-su-136-956566.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T15:00:12+00:00"/>
    <meta property="og:title" content="Pioggia e vento sull'Isola: allerta fino a domani, franano massi sulla Bosa-Alghero"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">protezione civile</h6>
      <h1>Pioggia e vento sull'Isola: allerta fino a domani, franano massi sulla Bosa-Alghero</h1>
      <h2>Allerta meteo fino alle 16 del 25 novembre</h2>
      <address>
        <time datetime="2019-11-24T15:00:12+00:00">24 Nov 2019, 15:00</time>
      </address>
      <p>Il maltempo sferza ancora la Sardegna. <a href="https://www.unionesarda.it/articolo/news-sardegna/sulcis-iglesiente/2019/11/24/il-maltempo-sferza-il-sulcis-crollano-alberi-e-pali-136-956558.html">Disagi nel Sulcis</a> e in particolare nel Sassarese, dove è stata <a href="https://www.unionesarda.it/articolo/news-sardegna/cagliari/2019/11/24/frana-sulla-panoramica-alghero-bosa-strada-chiusa-136-956567.html">chiusa la strada panoramica Bosa-Alghero</a> per via dei grossi massi franati sulla carreggiata.</p>
      <p>E non finisce qui, perché la Protezione Civile ha emesso oggi una nuova allerta meteo per rischio idrogeologico. Codice giallo e criticità ordinaria: nulla di grave, si spera, ma le piogge, i temporali e il forte vento continueranno a colpire l'Isola, almeno fino alle 16 di lunedì 25 novembre.</p>
      <p>L'allerta è per le zone Montevecchio Pischinappiu e Iglesiente.</p>
      <p>In presenza di temporali, si legge nella nota del Centro Funzionale Decentrato di Protezione Civile, è consigliabile restare in casa, salire ai piani superiori se si vive al piano terra o in un locale seminterrato, evitare l'auto e, se proprio dovesse essere necessaria, evitare sottovie e sottopassi.</p>
      <p>(Unioneonline/L)</p>
    </article>
  </body>
</html>