<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709791"/>
    <meta property="og:site_name" content="ישראל היום"/>
    <meta property="article:published_time" content="2019-11-24T15:19:49+00:00"/>
    <meta property="og:title" content="איחוד המהירויות: משטרה תפסה נהג על 236 קמ&quot;ש"/>
    <meta property="og:description" content="משטרת ראס אל-ח'ימה תפסה את הנהג בכביש בשם &quot;שייח' זייד&quot; • העונש שלו צפוי להיות מגוחך בשל החוק באיחוד האמירויותהמזרח התיכון"/>
  </head>
  <body>
    <article>
      <h1>איחוד המהירויות: משטרה תפסה נהג על 236 קמ"ש</h1>
      <h2>משטרת האמירות ראס אל-ח'ימה תפסה את הנהג בכביש מרכזי בשם "שייח' זייד" • העונש שלו צפוי להיות מגוחך בגלל חוק העונשין באיחוד האמירויות</h2>
      <address><time datetime="2019-11-24T15:19:49+00:00">24 Nov 2019, 15:19</time> by <a rel="author" href="https://www.israelhayom.co.il/writer_articles?tid=70071" target="_blank">דין שמואל אלמס</a></address>
      <p>236 קמ"ש. זו המהירות שבה תפסה משטרתה של האמירות, ראס אל-ח'ימה, נהג בכביש מרכזי בשם "שייח' זייד". הבחור הצעיר נלקח להארכת מעצר ורכבו הוחרם.</p>
      <p>"אנחנו עדיין בוחנים המהירויות בכבישים העירוניים כחלק מההתמודדות עם גידול האוכלוסייה", הסביר לעיתון "אמרט אל-יום", אחמד סום אל-נאקבי, מנהל אגף התנועה והסיור במשטרת ראס אל-ח'ימה, שנמצאת במזרח איחוד האמירויות וגובלת בעומאן. </p>
      <figure>
        <img src="https://www.israelhayom.co.il/sites/default/files/u111131/AFP_1KY7GM.jpg"/>
        <figcaption>
          <b>צילום: אי.אף.פי</b>
        </figcaption>
      </figure>
      <p>מוקדם יותר השנה, המשטרה המקומית צבעה קטע מכביש שייח' זייד בצבע אדום כדי לנסות ולהוריד את כמות עבירות התנועה. עם זאת, הבעיה הכללית בכל איחוד האמירויות זו הענישה. עונש על נהיגה במהירות גבוהה מ-80 קמ"ש עומד על 3,000 דירהאם (כ-2,835 שקלים), 23 נקודות "שחורות" והחרמת הרכב למשך 60 יום.</p>
      <p>אוכלוסיית איחוד האמירויות עומדת על כ-9.7 מיליון אנשים, כאשר מתוך אוכלוסיית כל האמירויות – אבו דאבי, דובאי, עג'מאן, פוג'יירה, שארג'ה, אום אל-קיוין וראס אל-ח'ימה (שאוכלוסייתה מונה כ-416 אלף תושבים בלבד) - כ-19% בלבד מתוכם הם אמירתיים. זהות הנהג עצמו עוד טרם פורסמה ומעניין יהיה לגלות אם מדובר במהגר שנהנה מיכולות של אחד מהרכבים היקרים שמאפיינים את רחובות האמירויות.</p>
    </article>
  </body>
</html>