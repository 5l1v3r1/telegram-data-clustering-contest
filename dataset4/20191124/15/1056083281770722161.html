<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301855/%DA%AF%D8%A7%D9%86%D8%AA%D8%B3-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D9%87-%D8%AF%D9%86%D8%A8%D8%A7%D9%84-%D8%A8%D9%87-%D8%B1%D8%A7%D9%87-%D8%A7%D9%86%D8%AF%D8%A7%D8%AE%D8%AA%D9%86-%D8%AC%D9%86%DA%AF-%D8%AF%D8%A7%D8%AE%D9%84%DB%8C-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-24T15:57:57+00:00"/>
    <meta property="og:title" content="گانتس: نتانیاهو به دنبال به راه انداختن جنگ داخلی است"/>
    <meta property="og:description" content="رهبر ائتلاف آبی-سفید، نخست‌وزیر رژیم صهیونیستی را به تلاش برای به راه انداختن جنگی داخلی و ایجاد انزجار در میان اسرائیلی‌ها متهم کرد."/>
  </head>
  <body>
    <article>
      <h1>گانتس: نتانیاهو به دنبال به راه انداختن جنگ داخلی است</h1>
      <address><time datetime="2019-11-24T15:57:57+00:00">24 Nov 2019, 15:57</time> by <a rel="author">رویا معصومی</a></address>
      <p>رهبر ائتلاف آبی-سفید، نخست‌وزیر رژیم صهیونیستی را به تلاش برای به راه انداختن جنگی داخلی و ایجاد انزجار در میان اسرائیلی‌ها متهم کرد.</p>
      <p>به گزارش ایسنا به نقل از مرکز اطلاع‌رسانی فلسطین، بنی گانتس، رهبر ائتلاف آبی-سفید در کنفرانسی خبری در پی صدور کیفرخواست علیه بنیامین نتانیاهو - نخست‌وزیر رژیم صهیونیستی - به اتهام فساد، رشوه و کلاهبرداری اظهار کرد که سخنان آویخای مندلبلیت، دادستان کل رژیم صهیونیستی، در مورد نتانیاهو مایه افتخار است.</p>
      <p>گانتس تصریح کرد که نتانیاهو اسرائیلی‌ها را بازیچه‌ خود قرار داده و به‌جای اینکه در شرایط سخت به فکر آنان باشد، سعی می‌کند آن‌ها را علیه دستگاه قضایی تحریک کند.</p>
      <p>وی عنوان کرد: نتانیاهو قصد دارد جنگی داخلی راه بیاندازد اما اکنون زمان آن رسیده است که جامعه اسرائیلی از تنفر خالی شود.</p>
      <p>بنی گانتس بار دیگر از حزب لیکود به رهبری نتانیاهو خواست به ائتلاف دولت وی بپیوندد و در دو سال اول، نخست‌وزیر باشد.</p>
      <p>گانتس همچنین تاکید کرد که اگر نتانیاهو از پرونده‌های فساد خود تبرئه شود، می‌تواند دوباره به صحنه بازگردد و این بهترین راه برای جلوگیری از انتخابات سوم است.</p>
      <p>بر اساس این گزارش، دادستان کل رژیم صهیونیستی هفته گذشته علیه نتانیاهو به اتهام رشوه و کلاهبرداری کیفرخواست صادر کرد.</p>
      <p>انتهای پیام</p>
    </article>
  </body>
</html>