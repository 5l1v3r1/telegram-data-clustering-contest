<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3363617/sergej-se-izlanuo-sve-je-namestaljka-opozicije-skoro-mesec-dana-pre-odluke-o-doktoratu-malog-rekao-je-ovo"/>
    <meta property="og:site_name" content="kurir.rs"/>
    <meta property="article:published_time" content="2019-11-24T15:22:00+00:00"/>
    <meta property="og:title" content="SERGEJ SE IZLANUO! SVE JE NAMEŠTALJKA OPOZICIJE: Skoro mesec dana pre odluke o doktoratu Malog rekao je OVO"/>
    <meta property="og:description" content="Lider Pokreta slobodnih građana Sergej Trifunović je tri nedelje pre poslednje sednice Odbora za profesionalnu etiku Univerziteta u Beogradu već znao za ishod u vezi sa doktoratom ministra finansija Siniše Malog, i krajnje smišljeno poslao poruku svojim istomišljenicima, ..."/>
  </head>
  <body>
    <article>
      <h6 class="kicker">ISTINA IZLAZI NA VIDELO</h6>
      <h1>SERGEJ SE IZLANUO! SVE JE NAMEŠTALJKA OPOZICIJE: Skoro mesec dana pre odluke o doktoratu Malog rekao je OVO</h1>
      <address>
        <time datetime="2019-11-24T15:22:00+00:00">24 Nov 2019, 15:22</time>
      </address>
      <p>Lider Pokreta slobodnih građana Sergej Trifunović je tri nedelje pre poslednje sednice Odbora za profesionalnu etiku Univerziteta u Beogradu već znao za ishod u vezi sa doktoratom ministra finansija Siniše Malog, i krajnje smišljeno poslao poruku svojim istomišljenicima, ali i toj komisiji, kako ta odluka treba da glasi.</p>
      <p>Lider PSG otkrio da je razgovarao sa rektorkom Univerziteta, Ivankom Popović i to u krajnje privatnom duhu:</p>
      <p>- Sigurno će biti poništen. Ja sam razgovarao sa rektorkom Ivankom Popović, rekao sam joj: Mi smo tu za sve što vam treba, da znate, pošto će biti pritisaka", ona mi je rekla divnu rečenicu: "Mi jako volimo naš Univerzitet", onda se nasmejao i dodao "Znate, to je onako potresno", rekao je on.</p>
      <p>Imajući u vidu ovu izjavu, sasvim je očigledno da je Trifunović sa ostatkom opozicije dobro upoznat sa doktoratom ministra finansija, što pokazuje i  gostovanje na N1, gde su čak mesec dana pre sednice Odbora za profesionalnu etiku najavili da će doktorat biti osporen.</p>
      <p>Da je Trifunović bio siguran u odluku etičke komisije, pokazuje i njegovo dobacivanje za vreme obraćanja Dragana Đilasa na istu temu, koji je rekao da doktorat mora biti osporen, kada se ubacivao sa komentarima: "Tako je", "Sto posto".</p>
      <p>Da je ideja o blokadi rektorata nastala u opozicionim krugovima, <a href="https://www.kurir.rs/vesti/politika/3363421/sokantno-svedocenje-jelene-anasonovic-kako-su-djilas-i-vojtehovska-preuzeli-gradjanske-proteste-i-zasto-je-morala-da-ode">dokazuje i intervju liderke "1 od 5 miliona" Jelene Anasonović</a>, koja je priznala da protest i blokada rektorata nije potekla od samih studenata:</p>
      <p>"Došla je od Stefana, a ja samo mogu da pretpostavim ko je njemu to predložio", kaže Anasonović  i objašnjava da je Stefan Pavlović momak za kojeg zna da radi za Dragana Đilasa.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3363457/anasonoviceva-otkrila-tajne-gradjanskih-protesta-vojtehovska-predlagala-da-zapalimo-jelku-od-83-000-evra"/>
      </related>
      <p>Podsećamo da su prethodno i politički motivisani studenti iz "1 od pet miliona“ rektorki poručili da treba da položi diplomski ispit, odnosno da donese odluku da je doktorat plagijat.</p>
      <p>Siniša Mali je povodom odluke Komisije o doktoratu rekao da je ona politički motivisana:</p>
      <p>- Nemam šta da dodam, sami ste rekli, zato sam to i nazvao politička komisija. Oni su to unapred znali, to je njihova politika i neka im je, meni ostaje samo da se borim. Građani Srbije, ljudi, narod, su najbolje sudije, a ne političke komisije. Oni će dati na kraju svoj sud o radu svakoga od nas, rekao je Mali.</p>
      <p>(Kurir.rs/Alo)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3362543/uzivo-vucic-na-tv-prva-ideja-malog-sengena-je-cista-velike-sile-se-suprotstavljaju-da-sami-upravljamo-svojom-sudbinom"/>
        <a href="https://www.kurir.rs/vesti/politika/3362489/ministar-mali-o-odluci-beogradskog-univerziteta-narod-je-najbolji-sudija-a-ne-politicke-komisije-video"/>
        <a href="https://www.kurir.rs/vesti/drustvo/3361995/odbor-univerziteta-posle-sednice-utvrdjeno-neakademsko-ponasanje-sinise-malog"/>
        <a href="https://www.kurir.rs/vesti/politika/3361825/sednica-je-farsa-djilas-i-n1-vec-znaju-odluku-o-doktoratu-sinise-malog-ovo-je-dokaz-da-je-sve-politicki-motivisano"/>
      </related>
    </article>
  </body>
</html>