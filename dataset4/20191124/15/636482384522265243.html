<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/tragedia-care-a-socat-pro-tv-cum-a-fost-ucisa-actrita-din-las-fierbinti-20098483"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T15:20:30+00:00"/>
    <meta property="og:title" content="Tragedia care a șocat Pro TV! Cum a fost ucisă actrița din Las Fierbinți"/>
    <meta property="og:description" content="Tragedia care a șocat Pro TV! Anastasia Cecati - în vârstă de 31 de ani - a fost ucisă, cu sânge rece, de propriul soț, Alexei Mitachi. Tragedia s-a"/>
  </head>
  <body>
    <article>
      <h1>Tragedia care a șocat Pro TV! Cum a fost ucisă actrița din Las Fierbinți</h1>
      <address><time datetime="2019-11-24T15:20:30+00:00">24 Nov 2019, 15:20</time> by <a rel="author">Cristian Lisandru</a></address>
      <p>
        <b>Tragedia care a șocat Pro TV! Anastasia Cecati – în vârstă de 31 de ani – a fost ucisă, cu sânge rece, de propriul soț, Alexei Mitachi. Tragedia s-a petrecut pe data de 19 februarie 2018. Din declarațiile date de rudele vedetei, Anastasia nu mai locuia de ceva vreme cu soțul său, relația lor fiind în impas.</b>
      </p>
      <p>Bărbatul avea și o altă familie, cu fosta soție, informează <i>adevarul.ro</i>. În ziua în care a ucis-o pe Anastasia, Alexei Mitachi se afla în vizită, la ea, pentru că dorise să își vadă fiica. Dar atmosfera a degenerat, cei doi au început să se certe, iar bărbatul a devenit violent. Într-un acces de furie, Mitachi a ucis-o pe Anastasia, înjunghiind-o în zona gâtului.</p>
      <p>Imediat după aceea, criminalul și-a sunat nașul, cerându-i acestuia să aibă grijă de fetiță, apoi s-a aruncat de la etajul al șaptelea al unei clădiri din Chișinău. Fiica regretatei artiste a rămas în grija bunicii din partea mamei.</p>
      <figure>
        <img src="https://www.cancan.ro/wp-content/uploads/2019/11/tragedia-care-a-indoliat-serialul-las-fierbinti-1.jpg"/>
        <figcaption>Anastasia Cecati și Alexei Mitachi</figcaption>
      </figure>
      <h3>Avea 35 de ani și era medic stomatolog</h3>
      <p>Soțul Anastasiei Cecati avea 35 de ani și era medic stomatolog; el reușise să își deschidă o clinică stomatologică în sectorul Râșcani din capitala Republicii Moldova pe care o dotase cu utilaj ultra-performant. Vedeta a jucat într-un episod din sezonul doi al serialului “Las Fierbinți”, intitulat “Nimfele”. Ipostazele în care s-a aflat artista au făcut ca frumoasa moldoveancă să nu trească neobservată de fanii cunoscutului serial difuzat de Pro TV.</p>
    </article>
  </body>
</html>