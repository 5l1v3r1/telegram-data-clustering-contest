<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/jdnanq/marerittminutter-for-jarstein-foerst-kjempetabbe-saa-utvisning"/>
    <meta property="og:site_name" content="Aftenbladet"/>
    <meta property="article:published_time" content="2019-11-24T15:45:14+00:00"/>
    <meta property="og:title" content="Marerittminutter for Jarstein: Først kjempetabbe - så utvisning"/>
    <meta property="og:description" content="Hertha Berlin slet borte mot Augsburg. Bedre gikk det ikke da Rune Jarstein ble utvist etter en halvtime."/>
  </head>
  <body>
    <article>
      <h1>Marerittminutter for Jarstein: Først kjempetabbe - så utvisning</h1>
      <h2>Hertha Berlin slet borte mot Augsburg. Bedre gikk det ikke da Rune Jarstein ble utvist etter en halvtime.</h2>
      <address><time datetime="2019-11-24T15:45:14+00:00">24 Nov 2019, 15:45</time> by <a rel="author">Marius Dahl</a></address>
      <p>
        <b>AUGSBURG - HERTHA BERLIN 3–0 (PÅGÅR):</b>
      </p>
      <p>På få minutter sørget hans keepertabbe for 2–0 til hjemmelaget Augsburg, før han pådro seg karrierens første utvisning siden 2006.</p>
      <p>Hertha lå allerede under 1-0 etter Philipp Maxs scoring for hjemmelaget etter 17 minutter.</p>
      <p>Bedre skulle det ikke gå for Jarstein og den tyske hovedstadsklubben ti minutter senere. Florian Niederlechner snappet ballen fra den norske landslagskeeperen, som egentlig bare skulle beine ballen unna.</p>
      <h3>Skjelbred byttet ut</h3>
      <p>I et desperat forsøk på å hindre Sergio Cordova å score det enkle 2-0-målet, sparket Jarstein ned målscoreren.</p>
      <p>Dommen: Rødt kort til Hertha-keeperen.</p>
      <p>Vondt ble til verre for Herthas norske spillere. Per Ciljan Skjelbred ble nemlig byttet ut som følge av situasjonen, da tyskerne skulle sette inn sin andrekeeper, unge Dennis Smarsch.</p>
      <h3>Utvist på Åråsen</h3>
      <p>Forrige Jarstein-utvisning var en eliteseriekamp mot LSK på Åråsen. Dette var dermed 35-åringens første røde kort i Bundesligaen.</p>
      <p>Andre Hahn har senere lagt på til 3–0 noen minutter ut i andre omgang.</p>
      <p>
        <b>Vi oppdaterer saken.</b>
      </p>
    </article>
  </body>
</html>