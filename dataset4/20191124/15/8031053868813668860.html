<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%ba%ce%b9%ce%bd%cf%84%ce%b6%ce%af-%ce%b7-%ce%b1%ce%bd%ce%bf%ce%b9%ce%ba%cf%84%ce%ae-%ce%b1%cf%84%ce%b6%ce%ad%ce%bd%cf%84%ce%b1-%ce%ba%ce%b1%ce%b9-%cf%84%ce%b1-%ce%b5%cf%80%cf%8c%ce%bc%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T15:20:07+00:00"/>
    <meta property="og:title" content="Ακιντζί: Η ανοικτή ατζέντα και τα επόμενα βήματα στην τριμερή συνάντηση στο Βερολίνο"/>
    <meta property="og:description" content="Σε δηλώσεις προέβη ο Ακιντζί, λίγο πριν αναχωρήσει για το Βερολίνο που θα πραγματοποιηθεί τριμερής συνάντηση."/>
  </head>
  <body>
    <article>
      <h1>Ακιντζί: Η ανοικτή ατζέντα και τα επόμενα βήματα στην τριμερή συνάντηση στο Βερολίνο</h1>
      <address>
        <time datetime="2019-11-24T15:20:07+00:00">24 Nov 2019, 15:20</time>
      </address>
      <p>
        <b>Σε δηλώσεις προέβη ο Ακιντζί, λίγο πριν αναχωρήσει για το Βερολίνο που θα πραγματοποιηθεί τριμερής συνάντηση.</b>
      </p>
      <p>«Χρειάζεται συνεργασία, χρειάζεται διάλογος, μέσα σε αυτό το πλαίσιο πρέπει να ενεργήσουμε.»<br/>Με ανοικτή ατζέντα πάμε στο Βερολίνο για να καθορίσουμε μαζί ένα είδος οδικού χάρτη, να συζητήσουμε τα βήματα από δω και πέρα, δήλωσε ο Τ/κ ηγέτης, Μουσταφά Ακιντζί λέγοντας ότι η συνάντηση των δύο ηγετών με τον ΓΓ του ΟΗΕ είναι σημαντική, αλλά δεν θα ήθελε να καλλιεργήσει υψηλές προσδοκίες.</p>
      <p>Όπως μεταδίδεται από τα κατεχόμενα, σε δηλώσεις στο παράνομο αεροδρόμιο της Τύμπου, πριν αναχωρήσει για το Βερολίνο, ο κ. Ακιντζί είπε ότι η δική του στάση από την αρχή ήταν μια ρεαλιστική και βάσιμη πολιτική, που δεν απομακρύνεται από τις παραμέτρους του ΟΗΕ, υπέρ μιας ομοσπονδιακής δομής, διζωνική, δικοινοτική, η οποία θα βασίζεται σε δύο συνιστώσες πολιτείες, η κυριαρχία θα προέρχεται από δύο ισότιμες κοινότητες, με πολιτική ισότητα και αποτελεσματική συμμετοχή στις αποφάσεις, όπου και οι δύο κοινότητες θα μπορούν να ζουν ισότιμα, ελεύθερα και με ασφάλεια.</p>
      <p>Ο Τ/κ ηγέτης είπε ότι οι ανοικτού τέλους διαδικασίες αποτελούν πλέον παρελθόν, η περίοδος των διαπραγματεύσεων απλά για να γίνονται έκλεισε και αυτό που χρειάζεται είναι μια διαδικασία επικεντρωμένη στο αποτέλεσμα, καλά προετοιμασμένη και καλά διαχωρισμένη σε στάδια.</p>
    </article>
  </body>
</html>