<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348123.html"/>
    <meta property="og:site_name" content="נתק בין מונס דאבור למאמן סביליה יולן לופטגי"/>
    <meta property="article:published_time" content="2019-11-24T15:56:00+00:00"/>
    <meta property="og:title" content="נתק בין מונס דאבור למאמן סביליה יולן לופטגי"/>
    <meta property="og:description" content="חשיפה: החלוץ והמאמן לא מחליפים מילה. ל-ONE נודע כי דאבור חש ש&quot;המאמן סימן אותו&quot; ונחוש לעזוב. השחקן בתגובה: &quot;מכחיש, אני שחקן סביליה וגאה בזה&quot;"/>
  </head>
  <body>
    <article>
      <h1>נתק בין מונס דאבור למאמן סביליה יולן לופטגי</h1>
      <h2>חשיפה: החלוץ והמאמן לא מחליפים מילה. ל-ONE נודע כי דאבור חש ש"המאמן סימן אותו" ונחוש לעזוב. השחקן בתגובה: "מכחיש, אני שחקן סביליה וגאה בזה" </h2>
      <address><time datetime="2019-11-24T15:56:00+00:00">24 Nov 2019, 15:56</time> by <a rel="author">מאת גידי ליפקין</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1443513.jpg"/>
        <figcaption>דאבור. לא מקבל קרדיט (רדאד ג'בארה)</figcaption>
      </figure>
      <p>מונס דאבור נותר מחוץ לסגל של סביליה גם למשחק הליגה הערב (ראשון) מול ויאדוליד. עד היום ומאז תחילת העונה דאבור לא רשם אפילו דקת משחק אחת במסגרת לה ליגה. כעת אנחנו חושפים לראשונה כי למעשה שורר נתק בין דאבור לבין מאמנו, יולן לופגי.</p>
      <p>השניים לא מחליפים ביניהם אפילו מילה, רק כדי להבין עד כמה הנתק בין השניים גדול. ל-ONE נודע כי דאבור חש שכל העניין עמו "לא מקצועי, ושהמאמן סימן אותו".</p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1432097.jpg"/>
        <figcaption>לופטגי. מייבש את דאבור בליגה (La Liga)</figcaption>
      </figure>
      <p>חלוץ נבחרת ישראל כבר לא סובל את המצב הזה ומחכה בקוצר רוח לחלון ההעברות הקרוב. דאבור קיבל החלטה לעזוב את הקבוצה לאור מה שקורה עמו.</p>
      <p>יש לציין שישנה התעניינות גדולה לגבי דאבור. בספרד מצד אספניול, ויאריאל ואלאבס. בטורקיה מצד גלאטסראיי ובשיקטאש ויש אף כמה מועדונים בגרמניה שהביעו עניין בחלוץ הישראלי.</p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1442183.jpg"/>
        <figcaption>דאבור. החליט לעבור (נעם מורנו)</figcaption>
      </figure>
      <p>כזכור, סביליה הבטיחה את שירותיו של דאבור באמצע העונה שעברה, כששילמה לרד בול זלצבורג 15 מיליון אירו והודיעה על החתמתו בחודש ינואר. דאבור הפך בשנתיים האחרונות לסקורר מוכח באירופה כשכבש בליגה האוסטרית 20 שערים בעונה שעברה ו-22 בעונה לפני כן ובנוסף היה מלך השערים של הליגה האירופית.</p>
      <p><b>דאבור</b> מסר ל-ONE בתגובה: “אני מכחיש את הדברים, אני שחקן סביליה וגאה בזה”.</p>
    </article>
  </body>
</html>