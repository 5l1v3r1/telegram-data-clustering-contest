<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Senator-Hilser-Prezident-by-mel-byt-svornikem-spolecnosti-ja-takovy-budu-604508"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T15:13:00+00:00"/>
    <meta property="og:title" content="Senátor Hilšer: Prezident by měl být svorníkem společnosti... já takový budu"/>
    <meta property="og:description" content="Komentář na facebookovém profilu k rozdělení republiky na dva názorové tábory"/>
  </head>
  <body>
    <article>
      <h1>Senátor Hilšer: Prezident by měl být svorníkem společnosti... já takový budu</h1>
      <address>
        <time datetime="2019-11-24T15:13:00+00:00">24 Nov 2019, 15:13</time>
      </address>
      <p>
        <b>Komentář na facebookovém profilu k rozdělení republiky na dva názorové tábory</b>
      </p>
      <p>Ve spojitosti s oznámením mého úmyslu kandidovat opět v příštích prezidentských volbách se přirozeně vyrojilo mnoho komentářů. Urážky mi nevadí, na ty musí být člověk připraven, ale fakt mě štve "argument", že mě nebudou volit voliči M. Zemana a lidé z venkova, protože nejsem dost obhroublý a sprostý. Štve mě proto, že uráží půl republiky. Můžeme patřit ke kritikům M. Zemana, ale označovat každého druhého člověka v této zemi za sprosťáka je zlost. Sprosťáci mezi námi jsou, nerozlišují se však podle toho, koho volí, ale podle toho, jak se chovají. Můžu Vás ujistit, že svůj styl nehodlám změnit, protože jsem si jist, že půl republiky není sprostá ani zlá. Neurážejme se, snažme se vzájemně pochopit, snažme se porozumět zklamání té či oné strany. Někdy je to složité, ale jedině tak vzniká pevné společenství. Vést lidi k vzájemnému porozumění a respektu je největší výzva pro každého státníka, který chce být svorníkem společnosti. Prezident by takový měl být.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Hilsere-ulil-jsi-start-A-co-ty-miliony-Jde-o-penize-ale-prasklo-to-Petr-Stepanek-kazi-senatorovi-den-604341"/>
        <a href="https://www.parlamentnilisty.cz/arena/monitor/Senator-Hilser-oznamil-zajem-jit-do-prezidentskych-voleb-2023-604155"/>
        <a href="https://www.parlamentnilisty.cz/arena/monitor/-Babis-at-tam-vleze-dostane-strasne-nasekano-Zivotni-prohra-Jde-o-prezidenta-Mame-informace-ke-kterym-se-prakticky-nelze-dostat-603467"/>
        <a href="https://www.parlamentnilisty.cz/arena/monitor/-Otravujes-Cesko-Klaus-st-dostal-pres-usta-za-slova-o-Milionu-chvilek-603182"/>
      </related>
    </article>
  </body>
</html>