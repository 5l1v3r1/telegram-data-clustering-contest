<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/fabiola-moretti-arrestata-per-droga-ex-banda-magliana-aveva-cocaina-nel-reggiseno/1952916/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T15:50:39+00:00"/>
    <meta property="og:title" content="Fabiola Moretti, arrestata per droga ex Banda Magliana/ Aveva cocaina nel reggiseno"/>
    <meta property="og:description" content="Fabiola Moretti, arrestata per droga l'ex della Banda della Magliana: aveva cocaina nascosta nel reggiseno. Da Cucchi a Orlandi, mistero ex primula rossa"/>
  </head>
  <body>
    <article>
      <h1>Fabiola Moretti, arrestata per droga ex Banda Magliana/ Aveva cocaina nel reggiseno</h1>
      <h2>Fabiola Moretti, arrestata per droga l’ex della Banda della Magliana: aveva cocaina nascosta nel reggiseno. Da Cucchi a Orlandi, mistero sulla ex primula rossa</h2>
      <address><time datetime="2019-11-24T15:50:39+00:00">24 Nov 2019, 15:50</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>L’ex primula rossa della <a href="https://www.ilsussidiario.net/news/cronaca/2019/1/13/omicidio-asilo-roma-indagato-fratello-libanese-della-banda-magliana-subito-interrogato-augusto-giuseppucci/1834512/"><b>Banda della Magliana</b></a>, <b>Fabiola Moretti</b>, torna nei guaii, e non da poco visto che è stata arrestata per droga a Roma: per la collaboratrice di giustizia, emersa in diversi processi da Cucchi alla sparizione di <a href="https://www.ilsussidiario.net/news/emanuela-orlandi-viganosera-scomparsa-telefonata-in-vaticano-ecco-cosa-dissero/1944286/"><b>Emanuela Orlandi</b></a>, fino a quello centrale dove fu la pentita nel procedimento sull’omicidio del giornalista <b>Mino Pecorelli,</b> il controllo della Polizia mentre si trovava in Via Laurentino ha permesso di rinvenire <b>100 grammi di cocaina nascosti nel reggiseno</b>. Ex compagna dello storico capo della banda che ha segnato la criminalità della Capitale negli Anni Settanta, <b>Danilo Abbruciati</b>, ma anche amante del pentito “Accattone” <b>Antonio Mancini</b>, per finire ad essere anche amica molto personale del boss <a href="https://www.ilsussidiario.net/news/cronaca/2018/8/13/sigilli-a-ristorante-de-pedis-fratello-boss-della-banda-magliana-non-pagava-affitto-al-comune-da-10-anni/834549/"><b>Renatino De Pedis</b></a> (ucciso in un agguato a Campo de’ Fiori e poi tumulato nella basilica vaticana di Sant’Apollinare, ndr) ha una storia giudiziaria convulsa che non inizia certo oggi: nel 2016 già la Moretti era stata arrestata con l’accusa di traffico di stupefacenti dopo una serie di intercettazioni che la legavano al processo Cucchi e al carabiniere <a href="https://www.ilsussidiario.net/news/cronaca/2018/5/15/cucchi-maresciallo-casamassima-massacrato-da-carabinieri-sorella-ilaria-verita-attesa-da-troppo-tempo/820988/"><b>Riccardo Casamassima</b></a> che con le sue dichiarazioni ha di fatto riaperto l’inchiesta sulla morte del giovane geometra romano morto nel 2009 dopo il pestaggio, da pochi giorni confermato anche dal <a href="https://www.ilsussidiario.net/news/stefano-cucchi-processo-un-giorno-in-pretura-dieci-anni-tra-misteri-e-depistaggi/1949037/"><b>processo di Primo Grado</b></a>, di altri carabinieri.</p>
      <h4>FABIOLA MORETTI TORNA IN CARCERE</h4>
      <p>Tra Casamassima – già indagato per droga con altre 4 persone tra cui la sua compagna (anche lei appuntato dei Carabinieri) – «<i>e la Moretti ci sarebbe stato un rapporto molto stretto, testimoniato da una serie di conversazioni telefoniche nel corso delle quali i due utilizzano frasari convenzionali al fine di non far comprendere il vero significato dei loro discorsi»</i>, scrivono gli investigatori della Squadra mobile capitolina in una nota del 27 giugno 2015. Casamassima ha sempre difeso il tutto dicendo che la Moretti era una sua informatrice. La 64enne “<b>primula rossa” della Banda della Magliana</b> questa volta è stata fermata per un normale posto di blocco, salvo poi riconoscerla e rinvenire nel reggiseno la cocaina trasportata illegalmente. È stata così arrestata dai Carabinieri di Pomezia con l’accusa di <b>spaccio e detenzione</b> di sostanze stupefacenti. Al momento libera dopo l’inchiesta del 2015, va ricordato che in aula l’allora dirigente della I sezione della Squadra Mobile di Roma <b>Stefano Signoretti</b> aveva raccontato ai giudici (era l’11 gennaio 2018 nel processo Cucchi bis) che secondo lui il linguaggio tra Casamassima e Moretti era da ritenersi volto al commercio di droga: riporta l’Adnkronos su stralci dell’epoca, «<i>i contatti intercorsi con la Moretti sono inequivocabilmente finalizzati all’acquisto di sostanza stupefacente, sia sotto il profilo del contenuto, sia sotto il profilo delle modalità di incontro tra i due. Tutte queste cose estremamente criptiche sono conversazioni tipicamente funzionali al perfezionamento di sostanze illecite, all’acquisto di sostanze illecite</i>».</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"/>
        <a href="https://www.ilsussidiario.net/news/maltempo-piemonte-allerta-rossa-torino-preoccupa-il-po-evacuazioni-ad-alessandria/1952801/"/>
        <a href="https://www.ilsussidiario.net/news/maltempo-reggio-calabria-allerta-meteo-rossa-video-acqua-alta-oltre-1-metro/1952827/"/>
        <a href="https://www.ilsussidiario.net/news/genova-maltempo-liguria-e-allerta-rossa-a10-interrotta-frane-e-allagamenti/1952803/"/>
        <a href="https://www.ilsussidiario.net/news/valeria-grasso-tolta-scorta-anti-mafia-testimone-vs-clan-madonia-lasciata-sola/1952890/"/>
        <a href="https://www.ilsussidiario.net/news/migranti-naufragio-lampedusa-recuperati-7-cadaveri-ocean-viking-sbarco-a-messina/1952886/"/>
      </related>
    </article>
  </body>
</html>