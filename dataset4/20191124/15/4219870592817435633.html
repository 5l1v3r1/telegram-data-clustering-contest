<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/republika_srpska/aktuelno.655.html:832093-Dodik-BiH-neuspesan-eksperiment-zapadne-politike"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T15:44:00+00:00"/>
    <meta property="og:title" content="Dodik: BiH neuspešan eksperiment zapadne politike"/>
    <meta property="og:description" content="Srpski član Predsedništva BiH Milorad Dodik izjavio je da je Rusija ostala dosledna poštovanju Dejtonskog mirovnog sporazuma za Bosnu i Hercegovinu i međunarodnog prava"/>
  </head>
  <body>
    <article>
      <h1>Dodik: BiH neuspešan eksperiment zapadne politike</h1>
      <address><time datetime="2019-11-24T15:44:00+00:00">24 Nov 2019, 15:44</time> by <a rel="author">Tanjug</a></address>
      <p>
        <b>Srpski član Predsedništva BiH Milorad Dodik izjavio je da je Rusija ostala dosledna poštovanju Dejtonskog mirovnog sporazuma za Bosnu i Hercegovinu i međunarodnog prava</b>
      </p>
      <p>Srpski član Predsedništva BiH Milorad Dodik izjavio je da je Rusija ostala dosledna poštovanju Dejtonskog mirovnog sporazuma za Bosnu i Hercegovinu i međunarodnog prava.</p>
      <p>Dodik je u intervjuu za Raša tudej rekao da je, "za razliku od Rusije, američka administracija i nakon postizanja Sporazuma, nastavila s njegovim urušavanjem, u skladu s ranijim obećanjima Bošnjacima u BiH da će napraviti državu za njih".</p>
      <related>
        <a href="http://www.novosti.rs/vesti/naslovna/republika_srpska/aktuelno.655.html:831510-Srpska-se-ne-odrice-vojne-neutralnosti-Milorad-Dodik-u-Rusiji-porucio-da-postoje-pritisci-povodom-clanstva-u-NATO"/>
      </related>
      <p>On je naglasio da Amerikanci to neprekidno čine već 24 godine, prenosi RTRS.</p>
      <p>Istakao je da, "uprkos tome, nisu uspeli da ukinu Republiku Srpsku, ali su joj oteli deo nadležnosti, sistematski urušavajući Dejtonski sporazum uvodeći poštovanje duha, a ne slova Dejtona".</p>
      <p>Dodik smatra da je BiH neuspešan eksperiment zapadne politike.</p>
      <p>"Još u bivšoj Jugoslaviji, BiH je važila za ''malu Jugoslaviju'', a ako nije opstala sama Jugoslavija, zašto bi ona opstala", upitao je srpski član Predsedništva BiH.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/republika_srpska/aktuelno.655.html:831510-Srpska-se-ne-odrice-vojne-neutralnosti-Milorad-Dodik-u-Rusiji-porucio-da-postoje-pritisci-povodom-clanstva-u-NATO"/>
        <a href="http://www.novosti.rs/vesti/naslovna/republika_srpska/aktuelno.655.html:831321-Viskovic-RS-opredeljena-za-izvorni-Dejton-i-evropski-put-BiH"/>
        <a href="http://www.novosti.rs/vesti/naslovna/politika/aktuelno.289.html:831152-Vucic-cestitao-Dodiku-na-postignutom-kompromisu-u-BiH"/>
      </related>
    </article>
  </body>
</html>