<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2050742/sigklonistiko-vinteo-i-stigmi-tou-tragikou-trocheou-pou-kostise-tin-zoi-ston-37chrono-patera.html"/>
    <meta property="og:site_name" content="News.gr"/>
    <meta property="article:published_time" content="2019-11-24T15:36:28+00:00"/>
    <meta property="og:title" content="Συγκλονιστικό βίντεο: Η στιγμή του τραγικού τροχαίου που κόστισε την ζωή στον 37χρονο πατέρα"/>
    <meta property="og:description" content="Η σύζυγός του είναι σε σοβαρή κατάσταση ενώ τα δυο παιδιά είναι εκτός κινδύνου"/>
  </head>
  <body>
    <article>
      <h1>Συγκλονιστικό βίντεο: Η στιγμή του τραγικού τροχαίου που κόστισε την ζωή στον 37χρονο πατέρα</h1>
      <address>
        <time datetime="2019-11-24T15:36:28+00:00">24 Nov 2019, 15:36</time>
      </address>
      <h3>Η σύζυγός του είναι σε σοβαρή κατάσταση ενώ τα δυο παιδιά είναι εκτός κινδύνου</h3>
      <p>Σοκαριστικές εικόνες <a href="https://www.news.gr/ellada/article/2050230/ikogenia-epestrefe-apo-gamo-ke-tous-perimene-o-thanatos.html"><b>από τη μετωπική σύγκρουση που στοίχισε τη ζωή στον 37χρονο Λαμιώτη πατέρα τεσσάρων παιδιών και το σοβαρό τραυματισμό της γυναίκας του και των δύο παιδιών του, ηλικίας 4 και 5 ετών.</b></a></p>
      <p>Όπως <b><a href="http://www.lamiareport.gr/index.php/topika/item/140925-sygklonistiko-kamera-kategrapse-to-fovero-troxaio-pou-skotothike-o-polyteknos-pateras">αναφέρει το lamia report</a>,</b> η Λαμία και όλη η Φθιώτιδα είναι συγκλονισμένη από τη τραγωδία που έγινε το πρωί στην είσοδο της πόλης, όπου μια οικογένεια που επέστρεφε από την Αθήνα, η οποία είχε πάει σε γάμο, έπεσε θύμα τροχαίου. Το θανατηφόρο τροχαίο έγινε μόλις λίγα μέτρα πριν φτάσει στο σπίτι της η οικογένεια.</p>
      <p>Αποτέλεσμα της σφοδρής σύγκρουσης ήταν να σκοτωθεί επί τόπου ο 37χρονος πατέρας. Σύμφωνα με τις τελευταίες πληροφορίες η 32χρονη γυναίκα του, που έχει τραυματιστεί βαριά, μπήκε εσπευσμένα στο χειρουργείο και τα δύο κοριτσάκια τους, ηλικίας 4 και 5 ετών, θα διακομιστούν στο νοσοκομείο "Παίδων" στην Αθήνα. Ευτυχώς δεν κινδυνεύει η ζωή τους.</p>
      <p>Ο οδηγός και ο συνοδηγός από την BMW τραυματίστηκαν πολύ ελαφρά, ενώ εξετάζεται από την τροχαία εάν ο οδηγός ήταν υπό την επήρεια αλκοόλ. Έχουν πάρει αίμα από τον οδηγό και αναμένονται τα αποτελέσματα των εξετάσεων.</p>
      <p>
        <b>Θρήνος στο ΚΤΕΛ Φθιώτιδας  «Χάσαμε το καλύτερο παιδί. Δεν υπάρχουν λόγια...»</b>
      </p>
      <p>Ο 37χρονος οικογενειάρχης επέστρεφε από έναν γάμο, που είχε πάει στην<b><a href="https://www.news.gr/ellada/article/2050327/ikogeniaki-tragodia-sti-lamia-thrinos-sto-ktel-fthiotidas-gia-ton-37chrono-politekno-patera.html"> Αθήνα με τη γυναίκα του και τα δυο κοριτσάκια του, τα οποία μάλιστα ήταν και παρανυφάκια. Όμως ο θάνατος του είχε στη καρτέρι, λίγα μέτρα μακρυά από το σπίτι του, στην είσοδο της Λαμίας.</a></b></p>
      <p>Ο Νίκος Μπαρμπέρης ήταν πρόεδρος του Σωματείου Ιδιοκτητών Αυτοκινητιστών στο ΚΤΕΛ Φθιώτιδας και όλοι οι συνάδελφοί του είναι συγκλονισμένοι.</p>
      <p>«Χάσαμε το καλύτερο παιδί. Δεν υπάρχουν λόγια...Δεν το λέω επειδή είμαι φορτισμένος συναισθηματικά. Ήταν όντως το καλύτερο παιδί. Ρωτήστε όποιον θέλετε. Αρίστος επαγγελματίας και υπόδειγμα οικογενειάρχη. Θερμά συλληπτήρια στους οικείους του και εύχομαι ταχεία ανάρρωση στη σύζυγο και στα παιδιά του», είπε στο LamiaReport ο πρόεδρος του Υπεραστικού ΚΤΕΛ Φθιώτιδας Δημήτρης Παπαναγιώτου, σε επικοινωνία που είχαμε μαζί του.</p>
      <figure>
        <iframe src="https://www.youtube.com/embed/XiO8yyFG3gg" width="780" height="520" data-service="Youtube" scrolling="no"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2050327/ikogeniaki-tragodia-sti-lamia-thrinos-sto-ktel-fthiotidas-gia-ton-37chrono-politekno-patera.html"/>
        <a href="https://www.news.gr/ellada/article/2050298/sovaro-trocheo-stin-patra-chtipise-me-to-aftokinito-ton-xaderfo-tou.html"/>
        <a href="https://www.news.gr/ellada/article/2050230/ikogenia-epestrefe-apo-gamo-ke-tous-perimene-o-thanatos.html"/>
      </related>
    </article>
  </body>
</html>