<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815946"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T15:29:00+00:00"/>
    <meta property="og:title" content="Официално: Масчерано се завърна в Аржентина"/>
    <meta property="og:description" content="Аржентинският Естудиантес официално обяви привличането на Хавиер Масчерано, ..."/>
  </head>
  <body>
    <article>
      <h1>Официално: Масчерано се завърна в Аржентина</h1>
      <address><time datetime="2019-11-24T15:29:00+00:00">24 Nov 2019, 15:29</time> by <a rel="author">Калоян Антонов</a></address>
      <p>Аржентинският <a href="https://www.sportal.bg/statistics_team_news.php?champ=41&amp;team=695">Естудиантес</a> официално обяви привличането на Хавиер Масчерано, който пристига в тима като свободен агент.<br/><br/>Така Ел Хефесито се завръща в своята родина, след като игра в чуждестранни клубове през последните 14 години. 35-годишният халф напусна <a href="https://www.sportal.bg/statistics_team_news.php?champ=41&amp;team=712">Ривър Плейт</a> през 2005 г., за да се присъедини към бразилския <a href="https://www.sportal.bg/statistics_team_news.php?champ=40&amp;team=675">Коринтианс</a>. След това той замина за Европа, където носи екипите на <a href="https://www.sportal.bg/statistics_team_news.php?champ=5&amp;team=117">Уест Хам</a>, <a href="https://www.sportal.bg/statistics_team_news.php?champ=5&amp;team=106">Ливърпул</a> и <a href="https://www.sportal.bg/statistics_team_news.php?champ=4&amp;team=125">Барселона</a>. През последните две години Масчерано игра в китайския Хебей Форчън, където записа 52 срещи и се отчете с 1 гол и 10 асистенции. Той е рекордьор по мачове за националния тим на Аржентина, със своите 147 двубоя, в които отбеляза 3 попадения.</p>
      <figure>
        <iframe data-src="https://twitter.com/EdelpOficial/status/1198300918120357889?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>