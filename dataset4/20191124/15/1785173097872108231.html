<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/washingtonul-indeamna-twitter-facebook-instagram-suspende-conturile-liderilor-iranieni-pana-restabilirea-internetului-tara-dupa-sanctionarea-ministrului-iranian-telecomunicatiilor-mohammad-javad-1922402724002019111519179208"/>
    <meta property="og:site_name" content="News.ro"/>
    <meta property="article:published_time" content="2019-11-24T15:27:00+00:00"/>
    <meta property="og:title" content="Washingtonul îndeamnă Twitter, Facebook şi Instagram să suspende conturile liderilor iranieni până la restabilirea Internetului în ţară, după sancţionarea ministrului iranian al Telecomunicaţiilor Mohammad Javad Azari Jahromi"/>
    <meta property="og:description" content="Departamentul de Stat american a îndemnat Facebook, Instagram şi Twitter să suspende conturile liderilor regimului iranian până când Internetul va fi restabilit în ţară, cuprinsă de tesniuni, relatează AFP."/>
  </head>
  <body>
    <article>
      <h1>Washingtonul îndeamnă Twitter, Facebook şi Instagram să suspende conturile liderilor iranieni până la restabilirea Internetului în ţară, după sancţionarea ministrului iranian al Telecomunicaţiilor Mohammad Javad Azari Jahromi</h1>
      <address><time datetime="2019-11-24T15:27:00+00:00">24 Nov 2019, 15:27</time> by <a rel="author">Valentin Vidu</a></address>
      <p>
        <b>Departamentul de Stat american a îndemnat Facebook, Instagram şi Twitter să suspende conturile liderilor regimului iranian până când Internetul va fi restabilit în ţară, cuprinsă de tesniuni, relatează AFP.</b>
      </p>
      <p>Iranienii sunt izolaţi de lume de peste o săptămână, după întreruperea aproape în întregime a reţelei de Internet, impusă de Teheran în contextul unor manifestaţii violente.</p>
      <p>”Acesta este un regim profund ipocrit. El taie Internetul, în timp ce Guvernul său continuă să-şi folosească toate aceste conturi pe reţele de socializare”, a denunţat emisarul american pentru Iran Brian Hook într-un interviu acordat Bloomberg, difuzat sâmbătă pe Twitter.</p>
      <figure>
        <iframe data-src="https://twitter.com/farbodmah/status/1198338141188481026?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>”Noi îndemnăm întrepinderile unor reţele de socializare ca Facebook, Instagram şi Twitter să suspende conturile liderului suprem (iranian, ayatollahul Ali) Khamenei, ministrului de Externe (Javad) Zarif şi preşedintelui (Hassan) Rohani, până când dau internet poporului lor”, afirmă el.</p>
      <figure>
        <iframe data-src="https://twitter.com/Ashrafi4ever/status/1198226494742503424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tulburări au izbucnit la 15 noiembrie, la câteva ore după anunţarea unei reforme a modului de subvenţionare a benzinei, menită să fie în beneficiul celor mai puţin favorizaţi, dar care prevede o foarte puternică scumpire la pompă, într-un context de criză economică profundă.</p>
      <p>A doua zi iranienii au fost izolaţi de lume, după o restricţionare drastică a accesului la Internet, considerată un mijloc de împiedicare a postării unor înregistrări video de la tulburări, soldate cu cinci morţi potrivit unui bilanţ oficial - cu peste 100 potrivit NG-ului AMnesty International.</p>
      <p>”Regimul a tăiat Internetul pentru că încearcă să ascundă toate morţile şi tragediile suferite de mii de manifestanţi în toată ţara”, a dat asigurări Hook.</p>
      <p>Vineri, Statele Unite au impus sancţiuni ministrului iranian al Telecomunicaţiilor Mohammad Javad Azari Jahromi, cu privire la ”rolul său în vasta cenzurare a Internetului” în Iran, o ţară cuprinsă de o vastă contestare.</p>
      <p>Într-un tweet în persană, secretarul de Stat american Mike Pompeo i-a îndemnat pe manifestanţii iranieni să transmită Statelor Unite orice probă de ”reprimare” din partea regimului de la Teheran şi a dat asigurări că ele ”vor sancţiona aceste abuzuri”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/pompeo-cere-manifestantilor-iranieni-probe-ale-reprimarii-si-ameninta-cu-sanctiuni-dupa-ce-trump-denunta-blocarea-internetului-in-iran-1922402622002019111419177538"/>
      </related>
    </article>
  </body>
</html>