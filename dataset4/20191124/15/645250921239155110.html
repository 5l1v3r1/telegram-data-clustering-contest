<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/oikonomia/novartis-konta-se-exagora-tis-medicines-company-enanti-7-dis-dol/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T15:00:38+00:00"/>
    <meta property="og:title" content="Novartis: Κοντά σε εξαγορά της Medicines Company έναντι 7 δισ. δολ."/>
    <meta property="og:description" content="H ελβετική φαρμακοβιομηχανία Novartis είναι πολύ κοντά σε συμφωνία για την εξαγορά της Medicines Company έναντι 7 δισ. δολαρίων, σύμφωνα με τη Wall Street"/>
  </head>
  <body>
    <article>
      <h1>Novartis: Κοντά σε εξαγορά της Medicines Company έναντι 7 δισ. δολ.</h1>
      <address><time datetime="2019-11-24T15:00:38+00:00">24 Nov 2019, 15:00</time> by <a rel="author">stergios</a></address>
      <p>H ελβετική φαρμακοβιομηχανία Novartis είναι πολύ κοντά σε συμφωνία για την εξαγορά της Medicines Company έναντι 7 δισ. δολαρίων, σύμφωνα με τη Wall Street Journal, που επικαλείται καλά πληροφορημένες πηγές.</p>
      <p>Όπως αναφέρει το δημοσίευμα, έχει καταθέσει προσφορά ύψους 85 δολάριων ανά μετοχή της Medicines Company, σε ακόμη ένα μεγάλο deal στον φαρμακευτικό κλάδο, που δεν αποκλείεται να ανακοινωθεί επισήμως αύριο ή ακόμη και εντός της ημέρας.</p>
      <p>Εάν οι πληροφορίες επιβεβαιωθούν, η συμφωνία θα ενισχύσει τη θέση της ελβετικής φαρμακοβιομηχανίας στην αγορά των θεραπειών καρδιολογικών νοσημάτων.</p>
      <p>Σημειώνεται ότι η Novartis έχει κεφαλαιοποίηση περίπου 200 δισ. δολαρίων, ενώ η Medicines περίπου 5,4 δισ. δολαρίων. Η μετοχή της τελευταίας έχει επιδοθεί σε ένα ξέφρενο ράλι από τις αρχές του έτους, με κέρδη 258%.</p>
      <p>Πηγή: naftemporiki.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
        <a href="https://www.aftodioikisi.gr/dimosio/pos-mporoyn-na-symmetaschoyn-se-diagonismo-asep-apolymenoi-toy-dimosioy/"/>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
      </related>
    </article>
  </body>
</html>