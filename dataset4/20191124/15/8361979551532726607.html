<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-iraku-semero-zagiblih-300-poranenih-novini-svitu-50055387.html"/>
    <meta property="og:site_name" content="НВ"/>
    <meta property="article:published_time" content="2019-11-24T15:11:00+00:00"/>
    <meta property="og:title" content="Антиурядові протести в Іраку: за вихідні загинули щонайменше семеро людей, більше 300 поранені"/>
    <meta property="og:description" content="Щонайменше семеро протестувальників загинули і понад 300 отримали поранення у сутичках з поліцейськими в Іраку за період з вечора суботи, 23 листопада, по неділю, 24 листопада, повідомляє DW із посиланням на dpa."/>
  </head>
  <body>
    <article>
      <h1>Антиурядові протести в Іраку: за вихідні загинули щонайменше семеро людей, більше 300 поранені</h1>
      <h2>Щонайменше семеро протестувальників загинули і понад 300 отримали поранення у сутичках з поліцейськими в Іраку за період з вечора суботи, 23 листопада, по неділю, 24 листопада, повідомляє DW із посиланням на dpa.</h2>
      <address>
        <time datetime="2019-11-24T15:11:00+00:00">24 Nov 2019, 15:11</time>
      </address>
      <p>Джерела поінформували агентства про загибель протестувальників у столиці Іраку Багдаді, а також у провінціях Басра, Дхі-Кар, Кербела, Насірія. Там силовики застосовують бойові кулі і сльозогінний газ.</p>
      <p>Скільки саме людей беруть участь у протестах, не повідомляється. Із посиланням на очевидців зазначається про «значну кількість» протестувальників у Багдаді та інших містах.</p>
      <p>Уряд країни ще не прокоментував нову інформацію про загиблих та поранених.</p>
      <p>Протести в Іраку спалахнули 1 жовтня у Багдаді і поширилися на інші міста країни. Протестувальники виступають проти безробіття, корупції в уряді та низької якості послуг, зокрема відключення електроенергії та нестачі води. Від початку протестів <a href="https://nv.ua/ukr/world/countries/protesti-v-iraku-kilkist-zagiblih-zrosla-do-340-lyudey-50055321.html">в країні загинули понад 340 людей</a>.</p>
    </article>
  </body>
</html>