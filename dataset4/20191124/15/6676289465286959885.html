<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/batran-crucea-constanta-ameninta-arunca-bloc-in-aer-327298.html"/>
    <meta property="og:site_name" content="Observator"/>
    <meta property="article:published_time" content="2019-11-24T15:07:00+00:00"/>
    <meta property="og:title" content="Un bătrân din Crucea, arestat la domiciliu, ameninţă că aruncă în aer blocul"/>
    <meta property="og:description" content="Un bătrân din Crucea, judeţul Constanţa, arestat la domiciliu după ce ar fi batjocorit o fetiţă, a dat drumul la gaz şi ameninţă că aruncă în aer blocul în care locuieşte."/>
  </head>
  <body>
    <article>
      <h1>Un bătrân din Crucea, arestat la domiciliu, ameninţă că aruncă în aer blocul</h1>
      <address><time datetime="2019-11-24T15:07:00+00:00">24 Nov 2019, 15:07</time> by <a rel="author">Alin Tarnovschi</a></address>
      <p>
        <b>
          <b>Un bătrân din Crucea, judeţul Constanţa, arestat la domiciliu după ce ar fi batjocorit o fetiţă, a dat drumul la gaz şi ameninţă că aruncă în aer blocul în care locuieşte.</b>
        </b>
      </p>
      <p>Bărbatul în vârstă de 78 de ani a dat drumul la gazul dintr-o butelie şi a ameninţat că va provoca o explozie.</p>
      <p>Vecinii săi au sunat la numărul unic de urgenţă 112, iar la faţa locului au intervenit pompierii Inspectoratului pentru Situaţii de Urgenţă, poliţişti, luptători din cadrul Serviciului pentru Acţiuni Speciale, dar şi un negociator.</p>
      <p>Aproximativ 30 de persoane, printre care şi o bătrână imobilizată la pat, au fost evacuate din blocul cu două etaje din comuna Crucea.</p>
      <p>Bătrânul care ameninţă să arunce blocul în aer este arestat la domiciliu, după ce ar fi batjocorit o fetiţă de 13 ani.</p>
    </article>
  </body>
</html>