<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/telefonia/vodafone-down-problemi-di-rete-in-liguria-e-parte-del-nord-e-centro-italia-ecco-cosa-accade-aggiornato_85692.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-24T15:50:58+00:00"/>
    <meta property="og:title" content="Vodafone &quot;down&quot;: problemi di rete in Liguria e parte del Nord e Centro Italia, ecco cosa accade [AGGIORNATO]"/>
    <meta property="og:description" content="Disservizi in queste ore in gran parte della Liguria, con alcune zone del Centro Italia e anche in Veneto. Ecco cosa succede"/>
  </head>
  <body>
    <article>
      <h1>Vodafone "down": problemi di rete in Liguria e parte del Nord e Centro Italia, ecco cosa accade [AGGIORNATO]</h1>
      <h2>Disservizi in queste ore in gran parte della Liguria, con alcune zone del Centro Italia e anche in Veneto. Ecco cosa succede</h2>
      <address><time datetime="2019-11-24T15:50:58+00:00">24 Nov 2019, 15:50</time> by <a rel="author">Andrea Bai</a></address>
      <p>Pioggia di segnalazioni in queste ore da parte di utenti Vodafone che segnalano disservizi in alcune zone del territorio nazionale. Come sempre di riferimento è il sito <b><a href="https://downdetector.it/problemi/vodafone">downdetector.it</a></b>, in cui è possibile notare l'aumento delle segnalazioni oggi. Al momento in cui scriviamo sembra che la problematica riguardi in particolare le zone della Liguria, ma anche Lombardia, alcune aree del Veneto e del centro Italia.</p>
      <figure>
        <img src="https://www.hwupgrade.it/immagini/241119_vodafonedown.jpg"/>
      </figure>
      <h3>Vodafone down: cosa non funziona</h3>
      <p>Gli utenti che riportano i problemi citano soprattutto un <b>malfunzionamento nella connettività di rete</b> con nessun tipo di segnale presente sul terminale in uso. Aggiorneremo l'articolo quando la situazione verrà ripristinata o se riceveremo una nota ufficiale da parte della compagnia.</p>
      <figure>
        <img src="https://www.hwupgrade.it/immagini/241119_vodafonedown2.jpg"/>
      </figure>
      <p><b>AGGIORNAMENTO ORE 18:30: </b>In alcune aree si segnala anche malfunzionamento della linea fissa, non solo mobile. Il problema, causato dalle avverse condizioni meteo di queste ore, continua a riguardare in particolare la Liguria da Ponente a Levante e pare essere non di facile soluzione. I tecnici sono già al lavoro ma ancora non è possibile sapere quando la rete sarà ripristinata alla piena funzionalità.</p>
      <p>
        <i>Nel frattempo segnalateci nei commenti se avete problemi anche voi con la rete Vodafone e chiaramente in quale città o paese avete questi tipi di problemi.</i>
      </p>
    </article>
  </body>
</html>