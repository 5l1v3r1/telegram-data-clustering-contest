<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598860/dyo-nekroi-apo-tis-sarotikes-plimmyres-pou-plittoun-ti-gallia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T15:04:00+00:00"/>
    <meta property="og:title" content="Δύο νεκροί από τις σαρωτικές πλημμύρες που πλήττουν τη Γαλλία"/>
    <meta property="og:description" content="Δύο άνθρωποι βρέθηκαν νεκροί σήμερα, καθώς σαρωτικές πλημμύρες πλήττουν τη νοτιοανατολική Γαλλία, από την Παρασκευή, προκαλώντας σοβαρές ζημιές στην..."/>
  </head>
  <body>
    <article>
      <h1>Δύο νεκροί από τις σαρωτικές πλημμύρες που πλήττουν τη Γαλλία</h1>
      <address><time datetime="2019-11-24T15:04:00+00:00">24 Nov 2019, 15:04</time> by <a rel="author">sigmalive</a></address>
      <p>Δύο άνθρωποι βρέθηκαν νεκροί σήμερα, καθώς σαρωτικές πλημμύρες πλήττουν τη νοτιοανατολική Γαλλία, από την Παρασκευή, προκαλώντας σοβαρές ζημιές στην περιοχή, έγινε γνωστό από τις τοπικές αρχές.</p>
      <p>Ένας άνθρωπος βρέθηκε νεκρός κοντά στο Μουί, μεταξύ της Νίκαιας και της Μασσαλίας, ανακοίνωσε η αστυνομία της περιφέρειας του Βαρ. Στην ανακοίνωση δεν διευκρινίζεται εάν πρόκειται για τον αγνοούμενο που είχε αναφερθεί νωρίτερα από τις αρχές, ο οποίος έπεσε χθες από μια βάρκα διάσωσης κοντά στο Μουί.</p>
      <p>Aλλο ένα πτώμα βρέθηκε μέσα σε ένα αυτοκίνητο στο Καμπάς, ένα κοντινό χωριό, συμπληρώνει η αστυνομία. Νωρίτερα, η αστυνομία είχε γνωστοποιήσει ότι ένας 77χρονος αγνοείτο επίσης από το Σάββατο το πρωί στο Σεντ Αντονάν ντι Βαρ.</p>
      <p>Ποτάμια υπερχείλισαν στη νοτιοανατολική Γαλλία, με αποτέλεσμα να προκληθούν σοβαρές ζημιές, καθώς σπίτια πλημμύρισαν και δέντρα, οχήματα και βάρκες παρασύρθηκαν από ορμητικούς χειμάρρους. Οι βροχοπτώσεις συνεχίζονται σήμερα στην περιοχή, με μικρότερη ένταση. Ο υπουργός Εσωτερικών Κριστόφ Καστανέρ αναμένεται να μεταβεί στο Βαρ αργότερα σήμερα για να συναντηθεί με θύματα και διασώστες.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>