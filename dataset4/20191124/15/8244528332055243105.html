<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/telefonia/vodafone-down-problemi-di-rete-in-liguria-aggiornato-situazione-risolta_85692.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-24T15:50:58+00:00"/>
    <meta property="og:title" content="Vodafone &quot;down&quot;: problemi di rete in Liguria - AGGIORNATO: Situazione risolta"/>
    <meta property="og:description" content="Disservizi in queste ore in gran parte della Liguria, con alcune zone del Centro Italia e anche in Veneto. Ecco cosa succede"/>
  </head>
  <body>
    <article>
      <h1>Vodafone "down": problemi di rete in Liguria - AGGIORNATO: Situazione risolta</h1>
      <h2>Disservizi in queste ore in gran parte della Liguria, con alcune zone del Centro Italia e anche in Veneto. Ecco cosa succede</h2>
      <address><time datetime="2019-11-24T15:50:58+00:00">24 Nov 2019, 15:50</time> by <a rel="author">Andrea Bai</a></address>
      <p>Pioggia di segnalazioni in queste ore da parte di utenti Vodafone che segnalano disservizi in alcune zone del territorio nazionale. Come sempre di riferimento è il sito <b><a href="https://downdetector.it/problemi/vodafone">downdetector.it</a></b>, in cui è possibile notare l'aumento delle segnalazioni oggi. Al momento in cui scriviamo sembra che la problematica riguardi in particolare le zone della Liguria, ma anche Lombardia, alcune aree del Veneto e del centro Italia.</p>
      <figure>
        <img src="https://www.hwupgrade.it/immagini/241119_vodafonedown.jpg"/>
      </figure>
      <h3>Vodafone down: cosa non funziona</h3>
      <p>Gli utenti che riportano i problemi citano soprattutto un <b>malfunzionamento nella connettività di rete</b> con nessun tipo di segnale presente sul terminale in uso. Aggiorneremo l'articolo quando la situazione verrà ripristinata o se riceveremo una nota ufficiale da parte della compagnia.</p>
      <h3>Aggiornamento ORE 20:00</h3>
      <p>Vodafone ha rilasciato una nota ufficiale, con la quale comunica inoltre di fare omaggio degli utenti colpiti di <b>Giga e minuti illimitati per una settimana. </b>Ecco di seguito il testo della nota:</p>
      <blockquote>“Vodafone è stata colpita dalla grave emergenza in Liguria. Le eccezionali condizioni di maltempo e il crollo del viadotto sull’Autostrada Torino-Savona hanno gravemente impattato le reti di comunicazione causando un temporaneo disservizio sulla rete Vodafone in Liguria.<br/><br/>Stiamo collaborando con le Prefetture dei Comuni liguri interessati, con la Protezione Civile e gli organismi istituzionali coinvolti in questa situazione di emergenza.<br/><br/>I tempi di ripristino sono anche stati condizionati dai vincoli di sicurezza che non hanno permesso un immediato accesso alle aree soggette a rischio. Appena ottenuto il via libera i nostri tecnici sono intervenuti tempestivamente e sono al lavoro per risolvere il problema nel più breve tempo possibile.<br/><br/>Ci scusiamo per il disagio con tutti i clienti coinvolti. Il servizio sulla rete mobile e’ stato ripristinato alle 18.30. Seguiranno aggiornamento sul ripristino del servizio di rete fissa”.</blockquote>
      <p>Ecco l'SMS inviato ai clienti:</p>
      <blockquote>Vodafone e’ stata colpita dalla grave emergenza in Liguria. Eccezionali condizioni di maltempo e il crollo del viadotto sull’Autostrada Torino-Savona hanno gravemente impattato le reti di comunicazione, causando un temporaneo disservizio in Liguria. Stiamo collaborando con la Protezione Civile e gli organismi istituzionali coinvolti in questa situazione di emergenza. I tempi di ripristino sono anche stati condizionati dai vincoli di sicurezza. Appena ottenuto il via libera, i nostri tecnici sono intervenuti per risolvere il problema nel piu’ breve tempo possibile. Siamo riusciti a ripristinare la rete mobile alle 18:30. Consapevoli del disagio subito, abbiamo deciso di attivarti Giga e minuti illimitati per 1 settimana.</blockquote>
      <h3>Aggiornamento 25/11/2019 ORE 9:00</h3>
      <p>La situazione è stata ripristinata correttamente attorno alla mezzanotte. Di seguito il lancio ANSA dopo comunicazione da parte di Vodafone:</p>
      <blockquote>
        <i> Vodafone comunica che dalla mezzanotte di ieri anche il servizio di rete fissa è stato ripristinato in tutta la Liguria. Lo si legge in una nota del gruppo. Le eccezionali condizioni meteo che hanno colpito la Regione avevano gravemente danneggiato le reti di telecomunicazioni. Vodafone ricorda che il servizio di rete mobile è stato ripristinato alle ore 18 di ieri.(ANSA).</i>
      </blockquote>
    </article>
  </body>
</html>