<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719278/ubis-dimension-puzzle-game-ios"/>
    <meta property="og:site_name" content="iPhone Italia"/>
    <meta property="article:published_time" content="2019-11-24T15:34:32+00:00"/>
    <meta property="og:title" content="Sfida la gravità nel nuovo puzzle game Ubi’s Dimension, disponibile su iOS"/>
    <meta property="og:description" content="Ubi's DImension è il nuovo appassionante puzzle game disponibile su iOS, con una grafica accattivante ed un gameplay decisamente appagante"/>
  </head>
  <body>
    <article>
      <h1>Sfida la gravità nel nuovo puzzle game Ubi’s Dimension, disponibile su iOS</h1>
      <address>
        <time datetime="2019-11-24T15:34:32+00:00">24 Nov 2019, 15:34</time>
      </address>
      <p>L’App Store si arricchisce del nuovo ed interessante puzzle game a livelli Ubi’s Dimension, pronto per portarvi tante nuove sfide che vi terranno occupati per diverse ore di gioco.</p>
      <p>Nel nuovo titolo firmato <b>Timi Koponen</b> dovrete aiutare il simpaticissimo protagonista <b>Ubi</b> a superare <b>50 livelli</b> tridimensionali sempre più complessi, sfidando la forza di gravità e le più solide leggi della fisica. Sarete soli nello spazio e nel tempo, smarriti in uno strano mondo multidimensionale che ovviamente renderà i vostri piani un vero inferno.</p>
      <figure>
        <img src="https://static.iphoneitalia.com/wp-content/uploads/2019/11/Schermata-2019-11-23-alle-17.05.02-800x405.png"/>
      </figure>
      <p>Il titolo mostra un comparto grafico decisamente accattivante, offrendo al contempo un’esperienza di gioco decisamente piacevole e appagante grazie al grado di sfida sempre crescente. Il team di sviluppo ha deciso di rilasciare il gioco offrendo gratuitamente alcuni livelli di prova, oltre i quali occorrerà corrispondere la modica cifra di <b>3,99 euro</b> per accedere a tutti i 50 livelli disponibili.</p>
      <p>Ubi’s Dimensione è ufficialmente disponibile su iOS per iPhone, iPad e iPod Touch dotati di sistema operativo iOS 9 o versioni successive. Peccato purtroppo l’assenza della localizzazione in lingua italiana, una mancanza certamente non piacevole ma che non dovrebbe intaccare eccessivamente l’esperienza di gioco. Aiuterete il povero Ubi a superare i 50 livelli di gioco? Non vi resta allora che scaricare il titolo sul vostro dispositivo.</p>
      <figure>
        <iframe src="https://www.youtube.com/embed/_q1oEUZEnoo" width="640" height="360" data-service="Youtube" scrolling="no"/>
      </figure>
      <p>Ubi’s Dimension – <a href="https://apps.apple.com/it/app/ubis-dimensions/id1469107559?mt=8&amp;ign-mpt=uo%3D4">GRATIS</a></p>
      <p>
        <a href="https://www.iphoneitalia.com/category/app-store-applicazioni/giochi-app-store">Giochi</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>