<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-mehbooba-mufti-daughter-angered-by-the-supreme-court-quick-hearing-on-maharashtra-said-why-not-for-kashmir-2866213.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T15:06:53+00:00"/>
    <meta property="og:title" content="महाराष्ट्र पर सुप्रीम कोर्ट की त्वरित सुनवाई से भड़की महबूबा मुफ्ती की बेटी, कहा- कश्मीर के लिए क्यों नहीं"/>
    <meta property="og:description" content="जम्मू कश्मीर की पूर्व मुख्यमंत्री महबूबा मुफ्ती की बेटी इल्तिजा मुफ्ती रविवार को महाराष्ट्र सरकार गठन पर सुप्रीम कोर्ट की त्वरित सुनवाई पर टिप्पणी की। उन्होंने अपनी मां के ट्विटर अकॉउंट से लिखा कि-..."/>
  </head>
  <body>
    <article>
      <h1>महाराष्ट्र पर सुप्रीम कोर्ट की त्वरित सुनवाई से भड़की महबूबा मुफ्ती की बेटी, कहा- कश्मीर के लिए क्यों नहीं</h1>
      <address><time datetime="2019-11-24T15:06:53+00:00">24 Nov 2019, 15:06</time> by <a rel="author">एजेंसी , नई दिल्ली</a></address>
      <p>जम्मू कश्मीर की पूर्व मुख्यमंत्री महबूबा मुफ्ती की बेटी इल्तिजा मुफ्ती रविवार को महाराष्ट्र सरकार गठन पर सुप्रीम कोर्ट की त्वरित सुनवाई पर टिप्पणी की। उन्होंने अपनी मां के ट्विटर अकॉउंट से लिखा कि- सुप्रीम कोर्ट महाराष्ट्र में सरकार गठन की वैधता तय करने के लिए रविवार को एक त्वरित सुनवाई की, लेकिन 5 अगस्त से जम्मू-कश्मीर में तालाबंदी के तहत 80 लाख लोगों के लिए ऐसा करना आवश्यक नहीं है।</p>
      <p>बता दें कि रविवार को सुप्रीम कोर्ट महाराष्ट्र के राज्यपाल भगत सिंह कोशियारी के फैसले के खिलाफ शिवसेना, राकांपा और कांग्रेस की संयुक्त याचिका पर सुनवाई कर रहा था ताकि सरकार बनाने के लिए भाजपा के देवेंद्र फड़नवीस को आमंत्रित किया जा सके।</p>
      <p>शिवसेना, एनसीपी और कांग्रेस ने रविवार को सुप्रीम कोर्ट से कहा कि उनके पास महाराष्ट्र विधानसभा में बहुमत है और देवेंद्र फडणवीस के पास सदन में बहुमत साबित करने के लिए पर्याप्त संख्याबल नहीं है। सुप्रीम कोर्ट ने आदेश पारित करने के लिए सॉलिसिटर जनरल से सोमवार सुबह साढ़े दस बजे राज्यपाल के पत्र पेश करने को कहा। कोर्ट ने कहा है कि शक्ति परीक्षण कराने की शिवसेना-एनसीपी-कांग्रेस की याचिका पर महाराष्ट्र सरकार और केंद्र सरकार को नोटिस जारी किए। कोर्ट ने देवेंद्र फडणवीस और अजित पवार को भी नोटिस जारी किया है।</p>
    </article>
  </body>
</html>