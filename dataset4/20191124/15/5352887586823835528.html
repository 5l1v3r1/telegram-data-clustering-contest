<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/ukis/renovacijos-naujiena---valstybes-parama-senu-daugiabuciu-silumos-punktams-modernizuoti-1752424/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T15:05:00+00:00"/>
    <meta property="og:title" content="Renovacijos naujiena – valstybės parama senų daugiabučių šilumos punktams modernizuoti"/>
    <meta property="og:description" content="Reklama"/>
  </head>
  <body>
    <article>
      <h1>Renovacijos naujiena – valstybės parama senų daugiabučių šilumos punktams modernizuoti</h1>
      <address><time datetime="2019-11-24T15:05:00+00:00">24 Nov 2019, 15:05</time> by <a rel="author">Aplinkos ministerija</a></address>
      <p>Reklama</p>
      <p>
        <b>Daugiabučių namų modernizavimo programą administruojanti Būsto energijos taupymo agentūra (BETA) <a href="http://www.betalt.lt/apie-naujienos/startuoja-mazoji-renovacija-priimamos-paraiskos-silumos-punktu-ir-sildymo-sistemu-modernizavimui:73">paskelbė kvietimą</a> teikti paraiškas valstybės paramai senų daugiabučių vidaus šildymo ir karšto vandens sistemoms modernizuoti.</b>
      </p>
      <p>Paraiškas BETA priima nuo šiandien, lapkričio 21 d., iki tol, kol pakaks šiai iš Klimato kaitos programos skiriamai paramai numatytų lėšų (5 mln. eurų), bet ne ilgiau kaip iki š. m. gruodžio 31 d. Jas gali teikti daugiabučių namų, pastatytų pagal galiojusius iki 1993 m. statybos techninius normatyvus, butų ar kitų patalpų savininkai, šių namų bendrojo naudojimo objektų valdytojai, savivaldybės energinio efektyvumo didinimo programos įgyvendinimo administratoriai, šilumą tiekiančios įmonės, daugiabučio namo butų ir kitų patalpų savininkų įgalioti kiti asmenys.</p>
      <p>Gyventojai, siekiantys gauti valstybės paramą, gali keisti elevatorinius šilumos punktus į naujus automatizuotus ar atnaujinti senus susidėvėjusius. Valstybės parama bus skiriama ir radiatoriams, vamzdynams keisti, termostatiniams ventiliams, individualiems šilumos apskaitos prietaisams ar šilumos daliklių sistemai įrengti, išmaniajai apskaitai, karšto vandens skaitikliams butuose diegti ir kt.</p>
      <p>Paraiška turi būti parengta pagal <a href="https://e-seimas.lrs.lt/portal/legalAct/lt/TAD/4f3893820a0a11eaa727fba41f42a7e9?jfwid=-1890mp11h6">Klimato kaitos programos kompensacinių išmokų daugiabučių namų vidaus šildymo ir karšto vandens sistemų modernizavimui tvarkos aprašo</a> nustatytą formą. Kompensacinės išmokos dydis sudarys ne daugiau kaip 30 proc. visų tinkamų finansuoti projekto išlaidų.</p>
      <p>Ryšių su visuomene skyrius</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/vakaru-lietuva/palangos-papludimiui---beveik-235-tukst-euru-parama-1632134/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/nt/renovuos-bent-desimt-daugiabuciu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/klaipeda/kompensacija-uz-renovacija-kryziaus-keliai-1516838/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/nt/klaipedoje-bus-atnaujinta-dar-19-daugiabuciu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/nt/nesklandi-renovacija/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/nt/renovacija-vis-dar-apipina-baubais/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/nt/renovuojantiems-daugiabucius-vyriausybe-dar-pusmeciui-pratese-paramos-termina/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/nt/laukia-nesulaukia-renovacijos/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>