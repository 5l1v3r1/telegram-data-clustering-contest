<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romani-inghesuit-vot-marea-britanie-327309.html"/>
    <meta property="og:site_name" content="Observator"/>
    <meta property="article:published_time" content="2019-11-24T15:15:00+00:00"/>
    <meta property="og:title" content="Românii din Marea Britanie s-au înghesuit la vot, la alegerile prezidenţiale"/>
    <meta property="og:description" content="În ciuda măsurilor suplimentare luate de autorităţi pentru buna desfăşurare a alegerilor prezidenţiale, românii din Marea Britanie tot s-au înghesuit duminică la vot."/>
  </head>
  <body>
    <article>
      <h1>Românii din Marea Britanie s-au înghesuit la vot, la alegerile prezidenţiale</h1>
      <address><time datetime="2019-11-24T15:15:00+00:00">24 Nov 2019, 15:15</time> by <a rel="author">Cristi Ioniţă</a></address>
      <p>
        <b>
          <b>În ciuda măsurilor suplimentare luate de autorităţi pentru buna desfăşurare a alegerilor prezidenţiale, românii din Marea Britanie tot s-au înghesuit duminică la vot.</b>
        </b>
      </p>
      <p>Reprezentanţii Ambasadei României în Marea Britanie au recunoscut, duminică, că au fost aglomerări la secţiile de votare din Stratford şi Barking.</p>
      <h3>Câte secţii de votare au fost deschise în Londra</h3>
      <p>Votanţii au stat zeci de minute la coadă, deşi secţiile respective au lucrat la capacitate maximă.</p>
      <p>Pentru a se evita alte astfel de momente, reprezentanţii Ambasadei au recomandat românilor să se deplaseze şi la alte secţii de votare din Londra.</p>
      <p>În total au fost deschise 19 secţii de votare în Londra, iar 12 dintre acestea sunt în zona de nord a oraşului.</p>
    </article>
  </body>
</html>