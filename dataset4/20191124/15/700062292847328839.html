<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/athletic/714994-aek-oi-back-to-back-30ares-toy-langkfornt-egrapsan-istoria.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T15:53:00+00:00"/>
    <meta property="og:title" content="ΑΕΚ: Οι back to back 30άρες του Λάνγκφορντ έγραψαν ιστορία"/>
    <meta property="og:description" content="Ο Κιθ Λάνγκφορντ έχει πάρει… φωτιά το τελευταίο διάστημα, κάτι που φάνηκε και το Σάββατο (23.11.2019) στην εκτός έδρας νίκη της ΑΕΚ επί του Λαυρίου. Ο"/>
  </head>
  <body>
    <article>
      <h1>ΑΕΚ: Οι back to back 30άρες του Λάνγκφορντ έγραψαν ιστορία</h1>
      <address>
        <time datetime="2019-11-24T15:53:00+00:00">24 Nov 2019, 15:53</time>
      </address>
      <p>Ο Κιθ Λάνγκφορντ έχει πάρει… φωτιά το τελευταίο διάστημα, κάτι που φάνηκε και το Σάββατο (23.11.2019) στην εκτός έδρας νίκη της ΑΕΚ επί του Λαυρίου.</p>
      <p>Ο Κιθ Λάνγκφορντ έβαλε “φαρδιά-πλατιά” την υπογραφή του στη νίκη της ΑΕΚ και στο Λαύριο μετά από εκείνη στο Ιβανώφειο σημειώνοντας δεύτερη συνεχόμενη “30άρα” (33 χθες και 35 το προπερασμένο Σάββατο) κάτι που είχε να συμβεί στην Basket League από την περίοδο 2007-08.</p>
      <p>“Καυτός” ο Λάνγκφορντ! Η ΑΕΚ πέρασε από το Λαύριο – video</p>
      <p>Τότε ο αείμνηστος Άντονι Γκράντι είχε 30 στην 3η αγωνιστική και στην εκτός έδρας νίκη του Πανελληνίου επί του Κολοσσού H Hotels με 90-77 και 35 πόντους στην 4η αγωνιστική στην εντός έδρας νίκη επί του Αιγάλεω με 80-76.</p>
      <p>Αναζητώντας μία επίδοση ανάλογη του Λάνγκφορντ από παίκτη της ΑΕΚ δεν προκύπτει ούτε μία στα χρόνια του επαγγελματικού Πρωταθλήματος. Μόνο ένας έφτασε κοντά στο χθεσινό επίτευγμα του Λάνγκφορντ.</p>
      <p>Ήταν ο Μπιλ Έντουαρντς στη σεζόν 1996-97 όταν ο σπουδαίος Αμερικανός φόργουορντ σημείωσε δύο “30άρες” με κενό όμως μιας αγωνιστικής. Είχε 30 στην εκτός έδρας ήττα της 9ης αγωνιστικής από τον Ολυμπιακό (69-60) αλλά και στην εκτός έδρας νίκη επί του ΒΑΟ (60-81) της 11ης αγωνιστικής.</p>
      <p>Ακόμη ο Αμερικανός σκόρερ έχοντας 9/14 δίποντα ισοφάρισε την κορυφαία φετινή επίδοση εύστοχων δίποντων αφού τόσα είχε και ο Σαμάρντο Σάμιουελς (9/18) στο ματς του Πανιωνίου Su Casa με το Ρέθυμνο Cretan Kings στην 4η αγωνιστική.</p>
      <p>
        <a href="https://www.newsit.gr/athlitika/basket/aek-oi-back-to-back-30ares-tou-langkfornt-egrapsan-istoria/2922261/">www.newsit.gr</a>
      </p>
    </article>
  </body>
</html>