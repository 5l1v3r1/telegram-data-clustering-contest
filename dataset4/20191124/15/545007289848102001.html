<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/obuz-descoperit-in-apartamentul-bunicii/"/>
    <meta property="og:site_name" content="Europa FM"/>
    <meta property="article:published_time" content="2019-11-24T15:51:21+00:00"/>
    <meta property="og:title" content="Obuz descoperit în apartamentul bunicii"/>
    <meta property="og:description" content="Duminică, printr-un apel la 112, un bărbat din București a anunțat că a găsit în apartamentul bunicii un obuz."/>
  </head>
  <body>
    <article>
      <h1>Obuz descoperit în apartamentul bunicii</h1>
      <address>
        <time datetime="2019-11-24T15:51:21+00:00">24 Nov 2019, 15:51</time>
      </address>
      <p>Duminică, printr-un apel la 112, un bărbat din București a anunțat că a găsit în apartamentul bunicii un obuz.</p>
      <p>Blocul aflat în sectorul 3 a fost evacuat. Polițiștii <b>Serviciului Arme, Explozivi și Substanțe Periculoase</b> fac cercetări pentru a stabili modul în care proiectilul a ajuns în posesia bunicii.</p>
      <p>„În jurul orei 16:00, prin apel 112, un bărbat a sesizat, că a găsit în apartamentul bunicii, un obuz. La fața locului s-au deplasat polițiști din cadrul <b>Secției 23 Poliție</b>, fiind informat și <b>ISUBIF</b>. S-a dispus evacuarea locatarilor din imobil pentru a permite acțiunea de extragere a elementului de muniție.</p>
      <p>La fața locului se deplasează și specialiștii Serviciului Pirotehnic din cadrul IGPR. Urmează ca polițiștii Serviciului Arme, Explozivi și Substanțe Periculoase să efectueze cercetări în vederea stabilirii modului în care proiectilul a ajuns în posesia persoanei”, se precizează într-un comunicat <b>ISU București-Ilfov</b>.</p>
    </article>
  </body>
</html>