<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-dynamo-brest/30289412.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-24T15:28:11+00:00"/>
    <meta property="og:title" content="Білорусь: гол українця допоміг «Динамо-Брест» оформити перше чемпіонство в історії"/>
    <meta property="og:description" content="Футбольний клуб «Динамо-Брест» вперше у своїй історії став чемпіоном Білорусі. У передостанньому турі білоруської першості «Динамо-Брест» перемогло на своєму полі «Вітебськ» з рахунком 1:0. Єдиний г"/>
  </head>
  <body>
    <article>
      <h1>Білорусь: гол українця допоміг «Динамо-Брест» оформити перше чемпіонство в історії</h1>
      <address>
        <time datetime="2019-11-24T15:28:11+00:00">24 Nov 2019, 15:28</time>
      </address>
      <p>Футбольний клуб «Динамо-Брест» вперше у своїй історії став чемпіоном Білорусі.</p>
      <p>У передостанньому турі білоруської першості «Динамо-Брест» перемогло на своєму полі «Вітебськ» з рахунком 1:0. Єдиний гол у матчі забив українець <b>Олексій Хобленко</b>.</p>
      <p>У складі «Динамо» грає ще два українці – нападник<b> Артем Мілевський </b>та півзахисник <b>Олександр Нойок</b>. У новому сезоні за команду з Бреста виступатиме колишній захисник збірної України <b>Євген Хачеріді</b>.</p>
      <p>Влітку 2020 року «Динамо-Брест» зіграє у першому кваліфікаційному раунді Ліги чемпіонів.</p>
      <p>Упродовж останніх 13 років чемпіоном Білорусі ставав БАТЕ з Борисова.</p>
    </article>
  </body>
</html>