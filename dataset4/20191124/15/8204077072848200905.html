<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/444/a/ilon-mysk-porychkite-za-cybertruck-nadhvyrliat-140-hil-broia-293768/"/>
    <meta property="og:site_name" content="Investor.bg"/>
    <meta property="article:published_time" content="2019-11-24T15:00:00+00:00"/>
    <meta property="og:title" content="Илон Мъск: Поръчките за Cybertruck надхвърлят 140 хил. броя"/>
    <meta property="og:description" content="Само за няколко часа след премиерата на пикапа Tesla е получила повече заявки за него, отколко Ford за електрическото си крос-купе Mustang Mach-E"/>
  </head>
  <body>
    <article>
      <h1>Илон Мъск: Поръчките за Cybertruck надхвърлят 140 хил. броя</h1>
      <h2>Само за няколко часа след премиерата на пикапа Tesla е получила повече заявки за него, отколко Ford за електрическото си крос-купе Mustang Mach-E</h2>
      <address><time datetime="2019-11-24T15:00:00+00:00">24 Nov 2019, 15:00</time> by <a rel="author">Automedia.bg</a></address>
      <p>Само преди дни главният изпълнителен директор на Tesla Илон Мъск лично представи първия пикап Tesla, който беше съсипан от критики заради меко казано спорния си външен вид. Въпреки това, интересът към електромобила Cybertruck е огромен, като до момента компанията е получила около 200 000 предварителни поръчки, съобщава <a href="https://automedia.investor.bg/"><b>Automedia</b></a>.</p>
      <p>Още по-интересното е, че само за няколко часа след премиерата Tesla е получила повече заявки за Cybertruck, отколкото Ford за електрическото си крос-купе Mustang Mach-E, също представено по-рано тази седмица. Вероятно, това се дължи и на факта, че в САЩ пикапите са по-популярни, което означава, че Cybertruck ще задмине и Tesla Model 3 като интерес от страна на клиентите.</p>
      <p>Самият Мъск написа в Twitter, че само за първия ден след премиерата на пикапа поръчките са 146 000, като 42% са за версията с 2 електромотора, 41% за тази с 3, а 17% - за варианта с 1 електрически двигател. "И всичко това е без реклама и без никакви платени публикации", похвали се милиардерът.</p>
      <p>Потенциалните купувачи на пикапа в случая не рискуват нищо, защото запазването на електромобила за евентуално купуване струва само 100 долара. И ако решат да се откажат на по-късен етап, парите ще им бъдат върнати.</p>
      <p>Цените на пикапа Cybertruck варират от 39 900 долара до 69 900 долара, като първите доставки на машината до крайни клиенти ще станат факт едва в края на 2021 г.</p>
      <p>
        <i>По статията работи: <a href="https://www.investor.bg/novini/444/a/ilon-mysk-porychkite-za-cybertruck-nadhvyrliat-140-hil-broia-293768/znvygb:nhgbzrqvn@znvy.ot">Automedia.bg</a></i>
      </p>
      <related>
        <h4>Още по темата</h4>
        <a href="https://www.investor.bg/novini/444/a/tesla-shte-tyrsi-uvelichavane-na-svoia-pazaren-dial-v-sasht-s-elektricheski-pikap-293647/"/>
        <a href="https://www.investor.bg/bylgariia/5/a/osa-na-slynchev-briag-i-alkomet--akcent-na-sedmicata-29368/"/>
      </related>
      <related>
        <a href="https://www.investor.bg/novini/261/a/noviiat-pikap-na-tesla-kiberpynk-eksperimentyt-na-mysk-293681/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/chast-ot-prototip-na-raketa-na-spacex-se-vzrivi-po-vreme-na-testove--293651/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/elektromobilite-li-sa-bydeshteto-na-avtomobilnata-industriia-293666/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/tesla-shte-tyrsi-uvelichavane-na-svoia-pazaren-dial-v-sasht-s-elektricheski-pikap-293647/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/ford-moje-da-proizvejda-noviia-si-elektricheski-mustang-mach-e-v-kitai-293398/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/tesla-predstavi-pyrvite-si-avtomobili-proizvedeni-v-kitai-292966/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/kitaiski-elektricheski-suv-za-28-hil-dolara-shte-se-opita-da-zavladee-evropeiskiia-pazar-292841/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/mysk-ne-spazi-obeshtanieto-si-da-stoi-dalech-ot-twitter-292634/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/es-obnoviava-spisyka-si-s-kritichni-minerali-v-opit-da-namali-zavisimostta-si-ot-kitai-292295/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>