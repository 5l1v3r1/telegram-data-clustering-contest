<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tuketicilere-alisveris-uyarisi-216106h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T15:06:58+00:00"/>
    <meta property="og:title" content="Tüketicilere alışveriş uyarısı"/>
    <meta property="og:description" content="Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken, gelişen teknolojiyle neredeyse her gün gerçekleştirilen aldatıcı indirimlerden kaçınmak için güvenli internet sitelerinin tercih edilmesi gerektiğini söyledi."/>
  </head>
  <body>
    <article>
      <h1>Tüketicilere alışveriş uyarısı</h1>
      <h2>Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken, gelişen teknolojiyle neredeyse her gün gerçekleştirilen aldatıcı indirimlerden kaçınmak için güvenli internet sitelerinin tercih edilmesi gerektiğini söyledi.</h2>
      <address>
        <time datetime="2019-11-24T15:06:58+00:00">24 Nov 2019, 15:06</time>
      </address>
      <p>Tüketicilere uyarılarda bulunan Palandöken, ‘'Tüm dünyada hızla yayılan 'alışveriş çılgınlıkları' kapsamında düzenlenen aldatıcı kampanyalar konusunda vatandaşlarımız dikkatli olmalı. Yılda 2 kez indirim kampanyası yapılır, biri yaz diğeri kış sezonu sonunda. Kampanyaları kurala bağlayalım, mağduriyetlerin önüne geçelim. Çünkü bu kampanyalarda sadece kuralsız ürün satışı yapılmıyor, merdiven altı ürünler de piyasaya sürülüyor'' dedi. Palandöken, özel alışveriş günlerinde fiyatların önceden şişirildiğini, sonra da ‘indirim' adı altında stokları tüketmek için aldatıcı satış teknikleriyle ürünlerin pazarlandığını anlattı.</p>
      <p>
        <b>BÜYÜK OYUNLAR OYNANIYOR</b>
      </p>
      <p>Söz konusu kampanyalara aldanıp kredi kartlarına yüklenilmemesi gerektiğini vurgulayan Palandöken, şöyle devam etti: ‘'Bu aldatıcı kampanyalara karşı tedbirli olunmalı. Yüzde 90'lık rekabet piyasasında hiç kimse zararına satış yapmaz. Ürünlere birkaç ay öncesinde 3-5 katı etiket yapıştırıp sonra belli günlerde 'indirim' diye pazarlamak haksız kazançtır. Herkes alıyor, ben de alayım düşüncesi yanlış. Hem etiket hem gramaj hem de fiyatlarda büyük oyunlar oynanıyor. Bunları engellemek için sürekli denetim şart. Halkı kandırmaktan başka bir şey yapılmıyor.''</p>
    </article>
  </body>
</html>