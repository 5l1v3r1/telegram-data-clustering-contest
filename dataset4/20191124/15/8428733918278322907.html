<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/siostra-ludwika-obchodzila-setne-urodziny/46962"/>
    <meta property="og:site_name" content="Limanowa.in"/>
    <meta property="article:published_time" content="2019-11-24T15:00:00+00:00"/>
    <meta property="og:title" content="Siostra Ludwika obchodziła setne urodziny"/>
    <meta property="og:description" content="Mszana Dolna. W tym tygodniu setne urodziny obchodzuka siostra Ludwika Bednarek z Domu Zakonnego przy ul. Leśnej w Mszanie Dolnej."/>
  </head>
  <body>
    <article>
      <h1>Siostra Ludwika obchodziła setne urodziny</h1>
      <address>
        <time datetime="2019-11-24T15:00:00+00:00">24 Nov 2019, 15:00</time>
      </address>
      <slideshow>
        <figure>
          <img src="https://limanowa.in/app/default/assets/news/83a534acafd2de76eed4374aec80a009.png?v=1574604135"/>
        </figure>
        <figure>
          <img src="https://limanowa.in/app/default/assets/news/1fd6b2da22cc2f0c5e9628209abe1b9d.jpg?v=1574604135"/>
        </figure>
        <figure>
          <img src="https://limanowa.in/app/default/assets/news/3e7502567e117caf9def05fd4b7af252.jpg?v=1574604135"/>
        </figure>
        <figure>
          <img src="https://limanowa.in/app/default/assets/news/201a79167b53cdc2e33a0466c0c85bab.jpg?v=1574604135"/>
        </figure>
        <figure>
          <img src="https://limanowa.in/app/default/assets/news/a230598420eb31c036a20adcaa4213b2.jpg?v=1574604135"/>
        </figure>
        <figure>
          <img src="https://limanowa.in/app/default/assets/news/90c61b23c985c6793fa4af2fbb4536e3.jpg?v=1574604135"/>
        </figure>
      </slideshow>
      <p>Mszana Dolna. W tym tygodniu setne urodziny obchodzuka siostra Ludwika Bednarek z Domu Zakonnego przy ul. Leśnej w Mszanie Dolnej.</p>
      <p>W minioną środę, 20 listopada, siostra Ludwika obchodziła setne urodziny. We wtorek, tuż dzień przed wielkim świętem, goście zapukali do furty Domu Zakonnego przy ul. Leśnej. Ostatnio takie zamieszanie miało miejsce w sierpniu, kiedy to siostra Ludwika Bednarek odznaczona została Krzyżem Komandorskim Orderu Odrodzenia Polski nadanym przez prezydenta RP Andrzeja Dudę. </p>
      <p>Oficjalne listy gratulacyjne od premiera Mateusza Morawieckiego oraz wojewody małopolskiego Piotra Ćwika odczytała burmistrz Anna Pękała. We własnym imieniu oraz jako osoba reprezentująca miasto Mszana Dolna, razem z kierownikiem Urzędu Stanu Cywilnego Danutą Śmieszek, przekazały bardziej osobiste podziękowania wraz kwiatami i drobnym upominkiem.</p>
      <p>Do tych życzeń dołączyli się jeszcze goście z Limanowej: z Zakładu Ubezpieczeń Społecznych przyjechali Sabina Lupa - zastępca naczelnika wydziału świadczeń emerytalno-rentowych oraz Andrzej Gołąb - kierownik Inspektoratu ZUS w Limanowej.</p>
      <p>Nie zabrakło śpiewów i hucznego „200 lat”, ale to najpierw siostra Ludwika udowodniła, że jak chce pośpiewać, to nic jej nie powstrzyma.</p>
      <p>Dzień samych urodzin to wizyta licznych członków rodziny, rodzonych sióstr siostry Ludwiki, przyjaciół, najbliższych sąsiadów oraz Sióstr Przełożonych z domu Prowincjalnego w Krakowie, Warszawie, czy drugiego Domu Zakonnego w Mszanie Dolnej. Najpierw odprawiona została uroczysta msza św. w intencji Jubilatki, następnie siostra Ludwika przyjmowała życzenia, później śpiewom nie było końca.</p>
      <figure>
        <iframe src="https://www.youtube.com/embed/xLTOAavTS3g" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/qK5NOSrUssU" width="640" height="360" data-service="Youtube" scrolling="no"/>
      </figure>
      <footer>(Źródło/fot.: UM Mszana Dolna)</footer>
    </article>
  </body>
</html>