<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/teslanin-kamyoneti-cybertruck-icin-talep-patlamasi-1393509"/>
    <meta property="og:site_name" content="Karar.com"/>
    <meta property="article:published_time" content="2019-11-24T15:09:00+00:00"/>
    <meta property="og:title" content="Tesla'nın kamyoneti Cybertruck için talep patlaması"/>
    <meta property="og:description" content="Tesla'nın geçtiğimiz günlerde tanıtımını yaptığı ve kırılmaz camının kırılmasıyla gündeme gelen Cybertruck, lansmandaki aksaklıklara rağmen sipariş patlaması yaptı."/>
  </head>
  <body>
    <article>
      <h1>Tesla'nın kamyoneti Cybertruck için talep patlaması</h1>
      <address>
        <time datetime="2019-11-24T15:09:00+00:00">24 Nov 2019, 15:09</time>
      </address>
      <p>
        <b>Tesla'nın geçtiğimiz günlerde tanıtımını yaptığı ve kırılmaz camının kırılmasıyla gündeme gelen Cybertruck, lansmandaki aksaklıklara rağmen sipariş patlaması yaptı.</b>
      </p>
      <p>Tesla'nın fütüristik tasarımıyla dikkat çeken zırhlı aracı "Cybertruck" ön siparişlerde Elon Musk'ın yüzünü güldürdü.</p>
      <p>Musk, tanıtımından yalnızca 2 gün sonra 146 bin ön sipariş aldıklarını duyurdu. Zırhlı aracın tanıtımı sırasında camına demir bilye fırlatılmış ve aracın camları kırılmıştı.</p>
      <p>Elon Musk, daha önceki denemelerde kırılmayan camların neden kırıldığına anlam veremediğini söylemişti. Tanıtımdaki bu aksaklığın görüntüleri sosyal medyaya yayılınca Tesla alay konusu haline gelmiş, şirket hisselerinde düşüş yaşanmıştı.</p>
      <p>Bilim kurgu filmi Blade Runner'dan esinlenerek dizayn edilen Cyberturck'ın menzili 804 kilometreyi buluyor.</p>
      <figure>
        <img src="https://static.karar.com/img/article_detail/19-11/24/1-1574597751.jpg"/>
      </figure>
      <p>6 kişilik araç bin 587 kilo yük taşıyabiliyor.</p>
      <p>Elektrikli aracın 2021 yılı sonunda satışa çıkarılması planlanıyor.</p>
      <p>En alt modeli 39 bin dolara yani yaklaşık 220 bin liraya satılacak.</p>
      <related>
        <a href="https://www.karar.com/teknoloji-haberleri/teslanin-cybertruck-modelinin-kirilmaz-denilen-zirhli-camlari-tanitimda-kirildi-1391490"/>
      </related>
      <related>
        <a href="https://www.karar.com/ekonomi-haberleri/tesla-avrupadaki-ilk-fabrikasini-berlinde-kuruyor-1382355"/>
      </related>
    </article>
  </body>
</html>