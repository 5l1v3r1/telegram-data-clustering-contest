<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/guida-ubriaco-con-un-tasso-alcolemico-5-volte-superiore-al-consentito"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T15:27:50+00:00"/>
    <meta property="og:title" content="Guida ubriaco con un tasso alcolemico 5 volte superiore al consentito"/>
    <meta property="og:description" content="Nei confronti dell'automobilista è scattata la denuncia per guida in stato d'ebbrezza. Ritirata anche la patente."/>
  </head>
  <body>
    <article>
      <h1>Guida ubriaco con un tasso alcolemico 5 volte superiore al consentito</h1>
      <h2>Nei confronti dell'automobilista è scattata la denuncia per guida in stato d'ebbrezza. Ritirata anche la patente.</h2>
      <address>
        <time datetime="2019-11-24T15:27:50+00:00">24 Nov 2019, 15:27</time>
      </address>
      <p>Verso le 3,30 di questa notte sulla SP200, nella galleria tra Croce Mosso e Trivero, un 46enne ha perso il controllo dell’auto ed è andato a sbattere contro la parete della galleria. Nessun altro veicolo è rimasto coinvolto nel sinistro. L’automobilista è rimasto illeso e ha rifiutato di essere accompagnato all’ospedale dal personale del 118, giunto per il soccorso.</p>
      <p>Sul posto anche i carabinieri della radiomobile di Cossato e della stazione di Mosso, per effettuare i primi rilievi per ricostruire la dinamica del sinistro e per regolare il traffico, regolarmente ripristinato una volta rimosso il mezzo.</p>
      <p>Il conducente, sottoposto al test etilometrico, è risultato positivo per un valore 5 volte superiore al consentito. Gli è stata quindi ritirata la patente e sarà denunciato per guida in stato di ebbrezza.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/guida-ubriaco-senza-assicurazione-denunciato"/>
        <a href="https://laprovinciadibiella.it/cronaca/salta-patente-per-guida-in-stato-di-ebbrezza"/>
        <a href="https://laprovinciadibiella.it/cronaca/smaltiva-rifiuti-senza-autorizzazione-facendosi-pagare-in-nero-denunciato-51enne-biellese"/>
      </related>
    </article>
  </body>
</html>