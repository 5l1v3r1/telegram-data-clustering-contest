<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/amit-panghal-on-big-bout-league-boxer-amit-panghal-said-big-bout-league-is-a-boon-for-us-before-olympic-qualifying"/>
    <meta property="og:site_name" content="inkhabar"/>
    <meta property="article:published_time" content="2019-11-24T15:26:00+00:00"/>
    <meta property="og:title" content="Amit Panghal On Big Bout League: बॉक्सर अमित पंघाल बोले ओलिम्पिक क्वॉलिफाइंग से पहले बिग बाउट लीग हमारे लिए वरदान"/>
    <meta property="og:description" content="Amit Panghal On Big Bout League: स्टार बॉक्सर अमित पंघाल का मानना है कि 2 दिसंबर से शुरू हो रही बिग बाउट लीग मुक्केबाजों को लिए वरदान साबित होगी. क्योंकि इसके बाद टोक्यो ओलिम्पिक के लिए क्वालीफाई मुकाबले खेले जाएंगे. अमित का कहना है कि इससे बॉक्सर्स को अभ्यास करने का अच्छा मौका मिलेगा. बिग बाउट लीग का पहली बार आयोजन किया जा रहा है. अमित इन दिनों बेंगलुरु में राष्ट्रीय कैम्प में जमकर तैयारी कर रहे हैं."/>
  </head>
  <body>
    <article>
      <h1>Amit Panghal On Big Bout League: बॉक्सर अमित पंघाल बोले ओलिम्पिक क्वॉलिफाइंग से पहले बिग बाउट लीग हमारे लिए वरदान</h1>
      <h2>Amit Panghal On Big Bout League: स्टार बॉक्सर अमित पंघाल का मानना है कि 2 दिसंबर से शुरू हो रही बिग बाउट लीग मुक्केबाजों को लिए वरदान साबित होगी. क्योंकि इसके बाद टोक्यो ओलिम्पिक के लिए क्वालीफाई मुकाबले खेले जाएंगे. अमित का कहना है कि इससे बॉक्सर्स को अभ्यास करने का अच्छा मौका मिलेगा. बिग बाउट लीग का पहली बार आयोजन किया जा रहा है. अमित इन दिनों बेंगलुरु में राष्ट्रीय कैम्प में जमकर तैयारी कर रहे हैं.</h2>
      <address><time datetime="2019-11-24T15:26:00+00:00">24 Nov 2019, 15:26</time> by <a rel="author">मंनोज जोशी</a></address>
      <p><b>नई दिल्ली.</b> इस साल वर्ल्ड बॉक्सिंग चैम्पियनशिप में सिल्वर मेडल जीतने वाले मुक्केबाज अमित पंघाल का कहना है कि फरवरी में होने वाली एशियाई चैम्पियनशिप से पहले बिग बाउट लीग में खेलना हम सभी भारतीयों के लिए काफी अहं है और उन्हें इस चैम्पयनशिप का बेसब्री से इंतजार है. बिग बाउट लीग दो दिसम्बर से देश के कई शहरों में आयोजित की जा रही है.<br/><br/>अमित इन दिनों बैंगलुरु में राष्ट्रीय कैम्प में पसीना बहा रहे हैं. उनका कहना है कि फरवरी मे एशियाई चैम्पियनशिप ओलिम्पिक के लिए क्वॉलिफाइंग प्रतियोगिता होगी और उससे पहले उन्हें अपनी ताकत को आंकने का अवसर चाहिए और इसके लिए बिग बाउट लीग एक बेहतरीन मंच साबित हो सकता है जहां प्रतियोगियों का स्तर काफी कड़ा है. उन्हें विश्वास है कि अगले वर्षों में और भी कड़े प्रतियोगी इस लीग में देखने को मिलेंगे. वैसे भी लीग में जीत हार से ज़्यादा बढ़कर आगे की प्रतियोगिताओं की अच्छी तैयारी होना है. अमित बिग बाउट लीग में अडानी गुजरात की ओर से फ्लाईवेट वर्ग में खेलेंगे. टीम प्रबंधन का कहना है कि अमित पंघाल के आने से उनकी पूरी टीम में स्फूर्ति आ गई है.<br/><br/>अमित इस साल आइबा वर्ल्ड चैम्पियनशिप के फाइनल में पहुंचे थे जहां उन्हें उज्बेकिस्तानी मुक्केबाज से हार का सामना करना पड़ा था. उनका कहना है कि उस हार से उन्हें काफी सबक मिले हैं और वह बिग बाउट लीग में अपनी तमाम कमियों पर निजात पाने की कोशिश करेंगे. पिछले साल अमित ने एशियाई खेलों का गोल्ड मेडल हासिल किया जबकि कॉमनवेल्थ गेम्स में उन्होंने सिल्वर मेडल जीता. दो साल पहले वह एशियाई चैम्पियनशिप का भी गोल्ड मेडल जीत चुके हैं.</p>
      <figure>
        <iframe src="https://www.youtube.com/embed/N-nJ4g_9E8Q" width="500" height="281" data-service="Youtube" scrolling="no"/>
      </figure>
      <p>अमित ने कहा कि बचपन में वह अपने रोहतक के गांव मायना में अभ्यास किया करते थे. उनके भाई अजय उन्हें छोटू राम बॉक्सिंग एकेडमी लेकर गये. उन्हें खुशी है कि बिग बाउट लीग के आयोजन से देश के गांव देहात में भी बॉक्सिंग को लेकर उत्साह पैदा होगा और दुनिया भर के दिग्गज मुक्केबाज़ों को अपने देश में और अपने मुक्केबाजों से लड़ते देखना एक सुखद अनुभव होगा और इसके लिए वह भारतीय मुक्केबाजीसंघ और इमर्जिंग मीडिया टेक्नोलॉजी प्रा. लि. के आभारी हैं.  ऐसे आयोजन इस खेल को बहुत दूर तक लेकर जाएंगे.<br/><br/><a href="https://www.inkhabar.com/sports/big-bout-league-olympic-mc-mary-kom-in-punjab-royals-compete-with-nikhat-pinki-olympic-medalist">Big Bout League: मेरीकॉम पंजाब टीम में शामिल, निखत, पिंकी और ओलिम्पक मेडलिस्ट से मिलेगी चुनौती</a><br/><br/><a href="https://www.inkhabar.com/sports/big-bout-indian-boxing-league-badminton-and-wrestling-owners-will-organise-big-bout-indian-boxing-league">Big bout Indian Boxing League 2019: बैडमिंटन और रेसलिंग लीग के ओनर्स अब मिलकर आयोजित करेंगे – बिग बाउट–इंडियन बॉक्सिंग लीग</a><br/><br/><a href="https://www.inkhabar.com/sports/big-bout-league-olympian-mc-mary-kom-and-other-boxers-signs-inaugural-draft-of-worlds-richest-boxing-league">Big Bout League: विश्व चैंपियन और ओलंपिक पदक विजेता एमसी मैरी कॉम दुनिया की सबसे महंगी बॉक्सिंग लीग से जुड़ीं</a></p>
      <figure>
        <iframe src="https://www.youtube.com/embed/W-VvxPyF-tQ" width="500" height="281" data-service="Youtube" scrolling="no"/>
      </figure>
      <p> </p>
    </article>
  </body>
</html>