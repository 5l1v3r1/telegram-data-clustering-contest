<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/allerta-meteo-campania-in-costiera-presidio-dei-nuclei-di-protezione-civile/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-24T15:30:01+00:00"/>
    <meta property="og:title" content="Allerta meteo Campania. In Costiera presidio dei nuclei di protezione civile"/>
    <meta property="og:description" content="Continua l'allerta meteo in Campania e in Costiera Amalfitana in questa temporalesca domenica di fine novembre."/>
  </head>
  <body>
    <article>
      <h1>Allerta meteo Campania. In Costiera presidio dei nuclei di protezione civile</h1>
      <address><time datetime="2019-11-24T15:30:01+00:00">24 Nov 2019, 15:30</time> by <a rel="author" href="https://amalfinotizie.it/author/redazione-campania/" target="_blank">Redazione Campania</a></address>
      <p>Continua l’allerta meteo in Campania e in Costiera Amalfitana in questa temporalesca domenica di fine novembre.</p>
      <p>Da questa mattina i nuclei di Protezione Civile di Maiori, la Millenium Amalfi e la P.A “I Colibrì” sono al lavoro per monitorare la situazione nei nostri splendidi borghi idrogeologicamente fragili.</p>
      <p>Fortunatamente, nonostante la pioggia incessante, non si registrano eventi significativi. “I Colibrí” sta monitorando la situazione a Pucara dove le opere di contenimento hanno retto il distacco di un grosso masso.</p>
      <figure>
        <img src="https://amalfinotizie.it/wp-content/uploads/2019/11/FB_IMG_1574598094742.jpg"/>
      </figure>
      <p>Sul posto é prontamente giunto il vicesindaco di Tramonti, Vincenzo Savino e I Colibrì coadiuvati dall’Ing. Gaetano Francese. Domani la ditta incaricata per i lavori sarà sul posto per le verifiche del caso.</p>
      <p>Presidi della Protezioni Civile anche a Maiori e ad Amalfi dove si monitorano, oltre che eventuali smottamenti, anche il mare ed i fiumi.</p>
      <figure>
        <img src="https://amalfinotizie.it/wp-content/uploads/2019/11/FB_IMG_1574598103335.jpg"/>
      </figure>
      <p>Intanto la Protezione Civile della Regione Campania ha prorogato fino alle 14.00 di domani l’allerta meteo di rischio idrogeologico di Colore Giallo per pioggia e temporali.</p>
      <p>Fino alle mezzanotte sarà dunque in vigore l’allerta Arancione mentre dalle mezzanotte alle 14.00 di domani quella di colore Giallo. Le zone interessate sono 1 (Piana Campana, Napoli, Isole, Area Vesuviana), 3 (Penisola Sorrentino-Amalfitana, Monti di Sarno, Monti Picentini), 5 (Tusciano e Alto Sele), 6 (Piana del Sele, Alto Cilento), 8 (Basso Cilento).</p>
    </article>
  </body>
</html>