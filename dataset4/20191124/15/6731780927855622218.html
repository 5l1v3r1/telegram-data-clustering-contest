<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/stasera-tv-non-e-arena-ospiti-anticipazioni-24-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T15:36:21+00:00"/>
    <meta property="og:title" content="Stasera in tv, Non è l’Arena: ospiti e anticipazioni del 24 novembre"/>
    <meta property="og:description" content="Stasera alle ore 20:35 su La7 andrà in onda una nuova puntata di Non è l'Arena, il talk politico condotto da Massimo Giletti. Ecco quel che c'è da sapere. "/>
  </head>
  <body>
    <article>
      <h1>Stasera in tv, Non è l’Arena: ospiti e anticipazioni del 24 novembre</h1>
      <address><time datetime="2019-11-24T15:36:21+00:00">24 Nov 2019, 15:36</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/non-%C3%A8-larena-min-768x480.jpg"/>
      </figure>
      <p>
        <b>Stasera alle ore 20:35 su La7 andrà in onda una nuova puntata di <i>Non è l’Arena</i>, il talk politico condotto da Massimo Giletti. Ecco tutto quel che c’è da sapere. </b>
      </p>
      <p>Manca pochissimo alla nuova puntata do <i>Non è l’Arena</i>: il talk politico condotto dal giornalista Massimo Giletti andrà in onda stasera dalle ore 20:35 su La7. Come (quasi) ogni settimana, il segmento iniziale sarà dedicato all’intervista politica: stavolta toccherà a <a href="https://www.viagginews.com/2019/11/21/m5s-risultato-voto-online-di-maio-corriamo-da-soli/">Luigi Di Maio</a>, capo politico del Movimento 5 Stelle e attuale Ministro degli Esteri. Tra i temi della discussione vi sarà la stabilità del governo in carica e la situazione interna al Movimento.</p>
      <figure>
        <img src="https://www.viagginews.com/wp-content/uploads/2019/11/1510648926903.JPG-massimo_giletti__non_e_l_arena_da_record__la7_raddoppia_gli_ascolti_della_domenica_-2.jpg"/>
      </figure>
      <h3>Il menù di stasera a Non è l’Arena</h3>
      <p>L’intervista a Luigi Di Maio non sarà l’unico momento importante delle oltre tre ore di diretta di <i>Non è l’Arena</i>; nel corso del programma vi sarà infatti un talk dedicato al mondo dei giovani e al legame tra questi ultimi e il mondo della politica. Tra gli ospiti di questo spazio vi sarà Federico Lobuono, un ragazzo di 19 anni che nel 2017 ha fondato “Pischelli in Cammino”, un movimento a-politico che si è posto l’obiettivo di avvicinare i giovani alla politica, ed è l’Editorial Director di BreakingTech, un blog che racconta il futuro e l’Head of Digital della società di comunicazione Socially.</p>
      <p>Durante la puntata odierna di <i>Non è l’Arena</i> si parlerà inoltre di legalità; ad annunciarlo attraverso la sua pagina Facebook è Francesco Emilio Borrelli, esponente dei Verdi e consigliere regionale della Regione Campania, che parteciperà al talk. E si darà spazio anche al tema della violenza nei confronti delle donne, visto che proprio domani ricorre la Giornata Mondiale contro la violenza sulle donne istituita dall’Assemblea generale delle Nazioni Unite. La puntata di <i>Non è l’Arena</i> sarà visibile anche in diretta streaming attraverso il sito di La7. Chi può ne approfitti!</p>
      <p>EDS</p>
      <figure>
        <img src="https://www.viagginews.com/wp-content/uploads/2019/11/1548182701280.jpg-massimo_giletti__non_e_l_arena-600x337.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
        <a href="https://www.viagginews.com/2019/11/24/milan-napoli-kessie-biglia-rebic-telefonino-spogliatoi/"/>
      </related>
    </article>
  </body>
</html>