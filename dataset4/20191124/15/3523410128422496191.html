<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641840/%D8%AE%D9%86%D8%AB%DB%8C%E2%80%8C%D8%B3%D8%A7%D8%B2%DB%8C-%D8%B9%D9%86%D8%A7%D8%B5%D8%B1-%D8%AF%D8%A7%D8%B9%D8%B4-%D8%AF%D8%B1-%D9%86%D8%AE%D8%B3%D8%AA%DB%8C%D9%86-%D8%B9%D9%85%D9%84%DB%8C%D8%A7%D8%AA-%D9%85%D8%B4%D8%AA%D8%B1%DA%A9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T15:53:00+00:00"/>
    <meta property="og:title" content="خنثی‌سازی عناصر داعش در نخستین عملیات مشترک"/>
    <meta property="og:description" content="ائتلاف بین‌المللی ضد داعش به رهبری آمریکا از اجرای عملیات مشترک با نظامیان کرد در سوریه خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641840/%D8%AE%D9%86%D8%AB%DB%8C%E2%80%8C%D8%B3%D8%A7%D8%B2%DB%8C-%D8%B9%D9%86%D8%A7%D8%B5%D8%B1-%D8%AF%D8%A7%D8%B9%D8%B4-%D8%AF%D8%B1-%D9%86%D8%AE%D8%B3%D8%AA%DB%8C%D9%86-%D8%B9%D9%85%D9%84%DB%8C%D8%A7%D8%AA-%D9%85%D8%B4%D8%AA%D8%B1%DA%A9">خنثی‌سازی عناصر داعش در نخستین عملیات مشترک</a>
      </h1>
      <h2>ائتلاف بین‌المللی ضد داعش به رهبری آمریکا از اجرای عملیات مشترک با نظامیان کرد در سوریه خبر داد.</h2>
      <address><time datetime="2019-11-24T15:53:00+00:00">24 Nov 2019, 15:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ائتلاف ضد داعش به خبرگزاری آسوشیتدپرس اعلام کرد، این بزرگترین عملیات مشترک با نیروهای سوریه دموکراتیک از زمان اعلام ترامپ، مبنی بر خروج نیروهای آمریکا از مرزهای مشترک سوریه و ترکیه است.</p>
      <p>همچنین طبق اعلام ائتلاف بین‌المللی، صدها تن از نظامیان نیروهای سوریه دموکراتیک در این عملیات که علیه داعش در استان دیرالزور اجرا شد و در اثر آن ده‌ها تن از افراد مسلح داعش به اسارت درآمدند، مشارکت داشتند.</p>
      <p>این عملیات منجر به خنثی شدن تعدادی از عناصر داعش شد. در این بیانیه، عملیات زمینی و هوایی در دیر الزور روز جمعه شروع شد و شامل عملیات هلی برن بود این عملیات منجر به خنثی شدن اعضای داعش و زخمی شدن تعدادی دیگر شد.</p>
      <p>در این بیانیه آمده است، نیروهای ویژه چند کشور عضو ائتلاف در پاکسازی مواضع داعش در استان دیر الزور حضور داشتند و این عملیات بازداشت تعداد زیادی از تروریست‌ها را به دنبال داشت همچنین مقادیر زیادی سلاح‌های سنگین و مواد منفجره کشف و ضبط شد.</p>
      <p>در این بیانیه آمده است، عملیات دیر الزور جزئی از مشارکت دائمی در جنگ علیه داعش توصیف شده است همچنین تنش‌های اخیر در شمال سوریه و جابجایی نیروها منجر به توقف عملیات علیه داعش شده بود.</p>
      <p>همزمان با این امر، ژنرال کنت مک‌کنزی، رئیس فرماندهی مرکزی ارتش آمریکا در حاشیه کنفرانس "گفت‌وگوی منامه" گفت: انتظار می‌رود حدود ۵۰۰ سرباز آمریکایی در شرق فرات عملیات علیه داعش را طی روزها و هفته‌های آتی ضمن همکاری با نیروهای سوریه دموکراتیک تا "زمان پاکسازی کامل فرات از بقایای این گروه تروریستی" از سر بگیرند.</p>
      <p>این اظهارات در حالی مطرح می‌شود که مایک پنس که سفر غیرمنتظره وارد عراق شد بر پایبندی کشورش به ائتلاف خود با کردها در سوریه و عراق تأکید کرد.</p>
    </article>
  </body>
</html>