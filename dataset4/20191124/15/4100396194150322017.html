<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%97%d7%93%d7%a8-%d7%94%d7%98%d7%a8%d7%90%d7%95%d7%9e%d7%94-%d7%a9%d7%9c-%d7%90%d7%a1%d7%95%d7%aa%d7%90-419557"/>
    <meta property="og:site_name" content="אשדוד נט"/>
    <meta property="article:published_time" content="2019-11-24T15:44:00+00:00"/>
    <meta property="og:title" content="חדר הטראומה של אסותא"/>
    <meta property="og:description" content="במסגרת שבוע הבטיחות בדרכים, יצאו תלמידי המגמה למדעי הבריאות במקיף ד' לסיור לימודי בבית חולים אסותא אשדוד, ביקרו בחדר הטראומה ונחשפו לסיפורו האישי של נפגע תאונת דרכים"/>
  </head>
  <body>
    <article>
      <h1>חדר הטראומה של אסותא</h1>
      <address><time datetime="2019-11-24T15:44:00+00:00">24 Nov 2019, 15:44</time> by <a rel="author">שחר כחלון</a></address>
      <h3>במסגרת שבוע הבטיחות בדרכים, יצאו תלמידי המגמה למדעי הבריאות במקיף ד' לסיור לימודי בבית חולים אסותא אשדוד, ביקרו בחדר הטראומה ונחשפו לסיפורו האישי של נפגע תאונת דרכים</h3>
      <p>תלמידי י"א-י"ב במגמת מדעי הבריאות והרפואה במקיף ד' באשדוד, ביקרו בבית חולים אסותא אשדוד, למדו על מקרי טראומה ומניעתם וביקרו בחדר הטראומה של בית החולים.</p>
      <p>היה זה במסגרת שבוע הבטיחות בדרכים והמשמעויות הנגזרות מפגיעות של אנשים המעורבים בתאונות ודרכי הטיפול בהם. </p>
      <p>חדר טראומה, הנקרא גם חדר הלם או טיפול נמרץ, נמצא בתוך חדרי המיון של בתי החולים ובו מטופלים פצועים במצב קריטי אשר נשקפת להם סכנת חיים.</p>
      <p>ייחודו של חדר הטראומה הוא במערכות הרפואיות הנמצאים בתוכו ולזמינותם יש חשיבות מכרעת בהצלת חיים כמו מכשיר ניטור הנשמה והחייאה, מערכות צילום חזה ואגן ומכשיר אולטרא סאונד וכמובן תרופות מצילי חיים למצבי חירום. </p>
      <p>תלמידי המגמה אשר ביקרו בבית החולים במסגרת שבוע בטיחות בדרכים, נכנסו לחדר הטראומה, שמעו הרצאה מרתקת מפי ד"ר איתי זוארץ, מנהל מערך הטראומה, ושמעו סיפור עדות ממתן פרידמן - כונן מד"א שנפגע בתאונת דרכים כשהחיה בדרכו <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">לאירוע</a>. </p>
      <p>התלמידים וצוות המורים המלווים חוו חוויה מעניינת ומרתקת כאחד. הם נוכחו לראות באופן ישיר ובלתי אמצעי כיצד בנוי החדר המיוחד, מי הצוות הרפואי המוסמך להיות בחדר הטראומה וכיצד החדר עובר למצב חירום ולפעילות מצילת חיים.</p>
      <p>חדר הטראומה לא פועל בשגרה אלא שמור רק למקרים הקיצוניים כאמור אך הוא זמין 24 שעות ביממה כשמיטב רופאי בית החולים נקראים אליו בחירום.</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A1%D7%A4%D7%95%D7%A8%D7%98-%D7%A6%D7%99%D7%95%D7%93-%D7%95%D7%94%D7%9C%D7%91%D7%A9%D7%94/%D7%9E%D7%99%D7%A1%D7%98%D7%A8-%D7%91%D7%99%D7%99%D7%A7-mr-bike?utm_content=LinksUnderArticles">חנות אופניים באשדוד</a>
      </p>
    </article>
  </body>
</html>