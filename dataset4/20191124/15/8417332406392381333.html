<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/fotball/Disse-starter-for-Rosenborg-i-skjebnekampen-283239b.html"/>
    <meta property="og:site_name" content="adressa.no"/>
    <meta property="article:published_time" content="2019-11-24T15:50:07+00:00"/>
    <meta property="og:title" content="Disse starter for Rosenborg i skjebnekampen"/>
    <meta property="og:description" content="RBK må etter alle solemerker vinne over Viking for å ha fortsatt sjanse på Europa i 2020."/>
  </head>
  <body>
    <article>
      <h1>Disse starter for Rosenborg i skjebnekampen</h1>
      <address><time datetime="2019-11-24T15:50:07+00:00">24 Nov 2019, 15:50</time> by <a rel="author">Ole K. Sagbakken</a></address>
      <p>RBK må etter alle solemerker vinne over Viking for å ha fortsatt sjanse på Europa i 2020.</p>
      <aside><a href="https://www.adressa.no/100Sport/fotball/javascript:void(0);">Del denne artikkelen på Facebook</a> <a href="https://www.adressa.no/100Sport/fotball/javascript:void(0);">Del denne artikkelen på Twitter</a> <a href="https://www.adressa.no/100Sport/fotball/javascript:void(0);">Del denne artikkelen på e-post</a></aside>
      <p>Odd er storfavoritter hjemme mot Tromsø, noe som gjør at RBK ikke har særlig til valg foran møtet med Viking søndag kveld.</p>
      <p>Mens Kristoffer Løkberg og hans menn egentlig kan rette blikket mest mot cupfinalen, kjemper Eirik Horneland &amp; Co en desperat kamp for å ende blant de tre beste - som gir plass i Europa til sommeren.</p>
      <h3>Åsen og Helland ute</h3>
      <p>Det gjør Rosenborg etter en landslagspause, hvor Gjermund Åsen har dratt på seg en liten skade. Pål André Helland soner på sin side karantene, mens det allerede er en kjent sak at nyopererte Anders Konradsens sesong er over.</p>
      <p>Dermed er det duket for David Akintola på høyrekanten igjen, mens Alexander Søderlund fortsetter å holde Bjørn Maars Johnsen på benken.</p>
      <p>Gustav Valsvik får fornyet tillit etter seieren mot Bodø/Glimt forrige serierunde. Dermed må landslagsstopper Even Hovland nok en gang starte på innbytterbenken.</p>
      <h3>Her er laget</h3>
      <p><b>Her er RBK-laget:</b> André Hansen - Vegar Eggen Hedenstad, Tore Reginiussen, Gustav Valsvik, Birger Meling - Mike Jensen, Marius Lundemo, Anders Trondsen - David Akintola, Alexander Søderlund, Samuel Adegbenro.</p>
      <p><b>Benken:</b> Arild Østbø, Djorde Denic, Even Hovland, Bjørn Maars Johnsen, Erik Botheim og Yann-Erik de Lanlay.</p>
    </article>
  </body>
</html>