<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109487-Parvata-balgarska-televiziya-v-Latinska-Amerika-zapochva-izlachvane"/>
    <meta property="og:site_name" content="Канал 3"/>
    <meta property="article:published_time" content="2019-11-24T15:00:00+00:00"/>
    <meta property="og:title" content="Първата българска телевизия в Латинска Америка започва излъчване"/>
    <meta property="og:description" content="Първоначално телевизията ще излъчва 30-минутни предавания един път месечно"/>
  </head>
  <body>
    <article>
      <h1>Първата българска телевизия в Латинска Америка започва излъчване</h1>
      <h2>Първоначално телевизията ще излъчва 30-минутни предавания един път месечно</h2>
      <address>
        <time datetime="2019-11-24T15:00:00+00:00">24 Nov 2019, 15:00</time>
      </address>
      <p><b>Първата българска телевизия в Латинска Америка започва излъчване от Аржентина.<br/></b> </p>
      <p>Това съобщи нейният създател Иван Цанков по време на 15-ата Световна среща на българските медии в Тирана. Новата медия ще се казва "Лос Булгарос ТВ" и започва излъчване в началото на 2020 г. Първоначално телевизията ще излъчва 30-минутни предавания един път месечно, с тенденция да бъде увеличен обемът на програмата. Финансирането е изцяло частно.</p>
      <p> <br/> </p>
      <p>По време на панела "Право на информация: Трансформации на медийните бизнесмодели след бума на безплатно съдържание" Цанков припомни, че медийната сфера на Аржентина има ярка българска следа. Радиоразпръскването в началото на 20-те години е дело на един от пионерите в тази област. Той се казва Хайме Якелевич и е роден през 1896 г. в София. В началото на 30-те години вече притежава три радиоканала. Създава и първия аржентински телевизионен канал - "Канал 7", който съществува и до днес.</p>
      <p> </p>
      <p>В дискусията днес участваха доц. Георги Лозанов, според когото няма риск за журналистиката - професия на век и половина, която осигурява конституционното право на информация. След още една технологична революция ще има журналистика, която ще държи вниманието повече от 3 секунди, смята експертът. Розита Еленова, член на Съвета на съвета за електронни медии (СЕМ) заяви, че медийни закони и те се спазват. Закрила над журналистите също има, добави тя. Йосиф Давидов от "Нова дума" - Испания, разказа за ръководеното от него издание. По думите му то има 10 000 тираж при 126 000 регистрирани българи в страната. Разпространява се в 1260 будки в Испания.</p>
      <p> </p>
      <p>Срещата в Тирана продължава с панела "Медии и култура: Загиват ли културните формати?". По-късно днес е официалното закриване на форума.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/politics/104650-Radev%253A-Razvitieto-na-otnosheniyata-ni-s-Braziliya-e-prioritet-v-Latinska-Amerika"/>
        <a href="http://kanal3.bg/news/world/99360-Whats-App-se-srina-v-Evropa-i-Latinska-Amerika"/>
        <a href="http://kanal3.bg/news/lifestyle/moda/3622-Balovete-v-Latinska-Amerika---palen-cirk%2521-%2528SNIMKI%2529"/>
      </related>
    </article>
  </body>
</html>