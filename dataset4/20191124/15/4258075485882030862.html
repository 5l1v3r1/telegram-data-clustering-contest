<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/karnataka-man-submit-wife-s-intimate-video-to-get-divorce-dgtl-1.1074687"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-24T15:53:58+00:00"/>
    <meta property="og:title" content="ডিভোর্স পেতে স্ত্রীর সঙ্গে বন্ধুর সেক্স ভিডিয়ো আদালতে জমা দিলেন স্বামী!"/>
    <meta property="og:description" content="প্রমাণ হিসাবে সেখানে জমা দেন বন্ধুর সঙ্গে যৌন সংসর্গে লিপ্ত থাকা অবস্থায় স্ত্রীর ভিডিয়ো।"/>
  </head>
  <body>
    <article>
      <h1>ডিভোর্স পেতে স্ত্রীর সঙ্গে বন্ধুর সেক্স ভিডিয়ো আদালতে জমা দিলেন স্বামী!</h1>
      <address><time datetime="2019-11-24T15:53:58+00:00">24 Nov 2019, 15:53</time> by <a rel="author">সংবাদ সংস্থা</a></address>
      <p>স্ত্রী তাঁর বিশেষ বন্ধুর সঙ্গে পরকীয়ায় মত্ত। এই অভিযোগে বিবাহবিচ্ছেদের মামলা করেছিলেন স্বামী। কিন্তু নিম্ন আদালতে সেই মামলায় হেরে গিয়েছিলেন। সেই রায়কে চ্যালেঞ্জ জানিয়ে হাইকোর্টে মামলা করেন তিনি। প্রমাণ হিসাবে সেখানে জমা দেন বন্ধুর সঙ্গে যৌন সংসর্গে লিপ্ত থাকা অবস্থায় স্ত্রীর ভিডিয়ো। সেই ভিডিয়োই বিবাহবিচ্ছেদ মামলা জিতিয়ে দিল তাঁকে।</p>
      <p>কর্নাটকের বালারির ওই দম্পতির বিয়ে হয়েছিল ১৯৯১-এর ৭ জুলাই। তাঁদের দু’টি কন্যা সন্তানও রয়েছে। ২০০৮-র ৪ থেকে ৯ জুন বেঙ্গালুরু গিয়েছিলেন ওই ব্যক্তি। সে সময় তিনি বেডরুমে লুকিয়ে রেখে গিয়েছিলেন ডিজিটাল ভিডিয়ো রেকর্ডার। অভিযোগ, সে সময়ই নিজের বন্ধুকে বাড়িতে ডাকেন ওই মহিলা। পুরো ঘটনা রেকর্ড হয় ডিভিডিতে।</p>
      <p>এর পর পরকীয়া ও নিষ্ঠুরতার অভিযোগ এনে স্ত্রী বিরুদ্ধে বিবাহবিচ্ছেদের মামলা করেন স্বামী। কিন্তু নিম্ন আদালতে স্ত্রী দাবি করেন, তাঁর স্বামীর পর্নোগ্রাফি বানানোর অভ্যাস রয়েছে। তাই তাঁকে দিয়ে জোর করে এ কাজ করিয়েছেন। কিন্তু হাইকোর্টে সেই ডিভিডি জমা দিতেই গোটা বিষয়টি পরিষ্কার হয় বিচারপতিদের কাছে। তাঁদের এক মেয়ের বয়ানেও বাবা বাড়িতে না থাকার সময় মায়ের বন্ধু আসার বিষয়টি উঠে আসে। তার পরই বিবাহবিচ্ছেদ পান ওই ব্যক্তি। </p>
      <p>
        <b>আরও পড়ুন:</b>
        <b>
          <a href="https://www.anandabazar.com/international/pre-wedding-training-is-mandatory-for-all-couples-in-indonesia-dgtl-1.1074681">বিয়ের আগে করতেই হবে তিন মাসের প্রি-ওয়েডিং কোর্স!</a>
        </b>
      </p>
      <p>
        <b>আরও পড়ুন:</b>
        <b>
          <a href="https://www.anandabazar.com/national/viral-video-speeding-car-skids-off-from-bio-diversity-flyover-in-hyderabad-dgtl-1.1074671">যেন সিনেমা, ফ্লাইওভার থেকে গাড়ি উড়ে এসে পড়ল রাস্তায়! দেখুন ভিডিয়ো</a>
        </b>
      </p>
    </article>
  </body>
</html>