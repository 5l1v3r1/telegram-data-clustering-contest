<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/drevno-skrivalishte-otkriha-goljam-broj-mumii-na-zhivotni-v-egipet.html"/>
    <meta property="og:site_name" content="bTV Новините"/>
    <meta property="article:published_time" content="2019-11-24T15:30:00+00:00"/>
    <meta property="og:title" content="Тайно скривалище: Откриха най-големия свещен скарабей от Древен Египет"/>
    <meta property="og:description" content="Сред находките са и голям брой мумифицирани дървени и бронзови котки"/>
  </head>
  <body>
    <article>
      <h1>Тайно скривалище: Откриха най-големия свещен скарабей от Древен Египет</h1>
      <h2>Сред находките са и голям брой мумифицирани дървени и бронзови котки</h2>
      <address><time datetime="2019-11-24T15:30:00+00:00">24 Nov 2019, 15:30</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/24/Egipet_1574602190-1.mp4"/>
      </figure>
      <p>Откриха голямо скривалище с мумифицирани животни от времето на Древен Египет. Според информацията са изровени около 75 дървени и бронзови статуи на котки.</p>
      <p>Находките са част от некропола Сакара, южно от столицата Кайро.</p>
      <p>По думите на археолозите сред експонатите е и най-големият по размер скарабей намиран някога, пише „Ройтерс”.</p>
      <p>При разкопките са намерени древни артефакти като маски и статуи, а част от животните са котки, крокодили и птици. Намерена е и гробница на свещеник, близък до фараоните от Пета династия.</p>
      <p>Скенери показали, че мумифицираните котки всъщност са малки лъвчета, заради размера и сходността на костите.</p>
      <p>Сакара е бил некрополът на столицата на Древен Египет – Мемфис за повече от две хилядолетия.</p>
      <p>Докато египтяните мумифицирали починалите, за да запазят телата им, мумиите на животните служели за религиозни дарения.</p>
    </article>
  </body>
</html>