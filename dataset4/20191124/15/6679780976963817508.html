<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/bosi-birkozosikerek-egy-arany-es-ket-ezusterem-katowiceben"/>
    <meta property="og:site_name" content="Paraméter"/>
    <meta property="article:published_time" content="2019-11-24T15:36:00+00:00"/>
    <meta property="og:title" content="Bősi birkózósikerek: Egy arany- és két ezüstérem Katowicében"/>
    <meta property="og:description" content="Három érmet szereztek Katowicében a bősi birkózók."/>
  </head>
  <body>
    <article>
      <h1>Bősi birkózósikerek: Egy arany- és két ezüstérem Katowicében</h1>
      <h2>Három érmet szereztek Katowicében a bősi birkózók.</h2>
      <address>
        <time datetime="2019-11-24T15:36:00+00:00">24 Nov 2019, 15:36</time>
      </address>
      <p>Klubelnökük, Meton Krisztián vezetésével a hétvégén Lengyelországban vendégszerepeltek, három éremmel gyarapították gyűjteményüket a Bősi Birkózó- és Sportklub versenyzői.  A Felső-Szilézia központjában kötöttfogásban zajló korosztályos megmérettetésen hét ország 21 klubjának 119 sportolója mérte össze a tudását. A kadet korosztályban a szlovák válogatott <b>Csörgő Áron</b> a 80 kilós súlycsoportban diadalmaskodott. Áront egyébként a zsűri a mezőny legtechnikásabb versenyzőjének választotta. A fiatalabb diákok korosztályában <b>Both Zoltán</b> (32 kg) és <b>Érsek Áron</b> (38 kg) a fináléig menetelt, ezüstéremmel zárt.</p>
      <p>Visszatérve Csörgő Áronhoz, a bősiek üdvöskéje már több alkalommal győzött Katowicében, és arra is volt példa, hogy a rangos erőpróbán egyéni elismerésben részesült.</p>
      <p>(ái) </p>
    </article>
  </body>
</html>