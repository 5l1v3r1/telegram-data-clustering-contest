<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191124/barney-uitgeschakeld-in-championship-finals/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-24T15:20:03+00:00"/>
    <meta property="og:title" content="‘Barney’ uitgeschakeld in Championship Finals"/>
    <meta property="og:description" content="MINEHEAD (ANP) - Darter Raymond van Barneveld is tijdens zijn afscheidstournee gestrand in de kwartfinales van de Players Championship Finals. De Engelsman Chris Dobey schakelde 'Barney' uit. De uitslag was een pijnlijke 10-2."/>
  </head>
  <body>
    <article>
      <h1>‘Barney’ uitgeschakeld in Championship Finals</h1>
      <address><time datetime="2019-11-24T15:20:03+00:00">24 Nov 2019, 15:20</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Darter Raymond van Barneveld is tijdens zijn afscheidstournee gestrand in de kwartfinales van de Players Championship Finals. De Engelsman Chris Dobey schakelde ‘Barney’ uit. De uitslag was een pijnlijke 10-2.</b>
      </p>
      <p>Van Barneveld, die volgende maand na het WK zijn dartsloopbaan beëindigt, was ontgoocheld na zijn nederlaag. “Dit is waarom ik ermee stop. Ik kan er niet meer mee omgaan, die druk die ik elke dag voel”, zei Van Barneveld tegen Darts Live. “Het ging gisteren zo lekker dat ik dacht: daar gaan we. Om dan zondag zo te darten, ik schaam me kapot.”</p>
    </article>
  </body>
</html>