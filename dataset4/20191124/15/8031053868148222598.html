<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%80%ce%af%cf%83%cf%84%ce%b5%cf%85%cf%84%ce%bf-%cf%80%ce%b5%cf%81%ce%b9%cf%83%cf%84%ce%b1%cf%84%ce%b9%ce%ba%cf%8c-%cf%83%cf%84%ce%b7-%cf%81%cf%89%cf%83%ce%af%ce%b1-%cf%84%ce%b1%ce%bd%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T15:56:54+00:00"/>
    <meta property="og:title" content="Απίστευτο περιστατικό στη Ρωσία: Τανκ «βγάζει» λεωφορείο που είχε κολλήσει σε παγωμένο χαντάκι!- Βίντεο"/>
    <meta property="og:description" content="Η Ρωσία είναι μία από τις χώρες που φημίζονται για τα «περίεργα» βίντεο που χαρίζει απλόχερα στον κόσμο του ίντερνετ…"/>
  </head>
  <body>
    <article>
      <h1>Απίστευτο περιστατικό στη Ρωσία: Τανκ «βγάζει» λεωφορείο που είχε κολλήσει σε παγωμένο χαντάκι!- Βίντεο</h1>
      <address>
        <time datetime="2019-11-24T15:56:54+00:00">24 Nov 2019, 15:56</time>
      </address>
      <p>
        <b>Η Ρωσία είναι μία από τις χώρες που φημίζονται για τα «περίεργα» βίντεο που χαρίζει απλόχερα στον κόσμο του ίντερνετ…</b>
      </p>
      <p>Το Διαδίκτυο φαίνεται πως λατρεύει τα βιντεάκια από την κατάσταση στους δρόμους της Ρωσίας. Ο καιρός είναι αρκετές φορές πολύ άσχημος, ακόμη κι αν τα κλιπάκια από τις κάμερες στα οχήματα μερικές φορές υπερβάλλουν, όμως σε αρκετές περιπτώσεις πραγματικά χρειάζεται να οδηγείς τανκ για να έχεις το κεφάλι σου ήσυχο.</p>
      <p>Κάτι τέτοιο φαίνεται να ισχύει και στην περίπτωση του παρακάτω βίντεο, όπου ένα τανκ Τ-80 βοήθησε έναν άμοιρο οδηγό λεωφορείο να ξεκολλήσει το μεγάλο όχημα, που είχε βγει εκτός δρόμου.</p>
      <p>Σύμφωνα με τον εκπρόσωπο Τύπου της Ανατολικής Στρατιωτικής Διοίκησης, Αλεξάντερ Γκορντέεφ, το συμβάν έλαβε χώρα στην περιοχή Αμούρ της Ρωσίας και σύμφωνα με την επίσημη ανακοίνωση, το λεωφορείο είχε πέσει σε χαντάκι.</p>
      <p>Μάλιστα, έκλεινε το δρόμο προς έναν κοντινό οικισμό. Ακόμη κι ένα πολύ δυνατό φορτηγό δεν ήταν σε θέση να το ξεκολλήσει, εξαιτίας του πολύ ολισθηρού οδοστρώματος.</p>
      <p>Έτσι, μια κοντινή στρατιωτική ακαδημία έστειλε ένα άρμα T-80 αλλά κι έναν ειδικό γερανό και μαζί κατόρθωσαν να επιλύσουν το πρόβλημα, βγάζοντας το λεωφορείο από το χαντάκι.</p>
      <p>Δείτε τα βίντεο:</p>
      <figure>
        <iframe src="https://www.youtube.com/embed/sGYdSAvpGbo" width="900" height="506" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Iy8Yn3jbwqs" width="900" height="506" data-service="Youtube" scrolling="no"/>
      </figure>
    </article>
  </body>
</html>