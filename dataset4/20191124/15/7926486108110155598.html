<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013120/%D8%B1%D8%A7%DB%8C-%D9%85%D8%AB%D8%A8%D8%AA-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A8%D9%87-%D8%B4%D9%81%D8%A7%D9%81-%D8%B3%D8%A7%D8%B2%DB%8C-%D8%AF%D8%B1%D8%A2%D9%85%D8%AF%D9%87%D8%A7%DB%8C-%D8%AD%D8%A7%D8%B5%D9%84-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T15:03:10+00:00"/>
    <meta property="og:title" content="رای مثبت نمایندگان به شفاف سازی درآمدهای حاصل از افزایش قیمت بنزین"/>
    <meta property="og:description" content="نشست علنی امروز مجلس همچون سایر جلسات علنی پارلمان چند حاشیه داشت."/>
  </head>
  <body>
    <article>
      <h1>رای مثبت نمایندگان به شفاف سازی درآمدهای حاصل از افزایش قیمت بنزین</h1>
      <address>
        <time datetime="2019-11-24T15:03:10+00:00">24 Nov 2019, 15:03</time>
      </address>
      <p>
        <i>نشست علنی امروز مجلس همچون سایر جلسات علنی پارلمان چند حاشیه داشت.</i>
      </p>
      <p>به گزارش مشرق، <b>جلسه علنی عصر امروز</b> (یکشنبه ۳ آذر) <b>مجلس شورای اسلامی</b> حاشیه‌هایی به همراه داشت. </p>
      <blockquote>بیشتر بخوانید:<br/><a href="https://www.mashreghnews.ir/news/1013119/%D9%85%D8%AC%D9%84%D8%B3-%D8%A8%D8%A7-%D9%81%D9%88%D8%B1%DB%8C%D8%AA-%D8%B7%D8%B1%D8%AD-%D8%A7%D9%84%D8%B2%D8%A7%D9%85-%D8%AF%D9%88%D9%84%D8%AA-%D8%A8%D9%87-%D9%BE%D8%B1%D8%AF%D8%A7%D8%AE%D8%AA-%D8%AA%D9%85%D8%A7%D9%85%DB%8C-%D8%AF%D8%B1%D8%A2%D9%85%D8%AF-%D8%A8%D9%86%D8%B2%DB%8C%D9%86-%D8%A8%D9%87-%D9%85%D8%B1%D8%AF%D9%85">مجلس با فوریت طرح الزام دولت به پرداخت تمامی درآمد بنزین به مردم موافقت کرد</a></blockquote>
      <p>برخی از این حاشیه‌ها به شرح ذیل است:</p>
      <p>* تغییر نحوه استقرار اعضای هیات رئیسه مجلس و وظیفه محوله آنان یکی از حواشی امروز پارلمان بود؛ بر همین اساس، محل جلوس محمدعلی وکیلی، علی‌اصغر یوسف نژاد و احمد امیرآبادی فراهانی تغییر کرد. به نظر می رسد که بر اساس قرعه کشی صورت گرفته، هیات رئیسه نحوه استقرار اعضای خود و وظایفشان را تغییر می دهد.  </p>
      <p>* امیرآبادی فراهانی نماینده قم نیز با تدوین طرحی برای استیضاح بیژن نامدار زنگنه وزیر نفت در حال جمع آوری امضا برای این طرح است. به نظر می رسد رایزنی وی با زاهدی و پژمان فر در ابتدای جلسه علنی عصر امروز در پشت هیات رئیسه به همین منظور بود. </p>
      <p>* علی مطهری نماینده تهران در مجلس در حاشیه جلسه علنی عصر امروز قوه مقننه طرحی را برای استیضاح عبدالرضا رحمانی فضلی وزیر کشور تدوین کرد و در حال جمع آوری امضا برای آن طرح است.</p>
      <p>* تصویب یک فوریت طرح الزام دولت به شفاف سازی درآمدهای حاصل از افزایش قیمت بنزین از سوی نمایندگان از دیگر موضوعات مهم امروز مجلس بود. </p>
      <p>منبع: فارس</p>
    </article>
  </body>
</html>