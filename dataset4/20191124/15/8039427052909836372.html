<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963390"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T15:04:02+00:00"/>
    <meta property="og:title" content="కుల వృత్తులను ఆర్దికంగా బలోపేతం చేయడమే లక్ష్యం- తలసాని"/>
    <meta property="og:description" content="ADVT"/>
  </head>
  <body>
    <article>
      <h1>కుల వృత్తులను ఆర్దికంగా బలోపేతం చేయడమే లక్ష్యం- తలసాని</h1>
      <address>
        <time datetime="2019-11-24T15:04:02+00:00">24 Nov 2019, 15:04</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>ఖమ్మం: రాష్ట్రంలో కుల వృత్తుల వారిని ఆర్దికంగా బలోపేతం చేయడమే ప్రభుత్వ లక్ష్యమని పశుసంవర్ధక శాఖ మంత్రి తలసాని శ్రీనివాస్‌యాదవ్‌ అన్నారు. ఆదివారం ఖమ్మం జిల్లా పాలేరు రిజర్వాయర్‌లో రొయ్యల పిల్లలను మంత్రి తలసాని విడుదల చేశారు. ఈసందర్భంగా ఆయన మాట్లాడుతూ మత్స్యకారుల అభివృద్ధి కోసం ప్రభుత్వం మోటార్‌ వెహికల్స్‌ మత్స్యకారులకు అవసరమైన పరికరాలతో పాటు చేప పిల్లలను, రొయ్యలను అందిస్తుందని అన్నారు. మత్స్యకారుల అభివృద్ధే లక్ష్యంగా ప్రభుత్వం పనిచోస్తోందని తెలిపారు. వందల కోట్ల రూపాయలను వెచ్చించి రాష్ట్రంలోని అన్ని కులాల వారికి అన్ని కుల వృత్తులను అభివృద్ది చేసేందుకు ప్రభుత్వం కట్టుబడి ఉందన్నారు. ప్రభుత్వపధకంలో భాగంగా మూగజీవులను రక్షించేందుకు మొబైల్‌ వెహికల్స్‌, ప్రత్యేకంగాడాక్టర్లను నియమించామన్నారు.</p>
      <p> </p>
      <p> రాష్ట్రంలోని అన్నిసామాజిక వర్గాల ప్రజలు సుఖ సంతోషాలతో ఉండాలన్న ఉద్దేశంతో ప్రభుత్వం పలు పథకాలు అమలు చేస్తోందని మంత్రి తలసాని తెలిపారు. సీతారామ ప్రాజెక్టు ద్వారా పాలేరు రిజర్వాయర్‌లో ఎప్పుడూ నీళ్లు ఉండే విధంగా కృషి చేస్తామన్నారు. ఖమ్మం భద్రాద్రి జిల్లాలకు రాబోయే కాలంలో కూడా కొన్నివందల కోట్ల రూపాయలు మత్స్య కారుల అభివృద్ధి కోసం కేటాయిస్తామన్నారు. ప్రభుత్వం ఇచ్చే ఈ అవకాశాన్ని మత్స్యకారులు సద్వినియోగం చేసుకోవాలని అన్యానరు. పాలేరు వ్యవసాయానికి కాకుండా మత్స్యకారుల అభివృద్ధికి పాటు పడుతుందన్నారు. రాబోయే కాలంలో పాలేరు జలాశయాన్ని గోదావరి నీటితో నింపుతామని వెల్లడించారు.</p>
    </article>
  </body>
</html>