<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/zachranarov-v-nemeckom-hamburgu-vyslal/431972-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T15:08:00+00:00"/>
    <meta property="og:title" content="Záchranárov v nemeckom Hamburgu vyslali k topiacemu sa tuleňovi"/>
    <meta property="og:description" content="Záchranárov zalarmoval bežec, pričom oznámil, že vo vode je človek a rozhadzuje rukami. Tí tam po pátracej akcii našli tuleňa."/>
  </head>
  <body>
    <article>
      <h1>Záchranárov v nemeckom Hamburgu vyslali k topiacemu sa tuleňovi</h1>
      <h2>Záchranárov zalarmoval bežec, pričom oznámil, že vo vode je človek a rozhadzuje rukami. Tí tam po pátracej akcii našli tuleňa.</h2>
      <address><time datetime="2019-11-24T15:08:00+00:00">24 Nov 2019, 15:08</time> by <a rel="author">TASR</a></address>
      <p>Hamburg 24. novembra (TASR) - V nemeckom Hamburgu spôsobil paniku tuleň, o ktorom si mysleli, že to je človek topiaci sa v rieke Labe. Informovala o tom v nedeľu agentúra DPA s odvolaním sa na miestnu políciu.</p>
      <p>Záchranárov zalarmoval bežec, pričom oznámil, že vo vode je človek a rozhadzuje rukami.</p>
      <p>Záchranári okamžite vyslali na miesto niekoľko člnov, potápačov i vrtuľník, nepodarilo sa im však nájsť žiadneho topiaceho sa človeka. Spozorovali tam len tuleňa, ako radostne špliecha vodu na všetky strany.</p>
    </article>
  </body>
</html>