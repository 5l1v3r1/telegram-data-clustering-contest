<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151734/"/>
    <meta property="og:site_name" content="AgroNews"/>
    <meta property="article:published_time" content="2019-11-24T15:01:00+00:00"/>
    <meta property="og:title" content="Стало відомо, чому Україна дешево продає овочі та фрукти на експорт"/>
    <meta property="og:description" content="«На сьогоднішній день більша частина учасників плодоовочевої галузі не в змозі реально оцінити своїх реальний ринкових позицій. І така ситуації є цілком нормальною, адже це не так просто зробити, як здається на перший погляд. В інших галузях, особливо в тих, що були тривалий час відірвані від..."/>
  </head>
  <body>
    <article>
      <h1>Стало відомо, чому Україна дешево продає овочі та фрукти на експорт</h1>
      <address><time datetime="2019-11-24T15:01:00+00:00">24 Nov 2019, 15:01</time> by <a rel="author">agronews.uaode/author</a></address>
      <p>
        <b>«На сьогоднішній день більша частина учасників плодоовочевої галузі не в змозі реально оцінити своїх реальний ринкових позицій. І така ситуації є цілком нормальною, адже це не так просто зробити, як здається на перший погляд. В інших галузях, особливо в тих, що були тривалий час відірвані від світового ринку і залежали виключно від ринку РФ, проблеми абсолютно ідентичні», – <a href="https://www.facebook.com/andriy.yarmak/posts/3018080151552890">пояснює свій допис у  Facebook</a> економіст інвестиційного департаменту ФАО Андрій Ярмак.</b>
      </p>
      <p>«Звичайно, є й певні виключення з цього правила, але, за великим рахунком, найбільшою проблемою є надзвичайно маленький, абсолютно незначний розмір кожного з експортерів, хто пробує виходити на ринки. Наші виробники поки що не навчилися домовлятися і працювати разом, а самостійно кожен з них, навіть найбільший виробник чи експортер, є занадто маленьким, щоб впливати будь на що», – пояснює експерт.</p>
      <p>«Кооперація виробників може відбуватися в будь-якій юридичній формі, тим більше, поки що, Україна не знаходить сил змінити абсолютно імпотентне і застаріле кооперативне законодавство. Але, звичайно, ідеальною юридично формою для кооперації міг би бути саме кооператив. Я все ще сподіваюся, що надзвичайно прогресивний законопроект, розроблений за підтримки ФАО та ЄБРР, все-таки буде схвалено Верховною Радою. Але, звичайно, найбільші зміни мають відбутися в головах людей, а не в законах. Саме тому ми запускаємо процеси кооперації фермерів просто сьогодні і вже маємо перші успіхі в кооперації зерновиків та молочників. І, думаю, зможемо отримати перші результати і в кооперації ягідників», – зазначає Андрій Ярмак.</p>
      <p>Українська плодоовочева асоціація (УПОА) неодноразово говорила про те, що українські виробники овочів, фруктів, ягід та горіхів, поки що, майже зовсім не вкладаються у маркетинг своєї продукції. Вони витрачають мільйони доларів на вирощування та зберігання, однак в подальшому практично нічого не роблять для того, щоб конвертувати свої витрати у гроші. В результаті садівники, подекуди, не продають, а «здають», тобто просто віддають за безцінь свою продукцію, що неприпустимо, коли мова йде про продукцію з високою доданою вартістю.</p>
    </article>
  </body>
</html>