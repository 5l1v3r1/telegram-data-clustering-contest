<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709821"/>
    <meta property="og:site_name" content="ישראל היום"/>
    <meta property="article:published_time" content="2019-11-24T15:51:27+00:00"/>
    <meta property="og:title" content="מה צורת הישיבה שלכם אומרת עליכם?"/>
    <meta property="og:description" content="מחקר חדש שנערך בבריטניה חושף כי אופן הישיבה על הספה אומר לא מעט על אופיו של היושב • התוצאות מפתיעות לייף סטייל"/>
  </head>
  <body>
    <article>
      <h1>מה צורת הישיבה שלכם אומרת עליכם?</h1>
      <h2>מחקר חדש שנערך בבריטניה חושף כי אופן הישיבה על הספה אומר לא מעט על אופיו של היושב • התוצאות מפתיעות</h2>
      <address><time datetime="2019-11-24T15:51:27+00:00">24 Nov 2019, 15:51</time> by <a rel="author" href="https://www.israelhayom.co.il/writer_articles?tid=55291" target="_blank">אסף גולן</a></address>
      <p>אחד הרגעים המספקים ביום הוא זה שבו אנו מתרווחים על הספה מול הטלוויזיה או עם ספר טוב אחרי יום עבודה מפרך או בסוף השבוע, כשאנו נחים מכל הלחצים שלנו. מסתבר שאותה ישיבה נינוחה על הספה, היא מקור מעניין למחקר דרכו ניתן ללמוד עלינו לא מעט.</p>
      <p>במחקר חדש שנערך בבריטניה לאחרונה, ובו לקחו חלק כ- 2000 איש, נבדק האם יש דרך לזהות אופי או יכולות של אנשים על פי תנוחות המנוחה שלהם על הספה. התשובה, לידיעתכם, היא כן. מדובר באחד המקומות בבית שבו אנו מתנהגים בצורה הנינוחה והלא מודעת ביותר. החוקרים מצאו שמונה תנוחות שונות שמעידות על האופי של האדם המתרווח לו בהנאה על הספה הנוחה שלו. </p>
      <p>
        <b>תנוחת השרוע על הספה</b>
      </p>
      <p>התנוחה הראשונה שאובחנה, שרובינו מכירים אותה, היא של האנשים שנשכבים על כל הספה, קרי נשענים על צד אחד ופורסים את הרגליים לאורך כל שטח הספה. מסתבר כי פורסי הרגליים הם אנשים מיניים ומאהבים טובים במיטה. הסיבה לכך היא הנינוחות שבה הם מציגים את הגוף שלהם לאורך כל הרהיט כשאין להם שום צורך מודע להסתיר חלקים שלו. </p>
      <p>
        <b>יושבי הקצה</b>
      </p>
      <p>אם אתם נוהגים לשבת על קצה הספה כשהגוף שלכם נטוי קדימה בצורה מעט סגורה, אל תתפלאו שהקושי החברתי שלכם יבלוט גם לאחרים. הסגירות, אפילו במקום הכי נוח בבית מלמדת על קושי, על ריחוק ועל בעיה עם אינטימיות.  </p>
      <p>
        <b>צמודים לקצה הספה </b>
      </p>
      <p>לחץ כידוע, מתבטא במספר צורות של סגירות ואחת החריפות שלהם היא יצירת "מבצר" כשהגוף שלכם מצד אחד מוגן על ידי היד שנשענת על אדן הספה ושאר הגוף צמוד וזקוף כשהוא ממש נדחק אל היד. מדובר בגרסה מסוגרת יותר של יושבי קצה הספה וחלק משמעותי מאנשים אלו לא רק שמתקשים ביצירת קשרים אלא שהם אנשים בודדים בגלל המצב הזה.</p>
      <figure>
        <img src="https://www.israelhayom.co.il/sites/default/files/u55079/getty-123123123.jpg"/>
        <figcaption>
          <b>צילום:גטי אימג'ס</b>
        </figcaption>
      </figure>
      <p>
        <b>המכודררים</b>
      </p>
      <p>ישיבה בצורת כדור, עם הברכיים גם על הספה, היא צורת ישיבה דינאמית שמשדרת יציאה מהשגרה וצורת מבע שלא מרחיקה את האחר כיון שהיא מבליטה את הראש. יש כאן למעשה הקטנה של הגוף שלנו והבלטה של החיך על הפנים. מבחינה זו מדובר באדם שמבטא חברתיות וחוסר אנוכיות ובדרך כלל אדם כזה גם משדר בריאות פיזית ואהבת ידע וחברה. </p>
      <p>
        <b>מחבקי הברכיים</b>
      </p>
      <p>אם אתם לא רק מקפלים את הרגליים על הספה אלא גם מחבקים אותן, השדר שעובר הוא של תנועה קדימה של הפנים והראש, במילים אחרות הזולת מאד מעניין אתכם, מה שמבחוץ לכם מאד חשוב ולמעשה אתם אנשים מלאי טוב,סופר חברתיים ונחמדים. צורת הישיבה הזו מעידה על נינוחות רבה בקרב ומול אנשים. להיות עם אנשים כאלו במערכת יחסים זו הבחירה הטובה ביותר על פי המחקר. </p>
      <p>
        <b>מחבקי הכריות</b>
      </p>
      <p>אתם יושבים על הספה ומחבקים כרית צמודה לגוף? מזל טוב, אתם אנשים חומרניים שמבינים בכסף. הגוף שלכם חשוב לכם, אתם מודעים לחומר ואתם נהנים מהמגע שלו. במילא לא פעם תיהנו גם להשיג עושר וחפצים שיעשו לכם טוב. לכן לא מפתיע שהמחקר מצא קשר ישיר בין התנוחה הזו לרווח כספי גדול יחסי של משכורת בקרב הבריטים. </p>
      <p>
        <b>האגואיסט</b>
      </p>
      <p>מכירים את האנשים שלא באמת יושבים על הספה על נשענים עליה עם הגב ופורסים את הרגליים קדימה, ככה הם גם תופסים חלק מהספה וגם חלק מהחלל שלפניה תוך כדי שהם הופכים למכשול בדרך שצריך לדלג עליו? ובכן מסתבר שמדובר בעדות לאופי אנוכי ולא מתחשב באחרים. במילים אחרות צורת הישיבה הזו מהווה ביטוי לאופי נצלני, שיטה טובה לבחון דרכה את בן הזוג שלכם. </p>
      <figure>
        <img src="https://www.israelhayom.co.il/sites/default/files/u55079/getty-45645456.jpg"/>
        <figcaption>
          <b>צילום: גטי אימג'ס</b>
        </figcaption>
      </figure>
      <p>
        <b>המתרווחים לאחור</b>
      </p>
      <p>אתם זרוקים על הספה בגמישות, הרגליים שלכם נוטות באלכסון קדימה והגוף נוטה באלכסון ונשען על חלקה הגבוה של הספה, שתדעו שזה לא סתם אלא שמדובר בביטוי לגמישות. היציבה הזו מלמדת על שרירים חזקים ועל היכולת להשתמש בהם תוך הפעלת משקל חלקי עליהם. במפתיע מסתבר גם כי עם הפיזיות הזו מגיעה גם קצת ביישנות כיון שהראש נמצא יחסית אחורה לגוף וכאילו נבלע בחלקה העליון של הספה. </p>
      <p>
        <b>ובכל זאת אל תקפצו למסקנות:</b>
      </p>
      <p>הפסיכולוגית ד"ר רבקה ספלמן, שעברה על המחקר מציינת מחד כי "אכן צורת היציבה שלנו במקומות שנוח לנו בהם מעידות הרבה מאד על הנפש, על דברים שאנחנו בעצמנו לא יודעים עלינו. נינוחות ביחסים אינטימיים תתבטא אכן בנינוחות גופנית גם בחברה. עם זאת, צריך לדעת שלא פעם מדובר בפרשנות ולא במדע מדויק. הרי חיבוק כרית יכול להיחשב גם כהסתגרות או כנחמה עצמית וכך הדבר גם ביחס לחיבוק הברכיים. מעבר לכך תמיד צריך לקחת הצהרות בתחום המיני בעירבון מוגבל כי אנשים נוטים לתת לעצמם ניקוד טוב יותר ממה שבאמת מתחולל במציאות. בכל מקרה אפשר לקבוע בוודאות שמי שיושב על הקצה של הספה והכיסא משדר סגירות וחוסר רצון להתחייבות".</p>
    </article>
  </body>
</html>