<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714992-h-kakokairia-metatopise-sidhrodromikh-gefyra-stis-serres.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T15:39:00+00:00"/>
    <meta property="og:title" content="Η κακοκαιρία μετατόπισε σιδηροδρομική γέφυρα στις Σέρρες"/>
    <meta property="og:description" content="Για διακοπή κυκλοφορίας τρένων στο τμήμα της σιδηροδρομικής σύνδεσης μετά τις Σέρρες προς την Δράμα, μέχρι να υπάρξει νεότερη ανακοίνωση, ενημερώνει ο ΟΣΕ. Σύμφωνα με την"/>
  </head>
  <body>
    <article>
      <h1>Η κακοκαιρία μετατόπισε σιδηροδρομική γέφυρα στις Σέρρες</h1>
      <address>
        <time datetime="2019-11-24T15:39:00+00:00">24 Nov 2019, 15:39</time>
      </address>
      <p>Για διακοπή κυκλοφορίας τρένων στο τμήμα της σιδηροδρομικής σύνδεσης μετά τις Σέρρες προς την Δράμα, μέχρι να υπάρξει νεότερη ανακοίνωση, ενημερώνει ο ΟΣΕ.</p>
      <p>Σύμφωνα με την ανακοίνωση ο διαχειριστής της υποδομής ΟΣΕ διέκοψε την κυκλοφορία των τρένων στο συγκεκριμένο τμήμα «λόγω μετατόπισης γέφυρας από τις βροχές. Τα δρομολόγια Σέρρες - Αλεξανδρούπολη θα εκτελούνται με λεωφορεία, μέχρι νεοτέρας» όπως επισημαίνεται.</p>
      <p>Όπως ανέφερε στο ΑΠΕ-ΜΠΕ ο προϊστάμενος της Υπηρεσίας Υποστήριξης Κυκλοφορίας του ΟΣΕ Μακεδονίας - Θράκης, Χρήστος Τούρτας, πρόκειται «για γέφυρα αποκλειστικά σιδηροδρομική, 1,5 χλμ έξω από τις Σέρρες. Χθες το βράδυ διαπίστωσε πρόβλημα ο υπέυθυνος υπάλληλος γραμμής και ενημερωθήκαμε άμεσα».</p>
      <p>Ο κ. Τούρτας επισήμανε ότι ήδη βρίσκονται στο σημείο «συνεργεία τεχνικών του ΟΣΕ προκειμένου να έχουν ακριβή εικόνα της κατάσταση και να αποκαταστήσουν το πρόβλημα στη σιδηροδρομική γέφυρα».</p>
      <p>
        <a href="https://www.real.gr/politiki/arthro/h_kakokairia_metatopise_sidirodromiki_gefyra_stis_serres-589283/">www.real.gr</a>
      </p>
    </article>
  </body>
</html>