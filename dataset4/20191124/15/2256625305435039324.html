<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159319_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T15:20:00+00:00"/>
    <meta property="og:title" content="Херо: Трябва да усилим конкуренцията, беше трудно до първия гол"/>
    <meta property="og:description" content="Треньорът на Берое очаквано остана доволен от успеха над Дунав"/>
  </head>
  <body>
    <article>
      <h1>Херо: Трябва да усилим конкуренцията, беше трудно до първия гол</h1>
      <address>
        <time datetime="2019-11-24T15:20:00+00:00">24 Nov 2019, 15:20</time>
      </address>
      <p>Наставникът на Берое Димитър Димитров коментира успеха на тима с 3:0 като гост на Дунав в Русе, като срещата беше част от 17-ия кръг на efbet Лига.<br/><br/>"Срещу Арда незаслужено загубихме, гледайки статистиката, във футбола трябва да имаш шанс и късмет, имахме доста контузени играчи, футболистите показаха желание и характер, но като качество има какво да се желае. Трябва да усилим конкуренцията по постове. Беше ни трудно до първия гол, но после се получи", коментира Димитров след успеха.<br/><br/>"Цифрите сами говорят за него, що се отнася до Камбуров, аз бях с него и при първите му стъпки в големия футбол, ако се чувства добре, защо не да поиграе. Сега пак сме заедно", каза още той.<br/><br/>"Трябва да играем концентрирано срещу Левски, имаме доста контузени играчи, на пейката нямаше нито един офанзивен футболист, мислим за селекция на определени позиции, нямаме вариативност в момента", каза още треньорът на Берое.</p>
    </article>
  </body>
</html>