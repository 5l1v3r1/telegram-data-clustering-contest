<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/ludovic-orban-nu-am-niciun-mesaj-pentru-dancila-psd-ramane-adversarul-nostru-18612588"/>
    <meta property="og:site_name" content="Gândul"/>
    <meta property="article:published_time" content="2019-11-24T21:15:34+00:00"/>
    <meta property="og:title" content="Ludovic Orban: Nu am niciun mesaj pentru Dăncilă. PSD rămâne adversarul nostru"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ludovic Orban: Nu am niciun mesaj pentru Dăncilă. PSD rămâne adversarul nostru</h1>
      <h2>Ludovic Orban a declarat că nu are niciun mesaj să îi transmită Vioricăi Dăncilă, după ce a pierdut alegerile prezidenţiale. Liderul PNL a adăugat că PSD este un partid care este ca „o stafie” a Partidului Comunist, care încă pune în pericol democraţia din România.</h2>
      <address><time datetime="2019-11-24T21:15:34+00:00">24 Nov 2019, 21:15</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>„Nu am niciun mesaj (pentru Viorica Dăncilă - n.r.). Din punctul meu de vedere. PSD este un partid retrograd, un partid care este ca o stafie a Partidului Comunist, care încă bântuie România şi care pune în pericol democraţia, dezvoltarea economică şi şansa la o viaţă decentă pentru fiecare român, rămâne adversarul nostru şi faptul că am câştigat astăzi nu ne face să ne culcăm pe o ureche şi dimpotrivă vom continua să arătăm românilor că România poate fi guvernată de oameni competenţi, de oameni cinstiţi, de oameni dedicaţi servirii interesului public şi că toate minciunile PSD nu au făcut altceva decât să otrăvească societatea românească”, a afirmat premierul Ludovic Orban.</p>
      <p>Liderul PNL a mai spus că are convingerea că PSD nu îşi va reveni.</p>
      <p>„Preşedintele României are un Guvern partener, ăsta este lucrul cel mai important, toate proiectele preşedintelui, de la proiectul de ţară, despre care v-am spus că este aproape finalizat, până la România educată şi toate celelalte proiecte pot fi puse în practică, pentru că există un Guvern care se află în parteneriat cu preşedintele şi care are capacitatea de a realiza politicile publice, programele şi atinge obeictivele care sunt fixate în aceste documente importante”, a completat Orban.</p>
      <p>Datele provizorii, furnizate de Autoritatea Electorală Permanentă, după numărarea a 99,3% din voturi (9.023.783), arată că actualul preşedinte Klaus Iohannis a obţinut 63,12% din voturi, în timp ce Viorica Dăncilă a obţinut 36,89%.</p>
    </article>
  </body>
</html>