<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a546670/Priveden-zbog-samaranja-devojke-u-Novom-Sadu-snimak-kruzio-drustvenim-mrezama.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-24T21:49:00+00:00"/>
    <meta property="og:title" content="Priveden zbog šamaranja devojke u Novom Sadu, snimak kružio društvenim mrežama"/>
    <meta property="og:description" content="Novosadska policija privela je 28-ogodišnjeg muškarca koji je osumnjičen da je 21. novembra na Bulevaru patrijarha..."/>
  </head>
  <body>
    <article>
      <h1>Priveden zbog šamaranja devojke u Novom Sadu, snimak kružio društvenim mrežama</h1>
      <address>
        <time datetime="2019-11-24T21:49:00+00:00">24 Nov 2019, 21:49</time>
      </address>
      <p>Novosadska policija privela je 28-ogodišnjeg muškarca koji je osumnjičen da je 21. novembra na Bulevaru patrijarha Pavla, u Novom Sadu, na ulici, dva puta ošamario devojku.</p>
      <p>Kako je za 021 potvrđeno u novosadskoj policiji, muškarcu je izrečena mera zabrana prilaska devojci, a tužilaštvo tek treba da utvrdi da li postoje elementi krivičnog dela, i ako postoje, kako će ga okvalifikovati.</p>
      <p>Inače, ovaj incident nije prijavljen policiji, već je snimak incidenta, koji je zabeležila kamera na obližnjoj zgradi, kružio društvenim mrežama i na osnovu njega je policija reagovala.</p>
    </article>
  </body>
</html>