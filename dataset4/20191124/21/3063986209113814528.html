<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843079"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T21:05:00+00:00"/>
    <meta property="og:title" content="গাইবান্ধায় সিপিবির পদযাত্রা"/>
    <meta property="og:description" content="গাইবান্ধার ফুলছড়ির উপজেলার কঞ্চিপাড়া ইউনিয়নে নদী ভাঙন রোধে কার্যকর ব্যবস্থা গ্রহণ, বন্যায় ক্ষতিগ্রস্ত রাস্তাঘাট দ্রুত সংস্কারের দাবিতে বাংলাদেশের কমিউনিস্ট পার্টি-সিপিবি’র উদ্যোগে বালাশিঘাট থেকে মদনেরপাড়া পর্যন্ত পদযাত্রা অনুষ্ঠিত হয়েছে। আজ রবিবার বিকেল ৩টা থেকে ৫টা পর্যন্ত এই পদযাত্রাকালে বিভিন্ন এলাকায় বন্দর ও বাজারে সমাবেশ অনুষ্ঠিত হয়। এ সময় বক্তব্য রাখেন জেলা সিপিবি’র সভাপতি ও কেন্দ্রীয় প্রেসিডিয়াম সদস্য মিহির ঘোষ, সিপিবি জেলা কমিটির সাধারণ সম্পাদক মোস্তাফিজুর রহমান মুকুল, জেলা সিপিবি’র সহ-সাধারণ সম্পাদক অ্যাডভোটে মুরাদ জামান রব্বানী, জেলা সম্পাদকমণ্ডলীর সদস্য মাহমুদুল গণি রিজন, জেলা কমিটির সদস্য মশিউর রহমান মইশাল, স্থানীয় নেতা শরিফুল ইসলাম শরীফ, রানু সরকার, ছাত্র নেতা রবিউল ইসলাম রবি প্রমুখ। বক্তারা বলেন, নদী ভাঙন রোধে নানা কর্মসূচির প্রতিশ্রুতি দেওয়া হলেও তা পুরোপুরি কার্যকর হচ্ছে না। এ ছাড়া বন্যার পর দীর্ঘ সময় পেরিয়ে গেলেও ক্ষতিগ্রস্ত রাস্তাঘাট সংস্কারের উদ্যোগ নেই। বক্তারা আরো বলেন, লাগামহীন দুর্নীতি, লুটপাট এবং সিন্ডিকেটের কারসাজিতে পেঁয়াজসহ নিত্য প্রয়োজনীয় দ্রব্যের মূল্য বৃদ্ধিতে সাধারণ মানুষ বিপাকে…"/>
  </head>
  <body>
    <article>
      <h6 class="kicker">নদীভাঙন রোধ ও রাস্তা সংস্কারের দাবিতে</h6>
      <h1>গাইবান্ধায় সিপিবির পদযাত্রা</h1>
      <address><time datetime="2019-11-24T21:05:00+00:00">24 Nov 2019, 21:05</time> by <a rel="author">গাইবান্ধা প্রতিনিধি</a></address>
      <p>গাইবান্ধার ফুলছড়ির উপজেলার কঞ্চিপাড়া ইউনিয়নে নদী ভাঙন রোধে কার্যকর ব্যবস্থা গ্রহণ, বন্যায় ক্ষতিগ্রস্ত রাস্তাঘাট দ্রুত সংস্কারের দাবিতে বাংলাদেশের কমিউনিস্ট পার্টি-সিপিবি’র উদ্যোগে বালাশিঘাট থেকে মদনেরপাড়া পর্যন্ত পদযাত্রা অনুষ্ঠিত হয়েছে।</p>
      <p>আজ রবিবার বিকেল ৩টা থেকে ৫টা পর্যন্ত এই পদযাত্রাকালে বিভিন্ন এলাকায় বন্দর ও বাজারে সমাবেশ অনুষ্ঠিত হয়। এ সময় বক্তব্য রাখেন জেলা সিপিবি’র সভাপতি ও কেন্দ্রীয় প্রেসিডিয়াম সদস্য মিহির ঘোষ, সিপিবি জেলা কমিটির সাধারণ সম্পাদক মোস্তাফিজুর রহমান মুকুল, জেলা সিপিবি’র সহ-সাধারণ সম্পাদক অ্যাডভোটে মুরাদ জামান রব্বানী, জেলা সম্পাদকমণ্ডলীর সদস্য মাহমুদুল গণি রিজন, জেলা কমিটির সদস্য মশিউর রহমান মইশাল, স্থানীয় নেতা শরিফুল ইসলাম শরীফ, রানু সরকার, ছাত্র নেতা রবিউল ইসলাম রবি প্রমুখ।</p>
      <p>বক্তারা বলেন, নদী ভাঙন রোধে নানা কর্মসূচির প্রতিশ্রুতি দেওয়া হলেও তা পুরোপুরি কার্যকর হচ্ছে না। এ ছাড়া বন্যার পর দীর্ঘ সময় পেরিয়ে গেলেও ক্ষতিগ্রস্ত রাস্তাঘাট সংস্কারের উদ্যোগ নেই।</p>
      <p>বক্তারা আরো বলেন, লাগামহীন দুর্নীতি, লুটপাট এবং সিন্ডিকেটের কারসাজিতে পেঁয়াজসহ নিত্য প্রয়োজনীয় দ্রব্যের মূল্য বৃদ্ধিতে সাধারণ মানুষ বিপাকে পড়েছে। তারা দুর্নীতি, লুটপাট, সিন্ডিকেটের বিরুদ্ধে রুখে দাঁড়াতে জনগণের প্রতি আহবান জানান।</p>
    </article>
  </body>
</html>