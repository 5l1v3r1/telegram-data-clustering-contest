<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/csu-craiova-fc-hermannstadt-scor-3-0-in-liga-i-si-oltenii-urca-provizoriu-pe-locul-2-1922402024002019112119179418"/>
    <meta property="og:site_name" content="News.ro"/>
    <meta property="article:published_time" content="2019-11-24T21:20:00+00:00"/>
    <meta property="og:title" content="CSU Craiova - FC Hermannstadt, scor 3-0, în Liga I şi oltenii urcă provizoriu pe locul 2"/>
    <meta property="og:description" content="CS Universitatea a învins, duminică, pe teren propriu, cu scorul de 3-0 (1-0), echipa FC Hermannstadt, în etapa a XVII-a a Ligii I. În urma acestui rezultat, oltenii au urcat pe locul 2, cu 31 de puncte, la egalitate cu Astra Giurgiu, de pe locul 3, dar cu golaveraj superior. CFR Cluj, echipa de pe locul I, are 34 de puncte."/>
  </head>
  <body>
    <article>
      <h1>CSU Craiova - FC Hermannstadt, scor 3-0, în Liga I şi oltenii urcă provizoriu pe locul 2</h1>
      <address><time datetime="2019-11-24T21:20:00+00:00">24 Nov 2019, 21:20</time> by <a rel="author">Adrian Petculescu</a></address>
      <p>
        <b>CS Universitatea a învins, duminică, pe teren propriu, cu scorul de 3-0 (1-0), echipa FC Hermannstadt, în etapa a XVII-a a Ligii I. În urma acestui rezultat, oltenii au urcat pe locul 2, cu 31 de puncte, la egalitate cu Astra Giurgiu, de pe locul 3, dar cu golaveraj superior. CFR Cluj, echipa de pe locul I, are 34 de puncte.</b>
      </p>
      <p>Au marcat Bancu '39, Cicâldău '68 şi Viera '76.</p>
      <p>1-0, min. 39: Bancu a marcat cu un şut din unghi, de pe partea dreaptă, de la marginea careului mic;</p>
      <p>2-0, min. 68: Măţel a centrat de pe partea dreaptă, iar Cicâldău a trimis mingea în poartă cu capul, de la 8-9 metri;</p>
      <p>3-0, min. 76: Cicâldău a centrat din corner de pe partea stângă, iar Viera a trimis balonul în propria poartă.</p>
      <p>Au evoluat următoarele echipe:</p>
      <p>CSU Craiova: L. Popescu - Măţel, Bălaşa, Tiago Ferreira, Bancu (Vătăjelu '90) - Qaka, Cicâldău, Zakarici - Bărbuţ (Ivanov '71), Niţu (M. Roman '58), Baiaram. Antrenor Victor Piţurcă;</p>
      <p>Hermannstadt: Novo - Luchin, Viera, Stoica, Opruţ (Busu '46) - L. Dumitriu, Offenbacher, A. Taira (Rimane '69) - David Caiado (Yazalde '59), Debeljuh, Buzan. Antrenor Eugen Neagoe.</p>
      <p>Cartonaşe galbene: Tiago '1, Bărbuţ '42, Ivanov '90+1 / Luchin '15, A. Taira '53.</p>
      <p>Arbitri: Marian Barbu – Alexandru Cerei, Stelian Slabu – Lucian Rusandu;</p>
      <p>Observator: Augustus Constantin şi Marin Ivan.</p>
      <p>După acest meci, lider este CFR Cluj, cu 34 de puncte, echipă urmată de Universitatea Craiova, 31 de puncte, Astra Giurgiu, tot cu 31 de puncte, FC Viitorul, cu 29 de puncte, Gaz Metan Mediaş, cu 27 de puncte, şi FCSB, tot 27 de puncte. Viitorul nu a jucat încă în această etapă.</p>
      <p>FC Botoşani este pe locul 7, cu 23 de puncte, înaintea echipelor Poli Iaşi, 22 de puncte, şi Dinamo, tot 22 de puncte.</p>
      <p>Hermannstadt rămâne pe locul 13, penultimul, retrogradanil, cu 14 puncte, la un punct de Academica Clinceni, de pe locul 12, de baraj.</p>
      <p>Etapa se încheie luni, cu meciul Viitorul - Sepsi Sfântu Gheorghe, partidă care va începe la 20.30.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>