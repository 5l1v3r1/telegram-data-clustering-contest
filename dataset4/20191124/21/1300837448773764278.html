<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/22/sampdoria-ranieri-ogni-gara-e-uno-spartiacque_ea1afba0-fb87-455d-93c8-78e55cbbade0.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T21:30:55+00:00"/>
    <meta property="og:title" content="Gabbiadini e Ramirez rimontano l'Udinese, Samp respira"/>
    <meta property="og:description" content="Var protagonista a Marassi: gol annullato e rigore assegnato. Colpo Lazio da Champions, Roma torna a vincere [http://www.ansa.it/sito/notizie/sport/2019/11/24/serie-a-sassuolo-lazio-roma-brescia-verona-fiorentina_5ec20495-e094-4614-9225-724399ca2fdb.html] (ANSA)"/>
  </head>
  <body>
    <article>
      <h1>Gabbiadini e Ramirez rimontano l'Udinese, Samp respira</h1>
      <h2>Var protagonista a Marassi: gol annullato e rigore assegnato</h2>
      <address><time datetime="2019-11-24T21:30:55+00:00">24 Nov 2019, 21:30</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/24/812e5f0aa11a22a58d248dec8612b555.jpg"/>
          <figcaption>Sampdoria-Udinese<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/665d4a66f0c0c35385e22888fb640e47.jpg"/>
          <figcaption>Sampdoria-Udinese<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/f8a0577e87f4e0d487e49b7b928c8f15.jpg"/>
          <figcaption>Sampdoria-Udinese<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/ad2cc91fb9bf9b260f3a482f0da6bbf2.jpg"/>
          <figcaption>Sampdoria-Udinese<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/3e0a18ad7fa9242bcd7a90e0290313b0.jpg"/>
          <figcaption>Sampdoria-Udinese<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/b77d91a5fbbc3ab21ab02064dface867.jpg"/>
          <figcaption>Sampdoria-Udinese<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/1550b937bfccb704dbb0d0656c47503f.jpg"/>
          <figcaption>Sampdoria-Udinese<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p>Successo in rimonta per la Sampdoria che grazie a Gabbiadini e Ramirez ribalta il vantaggio iniziale dell'Udinese per la prima vittoria casalinga firmata Claudio Ranieri. A nulla è valso il gol di Nestorovski per gli ospiti che pagano cara l'espulsione di Jajalo, avvenuta ad inizio secondo tempo e che ha facilitato il compito dei blucerchiati di prendersi l'intera posta, uscendo anche dalla zona retrocessione. Due squadre che inseguono i tre punti e in campo lo dimostrano subito giocando sempre alla ricerca del gol. Ne nasce una gara piacevole sin dai primi minuti. Al primo affondo l'Udinese va a segno con Nestorovski ma dopo l'intervento della Var Pairetto annulla la rete per fuorigioco col pallone già a centrocampo.</p>
      <p>La Sampdoria risponde con Ramirez che colpisce di testa il palo e poco dopo al 20' Gabbiadini non sfrutta in area un appoggio di testa di Ferrari sparando sopra la traversa. La spinta dei blucerchiati non basta perché è l'Udinese a passare in vantaggio. Bertolacci non si intende con Ekdal perdendo palla al limite della propria area di rigore, Nestorovski la recupera, entra in area e batte Audero grazie anche ad una leggera deviazione di Colley. La squadra di Ranieri si lancia alla ricerca del pareggio sfiorandolo con una doppia conclusione di Jankto, respinta di Musso, e Ramirez, pallone sull'esterno della rete. Ma i padroni di casa perdono in pochi minuti ben due uomini per infortunio: prima Depaoli quindi Bertolacci.</p>
      <p>Al 5' di recupero, Gabbiadini trova il pareggio direttamente su punizione con un tiro che si infila all'incrocio alla sinistra del portiere argentino. Caricata dal pareggio, la Samp cerca la vittoria e inizia a spingere con insistenza. Ad aiutarla Jajalo che già ammonito si fa espellere per un fallo a centrocampo. Gotti passa così al 4-4-1 ma l'inerzia della gara è ormai per la Sampdoria, che pur rischiando anche qualcosa - come al 22' quando Lasagna sfiora il palo -, sente di poter completare la rimonta. Ci vuole però un altro intervento della Var, fallo di Troost-Ekong su Quagliarella in area non ravvisato da Pairetto, per il 2-1. Pairetto dopo aver rivisto le immagini assegna il rigore che Ramirez non sbaglia. Nel finale i blucerchiati controllano il vantaggio e conquistano tre punti fondamentali per lasciarsi alle spalle la zona retrocessione.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/sport/2019/11/24/serie-a-bologna-parma_5f3e40ab-e049-473f-a154-4167ab52c7e3.html"/>
        <a href="http://www.ansa.it/sito/notizie/sport/2019/11/24/serie-a-sassuolo-lazio-roma-brescia-verona-fiorentina_5ec20495-e094-4614-9225-724399ca2fdb.html"/>
        <a href="http://www.ansa.it/sito/notizie/sport/2019/11/24/serie-a-lecce-cagliari-probabili-formazioni_b3b6ec87-afd0-4693-bc24-9e0b18756ab7.html"/>
        <a href="http://www.ansa.it/sito/notizie/sport/calcio/campionato.html?C=51&amp;T=0"/>
        <a href="http://www.ansa.it/sito/photostory/calcio/2019/11/24/serie-a-sampdoria-udinese-2-1_7c6dd114-7b73-4f71-9a9f-1ec27d36c9a1.html"/>
      </related>
    </article>
  </body>
</html>