<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@helmaadib/%D9%85%D9%87%D8%A7%D8%AC%D8%B1%D8%AA-%D8%A8%D9%87-%D8%A7%D8%B3%D8%AA%D8%B1%D8%A7%D9%84%DB%8C%D8%A7-%DA%86%D9%87-%D9%85%D8%B2%D8%A7%DB%8C%D8%A7%DB%8C%DB%8C-%D8%AF%D8%A7%D8%B1%D8%AF-erfhbqfrem9a"/>
    <meta property="og:site_name" content="ویرگول"/>
    <meta property="article:published_time" content="2019-11-24T21:50:30+00:00"/>
    <meta property="og:title" content="مهاجرت به استرالیا چه مزایایی دارد؟"/>
    <meta property="og:description" content="با مزایای مهاجرت به کشور استرالیا بیشتر آشنا شوید"/>
  </head>
  <body>
    <article>
      <h1>مهاجرت به استرالیا چه مزایایی دارد؟</h1>
      <address><time datetime="2019-11-24T21:50:30+00:00">24 Nov 2019, 21:50</time> by <a rel="author" href="https://virgool.io/@helmaadib" target="_blank">helmaadib</a></address>
      <p>استرالیا در سال ۲۰۱۸ توانست از سوئیس سبقت بگیرد و عنوان مرفه ترین کشور دنیا را از آن خود کند. در ادامه از مزیت ها یا خوبی های مهاجرت به استرالیا خواهیم گفت.</p>
      <figure>
        <img src="https://files.virgool.io/upload/users/34730/posts/erfhbqfrem9a/bd3omkhwvuq3.jpeg"/>
      </figure>
      <p>
        <b>وضعیت اقتصادی و توسعه یافتگی خیلی خوب:</b>
      </p>
      <p>استرالیا بیش از ۲۶ سال رشد مداوم اقتصادی داشته و حتی در دوره رکود اقتصادی هم آسیبی ندیده و بنابراین یکی از کشورهای مستعد برای سرمایه گذاری است. استرالیا در شاخص توسعهٔ انسانی (Human Development Index) که توسط برنامه توسعه و پیشرفت سازمان ملل UNDP ارائه می‌شود و پیرامون کیفیت زندگی، درمان، آموزش، اقتصاد آزاد و توسعه شهری تحقیق می کند جایگاه سوم جهان را در سال ۲۰۱۸ کسب کرده است.</p>
      <p>همچنین به گزارش وبسایت sbs.com: بر اساس شاخص جهانی قابلیت زندگی (Global Livability Ranking) سال ۲۰۱۸ که توسط موسسه EIU متعلق به اکونومیست منتشر می شود و ۳۰ فاکتور گوناگون در ارتباط با ثبات، مراقبت های بهداشتی، فرهنگ، محیط زیست، آموزش و پرورش و زیرساخت ها را در نظر می گیرد، سیدنی در مقام پنجم و آدلاید در رتبه دهمین شهر قابل سکونت جهان قرار گرفته اند.</p>
      <p><b>سرعت و سهولت در اخذ ویزا و نسبت بالای پرونده های موفق نسبت به سایر کشورهای مهاجرپذیر:</b> با اینکه استرالیا قوانین سفت و سختی دارد اما گرفتن ویزا و اقامت استرالیا نسبت به خیلی از کشورهای مهاجر پذیر آسان تر است چون استرالیا بروکراسی و کاغذبازی کمی دارد و قوانین مهاجرت به طور مداوم به روز می شوند و روند مهاجرت و کارگزینی در این کشور را تسهیل می کنند.</p>
      <p>
        <b>بهره مندی از مزایای سکونت در شهرهایی وسیع با جمعیتی در حدود 2 تا ۴ میلیون نفر</b>
      </p>
      <p>استرالیا شهرهایی بزرگ با جمعیت کم دارد و این یعنی امکانات کافی برای شهروندان در شهرهایی که آرامش و تمیزی زیادی دارد و برای خیلی از مهاجرینی که از شهرهای شلوغ و پر سر و صدا آزرده خاطرند، ایده آل است.</p>
      <p>
        <b>جغرافیا و طبیعت زیبا با آب و هوایی معتدل و مرطوب</b>
      </p>
      <p>حتما تصاویر زیبای سیدنی را در اینترنت دیده اید، استرالیا طبیعت بکر و حاصلخیزی دارد. جزایر زیبا و بکری هم در اطراف آن وجود دارند که بعضی از آنها در لیست میراث جهانی یونسکو به ثبت رسیده اند. همچنین استرالیا از نظر معادن زیر زمینی نیز وضعیت بسیار مطلوبی دارد و امکان سرمایه گذاری در حوزه صنعت معدن و اخذ ویزا از این طریق نیز یکی از روش های متداول برای مهاجران ثروتمندتر است. درآمد استرالیا از صنعت توریسم در سال ۲۰۱۹ به رکورد ۴۷ میلیون دلار رسید. بیشترین مقاصد گردشگری در استرالیا، شهرهای ساحلی سیدنی، بریزبین و مبلورن هستند. حیات وحش استرالیا نیز منحصر به فرد بوده و یکی از جاذبه های آن است.</p>
      <p>
        <b>ثبات اقتصادی بالا و حمایت از کارآفرینان برای راه اندازی کسب و کار</b>
      </p>
      <p>صنایعی که عملکرد بسیار خوبی در استرالیا دارند به ترتیب در حوزه های انرژی، کشاورزی، مالی، آموزش و گردشگری فعال بوده و هم اکنون بیش از پانزده هزار شرکت بین المللی در استرالیا مشغول فعالیت هستند.</p>
      <p>همچنین استرالیا ویزاهای کار متعددی دارد که با بعضی از آنها قبلا آشنا شده اید مثلا ویزای ۴۹۱ که ویزای کار بوده و ویژه مناطق کم جمعیت تر استرالیاست.</p>
      <p>
        <b>وضعیت اشتغال و نیاز به نیروی کار ماهر</b>
      </p>
      <p>استرالیا همیشه برای نیروی کار ماهر فرصت های شغلی خوبی دارد. خب این هم یکی از <b>مزایای مهاجرت به استرالیا</b> است. نرخ بیکاری در استرالیا کم است، چیزی در حدود ۵.۲٪ و این کشور نیاز زیادی به نیروی کار دارد که می تواند از طریق متقاضیان مهاجرت تامین شود. سن بازنشستگی برای مردان ۶۵ سال و برای زنان ۶۲ سال است.</p>
      <p>هر ساله لیست نیروهای متخصص مورد نیاز استرالیا در پایگاه های داده معتبر منتشر می شود تا متقاضیان فارغ از ملیت و نژادشان و تنها با تکیه بر استعدادها، توانایی ها و تجربیات بتوانند از فرصت های شغلی در این کشور مرفه بهره مند شوند.</p>
      <p>
        <b>امنیت بالا</b>
      </p>
      <p>شاخص امنیت در استرالیا ۸۶٪ است و از این لحاظ، دهمین کشور امن دنیاست. انواع جرائم در استرالیا نرخ ارتکاب پایینی دارند و تنها بلایای طبیعی مثل آتش سوزی و سیل هستند که در استرالیا مخاطره آمیز می شوند.</p>
      <p>
        <b>کیفیت آموزش و تحصیلات</b>
      </p>
      <p>یکی از ویزاهای پرطرفدار استرالیا، ویزای تحصیلی است. ویزای ۵۰۰ یکی از این ویزاهاست. همچنین دوره های آموزشی کوتاه مدت نیز برای کسب مهارت های شغلی در استرالیا در دسترس عموم است. در استرالیا دانشگاه های بسیار خوبی هم هست. مطابق رتبه بندی جهانی QS، تعداد ۷ مورد از ۱۰۰ دانشگاه برتر دنیا در استرالیا قرار دارند.</p>
      <p>استرالیا از نظر شاخص عملکرد آموزشی دانش آموزان مهاجر در جایگاه هفتم جهانی و پس از سنگاپور، ماکای چین، هنگ کنگ، کانادا، ایرلند و استونی قرار دارد.</p>
      <p>
        <b>فرهنگ احترام به ملیت ها و اقوام مختلف و وجود قوانین حمایتی</b>
      </p>
      <p>از سال ۲۰۱۷ تا ۲۰۱۸ میلادی چیزی حدود ۶۲٪ از رشد جمعیت سالانه استرالیا مربوط به مهاجران بوده و این فرهنگ مهاجرپذیری سبب شده تا استرالیایی ها مردمانی صبور و با تحمل باشند چون فرهنگی چندملیتی دارند. کسانی که از ایران به استرالیا مهاجرت کرده اند معمولا صداقت و مهربانی استرالیایی ها برایشان خیلی جالب بوده است.</p>
      <p>
        <b>امکان اخذ اقامت دائم و ویزاهای توریستی برای سایر اعضای خانواده پس از دریافت اقامت دائم</b>
      </p>
      <p>بسیاری از ویزاهای استرالیا قوانین حمایتی برای سایر اعضای خانواده در نظر می گیرند تا پس از اقامت فرد اصلی خانواده درجه ۱ او هم بتوانند در استرالیا اقامت داشته باشند.</p>
      <p>مواردی که در این مطلب مطالعه کردید، مزایا و منافع مهاجرت به استرالیا به صورت کلی بودند اما اگر بتوانید اقامت دائم استرالیا را به دست آورید امتیازات دیگری هم به شما اعطا خواهد شد از جمله:</p>
      <ul>
        <li>اقامت نامحدود استرالیا</li>
        <li>برخورداری از مزایای شهروندی کامل در استرالیا</li>
        <li>تخفیف در پرداخت شهریه دانشگاهی و دریافت کمک هزینه تحصیلی</li>
        <li>معافیت از پرداخت مالیات بر در آمد تا سقف درآمدی مشخص</li>
        <li>برخورداری از طرح بیمه درمان Medicare</li>
      </ul>
    </article>
  </body>
</html>