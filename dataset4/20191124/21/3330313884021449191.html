<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905077/ihattaren-wil-ajax-uitdagen-ik-heb-gekkere-inhaalraces-gezien-dus-waarom-niet-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T21:28:00+00:00"/>
    <meta property="og:title" content="Ihattaren wil Ajax uitdagen: 'Ik heb gekkere inhaalraces gezien, dus waarom niet?'"/>
    <meta property="og:description" content="Mohamed Ihattaren heeft de landstitel dit seizoen nog niet uit het hoofd gezet. De jonge spelmaker van PSV gelooft dat de Eindhovenaren in het voorjaar van 2020 met de schaal op het Stadhuisplein kunnen staan. Na de 2-1 thuiszege op SC Heerenveen blijkt Ihattaren zijn bravoure ondanks de matige serie niet kwijt te zijn geraakt. &quot;Natuurlijk is het zelfvertrouwen niet weg&quot;, zegt hij tegenover Voetbal International. &quot;Dat hou je gewoon. Als je verliest moet je dat ook helemaal niet kwijtraken.&quot; PSV overleeft slotoffensief Heerenveen en boekt eerste zege in 49 dagen"/>
  </head>
  <body>
    <article>
      <h1>Ihattaren wil Ajax uitdagen: 'Ik heb gekkere inhaalraces gezien, dus waarom niet?'</h1>
      <address>
        <time datetime="2019-11-24T21:28:00+00:00">24 Nov 2019, 21:28</time>
      </address>
      <p>
        <b>Mohamed Ihattaren heeft de landstitel dit seizoen nog niet uit het hoofd gezet. De jonge spelmaker van PSV gelooft dat de Eindhovenaren in het voorjaar van 2020 met de schaal op het Stadhuisplein kunnen staan.</b>
      </p>
      <p>Na de 2-1 thuiszege op SC Heerenveen blijkt Ihattaren zijn bravoure ondanks de matige serie niet kwijt te zijn geraakt. "Natuurlijk is het zelfvertrouwen niet weg", zegt hij tegenover <a href="https://www.vi.nl/video/ihattaren-geeft-landstitel-niet-op-heb-gekkere-inhaalraces-gezien">Voetbal International</a>. "Dat hou je gewoon. Als je verliest moet je dat ook helemaal niet kwijtraken."</p>
      <p>Het 17-jarige toptalent van de Eindhovenaren geeft wel toe dat de zes wedstrijden zonder zege hem niet in de koude kleren zijn gaan zitten. "Natuurlijk knaagt het als je wedstrijden verliest. Je bent en blijft gewoon een kampioensploeg."</p>
      <p>Die titel spookt nog altijd door de gedachten van Ihattaren, zo blijkt. "Ik heb gekkere inhaalraces gezien", stelt hij. "Het vertrouwen blijft er gewoon en we gaan ervoor. Iedereen denkt daar binnen het team hetzelfde over, dus waarom niet?"</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905038/psv-overleeft-fries-slotoffensief-en-boekt-eerste-overwinning-in-49-dagen.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>