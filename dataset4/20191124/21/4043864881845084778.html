<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/24/7232896/"/>
    <meta property="og:site_name" content="Українська правда"/>
    <meta property="article:published_time" content="2019-11-24T21:49:49+00:00"/>
    <meta property="og:title" content="Через обстріл окупантів на Донеччині згоріли 6 будинків"/>
    <meta property="og:description" content="У неділю ввечері внаслідок ворожого обстрілу в районі Березового Донецької області сталася пожежа в дачному виселку, населення евакуювали."/>
  </head>
  <body>
    <article>
      <h1>Через обстріл окупантів на Донеччині згоріли 6 будинків</h1>
      <address>
        <time datetime="2019-11-24T21:49:49+00:00">24 Nov 2019, 21:49</time>
      </address>
      <p>У неділю ввечері внаслідок ворожого обстрілу в районі Березового Донецької області сталася пожежа в дачному виселку, населення евакуювали.</p>
      <p><b>Джерело</b>: <a href="https://www.facebook.com/pressjfo.news/">пресцентр ООС</a></p>
      <p><b>Дослівно</b>: "Сьогодні, 24 листопада, близько 18.00 російські окупанти обстріляли позиції підрозділів Об’єднаних сил в районі Березового Донецької області і дачний масив цього населеного пункту з великокаліберних кулеметів із застосуванням трасуючих та бронебійно-запалювальних боєприпасів.</p>
      <p>Внаслідок обстрілу загорілася суха трава. Сильний вітер призвів до швидкого поширення пожежі, яка перекинулась на розташований неподалік дачний виселок.</p>
      <p>Наразі майже вщент вигоріли 6 будівель. Військовослужбовцям Об’єднаних сил вдалося оперативно евакуювати цивільне населення, зараз тривають заходи з локалізації пожежі".</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpressjfo.news%2Fvideos%2F2596005203956548%2F&amp;show_text=0&amp;width=264" width="264" height="476" data-service="Facebook" scrolling="no"/>
      </figure>
      <p><b>Деталі</b>: У пресцентрі повідомили, що близько 23.00 пожежу було локалізовано, постраждалих немає.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/24/7232886/"/>
        <a href="https://www.pravda.com.ua/news/2019/11/24/7232874/"/>
        <a href="https://www.pravda.com.ua/news/2019/11/23/7232830/"/>
      </related>
    </article>
  </body>
</html>