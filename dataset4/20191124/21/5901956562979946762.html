<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/najdrazja-cokolada-249652"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T21:58:00+00:00"/>
    <meta property="og:title" content="Najdražja čokolada"/>
    <meta property="og:description" content="Švica je znana po čokoladi in visokih cenah, zdaj pa je tudi uradno postala dom najdražje čokolade na svetu. Če bi jo radi poskusili, boste morali zares globoko seči v žep. ..."/>
  </head>
  <body>
    <article>
      <h1>Najdražja čokolada</h1>
      <h2>Švicarji so jo naredili iz venezuelske surovine. Za 80-gramsko tablico je treba odšteti 500 evrov.</h2>
      <address><time datetime="2019-11-24T21:58:00+00:00">24 Nov 2019, 21:58</time> by <a rel="author">U. S.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/15/1671257.jpg"/>
          <figcaption>Naredili so le 50 tablic. FOTO: Attimo</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1671268.jpg"/>
          <figcaption>Kakavova zrna so iz vasi Chuao, kjer kakavovce gojijo že 400 let. FOTO: Guliver/Getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/11/15/1671269.jpg"/>
          <figcaption>Za kilogram žafrana je treba odšteti 30.000 frankov. FOTO: Guliver/Getty Images</figcaption>
        </figure>
      </slideshow>
      <p>Švica je znana po čokoladi in visokih cenah, zdaj pa je tudi uradno postala dom najdražje čokolade na svetu. Če bi jo radi poskusili, boste morali zares globoko seči v žep.</p>
      <figure>
        <img src="https://www.slovenskenovice.si/images/slike/2019/11/15/1671268.jpg"/>
        <figcaption>Kakavova zrna so iz vasi Chuao, kjer kakavovce gojijo že 400 let. FOTO: Guliver/Getty Images</figcaption>
      </figure>
      <p>Potem ko so ustvarili najdražjo uro na svetu, se Švica hvali še z najdražjo čokolado na Zemlji. Podjetje Attimo je podrlo vse rekorde: 80-gramska čokoladna tablica stane neverjetnih 640 frankov (približno 500 evrov)! <b>Alain Mettler </b>jo je izdelal iz venezuelske vrhunske temne čokolade grand cru z 68-odstotnim deležem kakava, hrustljavega piškota, kristaliziranih pomarančnih hrustkov in ščepca žafrana. Kakav je iz majhne vasi Chuao v Venezueli, kjer kakavovce gojijo že 400 let. Kakavova zrna so iz te letine, a jih je Mettlerju uspelo dobiti 10 kilogramov – dovolj za 50 ekskluzivnih čokoladnih tablic.<br/><br/>Večina izkupička od prodaje te čokolade gre venezuelskim kmetov, ki bodo denar investirali v svoje trajnostno naravnane plantaže. Žafran so nabrali precej bliže, v švicarski vasi Mund (Valais), letine se razlikujejo, od enega do štirih kilogramov pridelajo, za kilogram te cenjene začimbe pa je treba odšteti 30.000 frankov (približno 28.000 evrov). Ni čudno, da je čokolada draga kot žafran. Kot najdražja na svetu se je že vpisala v Guinnessovo knjigo rekordov.</p>
      <figure>
        <img src="https://www.slovenskenovice.si/images/slike/2019/11/15/1671269.jpg"/>
        <figcaption>Za kilogram žafrana je treba odšteti 30.000 frankov. FOTO: Guliver/Getty Images</figcaption>
      </figure>
      <p>Čokolado lahko primerjamo z dobrim vinom, pravi Mettler. »Pustiti moramo, da se v ustih raztopi, šele potem bomo lahko okusili vse naravne okuse, na primer grenivko, limono, tobak. Ne gre samo za tablico čokolade, v resnici gre za izjemno izkušnjo.« Ko je ustvarjal rekorderko, se je zelo zabaval, je še povedal Mettler in pristavil, da se je med odkrivanjem in sestavljanjem recepta zredil za več kilogramov. </p>
    </article>
  </body>
</html>