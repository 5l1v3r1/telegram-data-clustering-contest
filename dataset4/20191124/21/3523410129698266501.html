<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641852/%D9%BE%DB%8C%D8%B4-%D8%A7%D8%B2-%D9%BE%D8%A7%DB%8C%D8%A7%D9%86-%DA%98%D8%A7%D9%86%D9%88%DB%8C%D9%87-%D8%A7%D8%B2-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%AE%D8%A7%D8%B1%D8%AC-%D9%85%DB%8C%E2%80%8C%D8%B4%D9%88%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T21:30:00+00:00"/>
    <meta property="og:title" content="پیش از پایان ژانویه از اتحادیه اروپا خارج می‌شویم"/>
    <meta property="og:description" content="نخست وزیر انگلیس گفت: قصد داریم قبل از پایان ژانویه آینده از اتحادیه اروپا خارج شویم."/>
  </head>
  <body>
    <article>
      <h1>
        <a href="https://www.bultannews.com/fa/news/641852/%D9%BE%DB%8C%D8%B4-%D8%A7%D8%B2-%D9%BE%D8%A7%DB%8C%D8%A7%D9%86-%DA%98%D8%A7%D9%86%D9%88%DB%8C%D9%87-%D8%A7%D8%B2-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%AE%D8%A7%D8%B1%D8%AC-%D9%85%DB%8C%E2%80%8C%D8%B4%D9%88%DB%8C%D9%85">پیش از پایان ژانویه از اتحادیه اروپا خارج می‌شویم</a>
      </h1>
      <h2>نخست وزیر انگلیس گفت: قصد داریم قبل از پایان ژانویه آینده از اتحادیه اروپا خارج شویم.</h2>
      <address><time datetime="2019-11-24T21:30:00+00:00">24 Nov 2019, 21:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی الجزیره، بوریس جانسون، نخست وزیر انگلیس گفت: قصد داریم قبل از پایان ژانویه آینده از اتحادیه اروپا خارج شویم.</p>
      <p>جانسون با اعلام اینکه پارلمان با رد تصویب سریع برگزیت (خروج انگلیس از اتحادیه اروپا) اشتباه بزرگی مرتکب شد افزود لندن به ندرت با چنین میزان بالایی از چالش روبرو بوده است.</p>
      <p>وی گفت برنامه انتخاباتی ما شامل کاهش بودجه نیرو‌های مسلح نمی‌شود.</p>
      <p>این در حالیست که حزب محافظه کار و حاکم انگلیس روز یکشنبه اعلام کرد دوره اجرای طرح خروج این کشور از اتحادیه اروپا را فراتر از ماه دسامبر ۲۰۲۰ تمدید نخواهد کرد. این حزب در اعلامیه انتخاباتی خود گفت: «ما سال بعد در مورد یک توافقنامه تجاری مذاکره خواهیم کرد، توافقنامه‌ای که اتحاد ما را تقویت کند. ما دوره اجرای طرح برگزیت را فراتر از ماه دسامبر ۲۰۲۰ تمدید نخواهیم کرد.»</p>
      <p>در ادامه این اعلامیه آمده است: «تن‌ها راه اجرای برگزیت، وجود پارلمانی با اکثریت محافظه کاران است.» این بیانیه افزود اگر این حزب در رأس کار باشد، افرادی که از اتحادیه اروپا وارد انگلیس می‌شوند تنها بعد از گذشت پنج سال به مزایای بیکاری، مسکن و فرزند دست پیدا خواهند کرد.</p>
    </article>
  </body>
</html>