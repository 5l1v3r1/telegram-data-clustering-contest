<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/spandoek-met-woord-zwart-mag-stadion-niet-binnen-aanstootgevend/"/>
    <meta property="og:site_name" content="SCEPTR"/>
    <meta property="article:published_time" content="2019-11-24T21:41:34+00:00"/>
    <meta property="og:title" content="Spandoek met woord ‘zwart’ mag stadion niet binnen: ‘Aanstootgevend’"/>
    <meta property="og:description" content="In Nederland is een spandoek van voetbalclub NEC geweigerd omdat daarop het woord 'zwart' stond, één van de clubkleuren. Dat meldt AD."/>
  </head>
  <body>
    <article>
      <h1>Spandoek met woord ‘zwart’ mag stadion niet binnen: ‘Aanstootgevend’</h1>
      <address><time datetime="2019-11-24T21:41:34+00:00">24 Nov 2019, 21:41</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>In Nederland is een spandoek van voetbalclub NEC geweigerd omdat daarop het woord ‘zwart’ stond, één van de clubkleuren. <a href="https://www.ad.nl/binnenland/br-nec-over-geweigerd-spandoek-met-woord-zwart-er-worden-conclusies-getrokken-die-nergens-op-slaan~abfab581/">Dat meldt het Nederlandse AD</a>. De voorbije week werd in Nederland veel aandacht besteed aan de strijd tegen racisme, maar daar gaan sommigen dus wel heel ver in.</b>
      </p>
      <p>Vorige week ontstond ophef in Nederland nadat tijdens de voetbalwedstrijd tussen FC Den Bosch en Excelsior in de Nederlandse tweede klasse een gekleurde speler racistisch bejegend zou zijn. Enkele supporters zouden oerwoudgeluiden gemaakt hebben en zwartepiet-liedjes gezongen hebben. De Nederlandse voetbalbond en het Openbaar Ministerie onderzoeken de zaak.</p>
      <h3>‘Zwart’ is aanstootgevend</h3>
      <p>Afgelopen week en voetbalweekend stonden in het teken van de strijd tegen racisme. Zo werd er in de eerste minuut niet gevoetbald en werden er tal van acties georganiseerd. Maar bij die strijd tegen racisme wordt wel heel ver gegaan. Zo werd vandaag in de Nederlandse tweede klasse een spandoek geweigerd omdat daar het woord ‘zwart’ op stond te lezen, één van de clubkleuren. </p>
      <p>In het clublied van de Nederlandse club NEC zit de zin ‘zwart is de mysterie en de kracht van de magie’. Die zin stond te lezen op één van de spandoeken dat de supporters van de club meenamen naar de wedstrijd tegen Helmond Sport, vrijdagavond. Maar het spandoek mocht het stadion uiteindelijk niet binnen. Het woord ‘zwart’ zou immers aanstootgevend kunnen zijn, klinkt het. </p>
      <p>Jeroen Rengers, voorzitter van supportersvereniging NEC, bevestigt het voorval. <i>“Ik heb dit na de wedstrijd vernomen en begreep dat het spandoek van tevoren niet is voorgelegd aan de veiligheidscoördinator van NEC. Ik heb hier wel een duidelijke mening over, maar we hebben afgesproken dat we woensdag met elkaar in gesprek gaan hierover”</i>, aldus Rengers<a href="https://sceptr.net/">.</a> </p>
    </article>
  </body>
</html>