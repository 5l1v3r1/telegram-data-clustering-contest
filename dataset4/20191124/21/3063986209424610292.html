<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/24/843090"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T21:51:00+00:00"/>
    <meta property="og:title" content="প্রধানমন্ত্রীকে শুভেচ্ছা জানালেন পরশ-নিখিল"/>
    <meta property="og:description" content="আওয়ামী যুবলীগের নবনির্বাচিত চেয়ারম্যান শেখ ফজলে শামস পরশ এবং সাধারণ সম্পাদক মাইনুল হোসেন খান নিখিল প্রধানমন্ত্রীর সঙ্গে সৌজন্য সাক্ষাৎ করে তাঁকে শুভেচ্ছা জানিয়েছেন। আজ রবিবার সন্ধ্যায় এই শীর্ষ দুই যুবলীগ নেতা প্রধানমন্ত্রীর সরকারী বাসভবন গণভবনে গিয়ে প্রধানমন্ত্রীর হাতে ফুলের তোড়া তুলে দিয়ে তাঁকে শুভেচ্ছা জানান। এ সময় প্রধানমন্ত্রী এবং আওয়ামী লীগ সভাপতি শেখ হাসিনা সংগঠন পরিচালনায় উভয় নেতৃবৃন্দের সর্বাঙ্গীন সাফল্য কামনা করেন। আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের এবং যুবলীগের সাবেক সাধারণ সম্পাদক হারুনুর রশীদ এ সময় উপস্থিত ছিলেন। পরশ এবং নিখিল আওয়ামী লীগের যুব সংগঠন যুবলীগের পরবর্তী তিন বছরের জন্য চেয়ারম্যান এবং সাধারণ সম্পাদক নির্বাচিত হয়েছেন। পরশ যুবলীগের প্রতিষ্ঠাতা শেখ ফজলুল হক মনির বড় ছেলে, যিনি গতকাল শনিবার ঐতিহাসিক সোহরাওয়ার্দী উদ্যানে অনুষ্ঠিত যুবলীগের ৭ম জাতীয় কংগ্রেসে বিনা প্রতিদ্বন্দিতায় চেয়ারম্যান নির্বাচিত হন।"/>
  </head>
  <body>
    <article>
      <h1>প্রধানমন্ত্রীকে শুভেচ্ছা জানালেন পরশ-নিখিল</h1>
      <address><time datetime="2019-11-24T21:51:00+00:00">24 Nov 2019, 21:51</time> by <a rel="author">কালের কণ্ঠ অনলাইন</a></address>
      <p>আওয়ামী যুবলীগের নবনির্বাচিত চেয়ারম্যান শেখ ফজলে শামস পরশ এবং সাধারণ সম্পাদক মাইনুল হোসেন খান নিখিল প্রধানমন্ত্রীর সঙ্গে সৌজন্য সাক্ষাৎ করে তাঁকে শুভেচ্ছা জানিয়েছেন।</p>
      <p>আজ রবিবার সন্ধ্যায় এই শীর্ষ দুই যুবলীগ নেতা প্রধানমন্ত্রীর সরকারী বাসভবন গণভবনে গিয়ে প্রধানমন্ত্রীর হাতে ফুলের তোড়া তুলে দিয়ে তাঁকে শুভেচ্ছা জানান।</p>
      <p>এ সময় প্রধানমন্ত্রী এবং আওয়ামী লীগ সভাপতি শেখ হাসিনা সংগঠন পরিচালনায় উভয় নেতৃবৃন্দের সর্বাঙ্গীন সাফল্য কামনা করেন।</p>
      <p>আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের এবং যুবলীগের সাবেক সাধারণ সম্পাদক হারুনুর রশীদ এ সময় উপস্থিত ছিলেন।</p>
      <p>পরশ এবং নিখিল আওয়ামী লীগের যুব সংগঠন যুবলীগের পরবর্তী তিন বছরের জন্য চেয়ারম্যান এবং সাধারণ সম্পাদক নির্বাচিত হয়েছেন।</p>
      <p>পরশ যুবলীগের প্রতিষ্ঠাতা শেখ ফজলুল হক মনির বড় ছেলে, যিনি গতকাল শনিবার ঐতিহাসিক সোহরাওয়ার্দী উদ্যানে অনুষ্ঠিত যুবলীগের ৭ম জাতীয় কংগ্রেসে বিনা প্রতিদ্বন্দিতায় চেয়ারম্যান নির্বাচিত হন।</p>
    </article>
  </body>
</html>