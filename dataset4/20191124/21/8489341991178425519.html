<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807342/%D9%85%D9%86%D8%A7%D8%B8%D8%B1%D9%87-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%A8%D8%A7-%D9%85%D9%88%D8%B6%D9%88%D8%B9-%D8%A8%D8%B1%D8%B1%D8%B3%DB%8C-%D8%B9%D9%85%D9%84%DA%A9%D8%B1%D8%AF-%D8%AF%D9%88%D9%84%D8%AA-%DB%8C%D8%A7%D8%B2%D8%AF%D9%87%D9%85-%D9%88-%D8%AF%D9%88%D8%A7%D8%B2%D8%AF%D9%87%D9%85-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D8%A8%D9%88%D8%B9%D9%84%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T21:09:00+00:00"/>
    <meta property="og:title" content="امروز، چهارم آذر؛ مناظره دانشجویی با موضوع بررسی عملکرد دولت یازدهم و دوازدهم در دانشگاه بوعلی برگزار می‌شود"/>
    <meta property="og:description" content="مسئول بسیج دانشجویی دانشگاه بوعلی سینای همدان از برگزاری مناظره دانشجویی با موضوع بررسی عملکرد دولت یازدهم و دوازدهم در این دانشگاه خبر داد."/>
  </head>
  <body>
    <article>
      <h1>امروز، چهارم آذر؛ مناظره دانشجویی با موضوع بررسی عملکرد دولت یازدهم و دوازدهم در دانشگاه بوعلی برگزار می‌شود</h1>
      <h2>مسئول بسیج دانشجویی دانشگاه بوعلی سینای همدان از برگزاری مناظره دانشجویی با موضوع بررسی عملکرد دولت یازدهم و دوازدهم در این دانشگاه خبر داد.</h2>
      <address>
        <time datetime="2019-11-24T21:09:00+00:00">24 Nov 2019, 21:09</time>
      </address>
      <p>علی اکبر تاشکه، مسئول بسیج دانشجویی دانشگاه بوعلی سینای همدان در گفتگو با خبرنگار گروه دانشگاه خبرگزاری دانشجو، از برگزاری مناظره دانشجویی با موضوع بررسی عملکرد دولت یازدهم و دوازدهم در این دانشگاه خبر داد.</p>
      <p>تاشکه ادامه داد: این مناظره با حضور سیدحمید اشرف، دانشجوی کارشناسی ارشد علوم سیاسی دانشگاه بوعلی به عنوان منتقد و رسول نصراللهی، دانشجوی ارشد علوم اقتصادی این دانشگاه به عنوان موافق برگزار می‌شود.</p>
      <p>مسئول بسیج دانشجویی دانشگاه بوعلی سینای همدان بیان کرد: برگزاری مناظره های دانشجویی با هدف رشد فکری دانشجویان و ارائه تحلیل‌های متنوع در حوزه‌های کلان سیاسی و اقتصادی برنامه ریزی شده است.</p>
      <p>وی خاطرنشان کرد: این مناظره امروز از ساعت ۱۳ در سالن شهید چیت سازیان دانشکده ادبیات برگزار می‌شود و عموم دانشجویان می‌توانند در آن حضور یابند.</p>
      <figure>
        <img src="https://snn.ir/files/fa/news/1398/9/4/848769_233.jpg"/>
      </figure>
    </article>
  </body>
</html>