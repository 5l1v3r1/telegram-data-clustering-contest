<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/cherez-nepogodu-u-franciji-zaginuli-dvoje-lyudey-642109.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T21:18:24+00:00"/>
    <meta property="og:title" content="Через непогоду у Франції загинули двоє людей"/>
    <meta property="og:description" content="Перше тіло було знайдено в комуні Ле-Мюї"/>
  </head>
  <body>
    <article>
      <h1>Через непогоду у Франції загинули двоє людей</h1>
      <address>
        <time datetime="2019-11-24T21:18:24+00:00">24 Nov 2019, 21:18</time>
      </address>
      <h4>Перше тіло було знайдено в комуні Ле-Мюї</h4>
      <p>У департаменті Вар (Франція),через негоду загинули двоє людей.</p>
      <p>Про це повідомляє канал <a href="https://www.bfmtv.com/">BFMTV.</a></p>
      <p>«Двоє людей загинуло, ще одна особа зникла безвісти на півдні Франції, де рясні зливи спричинили великі повені, вода лише зараз починає відступати», - заявили місцеві чиновники.</p>
      <p>Як зазначається, перше тіло було знайдено в комуні Ле-Мюї недалеко від місця, де в суботу ввечері перекинувся рятувальний човен з трьома пожежниками і трьома цивільними особами на борту. З тих пір один з цивільних пропав безвісти. У префектурі не уточнили, чоловік це був чи жінка.</p>
      <p>Друге тіло, яке належало чоловікові близько 50 років, було виявлено в місті Кабассе, в автомобілі.</p>
      <p>Рятувальники досі шукають 70-річного чоловіка, який вважається зниклим безвісти після того, як він вранці 22 листопада вийшов з дому під час сильного дощу.</p>
      <p>Нагадаємо, в результаті масштабної повені у Венеції (Італія) загинули 2 людини. На острові Паллестрина місцеві служби виявили тіло 78-річного чоловіка, який загинув від удару струмом.</p>
    </article>
  </body>
</html>