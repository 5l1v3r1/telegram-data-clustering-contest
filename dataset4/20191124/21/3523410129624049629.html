<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641859/%D8%AF%D8%B1%DA%AF%DB%8C%D8%B1%DB%8C-%D9%85%DB%8C%D8%A7%D9%86-%DA%86%DB%8C%D9%86-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%A8%D8%B4%D8%B1%DB%8C%D8%AA-%D8%AE%D8%B7%D8%B1%D9%86%D8%A7%DA%A9-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T21:43:00+00:00"/>
    <meta property="og:title" content="درگیری میان چین آمریکا برای بشریت خطرناک است"/>
    <meta property="og:description" content="وزیر امور خارجه پیشین آمریکا در سخنانی خواستار کاهش تنش میان پکن و واشنگتن شد."/>
  </head>
  <body>
    <article>
      <h1>
        <a href="https://www.bultannews.com/fa/news/641859/%D8%AF%D8%B1%DA%AF%DB%8C%D8%B1%DB%8C-%D9%85%DB%8C%D8%A7%D9%86-%DA%86%DB%8C%D9%86-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%A8%D8%B4%D8%B1%DB%8C%D8%AA-%D8%AE%D8%B7%D8%B1%D9%86%D8%A7%DA%A9-%D8%A7%D8%B3%D8%AA">درگیری میان چین آمریکا برای بشریت خطرناک است</a>
      </h1>
      <h2>وزیر امور خارجه پیشین آمریکا در سخنانی خواستار کاهش تنش میان پکن و واشنگتن شد.</h2>
      <address><time datetime="2019-11-24T21:43:00+00:00">24 Nov 2019, 21:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی الجزیره، هنری کیسینجر، وزیر امور خارجه پیشین آمریکا در کنفرانسی که موسسه اطلاع رسانی بلومبرگ در پکن پایتخت چین برگزار کرد، گفت: چین در عرصه جهانی طرف مهمی است و همگرایی با آن به درک فرهنگ آن نیاز دارد.</p>
      <p>وی افزود: بین آنچه اکنون میان آمریکا و چین جریان دارد و آنچه در دوره جنگ سرد رخ داده است، تفاوت زیادی وجود دارد. اتحاد شوروی سابق برعکس چین فعلی، قدرت اقتصادی بزرگی نبود.</p>
      <p>وزیر خارجه اسبق آمریکا و یکی از استراتژیست‌های برجسته این کشور در ادامه گفت: درگیری تجاری بین چین و آمریکا ممکن است به جنگ بین دو کشور تبدیل شود. چین و آمریکا باید امتیاز بدهند، زیرا درگیری بین دو طرف برای بشریت خطرناک خواهد بود.</p>
      <p>وی افزود جنگ جهانی اول به علت یک بحران نسبتا کوچکی رخ داد و سلاح‌هایی که اکنون وجود دارد بسیار قویتر از سلاح‌های آن زمان است.</p>
      <p>کیسینجر تصریح کرد امیدوارم مسئله هنگ کنگ به شیوه مسالمت آمیز حل و فصل شود، زیرا حساسیت زیادی برای چین دارد. چین ده سال پیش تهدید نظامی به شمار نمی‌رفت.</p>
    </article>
  </body>
</html>