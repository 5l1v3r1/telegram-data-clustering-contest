<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/24/843083"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T21:15:00+00:00"/>
    <meta property="og:title" content="বাবরি মামলার রায়ের প্রতিক্রিয়ায় সন্তুষ্ট মোদি"/>
    <meta property="og:description" content="ভারতের প্রধানমন্ত্রী নরেন্দ্র মোদি বলেছেন, অযোধ্যা মামলায় রায়ে দেশের মানুষ যেভাবে তাদের পরিণত মানসিকতা ও ধৈর্য দেখিয়েছেন, তা অত্যন্ত প্রসংশনীয়। সারা পৃথিবীকে ভারতের মানুষ যে বার্তা দিতে পেরেছেন, তা হলো দেশের স্বার্থের উর্ধ্বে আর কিছুই হতে পারে না। বাবরি মসজিদ মামলায় হিন্দুরের পক্ষে ঐতিহাসিক রায় দিয়েছে শীর্ষ আদালত। প্রধান বিচারপতি রঞ্জন গগৈয়ের নেতৃত্বাধীন বেঞ্চ অযোধ্যার বিতর্কিত ২.৭৭ একর জমি হিন্দু মামলাকারীকে দেওয়ার পক্ষে রায় দেয়। অন্য দিকে, সুন্নি ওয়াকফ বোর্ডকে বাবরি মসজিদের বিকল্প হিসেবে পাঁচ একর জমি দেওয়ার নির্দেশ দিয়েছে সর্বোচ্চ আদালত।  মন্দির বানাতে তিন মাসের মধ্যে ট্রাস্ট বানানোর জন্য কেন্দ্রীয় সরকারকে নির্দেশ দিয়েছে সুপ্রিম কোর্ট। যদিও বাবরি মসজিদ মামলার রায়ের পর সেভাবে কোনো প্রতিক্রিয়া জানাননি প্রধানমন্ত্রী নরেন্দ্র মোদি। তবে 'মন কি বাতে' মনের কথা খুলে বললেন তিনি। অবশ্য আজকের 'মন কি বাতে' শুধু অযোধ্যা মামলার রায়ই নয়, নিজের ছোটবেলার কথাও তুলে আনেন তিনি। সেই প্রেক্ষিতেই এনসিসি-র কথা বলতে গিয়ে তিনি বলেন, একসময় এনসিসি করতাম। এখনো আমি নিজেকে এনসিসি-ক্যাডেট মনে করি। সবার জানা উচিত, এনসিসি হলো দুনিয়ার সবচেয়ে…"/>
  </head>
  <body>
    <article>
      <h1>বাবরি মামলার রায়ের প্রতিক্রিয়ায় সন্তুষ্ট মোদি</h1>
      <address><time datetime="2019-11-24T21:15:00+00:00">24 Nov 2019, 21:15</time> by <a rel="author">কালের কণ্ঠ অনলাইন</a></address>
      <p>ভারতের প্রধানমন্ত্রী নরেন্দ্র মোদি বলেছেন, অযোধ্যা মামলায় রায়ে দেশের মানুষ যেভাবে তাদের পরিণত মানসিকতা ও ধৈর্য দেখিয়েছেন, তা অত্যন্ত প্রসংশনীয়। সারা পৃথিবীকে ভারতের মানুষ যে বার্তা দিতে পেরেছেন, তা হলো দেশের স্বার্থের উর্ধ্বে আর কিছুই হতে পারে না।</p>
      <p>বাবরি মসজিদ মামলায় হিন্দুরের পক্ষে ঐতিহাসিক রায় দিয়েছে শীর্ষ আদালত। প্রধান বিচারপতি রঞ্জন গগৈয়ের নেতৃত্বাধীন বেঞ্চ অযোধ্যার বিতর্কিত ২.৭৭ একর জমি হিন্দু মামলাকারীকে দেওয়ার পক্ষে রায় দেয়। অন্য দিকে, সুন্নি ওয়াকফ বোর্ডকে বাবরি মসজিদের বিকল্প হিসেবে পাঁচ একর জমি দেওয়ার নির্দেশ দিয়েছে সর্বোচ্চ আদালত। </p>
      <p>মন্দির বানাতে তিন মাসের মধ্যে ট্রাস্ট বানানোর জন্য কেন্দ্রীয় সরকারকে নির্দেশ দিয়েছে সুপ্রিম কোর্ট। যদিও বাবরি মসজিদ মামলার রায়ের পর সেভাবে কোনো প্রতিক্রিয়া জানাননি প্রধানমন্ত্রী নরেন্দ্র মোদি। তবে 'মন কি বাতে' মনের কথা খুলে বললেন তিনি।</p>
      <p>অবশ্য আজকের 'মন কি বাতে' শুধু অযোধ্যা মামলার রায়ই নয়, নিজের ছোটবেলার কথাও তুলে আনেন তিনি। সেই প্রেক্ষিতেই এনসিসি-র কথা বলতে গিয়ে তিনি বলেন, একসময় এনসিসি করতাম। এখনো আমি নিজেকে এনসিসি-ক্যাডেট মনে করি। সবার জানা উচিত, এনসিসি হলো দুনিয়ার সবচেয়ে বড় যুব সংগঠন।</p>
      <p>কথা প্রসঙ্গে উত্তরপূর্ব ভারতের প্রাকৃতিক পরিবেশের কথাও উল্লেখ করেন প্রধানমন্ত্রী। তিনি বলেন, কেউ যদি পরিবেশকে ভালোবাসেন, তাহলে তাদের বলব উত্তরপূর্ব ভারতে যান।</p>
    </article>
  </body>
</html>