<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/tennis/2019/11/24/news/coppa_davis_vince_spagna-241842579/"/>
    <meta property="og:site_name" content="Repubblica.it"/>
    <meta property="article:published_time" content="2019-11-24T21:37:00+00:00"/>
    <meta property="og:title" content="Tennis, Coppa Davis: Nadal trascina la Spagna al sesto trionfo, 2-0 al Canada"/>
    <meta property="og:description" content="Il maiorchino regala il punto decisivo battendo Denis Shapovalov 6-3 7-6 (7). In precedenza Roberto Bautista-Agut aveva piegato Felix Auger-Aliassime"/>
  </head>
  <body>
    <article>
      <h1>Tennis, Coppa Davis: Nadal trascina la Spagna al sesto trionfo, 2-0 al Canada</h1>
      <h2>Il maiorchino regala il punto decisivo battendo Denis Shapovalov 6-3 7-6 (7). In precedenza Roberto Bautista-Agut aveva piegato Felix Auger-Aliassime</h2>
      <address>
        <time datetime="2019-11-24T21:37:00+00:00">24 Nov 2019, 21:37</time>
      </address>
      <p><b>MADRID -</b> La prima Coppa Davis giocata con il nuovo format a Madrid viene vinta dalla Spagna. Decisivo il punto del 2-0 portato da Rafael Nadal, che ha battuto Denis Shapovalov (15 della classifica Atp) col punteggio di 6-3 7-6 (7). Doppio quindi ininfluente ai fini dell'assegnazione della insalatiera, e sesto trionfo nella storia della squadra iberica. Onore comunque al canadese di origine russa, che nel tie break decisivo ha annullato anche 2 match point al maiorchino. Alla fine sono lacrime di gioia per Rafael Nadal, che ha vinto in questa settimana di Davis tutti gli incontri giocati: ben 5 singolari e 3 doppi. Trionfo e lacrime, questa volta non di gioia, pure per Roberto Bautista-Agut, che ha conquistato oggi il punto dell'1-0 sul Canada, battendo Felix Auger-Aliassime.<br/><br/>Commovente la storia del numero due della Spagna, Roberto Bautista-Agut, dopo aver lasciato i compagni due giorni fa per la morte del padre, è tornato a disposizione di capitan Bruguera e oggi ha giocato e vinto il primo singolare dell'incontro che vale la storica insalatiera. Il numero nove del mondo ha battuto il "recuperato" Felix Auger-Aliassime (all'esordio nelle finals di Madrid), numero 21 del ranking Atp, col punteggio di 7-6 (3) 6-3.<br/><br/><br/><br/><br/><br/> </p>
    </article>
  </body>
</html>