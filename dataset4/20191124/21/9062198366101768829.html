<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387453/is-arayan-insanlar-biraz-egitim-yapip-yardimci-hakemlik-yapsinlar"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T21:24:00+00:00"/>
    <meta property="og:title" content="&quot;İş arayan insanlar biraz eğitim yapıp, yardımcı hakemlik yapsınlar&quot;"/>
    <meta property="og:description" content="Rıdvan Dilmen'den Fenerbahçe maçı yorumu: İş arayan insanlar biraz eğitim yapıp, yardımcı hakemlik yapsınlar"/>
  </head>
  <body>
    <article>
      <h1>"İş arayan insanlar biraz eğitim yapıp, yardımcı hakemlik yapsınlar"</h1>
      <h2>Süper Lig'in 12. haftasında Fenerbahçe deplasmanda BtcTurk Yeni Malatyaspor'la karşılaşırken Dilmen maçı yorumladı.</h2>
      <address>
        <time datetime="2019-11-24T21:24:00+00:00">24 Nov 2019, 21:24</time>
      </address>
      <p>Ünlü yorumcu Rıdvan Dilmen, yardımcı hakemleri eleştirirken "İş arayan insanlar biraz eğitim yapsınlar, yardımcı hakemlik yapsınlar. Ellerini alçıya alsalar da olur, taç olur kaldırmaz, ofsayt olur kaldırmaz..." dedi.</p>
      <p>Dilmen, “Hakem maçın önüne geçiyor, VAR maçın önüne geçiyor. Bakıyorsun faul yok, faul veriyor. Serdar Aziz’in Jahovic’e dirseği var, sarı kart. Oyuncu kafasıyla vuruyor, el veriyor. Bir ofsayt pozisyonu var. Kalecinin ayağı kırılabilir, oyuncunun ayağı kırılabilir. Yardımcılar tembelleşti. Hiç kaldırmana gerek yok, kaldırma zaten ofsaytı veriyorlar VAR’dan. Neyi seyrediyorsun sen? Çok açık ofsayt. İş arayan insanlar biraz eğitim yapsınlar, yardımcı hakemlik yapsınlar. Ellerini alçıya alsalar da olur, taç olur kaldırmaz, ofsayt olur kaldırmaz…” diyerek hakemlerin performansını eleştirdi.</p>
      <p>Dilmen ayrıca, “Penaltı pozisyonunda Moses vurduktan sonra top auta gitse, VAR’a gidilmeyecek. Top oyunda kaldığı için Öğretmenoğlu penaltıyı verdi. Kaleci kontrolsüz geliyor, Moses daha çabuk gidip kafayı vuruyor. Top auta gitse de ver o zaman penaltıyı.</p>
      <p>Penaltıda kalecinin iki ayağı da çizgiye basmıyordu. VAR niye var? Bunu görmek için var” ifadeleriyle devre sonundaki penaltıyı değerlendirirken Yeni Malatyaspor’un VAR’la iptal edilen golü hakkında da şöyle konuştu:</p>
      <p>Altay’ın elinden kaçırdığı pozisyonun başlangıcı ofsayt. Gol olsa bakacaklardı, korner oldu bakmadılar. Korner de geldi başına bela açtı.</p>
      <p>Demek ki kornere gidene de bakacaksın. Malatyaspor’un ağları bulan topunda ilk bakışta faul olduğunu görmedim ama al geri, ver ileri, Jahovic’in müdahalesini ve alttan Chebake’nin hamlesini gördüm.</p>
      <p>Top sarı, Fenerbahçe’deki oyuncular da sapsarı, sarı ayakkabı giyenler de var. O ayakkabından ayırt edemezsin. Göremezsin kardeşim, göremezsin.</p>
    </article>
  </body>
</html>