<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/spania-triumfatoare-in-cupa-davis/"/>
    <meta property="og:site_name" content="Europa FM"/>
    <meta property="article:published_time" content="2019-11-24T21:45:16+00:00"/>
    <meta property="og:title" content="Spania, triumfătoare în Cupa Davis"/>
    <meta property="og:description" content="Spania a câştigat Cupa Davis pentru a şasea oară în istorie, după ce a învins Canada cu 2-0, duminică, la Madrid, în finala primei ediţii în noul format al competiţiei de tenis masculin pe echipe."/>
  </head>
  <body>
    <article>
      <h1>Spania, triumfătoare în Cupa Davis</h1>
      <address>
        <time datetime="2019-11-24T21:45:16+00:00">24 Nov 2019, 21:45</time>
      </address>
      <p>Spania a câştigat Cupa Davis pentru a şasea oară în istorie, după ce a învins Canada cu 2-0, duminică, la Madrid, în finala primei ediţii în noul format al competiţiei de tenis masculin pe echipe.</p>
      <p>Primul punct al ibericilor în finală a fost adus de Roberto Bautista Agut, victorios în faţa lui Felix Auger-Aliassime cu 7-6 (7/3), 6-3. Bautista a făcut un efort emoţionant, după ce a părăsit echipa joi pentru a fi la capătul tatălui său, care s-a stins, a revenit sâmbătă, iar duminică a adus un punct Spaniei.</p>
      <p>Lider mondial, Rafael Nadal a parafat victoria spaniolilor după ce a trecut de Denis Shapovalov cu 6-3, 7-6 (9/7). Nadal a jucat începând de marţi alte cinci meciuri de simplu şi două de dublu, conducând echipa spre victorie. Spania a învins pe rând Rusia, Croaţia, Argentina, Marea Britanie şi Canada. Pentru Nadal aceasta este a patra Salatieră de Argint din carieră, după cele din 2004, 2009 şi 2011. Spania a mai cucerit trofeul în 2000 şi 2008.</p>
      <p>”Poate am câştigat opt meciuri, dar persoana care a fost vitală în această Cupă a fost Roberto (Bautista). Ce a făcut el a fost aproape inuman. A plecat joi, tatăl său a decedat, el a revenit, s-a antrenat ieri (sâmbătă) iar azi a fost pregătit să joace la cel mai înalt nivel”, a declarat Rafael Nadal în lacrimi, la postul de televiziune Movistar, notează Agerpres.</p>
    </article>
  </body>
</html>