<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709903?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-24T21:12:55+00:00"/>
    <meta property="og:title" content="נס ציונה בחצי גמר גביע המדינה"/>
    <meta property="og:description" content="גברה בביתה על גלבוע/גליל 86:97 ותחזור בפעם השניה בתולדותיה למעמד היוקרתי • ג'ף וויטי הצטייןכדורסל ישראלי"/>
  </head>
  <body>
    <article>
      <h1>נס ציונה בחצי גמר גביע המדינה</h1>
      <h2>גברה בביתה על גלבוע/גליל 86:97 ותחזור בפעם השניה בתולדותיה למעמד היוקרתי • ג'ף וויטי הצטיין</h2>
      <address><time datetime="2019-11-24T21:12:55+00:00">24 Nov 2019, 21:12</time> by <a rel="author" href="https://www.israelhayom.co.il/writer_articles?tid=64915" target="_blank">יעקב מאיר</a></address>
      <p>ביום רביעי הבטיחה עירוני נס ציונה את העפלתה לשלב הטופ 16 ביורופקאפ כשהיא ממשיכה בהצלחה את השנתיים הראשונות שלה באירופה.</p>
      <p> </p>
      <p>ארבעה ימים אחר כך המועדון הכתום עשה עוד צעד חשוב בהתקדמות שלו כשהעפיל בפעם השנייה בתולדותיו לחצי גמר גביע המדינה עם 86:97 על הפועל גלבוע/גליל.</p>
      <p> </p>
      <p>אם מישהו חשש משאננות או מאופוריה אחרי המשחק בקפריסין, נדב זילברשטיין הביא את השחקנים מפוקסים ודרוכים והם עלו לפרקט כמבינים את את העובדה שבגביע אין אפשרות לתקן. לנס ציונה יש את כל המרכיבים של קבוצה מנצחת – ניסיון (רביב לימונד בן ה-35 נותן את אחת העונות הטובות בקריירה), עומק, צעירים רעבים מהספסל ואיכות.</p>
      <p> </p>
      <p>כשמזכירים השנה את נס ציונה במשפט אחד עם המילה איכות מדברים בעיקר על ג'ף וויטי. הסנטר הענק, שמחזיק ברזומה חמש עונות באן.בי.אי, סיפק עוד משחק עצום של 20 נקודות, 17 ריבאונדים ו-5 חסימות. כבר בסיום הרבע הראשון היה לו מספר דו ספרתי של נקודות, בדיוק כמו היתרון של קבוצתו.</p>
      <p> </p>
      <p>בהמשך האורחים מהצפון התקרבו, אבל בדקות האחרונות הכתומים ביצעו את הפעולות המכריעות והשיגו את הכרטיס למעמד היוקרתי שיתקיים בהיכל מנורה מבטחים בפברואר.</p>
      <p> </p>
      <p>בגלבוע יחזרו להתרכז בליגה כשהמטרה המרכזית תהיה להכניס את הישראלים לעניינים, בעיקר את יפתח זיו, שעדיין לא מביא לידי ביטוי את יכולותיו האתלטיות הגבוהות והכישרון הרב שיש לו. בלי הישראלים, גם תפוקה טובה של הזרים (20 נקודות לג'ארמר גאלי), לא תספיק כדי להגיע לפליאוף.</p>
    </article>
  </body>
</html>