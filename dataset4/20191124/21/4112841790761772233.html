<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77685-Psov-v-Bratislave-ohrozuje-neznamy-pachatel-kuskami-masa-do-ktorych-vlozil-nalamane-ziletky"/>
    <meta property="og:site_name" content="REFRESHER"/>
    <meta property="article:published_time" content="2019-11-24T21:12:00+00:00"/>
    <meta property="og:title" content="Psov v Bratislave ohrozuje neznámy páchateľ kúskami mäsa, do ktorých vložil nalámané žiletky"/>
    <meta property="og:description" content="Jeden zo psov sa stihol nástrahe vyhnúť, druhý také šťastie nemal."/>
  </head>
  <body>
    <article>
      <h1>Psov v Bratislave ohrozuje neznámy páchateľ kúskami mäsa, do ktorých vložil nalámané žiletky</h1>
      <address><time datetime="2019-11-24T21:12:00+00:00">24 Nov 2019, 21:12</time> by <a rel="author">Jakub Paulík</a></address>
      <p>
        <b>Jeden zo psov sa stihol nástrahe vyhnúť, druhý také šťastie nemal.</b>
      </p>
      <p>Vo facebookovej skupine <a href="https://www.facebook.com/groups/912869878833090/permalink/2522398617880200/?comment_id=2523557454430983"><b>bratislavských psíčkarov</b></a> nedávno istá užívateľka pridala upozorňujúci príspevok. V ňom sa sťažovala na to, že neznáma osoba v Petržalke rozhadzuje po zemi <b>kúsky mäsa, do ktorých dáva nalámané žiletky</b>.</p>
      <p>Na nižšie priloženom obrázku môžeš vidieť nástrahu nájdenú v okolí <b>Gercenovej ulice</b>. Tú mala vyňuchať fenka menom Bailey. Príspevok už medzičasom stihlo zdielať takmer 2-tisíc ľudí.</p>
      <figure>
        <img src="https://i.refresher.sk/public/jakub-p/Screenshot_16_1_3.jpg"/>
        <figcaption>
          <cite>Facebook screenshot / bratislavskí psíčkari</cite>
        </figcaption>
      </figure>
      <p>Prípadom sa začala zaoberať <a href="https://www.noviny.sk/slovensko/490732-majitelia-psov-pozor-v-uliciach-bratislavy-niekto-nastrazil-nebezpecnu-potravu"><b>TV JOJ</b></a>, ktorá zistila, že sa okrem Bailey v septembri k podobnej nástrahe dostal aj ďalší pes. Ten však, nanešťastie, mäso s dvomi žiletky prehltol. <b>Po troch dňoch začal pes kúsky mäsa dáviť</b>, pričom sa mu podarilo jednu z nich dostať z tela.</p>
      <p>„<i>Bolo zistené, že má ešte jednu žiletku v žalúdku, takže ho museli hneď operovať, tak, že mu hrozilo veľké poškodenie vnútorných orgánov. Psík má dvakrát šitý žalúdok,</i>“ vyjadrila sa majiteľka psa. Zviera sa podľa jej slov nevedelo ani hýbať a <b>tri dni ho musela kŕmiť tekutou stravou</b>.</p>
      <p>Čin polícia vyhodnotila ako <b>priestupok proti ochrane zvierat</b> a prípad odovzdala regionálnej veterinárnej a potravinovej správe v Bratislave. Neďaleko od miesta, kde bola nástraha so žiletkou pohodená, sa nachádza aj materská škola.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2663.1580071871463!2d17.09727791564859!3d48.12647617922253!2m3!1f0!2f0!3f0!3m2!1i1024!2i768!4f13.1!3m3!1m2!1s0x476c897726733535%3A0x69b8a3a75ad97049!2sGercenova%2C%20851%2001%20Petr%C5%BEalka%2C%20Slovensko!5e0!3m2!1ssk!2scz!4v1574605721281!5m2!1ssk!2scz" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59609-Na-Galapagoch-vznikne-miesto-hotelov-prva-sukromna-prirodna-rezervacia"/>
        <a href="https://refresher.sk/60354-V-slovenskych-Poloninach-zabili-zubricu-menom-Entre-Na-svete-zije-len-3-000-jedincov-chranenej-zvery"/>
        <a href="https://refresher.sk/69166-V-Novych-Zamkoch-nasli-316-zvieracich-koncatin-Niekto-ich-odhodil-pri-ceste"/>
        <a href="https://refresher.sk/67963-Na-pobrezie-Islandu-boli-vyvrhnute-velryby-zhruba-20-z-nich-uhynulo"/>
        <a href="https://refresher.sk/55317-Mal-Kim-Congun-strach-ze-ho-Americania-chcu-otravit-Na-summite-si-daval-na-pero-velky-pozor-a-napokon-ho-aj-nahradil-vlastnym"/>
        <a href="https://refresher.sk/76386-Medvede-z-cesty-odtahovali-zranene-mlada-Zachranit-ho-uz-ale-nedokazali"/>
        <a href="https://refresher.sk/77683-V-Anglicku-na-tela-dobodanych-oviec-nasprejovali-pentagram-kostol-oznacili-cislom-666"/>
        <a href="https://refresher.sk/77679-V-Malajzii-vyhynul-druh-vzacneho-nosorozca"/>
      </related>
    </article>
  </body>
</html>