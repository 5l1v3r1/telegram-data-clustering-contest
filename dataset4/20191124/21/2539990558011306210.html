<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2409617,Puchar-Davisa-Rafael-Nadal-z-kolejnym-tytulem-Szosty-triumf-Hiszpanii"/>
    <meta property="og:site_name" content="Polskie Radio"/>
    <meta property="article:published_time" content="2019-11-24T21:33:00+00:00"/>
    <meta property="og:title" content="Puchar Davisa. Rafael Nadal z kolejnym tytułem. Szósty triumf Hiszpanii"/>
    <meta property="og:description" content="Tenisiści Hiszpanii zdobyli Puchar Davisa. W rozegranym w Madrycie spotkaniu finałowym reprezentanci gospodarzy pokonali Kanadę. Rywalizacja rozstrzygnęła się w grze pojedynczej - Roberto Bautista-Agut zwyciężył Felixa Augera-Aliassime'a 7:6 (7-3), 6:3, a Rafael Nadal wygrał z Denisem Shapovalovem 6:3, 7:6 (9-7)."/>
  </head>
  <body>
    <article>
      <h1>Puchar Davisa. Rafael Nadal z kolejnym tytułem. Szósty triumf Hiszpanii</h1>
      <address>
        <time datetime="2019-11-24T21:33:00+00:00">24 Nov 2019, 21:33</time>
      </address>
      <p>
        <b>Tenisiści Hiszpanii zdobyli Puchar Davisa. W rozegranym w Madrycie spotkaniu finałowym reprezentanci gospodarzy pokonali Kanadę. Rywalizacja rozstrzygnęła się w grze pojedynczej - Roberto Bautista-Agut zwyciężył Felixa Augera-Aliassime'a 7:6 (7-3), 6:3, a Rafael Nadal wygrał z Denisem Shapovalovem 6:3, 7:6 (9-7).</b>
      </p>
      <ul>
        <li>
          <b>To szósty triumf Hiszpanii w tym turnieju w historii. Poprzednio wygrywała w 2000, 2004, 2008, 2009 i 2011 roku</b>
        </li>
        <li>
          <b>Dla Kanadyjczyków był to pierwszy finał</b>
        </li>
      </ul>
      <p>Będący liderem światowego rankingu Nadal pokonał 15. w tym zestawieniu Denisa Shapovalova 6:3, 7:6 (9-7). Pierwszy punkt dla ekipy gospodarzy zdobył Roberto Bautista Agut (9. ATP), który trzy dni po śmierci ojca wrócił do drużyny i w niedzielę pokonał Feliksa Augera-Aliassime (21.) 7:6 (7-3), 6:3. W planie jest jeszcze na koniec pojedynek deblowy, do którego zostali zgłoszeni Marcel Granollers i Feliciano Lopez oraz Vasek Pospisil i Shapovalov.<br/><br/>Hiszpanie wcześniej pięć razy triumfowali w tych rozgrywkach - w latach: 2000, 2004, 2008, 2009 i 2011. W finale poprzednio wystąpili siedem lat temu. Kanadyjczycy z kolei po raz pierwszy zagrali w decydującym spotkaniu.<br/><br/>Puchar Davisa przeszedł reformę i od tego roku triumfator jest wyłaniany w nowej formule. W turnieju finałowym brało udział 18 zespołów, które zostały podzielone na sześć grup. Od ćwierćfinałów rywalizacja toczyła się systemem pucharowym. Na mecz składają się dwa single oraz debel, w których rywalizacja toczy się do dwóch wygranych setów.</p>
      <figure>
        <iframe data-src="https://twitter.com/DavisCupFinals/status/1198697039254736897?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Wynik finału:</b>
      </p>
      <p><b>Hiszpania - Kanada 2:0</b><br/><br/>Roberto Bautista Agut - Felix Auger-Aliassime 7:6 (7-3), 6:3<br/>Rafael Nadal - Denis Shapovalov 6:3, 7:6 (9-7)<br/>Marcel Granollers, Feliciano Lopez - Vasek Pospisil, Shapovalov - do rozegrania</p>
      <p>(mb)</p>
      <related>
        <a href="https://www.polskieradio.pl/5/4147/Artykul/2409195,Puchar-Davisa-historyczne-osiagniecie-Kanady-Znamy-pierwszych-finalistow"/>
      </related>
    </article>
  </body>
</html>