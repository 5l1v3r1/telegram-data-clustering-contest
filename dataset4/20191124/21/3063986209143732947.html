<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/24/843093"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T21:54:00+00:00"/>
    <meta property="og:title" content="ইলিয়াস কাঞ্চনকে অপমানের প্রতিবাদে মাঠে ১৮ সংগঠন"/>
    <meta property="og:description" content="১৯৯৩ সালে এক মর্মান্তিক সড়ক দুর্ঘটনায় স্ত্রী জাহানারার মৃত্যুর পর থেকে নিরাপদ সড়কের দাবিতে আন্দোলন করে আসছেন ঢাকাই সিনেমার কিংবদন্তি অভিনেতা ইলিয়াস কাঞ্চন। দেশব্যাপী সড়ক-মহাসড়কে শৃঙ্খলা ফেরাতে দীর্ঘদিন ধরে ‘নিরাপদ সাড়ক চাই’ সংগঠনের মধ্যমে কাজ করে যাচ্ছেন তিনি। এ সামাজিক আন্দোলনকে তিনি বিশ্বজুড়ে ছড়িয়ে দিয়েছেন। দেশবাসীকে করেছেন সচেতন। রাষ্ট্রকে দিয়েছেন অনেক গুরুত্বপূর্ণ পরামর্শ। সেই পরিপ্রেক্ষিতে রাষ্ট্র তাকে একুশে পদকে সম্মানিত করেছে। সামাজিক এমন আন্দোলনের কারণে প্রতিটা পদে পদে  বাধার সম্মুখ হয়েছেন তিনি। সম্প্রতি পরিবহন শ্রমিকদের নোংরা ভাষায় অপমান ও হামলার হুমকি দিয়েছেন তাকে। আর এমন ঘটনায় ক্ষেপেছেন চলচ্চিত্রের মানুষেরা। ঘটনার প্রতিবাদ ও নিন্দা জানাতে মাঠে নামছেন তারা সাংগঠনিকভাবেই। সোমবার (২৫ নভেম্বর) দুপুর ১২টায় এফডিসির গেটের সামনে মানববন্ধনের ডাক দিয়েছে চলচ্চিত্র সংশ্লিষ্ট ১৮টি সংগঠন। রবিবার (২৪ নভেম্বর) বিকেলে এই তথ্য নিশ্চিত করেছেন চলচ্চিত্র পরিচালক সমিতির মহাসচিব বদিউল আলম খোকন। মানববন্ধনের ডাক দেয়া ১৮ সংগঠনের মধ্যে রয়েছে অন্তর্ভুক্ত বাংলাদেশ চলচ্চিত্র প্রযোজক ও পরিবেশক সমিতি, বাংলাদেশ চলচ্চিত্র পরিচালক,…"/>
  </head>
  <body>
    <article>
      <h1>ইলিয়াস কাঞ্চনকে অপমানের প্রতিবাদে মাঠে ১৮ সংগঠন</h1>
      <address><time datetime="2019-11-24T21:54:00+00:00">24 Nov 2019, 21:54</time> by <a rel="author">কালের কণ্ঠ অনলাইন</a></address>
      <p>১৯৯৩ সালে এক মর্মান্তিক সড়ক দুর্ঘটনায় স্ত্রী জাহানারার মৃত্যুর পর থেকে নিরাপদ সড়কের দাবিতে আন্দোলন করে আসছেন ঢাকাই সিনেমার কিংবদন্তি অভিনেতা ইলিয়াস কাঞ্চন। দেশব্যাপী সড়ক-মহাসড়কে শৃঙ্খলা ফেরাতে দীর্ঘদিন ধরে ‘নিরাপদ সাড়ক চাই’ সংগঠনের মধ্যমে কাজ করে যাচ্ছেন তিনি। এ সামাজিক আন্দোলনকে তিনি বিশ্বজুড়ে ছড়িয়ে দিয়েছেন। দেশবাসীকে করেছেন সচেতন। রাষ্ট্রকে দিয়েছেন অনেক গুরুত্বপূর্ণ পরামর্শ। সেই পরিপ্রেক্ষিতে রাষ্ট্র তাকে একুশে পদকে সম্মানিত করেছে।</p>
      <p>সামাজিক এমন আন্দোলনের কারণে প্রতিটা পদে পদে  বাধার সম্মুখ হয়েছেন তিনি। সম্প্রতি পরিবহন শ্রমিকদের নোংরা ভাষায় অপমান ও হামলার হুমকি দিয়েছেন তাকে। আর এমন ঘটনায় ক্ষেপেছেন চলচ্চিত্রের মানুষেরা। ঘটনার প্রতিবাদ ও নিন্দা জানাতে মাঠে নামছেন তারা সাংগঠনিকভাবেই।</p>
      <p>সোমবার (২৫ নভেম্বর) দুপুর ১২টায় এফডিসির গেটের সামনে মানববন্ধনের ডাক দিয়েছে চলচ্চিত্র সংশ্লিষ্ট ১৮টি সংগঠন। রবিবার (২৪ নভেম্বর) বিকেলে এই তথ্য নিশ্চিত করেছেন চলচ্চিত্র পরিচালক সমিতির মহাসচিব বদিউল আলম খোকন।</p>
      <p>মানববন্ধনের ডাক দেয়া ১৮ সংগঠনের মধ্যে রয়েছে অন্তর্ভুক্ত বাংলাদেশ চলচ্চিত্র প্রযোজক ও পরিবেশক সমিতি, বাংলাদেশ চলচ্চিত্র পরিচালক, শিল্পী, নৃত্যশিল্পী, চিত্রগ্রাহক, ফাইট ডিরেক্টর, সহকারী পরিচালকদের সমিতিগুলো।</p>
    </article>
  </body>
</html>