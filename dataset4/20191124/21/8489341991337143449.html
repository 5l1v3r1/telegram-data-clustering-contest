<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807349/%DA%AF%D9%88%D8%A7%D8%B1%D8%AF%DB%8C%D9%88%D9%84%D8%A7-%D9%84%DB%8C%D9%88%D8%B1%D9%BE%D9%88%D9%84-%D8%AA%D9%88%D9%82%D9%81-%D9%86%D8%A7%D9%BE%D8%B0%DB%8C%D8%B1-%D8%A7%D8%B3%D8%AA-%D9%88-%DA%A9%D8%A7%D8%B1-%D8%B3%D8%AE%D8%AA%DB%8C-%D8%AF%D8%B1-%D9%BE%DB%8C%D8%B4-%D8%AF%D8%A7%D8%B1%DB%8C%D9%85"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T21:41:00+00:00"/>
    <meta property="og:title" content="گواردیولا: لیورپول توقف ناپذیر است و کار سختی در پیش داریم"/>
    <meta property="og:description" content="پپ گواردیولا، سرمربی منچسترسیتی، معتقد است که لیورپول به نظر توقف ناپذیر می آید و تیمش کار بسیار سختی در ادامه کورس قهرمانی در پیش دارد."/>
  </head>
  <body>
    <article>
      <h1>گواردیولا: لیورپول توقف ناپذیر است و کار سختی در پیش داریم</h1>
      <h2>پپ گواردیولا، سرمربی منچسترسیتی، معتقد است که لیورپول به نظر توقف ناپذیر می آید و تیمش کار بسیار سختی در ادامه کورس قهرمانی در پیش دارد.</h2>
      <address>
        <time datetime="2019-11-24T21:41:00+00:00">24 Nov 2019, 21:41</time>
      </address>
      <p>به گزارش گروه ورزشی خبرگزاری دانشجو، تیم یورگن کلوپ هنوز طعم شکست را در رقابت‌های لیگ برتر تجربه نکرده و از ۱۳ هفته ابتدایی خود ۱۲ پیروزی و یک تساوی به دست آورده تا با ۸ امتیاز اختلاف نسبت به لسترسیتی رده دومی در صدر جدول رده بندی قرار بگیرد. با احتساب دیدار‌های فصل قبل آخرین شکست لیورپول برابر منچسترسیتی در ژانویه سال جاری میلادی در ورزشگاه اتحاد بوده و پس از آن این تیم در ۳۰ بازی شکست نخورده است.<br/><br/>از سوی دیگر منچسترسیتی تا به این جای فصل ۳ شکست را تجربه کرده و تنها یک شکست با کل باخت‌هایی که فصل گذشته به دست آورد، فاصله دارد.<br/><br/>آن‌ها در حال حاضر در رده سوم جدول رده بندی جای دارند و ۹ امتیاز با لیورپول فاصله دارند. گواردیولا درباره شرایط دو تیم گفت: " لیورپول به نظر توقف ناپذیر است. تیم‌های من همیشه تلاش می‌کنند، اما ما پذیرفتیم که سایر تیم‌ها می‌توانند بهتر باشند؛ بنابراین اگر ما نتوانیم قهرمان لیگ برتر شویم برای فصل بعد تلاش خوهیم کرد. این اولین بار نیست که منچسترسیتی در طول ۱۰۰ سال اخیر لیگ را از دست می‌دهد. اگر این کار را نکنیم، من بازنشسته نمی‌شوم، اما ناامید خواهم شد. این تیم هرگز تسلیم نخواهد شد. "</p>
    </article>
  </body>
</html>