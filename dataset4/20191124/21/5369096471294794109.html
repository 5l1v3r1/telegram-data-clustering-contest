<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/778913/ta-zodia-pou-erotevonte-pio-efkola/"/>
    <meta property="og:site_name" content="to10.gr"/>
    <meta property="article:published_time" content="2019-11-24T21:55:16+00:00"/>
    <meta property="og:title" content="Τα ζώδια που ερωτεύονται πιο εύκολα"/>
    <meta property="og:description" content="Ποια ζώδια δεν το πολυσκέφτονται και ερωτεύονται με την πρώτη ματιά; Ή τουλάχιστον με τη δεύτερη;"/>
  </head>
  <body>
    <article>
      <h1>Τα ζώδια που ερωτεύονται πιο εύκολα</h1>
      <h2>Ποια ζώδια δεν το πολυσκέφτονται και ερωτεύονται με την πρώτη ματιά; Ή τουλάχιστον με τη δεύτερη;</h2>
      <address><time datetime="2019-11-24T21:55:16+00:00">24 Nov 2019, 21:55</time> by <a rel="author">to10.gr</a></address>
      <p>Ποια ζώδια δεν το πολυσκέφτονται και ερωτεύονται με την πρώτη ματιά; Ή τουλάχιστον με τη δεύτερη;</p>
      <p>
        <b>Καρκίνος</b>
      </p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Καρκίνε είσαι ερωτευμένος με την αγάπη, ξεκάθαρα. Είναι πάρα πολύ φυσικό για εσένα να ερωτεύεσαι. Βλέπεις το καλύτερο στους ανθρώπους και έχεις την τάση να δίνεις απλόχερα όλη την αγάπη σου. Δεν σου παίρνει πολύ χρόνο να ερωτευτείς, καθώς είσαι απόλυτα συγχρονισμένος με τα συναισθήματά σου και αρνείται να τα αγνοήσεις. Ακόμη κι αν έχεις πληγωθεί στο παρελθόν, δεν χάνεις ποτέ την ελπίδα σου ότι το επόμενο άτομο που θα γνωρίσεις μπορεί και να είναι το εκλεκτό.</p>
      <p>
        <b>Ταύρος</b>
      </p>
      <p>Όταν συναντάς κάποιον που σου κινεί το ενδιαφέρον δεν θέλεις να κρυφτείς πίσω από το δάχτυλό σου. Θέλεις να πέσεις με τα μούτρα –«βουρ στον πατσά» που λένε- και να μάθεις τα πάντα γι’ αυτό το άτομο. Δεν θέλεις να προσεγγίσεις το πρόσωπο «τσαπατσούλικα» θέλεις να διαπιστώσεις αν επικοινωνείτε εις βάθος. Αν διαπιστώσεις ότι διαφαίνεται κάτι μοναδικό μεταξύ σας, δεν περιμένεις και πολύ να ερωτευτείς. Ξέρεις τι ψάχνεις, ξέρεις πού θα το βρεις και όταν το βρεις δεν μπορείς παρά να αφεθείς στα συναισθήματά σου.</p>
      <p>
        <b>Ζυγός</b>
      </p>
      <p>Πιστεύεις πάντα το καλύτερο για τους ανθρώπους και είσαι σούπερ κοινωνικός –δεν σου είναι καθόλου δύσκολο να γνωρίσεις κόσμο. Αναζητείς την ισορροπία και την αρμονία στη ζωή και κάποιες φορές αυτό σημαίνει ότι θα ερωτευτείς εύκολα κάποιον που γνώρισες και έχεις την υπόνοια ότι μπορεί να είναι και το άλλο σου μισό. Στην αρχή ίσως και να διστάσεις λίγο –ελάχιστα- αλλά δεν θα σου πάρει και πολύ για να αποφασίσεις αν κάποιος/α αξίζει τον χρόνο σου. Κι αν πιστέψεις σε αυτό, τότε τα παίζεις όλα για όλα.</p>
      <p>
        <b>Ιχθείς</b>
      </p>
      <p>Είσαι τόσο ευαίσθητη, τόσο περίεργη και τόσο σπλαχνική ψυχή που έχεις την τάση να βλέπεις το καλύτερο στους ανθρώπους που σε γοητεύουν, είτε το αξίζουν, είτε όχι. Αν και η προσοχή σου αποσπάται εύκολα, αν κάποιος την κινήσει για τα καλά, μπαίνεις με τα όσα . Θα συνδεθείς έντονα και θα πιάσεις τον εαυτό σου να θέλει να περάσει όσο περισσότερο χρόνο μπορεί με το πρόσωπο που σε ενδιαφέρει. Δεν βάζεις όρια ούτε στη «σχέση» ούτε στον εαυτό σου, απλώς πέφτεις με τα μούτρα και ελπίζεις το καλύτερο.</p>
      <p>
        <b>Τοξότης</b>
      </p>
      <p>Είσαι υπερβολικά αισιόδοξος και πιστεύεις ότι οι πιθανότητες είναι με το μέρος σου. Και από μόνο του αυτό το στοιχείο, αρκεί για να καταλάβει κανείς ότι ερωτεύεσαι εύκολα. Μπορεί το μάτι σου να παίζει –πολύ- αλλά μόλις το ραντάρ σου εντοπίσει το άτομο που σε ιντριγκάρει και ξυπνάει το συναίσθημα μέσα σου, δε θα κάνεις εύκολα πίσω. Η πιθανότητα το άτομο αυτό να είναι το άλλο σου μισό, σε εξιτάρει και θέλεις να τη διερευνήσεις.</p>
      <p>
        <b>Κριός</b>
      </p>
      <p>Είσαι και αυθόρμητος και ανυπόμονος. Η αλήθεια είναι ότι ο έρωτας δεν είναι συνέχεια στο νου σου, η περιπέτεια και η πρόκληση όμως είναι. Κι αν δεν είναι ο έρωτας προκλητικός και περιπετειώδης, τότε τι είναι; Όταν πέσεις πάνω σε κάποιος που «μιλάει» μέσα σου, δεν διστάζεις να τον κυνηγήσεις. Αν και έχεις την τάση να βαριέσαι όταν τα πράγματα παραμένουν στάσιμα, στον έρωτα αυτό σε ζωντανεύει. Με λίγα λόγια, αν δεις ότι υπάρχει προοπτική, θα το προσπαθήσεις.</p>
      <p>Πηγή: in2life.gr</p>
      <p>
        <b>
          <a href="https://www.to10.gr/lifewitness/778913/ta-zodia-pou-erotevonte-pio-efkola/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>