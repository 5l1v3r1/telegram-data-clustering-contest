<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/serie-a/cagliari/2019/11/24/news/lecce-cagliari_rinviata_decisivo_il_terzo_sopralluogo_sul_terreno_di_gioco-241842363/"/>
    <meta property="og:site_name" content="Repubblica.it"/>
    <meta property="article:published_time" content="2019-11-24T21:21:00+00:00"/>
    <meta property="og:title" content="Lecce-Cagliari rinviata: troppa pioggia, campo impraticabile"/>
    <meta property="og:description" content="Dopo la terza verifica effettuata con i capitani delle due squadre l'arbitro Mariani ha deciso di non far giocare la sfida a causa della pioggia battente e"/>
  </head>
  <body>
    <article>
      <h1>Lecce-Cagliari rinviata: troppa pioggia, campo impraticabile</h1>
      <h2>Dopo la terza verifica effettuata con i capitani delle due squadre l'arbitro Mariani ha deciso di non far giocare la sfida a causa della pioggia battente e del campo pesante. Si recupera lunedì all 15</h2>
      <address>
        <time datetime="2019-11-24T21:21:00+00:00">24 Nov 2019, 21:21</time>
      </address>
      <p><b>LECCE</b> - Ci sono voluti tre sopralluoghi, alla fine il direttore di gara Mariani ha deciso di rinviare la sfida tra Lecce e Cagliari a causa dell'incessante pioggia che da ore sta cadendo sulla città salentina. Che il campo fosse ai limiti della praticabilità è apparso chiaro fin da subito, ma l'arbitro in un primo momento è apparso intenzionato a far iniziare la sfida, nonostante le perplessità espresse dai capitani delle due squadre, soprattutto da Nainggolan.<br/> <br/>Dopo il secondo sopralluogo Mariani ha chiesto agli inservienti dello stadio di drenare le aree di rigore, prima di effettuare una terza verifica. Il lavoro svolto, però, non ha dato i frutti sperati e la palla ha continuato a non rimbalzare in molte zone del terreno di gioco. Il direttore di gara, in accordo con Lucioni e Nainggolan, ha così deciso di rinviare la sfida. La gara sarà recuperata lunedì alle 15, condizioni meteo permettendo dato che le previsioni non sono delle migliori.<br/> </p>
    </article>
  </body>
</html>