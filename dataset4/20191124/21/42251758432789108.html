<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315571-Cuvena-salatara-ostaje-u-Madridu-Spanci-osvojili-DK.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T21:19:00+00:00"/>
    <meta property="og:title" content="Čuvena 'salatara' ostaje u Madridu: Španci osvojili DK"/>
    <meta property="og:description" content="Teniska reprezentacija Španije osvojila je titulu u Dejvis kupu, pošto je u velikom finalu u Madridu savladala selekciju Kanade."/>
  </head>
  <body>
    <article>
      <h1>Čuvena 'salatara' ostaje u Madridu: Španci osvojili DK</h1>
      <h2>Teniska reprezentacija Španije osvojila je titulu u Dejvis kupu, pošto je u velikom finalu u Madridu savladala selekciju Kanade.</h2>
      <address><time datetime="2019-11-24T21:19:00+00:00">24 Nov 2019, 21:19</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/170397/jpeg/Rafael-Nadal"/>
        <figcaption>
          <cite>Alex Pantling August, Getty Images Sport</cite>
        </figcaption>
      </figure>
      <p>Crvena furija je do novog trofeja došla pobedivši Kanadu sa 2:0, posle mečeva u singlu.</p>
      <p>Prvi bod domaćem timu doneo je Roberto Bautista Agut, koji je savladao Feliksa Ože-Alijasima sa 7:6 (3), 6:3.</p>
      <p>Veliko slavlje publike u Madridu počelo je pošto je Rafael Nadal pobedio Denisa Šapovalova sa 6:3, 7:6 (7).</p>
      <figure>
        <iframe data-src="https://twitter.com/christophclarey/status/1198702089389723651?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Crvena furija je prethodno titulu osvojila 2011. godine. Ove nedelje Španci su trofej prigrlili šesti put u istoriji.</p>
      <p>Španija će ostati upamćena i kao prva selekcija koja je do čuvene 'salatare' došla u novom formatu takmičenja.</p>
      <p>Španci su do velikog uspeha došli uz podršku 12.000 navijača, a pošto su prethodno pobedili Rusiju (2:1) i Hrvatsku (3:0) u grupnoj fazi, Argentinu u četvrtfinalu (2:1) i Veliku Britaniju u polufinalu (2:1). Kanađani su prvi put igrali u finalu, što će za sada ostati njiihov najveći uspeh.</p>
      <figure>
        <iframe data-src="https://twitter.com/DavisCupFinals/status/1198699243684409345?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>