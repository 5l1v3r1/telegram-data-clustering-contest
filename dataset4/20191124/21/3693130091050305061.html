<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/romanya-da-cumhurbaskani-seciminin-galibi-belli-oldu-1211313.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T21:32:00+00:00"/>
    <meta property="og:title" content="Romanya'da cumhurbaşkanı seçiminin galibi belli oldu"/>
    <meta property="og:description" content="Romanya'da düzenlenen cumhurbaşkanı seçimini, mevcut Cumhurbaşkanı Klaus Iohannis kazandı."/>
  </head>
  <body>
    <article>
      <h1>Romanya'da cumhurbaşkanı seçiminin galibi belli oldu</h1>
      <h2>Romanya'da düzenlenen cumhurbaşkanı seçimini, mevcut Cumhurbaşkanı Klaus Iohannis kazandı.</h2>
      <address>
        <time datetime="2019-11-24T21:32:00+00:00">24 Nov 2019, 21:32</time>
      </address>
      <p>Seçimin 10 Kasım'da düzenlenen ilk turunda hiçbir adayın yüzde 50 1 oranında oy alamaması nedeniyle bugün yapılan ikinci turda, <b>Ulusal Liberal Parti (PNL)</b> adayı Iohannis ile <b>Sosyal Demokrat Parti (PSD) adayı Viorica Dancila </b>yarıştı.</p>
      <p><b>Merkez Seçim Bürosunca (BEC)</b> açıklanan ve kesin olmayan sonuçlara göre, Iohannis oyların yüzde 66,5'ini, rakibi Dancila ise yüzde 33,5'ini aldı.</p>
      <p>Yaklaşık 18 milyon seçmenin bulunduğu Romanya'da, 9 milyondan fazla <b>Rumen </b>vatandaşı oy kullandı.</p>
      <p><b>Cumhurbaşkanı Iohannis, </b>yaptığı açıklamada, seçim zaferini <b>Romanya</b>'nın kazanımı olarak değerlendirerek, "Bugün Avrupalı, modern Romanya kazandı. Bu zaferden sonra yapacağımız, tamir edeceğimiz çok işimiz var." ifadelerini kullandı.</p>
      <p>İlk turda, <b>Iohannis </b>yüzde 37,82, Dancila ise yüzde 22,26 oranında oy almıştı.</p>
    </article>
  </body>
</html>