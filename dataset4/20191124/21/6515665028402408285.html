<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/austrija/3363831/nova-pobeda-narodnjaka-kurc-osvojio-stajersku-do-skora-tvrdjavu-spo"/>
    <meta property="og:site_name" content="kurir.rs"/>
    <meta property="article:published_time" content="2019-11-24T21:25:00+00:00"/>
    <meta property="og:title" content="NOVA POBEDA NARODNJAKA: Kurc osvojio Štajersku, do skora tvrđavu SPO!"/>
    <meta property="og:description" content="Narodna partija Austrije (OVP), čiji je lider Sebastijan Kurc, pobedila je na današnjim izborima u Štajerskoj, četvrtoj po veličini pokrajini u Austriji."/>
  </head>
  <body>
    <article>
      <h6 class="kicker">izbori</h6>
      <h1>NOVA POBEDA NARODNJAKA: Kurc osvojio Štajersku, do skora tvrđavu SPO!</h1>
      <address>
        <time datetime="2019-11-24T21:25:00+00:00">24 Nov 2019, 21:25</time>
      </address>
      <p>
        <b>Narodna partija Austrije (OVP), čiji je lider Sebastijan Kurc, pobedila je na današnjim izborima u Štajerskoj, četvrtoj po veličini pokrajini u Austriji.</b>
      </p>
      <p>Trend sa parlamentarnih izbora od kraja septembra se nastavlja i OVP beleži visoke pobede, pa je u Štajerskoj uspela da preuzme prvu poziciju sa 36,61 odsto glasova, što je za 8,16 više nego na prethodnim pokrajinskim izborima. SPO je od 1945.do 2005. bila na vlasti u Štajerskoj, a Socijaldemokratska partija (SPO) uspela je da pobedi samo tri puta - 2005, 2010. i 2015.</p>
      <p>SPO je pala na drugo mesto osvojivši 22,89 odsto glasova, za 6,40 odsto manje nego pre četiri godine.</p>
      <p>Na trećoj poziciji je Slobodarska partija (FPO), koja je osvojila 17,94 odsto glasova, i izgubila čak 8,82 odsto birača.</p>
      <p>Zeleni su, posle narodnjaka, ostvarili najzapaženiji uspeh, osvojivši 11,43 odsto glasova, to jest za 4,75 odsto više nego pre pet godina.</p>
      <p>U štajersku skupštinu ušla je još Komunistička partija Austrije (KPO) sa 6,02 odsto glasova i Neos sa 5,10 odsto.</p>
      <p>Izbori u Štajerskoj održani su pola godine pre vremena, na osnovu zahteva FPO koja je tražila prevremene izbore, a što je podržala OVP.</p>
      <p>Nakon ovog ishoda izbora, OVP ima mogućnost da formira vladu samo sa SPO ili FPO, za razliku od saveznog nivoa gde Kurc pregovora sa Zelenima.</p>
      <p>Postoji i mogućnost tročlane koalicije, što se, međutim, u austrijskoj politici najčešće izbegava.</p>
      <p>Zanimljiv je ishod izbora u glavnom gradu Štajerske, Gracu.</p>
      <p>U tom gradu su Zeleni sa 24,7 odsto glasova, tesno iza OVP, a na trećem mestu je SPO sa 15,5 odsto glasova i gubitkom od 12,6 procenata.</p>
      <p>Odmah iza socijaldemokrata dospela je KPO sa 13,23 odsto glasova, i to ispred FPO koja je dobila svega 13,11 odsto glasova.</p>
      <p>Kurir.rs/Tanjug Foto: EPA</p>
      <related>
        <h4>NE PROPUSTITE</h4>
        <a href="https://www.kurir.rs/planeta/austrija/3356253/pocinju-pregovorikurca-sa-zelenima"/>
        <a href="https://www.kurir.rs/planeta/austrija/3346051/kurc-ima-sve-manje-opcija-da-formira-vladu-okrece-se-razgovoru-sa-zelenima-svi-se-pitaju-ko-ce-biti-njegov-konacan-izbor-za-koaliciju"/>
      </related>
    </article>
  </body>
</html>