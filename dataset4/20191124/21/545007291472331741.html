<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/kelemen-asteptam-o-schimbare-de-atitudine-fata-de-fiecare-cetatean-si-fata-de-comunitatea-maghiara/"/>
    <meta property="og:site_name" content="Europa FM"/>
    <meta property="article:published_time" content="2019-11-24T21:09:59+00:00"/>
    <meta property="og:title" content="Kelemen: Aşteptăm o schimbare de atitudine faţă de fiecare cetăţean şi faţă de comunitatea maghiară"/>
    <meta property="og:description" content="Preşedintele UDMR i-a transmis felicitări lui Klaus Iohannis pentru victoria din alegerile prezidenţiale."/>
  </head>
  <body>
    <article>
      <h1>Kelemen: Aşteptăm o schimbare de atitudine faţă de fiecare cetăţean şi faţă de comunitatea maghiară</h1>
      <address>
        <time datetime="2019-11-24T21:09:59+00:00">24 Nov 2019, 21:09</time>
      </address>
      <p>Preşedintele UDMR i-a transmis felicitări lui Klaus Iohannis pentru victoria din alegerile prezidenţiale.</p>
      <p>„Urmează cinci ani grei, dar sunt convins că vor urma şi schimbările necesare, deoarece preşedintele Iohannis nu va fi presat de câştigarea unui nou mandat, aşadar poate va acţiona mult mai hotărât şi se va orienta spre viitor”, a declarat Hunor Kelemen.</p>
      <p>Liderul Uniunii Maghiare îi solicită lui Klaus Iohannis „o acţiune fermă în ceea ce priveşte educaţia, infrastructura şi problemele mari ale societăţii”.</p>
      <p>„Aşteptăm o schimbare de atitudine faţă de fiecare cetăţean şi faţă de comunitatea maghiară şi sunt convins că se vor găsi soluţiile prin care România va deveni o ţară mai bună şi mai faină”, a adăugat Hunor Kelemen, care s-a numărat printre candidații primului tur al prezidențialelor.</p>
    </article>
  </body>
</html>