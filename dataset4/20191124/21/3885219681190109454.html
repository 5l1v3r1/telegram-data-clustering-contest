<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325560"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-24T21:00:00+00:00"/>
    <meta property="og:title" content="חייל לשעבר שכב מת בדירתו בטקסס. איש לא ידע על כך במשך שלוש שנים"/>
    <meta property="og:description" content="גופת הגבר, יוצא חיל הים האמריקני בן 51, נמצאה בדירתו במהלך בדיקה על צריכת המים בבניין בו התגורר. כשהבחינו שבדירה לא נצרכו..."/>
  </head>
  <body>
    <article>
      <h1>חייל לשעבר שכב מת בדירתו בטקסס. איש לא ידע על כך במשך שלוש שנים</h1>
      <address><time datetime="2019-11-24T21:00:00+00:00">24 Nov 2019, 21:00</time> by <a rel="author">סוכנויות הידיעות</a></address>
      <figure>
        <img src="https://img.wcdn.co.il/f_auto,w_700/2/9/5/3/2953528-46.jpeg"/>
        <figcaption>רונלד ויין ווייט, תושב טקסס בן 51 שנמצא ללא רוח חיים בדירתו, כשלוש שנים לאחר מותו</figcaption>
      </figure>
      <p>תושב טקסס בן 51 נמצא ללא רוח חיים בדירתו, כשלוש שנים לאחר מותו. הגבר, רונלד ויין ווייט, עבד בתעשיית הנשק מאז שעזב את חיל הים האמריקני ונסע רבות לשם עסקיו. הוא התגרש מאשתו כמה שנים קודם וגר לבדו בדירתו שבדאלאס, טקסס.</p>
      <p>בני משפחתו של הגבר טענו כי דיווחו למשטרה על היעדרותו פעמים רבות. אימו, דוריס סטיבנס, סיפרה שלא קיבלה מענה מהמשטרה, שכן לטענתם לא הייתה אפשרות לפתוח בחקירת היעלמותו של ווייט משום שהיה אדם בוגר שנסע רבות. "שאלתי הגדולה ביותר היא, כיצד הוא שכב מת שלוש שנים בדירתו ואף אחד לא שם לב?", אמרה סטיבנס בריאיון לתחנת הטלוויזיה המקומית.</p>
      <p>דירתו הייתה במיקום מבודד במתחם הדירות שבו גר, כשחלונות הדירה היו סגורים ודלתותיה נעולות. שכר הדירה שולם באופן חודשי ואוטומטי דרך קרן הפרישה שלו. בעבר, שכנה התלוננה על נזילה מדירתו, אולם התלונה לא נבדקה לעומק משום שהנזילה פסקה.</p>
      <p>גופתו התגלתה במהלך חקירה של המשטרה המחוזית, בה חיפשו דירות לא השתמשו בהן במים לאורך זמן. שוטרים שפרצו לדירה, מצאו אותו שוכב במטבח, ומיד שללו אפשרות של רצח, משום שלדבריהם: "האופן שבו שכב ומצב הדירה לא הצביעו על שום מאבק אלים". גופתו הועברה לנתיחה לאחר המוות, שם ינסו להבין ולקבוע את סיבת מותו.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3325408">שני צעירים כבני 20 נמצאו ללא רוח חיים בדירה בי-ם; הרקע נבדק </a>
        <a href="https://news.walla.co.il/item/3247826"> גופת גבר בן 40 נמצאה בדירה בתל אביב; הרקע נבדק </a>
        <a href="https://tld.walla.co.il/item/3324448?lm_supplier=16893&amp;lm_bc=18500"> בלי כימיקלים ותופעות לוואי: הפלא הטכנולוגי לטיפול ביתי וטבעי לכאבי גב וברכיים תוכן מקודם</a>
      </p>
    </article>
  </body>
</html>