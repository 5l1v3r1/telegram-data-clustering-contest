<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815959"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T21:02:00+00:00"/>
    <meta property="og:title" content="Майнц 05 изненада цяла Германия с грандиозен мач срещу Хофе"/>
    <meta property="og:description" content="Набралият скорост състав на Хофенхайм понесе неочакван удар при ..."/>
  </head>
  <body>
    <article>
      <h1>Майнц 05 изненада цяла Германия с грандиозен мач срещу Хофе</h1>
      <address><time datetime="2019-11-24T21:02:00+00:00">24 Nov 2019, 21:02</time> by <a rel="author">РАДОСЛАВ СТОЙКОВ</a></address>
      <p>Набралият скорост състав на <a href="https://www.sportal.bg/statistics_team_news.php?champ=2&amp;team=38">Хофенхайм</a> понесе неочакван удар при домакинството си на закъсалия <a href="https://www.sportal.bg/statistics_team_news.php?champ=2&amp;team=199">Майнц 05</a>, след като загуби с 1:5. С тази среща беше сложен край на 12-ия кръг в Бундеслигата. <br/><br/><br/><br/>Отборът от Зинсхайм беше наредил пет последователни успеха, включително и такъв срещу <a href="https://www.sportal.bg/statistics_team_news.php?champ=2&amp;team=23">Байерн (Мюнхен)</a>. Евентуална нова победа щеше да изстреля отбора на четвърто място. В същото време “05” бяха чак 16-и от 18 тима. На терена обаче логиката остана на заден план, защото гостите се възползваха максимално от шансовете си. В края на първото полувреме те дори останаха с човек по-малко след червен картон на <a href="https://www.sportal.bg/statistics_player.php?team=199&amp;player=4927803&amp;champ=2">Боте Баку</a>, но дори в намален състава успяха да вкарат още четири пъти.<br/><br/><a href="https://www.sportal.bg/statistics_player.php?team=199&amp;player=12852&amp;champ=2">Левин Йозтунали</a> изведе Майнц напред в 33-ата с точен удар по диагонала. Секунди преди почивката Баку извърши много грубо нарушение и беше отстранен. Шансът беше с “червените” в 52-ата, когато чешкият национал <a href="https://www.sportal.bg/statistics_player.php?team=38&amp;player=15004&amp;champ=2">Павел Кадержабек</a> си заби атрактивен автогол с глава. <br/><br/>След още десет минути <a href="https://www.sportal.bg/statistics_player.php?team=199&amp;player=5560768&amp;champ=2">Пиер Кунде</a> покачи на 3:0 след контраатака и всичко беше ясно. Домакините успяха само да върнат единия гол чрез <a href="https://www.sportal.bg/statistics_player.php?team=38&amp;player=14715&amp;champ=2">Андрей Крамарич</a> в 83-ата, а в последната минута на редовното време <a href="https://www.sportal.bg/statistics_player.php?team=199&amp;player=40595&amp;champ=2">Жан-Пол Ботиус</a> реализира още едно попадение за Майнц. И това обаче не беше краят, защото в продължението Кунде направи 5:1.<br/><br/>Двубоят беше дебютен за новия наставник на Майнц <a href="https://www.sportal.bg/statistics_manager_details.php?champ=2&amp;team=199">Ахим Байерлорцер</a>, който през паузата замени уволнения <a href="https://www.sportal.bg/statistics_player.php?team=147&amp;player=8568693&amp;champ=3">Сандро</a> Шварц.</p>
      <figure>
        <iframe data-src="https://twitter.com/OptaFranz/status/1198677041471741957?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.sportal.bg/statistics_game.php?champ=2&amp;season=360&amp;game=85311">
          <b>СТАТИСТИКА ОТ МАЧА</b>
        </a>
      </p>
      <p>
        <a href="http://lmnew.sportal.bg/ls/widgets/?/sportalbg/bg/Europe:Athens/page/sportcenter/soccer#matchId=18571918">
          <b>МИНУТА ПО МИНУТА</b>
        </a>
      </p>
      <p>
        <a href="https://www.sportal.bg/statistics_ranking.php?champ=2">
          <b>КЛАСИРАНЕ</b>
        </a>
      </p>
    </article>
  </body>
</html>