<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/alegeri-prezidentiale-2019-vot-turul-2-327152.html"/>
    <meta property="og:site_name" content="Observator"/>
    <meta property="article:published_time" content="2019-11-24T21:02:00+00:00"/>
    <meta property="og:title" content="Alegeri prezidențiale 2019. Zece milioane de români au votat, prezență istorică în diaspora (Live)"/>
    <meta property="og:description" content="Alegeri prezidențiale 2019: votul în turul 2 de scrutin se desfășoară pe 24 noiembrie. Rezultatele exit-poll sunt la ora 21.00, la închiderea urnelor."/>
  </head>
  <body>
    <article>
      <h1>Alegeri prezidențiale 2019. Zece milioane de români au votat, prezență istorică în diaspora (Live)</h1>
      <address><time datetime="2019-11-24T21:02:00+00:00">24 Nov 2019, 21:02</time> by <a rel="author">Redactia Observator</a></address>
      <p>
        <b>
          <b>Cel de-al doilea tur al alegerilor prezidențiale se desfășoară duminică în România și, pentru a treia zi, în diaspora. Peste 18 milioane de români sunt așteptați la urne pentru a alege viitorul președinte dintre Klaus Iohannis și Viorica Dăncilă.</b>
        </b>
      </p>
      <p><b>Actualizare (ora 21.00) </b>- Potrivit <a href="https://observator.tv/politic/rezultate-exit-poll-alegeri-prezidentiale-2019-327300.html">primelor rezultate exit-poll</a>, Klaus Iohannis a învins-o pe Viorica Dăncilă şi şi-a asigurat un nou mandat de preşedinte al Româniie.</p>
      <p>Conform datelor iniţiale, Iohannis a obţinut 64,8% din voturi, în timp ce Viorica Dăncilă a avut 35,2%.</p>
      <p><b>Actualizare (ora 20:00) </b>- În diaspora au votat 902.942 de persoane, record istoric. Pe teritoriul României, prezența la vot a atins 49,09%, reprezentând 8.947.705 de votanți. În total, până la această oră, și-a exprimat opțiunea electorală peste 9.8 milioane de persoane.</p>
      <p><b>Actualizare (ora 19:00) - </b>Cu doar două ore înainte de închiderea secțiilor de votare,<b> </b>8.591.458 de români din țară s-au prezentat la urne - o prezență la vot de 47,16%. În străinătate este o mobilizare istorică. Până în acest moment au votat 863.592 de persoane, dintre care 17.503 votanți pe listă de corespondență. În total, peste 9.4 milioane de oameni au votat.</p>
      <p><b>Actualizare (ora 18:00)</b> - În diaspora se votează în număr mare. Peste 812.908 de români din străinătate și-au exprimat opțiunea până în acest moment. În țară, prezența la vot a atins 44.19%, reprezentând 8.062.434 de cetățeni care au votat, din cei 18.217.411 înscriși pe listele electorale permanente. În total, aproape 8.9 milioane de cetățeni au votat.</p>
      <p><b>Actualizare (ora 17:00)</b> - Peste 8.1 milioane de cetățeni români au votat până în acest moment, arată datele Biroului Electoral Central. Pe teritoriul țării, prezența la vot a atins 40,59%, reprezentând 7.395.409 de persoane. În străinătate, circa 764.867 de români și-a exprimat deja opțiunea electorală.</p>
      <p><b>Actualizare (ora 16:00) </b>-<b> </b>Numărul românilor care au votat în diaspora a depăşit deja prezenţa totală de la primul tur al alegerilor prezidenţiale, potrivit datelor Biroului Electoral Central (BEC).</p>
      <p><b>Actualizare (ora 15:25) </b>-<b> </b>Peste 6.7 milioane de români au votat până la această oră, conform monitorizării oficiale a Biroului Electoral Central. Dintre aceștia, 6.068.478 au votat pe teritoriul României, iar 673.175 în diaspora. În țară, prezența este de 33,31%.</p>
      <p><b>Actualizare (ora 14.00) </b>- Biroul Electoral Central arată că, până la ora 14.00, prezenţa la vot a ajuns la 28,17%. Astfel, numărul românilor care au votat a depăşit cinci milioane.</p>
      <p><b>Actualizare (ora 13.00) </b>- Datele BEC arată că prezenţa la urne a ajuns la 21,67%, ceea ce înseamnă că până la această oră, aproape 4 milioane de români au votat.</p>
      <p><b>Actualizare (ora 11:50)</b> - <a href="https://observator.tv/eveniment/batran-mort-la-vot-dolj-327237.html">Un bătrân a murit</a> într-o secţie de vot din Amărăștii de Sus, judeţul Dolj. Din primele informaţii, bărbatul şi-a pierdut cunoștința în timp ce aştepta să voteze. </p>
      <p><b>Actualizare (ora 12.00) </b>-<b> </b>Potrivit datelor puse la dispoziţie de Biroul Electoral Central, la ora 12.00, prezenţa la vot este de 15,96%. Concret, peste 2,9 milioane de români şi-au exprimat votul.</p>
      <p><b>Actualizare (ora 11.10)</b> - Până duminică, la ora 11.00, au votat peste 418.000 dintre românii din Diaspora şi peste două milioane dintre românii din ţară. Prezenţa la vot este estimată la circa 11,39%.</p>
      <p><b>Actualizare (ora 9.40) - </b><a href="https://observator.tv/politic/lia-olguta-vasilescu-alegeri-prezidentiale-327204.html">Lia Olguţa Vasilescu a votat</a> pentru "o Românie fără austeritate".</p>
      <p><b>Actualizare (ora 9.20) - </b><a href="https://observator.tv/politic/klaus-iohannis-vot-alegeri-prezidentiale-video-327193.html">Klaus Iohannis a votat</a> duminică, la ora 9:00, la Liceul Jean Monnet din București, în turul doi ale algerilor prezidenţiale. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FObservatorAntena1%2Fvideos%2F418204112452666%2F&amp;show_text=0&amp;width=560" width="560" height="350" data-service="Facebook" scrolling="no"/>
      </figure>
      <p><b>Actualizare (ora 08.28) - </b>Premierul Ludovic Orban şi-a exercitat votul la alegerile prezidenţiale. Mai multe detalii, <a href="https://observator.tv/politic/ludovic-orban-voturi-alegeri-327176.html">AICI</a>.</p>
      <p><b>Actualizare (ora 8.15) </b>- <a href="https://observator.tv/politic/viorica-dancila-a-votat-prezidentiale-turul-doi-video-327162.html">Viorica Dăncilă a votat</a> la ora 8.00, la Colegiul Naţional "Sfântul Sava" din Bucureşti.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FObservatorAntena1%2Fvideos%2F1469036686581908%2F&amp;show_text=0&amp;width=560" width="560" height="350" data-service="Facebook" scrolling="no"/>
      </figure>
      <p><b>Actualizare (ora 08.06)</b> - În prima oră de la deschiderea urnelor din ţară, au votat peste 243.000 de români, circa 1,33% dintre românii cu drept de vot.</p>
      <p><b>Actualizare (ora 07.45) - ​</b>Marcel Vela, ministrul de Interne, a votat la Liceul Jean Monnet. Mai multe detalii, <a href="https://observator.tv/eveniment/ministru-interne-incident-prahova-327161.html">AICI</a>.</p>
      <p><b>Actualizare (ora 07.20) - </b>Gabriela Firea, primarul Capitalei, a votat la Colegiul Griviţa. Mai multe detalii, <a href="https://observator.tv/politic/firea-vot-colegiul-grivita-327157.html">AICI</a>.</p>
      <p><b>Actualizare (ora 07.00) </b>- A început votul în turul 2 de scrutin al alegerilor prezidenţiale 2019. Peste 18,2 milioane de alegători sunt aşteptaţi la urne, în 18.748 de secţii de votare.</p>
      <p>Programul secțiilor de votare în România este de la ora 07.00 până la ora 21.00, când vor fi făcute publice și primele rezultate exit-poll.</p>
      <p>În străinătate, de asemenea, votul începe la ora locală 07.00 și se încheie la ora 21.00. În urma diferenței de fus orar, primii care au început să voteze duminică au fost românii din Noua Zeelandă, care vor fi și primii ce vor încheia votul, la ora 10.00, ora României. Ultimele secții de votare din diaspora se vor închide luni în Statele Unite, la ora României 07.00.</p>
      <p>Până acum, la acest al doilea tur al alegerilor prezidențiale, în diaspora au votat peste 360 de mii de români, un adevărat record, cu peste 90 de mii mai mulți comparativ cu primele două de zile de vot din primul tur, când au fost 270.500.</p>
      <p>Favorit la Președinția României este Klaus Iohannis, care are astfel cele mai mari șanse de a obține cel de-al doilea mandat. În primul tur din 10 noiembrie, el a obținut 37,82%, adică 3.485.292 voturi. Candidata PSD Viorica Dăncilă s-a aflat pe locul 2, cu 22,26%, însemnând 2.051.275 de voturi.</p>
    </article>
  </body>
</html>