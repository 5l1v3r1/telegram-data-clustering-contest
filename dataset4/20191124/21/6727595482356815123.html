<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/3people-in-remand-in-athani-murder123.html"/>
    <meta property="og:site_name" content="DoolNews"/>
    <meta property="article:published_time" content="2019-11-24T21:42:00+00:00"/>
    <meta property="og:title" content="അത്താണിയിലെ കൊലപാതകം;മുഖ്യ പ്രതികളെ റിമാന്‍ഡ് ചെയ്തു"/>
    <meta property="og:description" content="Keralanews Kerala കൊച്ചി: നെടുമ്പാശ്ശേരി അത്താണിയില്‍ ബിനോയ് എന്ന യുവാവിനെ വെട്ടി ക്കൊലപ്പെടുത്തിയ കേസില്‍ മുഖ്യപ്രതികളെ 14 ദിവസത്തേക്ക് റിമാന്‍ഡ് ചെയ്തു. ആറു ദിവസം നീണ"/>
  </head>
  <body>
    <article>
      <h1>അത്താണിയിലെ കൊലപാതകം;മുഖ്യ പ്രതികളെ റിമാന്‍ഡ് ചെയ്തു</h1>
      <address><time datetime="2019-11-24T21:42:00+00:00">24 Nov 2019, 21:42</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: നെടുമ്പാശ്ശേരി അത്താണിയില്‍ ബിനോയ് എന്ന യുവാവിനെ വെട്ടി ക്കൊലപ്പെടുത്തിയ കേസില്‍ മുഖ്യപ്രതികളെ 14 ദിവസത്തേക്ക് റിമാന്‍ഡ് ചെയ്തു. ആറു ദിവസം നീണ്ട തിരച്ചിലിനൊടുവിലാണ് കഴിഞ്ഞ ദിവസം മുഖ്യപ്രതികളായ വിനു വിക്രമന്‍, ലാല്‍ കിച്ചു, ഗ്രിന്റേഷ് എന്നിവരെ പൊലീസ് പിടികൂടിയത്.<br/>കേസില്‍ ഉള്‍പ്പെട്ട ആറുപ്രതികളെ നേരത്തെ പൊലീസ് അറസ്റ്റു ചെയ്തിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മുഖ്യപ്രതിയായ വിനു വിക്രമിന്റെ ക്യട്ടേഷന്‍ സംഘത്തില്‍പ്പെട്ട അഖില്‍, അരുണ്‍, നിജീഷ്, ജിജീഷ് , ജസ്റ്റിന്‍, ഏലിയാസ്, എല്‍ദൊ എന്നിവരെയാണ് പൊലീസ് നേരത്തെ അറസ്റ്റ് ചെയ്തത്.</p>
      <p>കൊല്ലപ്പെട്ട ബിനോയ് ക്വട്ടേഷന്‍ സംഘത്തില്‍പ്പെട്ടയാളായിരുന്നു. 2015ല്‍ കൊലയിലെ മുഖ്യ ആസൂത്രകനായ വിനുവിന്റെ ക്വട്ടേഷന്‍ സംഘത്തിലായിരുന്നു കൊല്ലപ്പെട്ട ബിനോയിയും.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>നവംബര്‍ 17 ന് ഞായറാഴ്ച രാത്രി എട്ടരയോടെയാണ് ബിനോയി കൊല്ലപ്പെടുന്നത്. രാത്രിയില്‍ വാഹനത്തില്‍ എത്തിയ മൂന്നംഗസംഘം ബിനോയിയെ വെട്ടി കൊല്ലുകയായിരുന്നു. സംഭവത്തിന്റെ സി.സി.ടി.വി ദൃശ്യങ്ങളില്‍ കൊലപാതകത്തിന്റെ ദൃശ്യങ്ങള്‍ പതിഞ്ഞിരുന്നു.</p>
      <figure>
        <iframe src="https://www.youtube.com/embed/-lcaQSaTRQI" width="560" height="315" data-service="Youtube" scrolling="no"/>
      </figure>
    </article>
  </body>
</html>