<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837554-dinamo-viyshlo-na-druge-mistse-upl-rozgromivshi-mariupol"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T21:01:00+00:00"/>
    <meta property="og:title" content="&quot;Динамо&quot; вийшло на друге місце УПЛ, розгромивши &quot;Маріуполь&quot;"/>
    <meta property="og:description" content="КИЇВ. 24 листопада. УНН. У 15-му турі чемпіонату України з футболу &quot;Динамо&quot; перемогло на своєму полі &quot;Маріуполь&quot; та повернулося на друге місце у турнірній …"/>
  </head>
  <body>
    <article>
      <h1>"Динамо" вийшло на друге місце УПЛ, розгромивши "Маріуполь"</h1>
      <address><time datetime="2019-11-24T21:01:00+00:00">24 Nov 2019, 21:01</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>У 15-му турі чемпіонату України з футболу "Динамо" перемогло на своєму полі "Маріуполь" та повернулося на друге місце у турнірній таблиці, повідомляє <b>УНН</b>.</p>
      <p>"Динамо" вийшло вперед вже на 21-й хвилині, коли відзначився Віталій Буяльський. На 77-й хвилині перевагу киян збільшив Віктор Циганков. А на 81-й хвилині Беньямін Вербіч довів рахунок до розгромного.</p>
      <p>"Динамо" перемогло "Маріуполь" 3:0, набрало 30 очок та вийшло на друге місце в турнірній таблиці. Від лідера чемпіонату України – "Шахтаря" – команда Олексія Михайличенка відстає на 13 балів.</p>
      <p>"Маріуполь" має 17 пунктів та займає сьому позицію.</p>
      <p>Нагадаємо, "Олімпік" у матчі з "Карпатами" здобув <a href="https://www.unn.com.ua/uk/news/1837537-olimpik-u-matchi-z-karpatami-zdobuv-pyatu-peremogu-v-upl">п'яту перемогу</a> в УПЛ.</p>
    </article>
  </body>
</html>