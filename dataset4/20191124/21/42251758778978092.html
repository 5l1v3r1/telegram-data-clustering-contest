<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Odbojka/a315569-Derbi-kola-pripao-Modeni-nezaustavljivi-Lube.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T21:02:00+00:00"/>
    <meta property="og:title" content="Derbi kola pripao Modeni, nezaustavljivi Lube"/>
    <meta property="og:description" content="Odbojkaši Modene pobedili su Trentino u derbiju osmog kola italijanske Serije A. Domaći su savladali aktuelne svetske šampione sa 3:1 (22:25, 25:23, 25:22, 25:21)."/>
  </head>
  <body>
    <article>
      <h1>Derbi kola pripao Modeni, nezaustavljivi Lube</h1>
      <h2>Odbojkaši Modene pobedili su Trentino u derbiju osmog kola italijanske Serije A. Domaći su savladali aktuelne svetske šampione sa 3:1 (22:25, 25:23, 25:22, 25:21).</h2>
      <address><time datetime="2019-11-24T21:02:00+00:00">24 Nov 2019, 21:02</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/168282/jpeg/Srecko-Lisinac"/>
        <figcaption>
          <cite>Lega Pallavolo</cite>
        </figcaption>
      </figure>
      <p>Meč je trajao dva sata i pet minuta, a obeležila ga je velika borba u svakom od četiri odigrana seta.</p>
      <p>Trento je dobio prvi set posle uzbudljive završnice, da bi u narednim Modena bila u prednosti.</p>
      <p>Najefikasniji u pobedničkoj ekipi bio je kapiten Ivan Zajcev sa 18 poena, a još tri njegova saigrača imala su dvocifren broj poena. U dresu Trentina Aron Rasel i Luka Vetori su osvojili po 17, Srećko Lisinac je brojao do 13, a Uroš Kovačević zaustavljen je na devet.</p>
      <p>Lube Ćivitanova i dalje ne zna za poraz ove sezone. Lider na tabeli je u gostima savladao Vibo Valentiju sa 3:1 (25:27, 25:18, 25:17, 25:21).</p>
      <p>Odlični Leal je na ovom meču predvodio Lube sa 25 poena. S druge strane Tim Karl je stao na 17.</p>
      <p>Peruđa je imala lak posao protiv Ravene, koju je savladala sa 3:0 (25:14, 25:18, 25:18).</p>
      <p>Milano je bio bolji od Sore sa 3:1 (24:26, 25:18, 25:17, 25:18), a Monca od Verone sa 3:0 (25:21, 25:19, 25:21).</p>
      <p>Lube je prvi na tabeli sa skorom 9-0, Modena je druga sa 7-1, Peruđa treća sa 7-2, a Trentino četvrti sa 6-2.</p>
    </article>
  </body>
</html>