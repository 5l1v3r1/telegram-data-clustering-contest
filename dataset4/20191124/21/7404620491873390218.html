<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/regionalni-treneri-navchali-majbutnih-opikuniv-zaporizkoi-oblasti/"/>
    <meta property="og:site_name" content="МИГ"/>
    <meta property="article:published_time" content="2019-11-24T21:29:16+00:00"/>
    <meta property="og:title" content="Регіональні тренери навчали майбутніх опікунів Запорізької області"/>
    <meta property="og:description" content="Регіональні тренери Запорізького обласного та Запорізького міського центрів соціальних служб для сім’ї, дітей та молоді продовжують проводити навчання кандидатів у опікуни та піклувальники для дітей-сиріт та дітей, позбавлених батьківського піклування. Про це повідомляє Департамент інформаційної дія"/>
  </head>
  <body>
    <article>
      <h1>Регіональні тренери навчали майбутніх опікунів Запорізької області</h1>
      <address><time datetime="2019-11-24T21:29:16+00:00">24 Nov 2019, 21:29</time> by <a rel="author" href="https://mig.com.ua/author/anna/" target="_blank">Анна Чуприна</a></address>
      <p>Регіональні тренери Запорізького обласного та Запорізького міського центрів соціальних служб для сім’ї, дітей та молоді продовжують проводити навчання кандидатів у опікуни та піклувальники для дітей-сиріт та дітей, позбавлених батьківського піклування. Про це повідомляє <a href="https://www.zoda.gov.ua/news/47959/v-oblasti-formujetsya-sistemna-pidgotovka-kandidativ-u-opikuni-ta-pikluvalniki.html">Департамент інформаційної діяльності та комунікацій з громадськістю ЗОДА.</a></p>
      <p>Кандидатів у опікуни та піклувальники ретельно відбирають на місцях. За результатами попередньої роботи кандидати направляються на навчання до обласного центру соціальних служб для сім’ї, дітей та молоді.</p>
      <p>Заняття тривають три дні. За цей час учасники «приміряють на себе» нову соціальну роль. На тренінгах вони отримують знання про сімейні форми виховання, психологічні особливості дітей-сиріт та дітей, позбавлених батьківського піклування, захист їх прав та законних інтересів.</p>
      <p>Цього разу учасниками навчання стали кандидати з м. Запоріжжя, Василівського, Бердянського, Вільнянського, Запорізького та Михайлівського районів.</p>
      <p>За результатами навчання регіональні тренери Запорізького обласного центру соціальних служб для сім’ї, дітей та молоді готують висновок щодо наявності у кандидатів потенціалу для виховання такої категорії дітей.</p>
    </article>
  </body>
</html>