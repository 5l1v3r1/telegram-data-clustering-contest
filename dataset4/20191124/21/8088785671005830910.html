<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kultur-sanat/2019-ehliyet-yenilemek-icin-gerekli-sartlar-ve-evraklar-eski-tip-yeni-tip-2019-yili-yeni-ehliyet-ehliyet-yenileme-ucreti-ne-kadar-h513415.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T21:30:47+00:00"/>
    <meta property="og:title" content="2019 Ehliyet Yenilemek İçin Gerekli Şartlar ve Evraklar (Eski Tip-Yeni Tip) - 2019 Yılı Yeni Ehliyet Ehliyet Yenileme Ücreti Ne Kadar?"/>
    <meta property="og:description" content="EHLİYET (MTSK) - Geçtiğimiz yıllarda kimliklerde değişime gidilmiş eski kağıt kimlikler dijitalleşerek kredi kartı türevi hal almıştı. Ehliyetlerde de aynı düzene geçilerek aynı düzenleme yaplmıştı. Milyonlarca araç kullanıcısının ehliyetini yenileme zorunluluğu bulunurken ehliyet yenilemedeki süreci araştırdık."/>
  </head>
  <body>
    <article>
      <h1>2019 Ehliyet Yenilemek İçin Gerekli Şartlar ve Evraklar (Eski Tip-Yeni Tip) - 2019 Yılı Yeni Ehliyet Ehliyet Yenileme Ücreti Ne Kadar?</h1>
      <address><time datetime="2019-11-24T21:30:47+00:00">24 Nov 2019, 21:30</time> by <a rel="author">KamuAjans</a></address>
      <p>
        <b>EHLİYET (MTSK) - Geçtiğimiz yıllarda kimliklerde değişime gidilmiş eski kağıt kimlikler dijitalleşerek kredi kartı türevi hal almıştı. Ehliyetlerde de aynı düzene geçilerek aynı düzenleme yaplmıştı. Milyonlarca araç kullanıcısının ehliyetini yenileme zorunluluğu bulunurken ehliyet yenilemedeki süreci araştırdık.</b>
      </p>
      <p>KamuAjans.Com - Herhangi bir nedenden ehliyet değiştirme ya da yeni ehliyet çıkarma işlemi yapmanız gerekiyorsa ilk yapılması gerekenleri araştırdık. <a href="http://www.kamuajans.com/haberleri/ehliyet+yenileme">Ehliyet yenileme</a> için gereken evraklar ve işlemler;<br/><br/>2016 yılı ile birlikte yürürlüğe giren ve ehliyetlerde Avrupa Birliği ile uyumu hedef alan yeni ehliyet uygulaması, daha önce karşılaşılmayan aşamaları da beraberinde getiriyor. Ehliyet yenileme işlemleri Nüfus Müdürlüklerinde yapılmaktadır.<br/><br/>Milli Eğitim Bakanlığınca, ehliyet alacak adaylara uygulanan direksiyon uygulama sınavı değerlendirmeleri, 2018'den itibaren tablet bilgisayarlar ile yapılmaya başlandı.<br/><br/>Sürücü adaylarını ilgilendiren “Ehliyet Fiyatları” yazı içerisinde detaylı olarak verilmiştir. 2019 yılında yeni zamlar ile ver fiyatların biraz daha artabileceğini de şimdiden duyuralım.<br/><br/><b>2019 YILI EHLİYET YENİLEME BELGELERİ NELERDİR?<br/><br/></b>Eski ehliyet belgeniz<br/>Kimlik Belgeniz (Nüfus Cüzdanı - Yeni Kimlik Kartı yada Pasaport)<br/>Sürücü olur sağlık raporu,<br/>2 adet biyometrik fotoğraf,<br/>Nüfus Müdürlüğünde vereceğiniz parmak izi,<br/>Sürücü belgesi yenileme harcı ücreti + Vakıf Bedeli <br/>Kan grubunu belirleyen belge (Beyan etmenizde yeterlidir).<br/><br/><b>2019 EHLİYET YENİLEME ÜCRETİ <br/></b><br/><b>2019 Eski Tip Ehliyet Belgelerini Yenileme Ücreti<br/></b><br/>Polis Vakfı Ücreti 2 TL +  Değerli Kağıt Bedeli 13 TL  = 15 TL <br/><br/>Not: Eski tip sürücü belgesini yeni çipli sürücü belgesi ile değiştirmek isteyenlerin ödeyeceği ücrettir. Toplamda 15 TL'dir. <br/><br/>2019 Eski Tip Ehliyetini Kaybeden yada Çaldıranların Ehliyet Çıkarma Ücreti:<br/><br/>Polis Vakfı Ücreti 2 TL +  Değerli Kağıt Bedeli 13 TL  = 15 TL <br/><br/><b>2019  Yeni Tip Ehliyet Belgesini Yenileme Ücreti <br/></b><br/>Polis Vakfı Ücreti : 30 TL + Değerli Kağıt Bedeli : 166 TL = 196 TL <br/><br/>Not: Yeni döneme ait sürücü belgesini herhangi bir sebeple yenilemek isteyenlerin (soyadı değişikliği, yıpranma, kayıp, çalıntı, vs.) ödeyecekleri ücretlerdir. Toplamda 196 TL'dir. <br/><br/><b>İlk Kez Sürücü Belgesi Almak İçin İstenen Belgeler<br/></b><br/>Sürücü Kursunuzdan alacağınız Sürücü Dosyanız ve Sürücü Olur Sertifikanız<br/>Kimlik Belgeniz (Nüfus Cüzdanı - Yeni Kimlik Kartı yada Pasaport)<br/>Sürücü olur sağlık raporu,<br/>2 adet biyometrik fotoğraf,<br/>Nüfus Müdürlüğünde vereceğiniz parmak izi,<br/>Ehliyet Harc Ücreti + Kart Bedeli + Vakıf Bedeli <br/>Kan grubunu belirleyen belge (Beyan etmenizde yeterlidir).<br/><br/><b>2019 EHLİYET SAĞLIK RAPORU <br/></b><br/>Ehliyet belgelerini yenileyecek olanlarda ilk defa ehliyet belgesi alacak kişiler gibi sağlık raporu almak zorundadır. Ehliyet Sağlık Raporu için Sağlık Bakanlığı tarafından bütün sağlık tesislerine (özel sektör dahil) duyuru yapılmıştır. <br/><br/>Ehliyet Sağlık raporunu Devlet Hastaneleri, Eğitim ve Araştırma Hastaneleri, Üniversite Hastaneleri, Aile Hekimleri, Sağlık Bakanlığımız tarafından ruhsatlı Özel Hastanelerden alabilirsiniz.<br/><br/><b>Ehliyet Sağlık Raporu Ücreti Ne Kadar? <br/></b><br/>Aile hekimlerinde herhangi bir ücret alınmaz. Kesinlikle ücretsizdir.<br/>Eğitim Araştırma Hastanelerinde tek hekim raporu 75 TL, Sağlık Kurulu Raporu ise 300 TL,<br/>Devlet Hastanelerinde tek hekim 50 TL, Kurul ise 200 TL dir. <br/>Özel sektörde bu ücret sağlık tesisinin özelliğine göre değişmektedir. <br/>Ehliyet yenilemek için sağlık raporu şartı olup; ağır araç sürücüleri için farklı hafif araç sürücüleri için ise farklı süreler belirlenmiş. Sağlık raporunu Aile Hekimlerinizden, Devlet Hastanelerinden, Özel Sağlık Kurumlarından alabilirsiniz.</p>
      <p><b>Ehliyet yenileme için gerekli belgeler nelerdir?<br/></b><br/>Kimlik Belgesi<br/>Sürücü Sağlık Raporu<br/>Sürücü belgesi değerli kâğıt ve harç bedeli, vakıf payı<br/>1 adet biyometrik fotoğraf<br/>Kan grubunu belirtir belge veya yazılı beyan<br/>Adli Sicil Belgesi (Elektronik ortamda sistemden kontrol edilmektedir.)<br/><br/><b>Ehliyet yenileme ücreti ne kadar?<br/></b><br/>Eski tip ehliyetini yeni tip ehliyet ile değiştireceklerin ödeyecekleri ücret: 13+2 TL'dir.<br/><br/>*Eski tip ehliyetini kaybedenlerin veya çaldıranların yeni tip ehliyet almak için ödeyecekleri ücret 13+2 TL'dir.<br/><br/>**Yeni tip ehliyetlerini yenilemek isteyenlerin, kaybedenlerin veya çaldıranların ödeyecekleri ücret: 166+30 TL'dir.<br/><br/>* 01/01/2016 tarihinden sonra yeni tip ehliyet almamış kişiler ehliyet yenileme, kayıp, zayi, çalıntı durumlarında 15 TL yenileme ücreti öderler.<br/><br/>** Yeni tip ehliyetler 01/01/2016 tarihinden itibaren dağıtılmaya başlanmıştır. Bu tarihten sonra ehliyet alanların ehliyeti yeni tip ehliyettir. Yeni tip ehliyet alanlar daha sonra ehliyet yenileme, kayıp, zayi ve çalıntı durumlarında 196 TL Harç+Değerli Kağıt ve Vakıf Payını öderler.<br/><br/>Yenileme işlemleri için ödenecek harç ücretlerini bankalar aracılığıyla ödeyebilirsiniz. Maliye bakanlığı ve Trafik vakfınca protokol yapılmış ödeme yapılabilen banklara ödeme yapılacaktır. Ayrıca internetten ödeme de yapabilirsiniz. <br/><br/>Randevular hem internetten https://randevu.nvi.gov.tr/ hem de Alo 199 nüfus müdürlüğü destek hattından da gerçekleştirebilirsiniz. Sürücü olur sağlık raporu alınmış olmalıdır.<br/><br/>M, A1, A2,A, B1, B, BE, F ve G sınıfı sürücü belgeleri için 10 yıl;<br/><br/>C1, C1E, CE, C, D1, D1E, D ve DE sınıfı sürücü belgeleri ise 5 yıl süreyle geçerli olarak düzenlenmektedir.<br/><br/>2016 yılında yeni ehliyetler ilk defa dağıtılmaya başlandığında ön görülen ehliyet yenileme son başvuru tarihi 31.12.2020 olarak belirtilmişti. Yeni sürücü belgeleri işlem esnasında verilmiyor. Yeni çipli ehliyetlerin basımı Ankara'da yapılıp başvuru esnasında beyan edilen adrese PTT kargo aracılığıyla gönderilmektedir. Bir kişi başvuru yaptıktan sonra ortalama bir hafta içerisinde ehliyetini beyan ettiği adresten alabiliyor.<br/><br/>Geçici belgenin geçerlilik süresi ise 15 gündür. <br/><b><br/>EHLİYET SINAVINDAN GEÇMEK İÇİN KAÇ PUAN GEREKİR?</b><br/><br/>Ehliyet sınavından adayların başarıyla geçebilmeleri için en az 70 puan alması gerekir. 70 puan alamayan adaylar başarısız sayılırlar. Ehliyet sınavında adaylara, 50 soru sorulur. bu 50 sorudan 35 tanesini doğru cevaplayanlar başarılı olurlar. Sınavda dört yanlış bir doğruyu götürmez. Sınavda soruların derslere göre dağılımı şöyledir;<br/><br/>- Trafik ve çevre dersinden 23 soru<br/>- İlk yardım dersinden 12 soru<br/>- Araç tekniği dersinden 9 soru <br/>- Trafik adabı dersinden de 6 soru sorulur.<br/><br/><b>DİREKSİYON SINAVI NASIL YAPILIR?</b><br/><br/>Direksiyon sınavı ortalama 35 dakika sürer. Bu sürenin ilk 5 dakikasında adaya aracın tanınması ile ilgili sorular sorulur. Bu sorulara yeterli cevap veremeyen adaylar, başarısız sayılırlar. Sınavın sürüş aşamasına geçildiğinde, sınav komisyonu tarafından çeşitli kriterlere göre değerlendirme yapılır.<br/><br/>Değerlendirme kriterleri içerisinde; emniyet kemerinin takılması, aynaların ve koltuğun ayarlanması, direksiyon hakimiyetinin tam olarak sağlanması, dönüş kurallarına uyulması, hız limitlerinin aşılmaması, ani fren yapabilme, eğimli yolda aracın düzgün şekilde hareket ettirilebilmesi gibi faktörler yer alır.<br/><br/>Direksiyon sınavında adayın yapacağı her hata, puan kaybetmesine neden olur. Sürüş esnasında, sürücü adayının güvenli bir sürüş sağlayamaması durumunda uzman sürücü aracı sınav başlangıç yerine getirir. Direksiyon sınavının sonuçları ise genel olarak aynı gün içerisinde açıklanır.<br/><br/><b>STAJYER EHLİYET NEDİR?</b><br/><br/>Direksiyon sınavından en az 70 puan alarak, başarılı olan adaylar stajyer ehliyet almaya hak kazanır. Stajyer ehliyet için adaylara iki yıllık süre verilir. Bu süre içerisinde 75 ceza puanına ulaşan adayların ehliyetleri alınır. 75 ceza puanına ulaşmayan adaylar ise başarılı sayılırlar. Ehliyeti alınan adaylar, psikoteknik teste girerler. Test sonucunda yeniden ehliyet alınabilmesi için sürücü kursuna kayıt olunarak tekrar sınava girilmesi gerekir. <br/><br/>Trafikte ceza puanı yazılmasına neden olan durumlardan bazıları;<br/><br/>- Emniyet kemerini takmamak 15 ceza puanı<br/>- Kırmızı ışık ihlali 10 ceza puanı<br/>- Ruhsatsız olarak araç kullanmak 10 ceza puanı<br/>- Emniyet şeridinden gitmek 20 ceza puanı</p>
      <p>
        <a href="http://kamuajans.com/">
          <b>KamuAjans.com</b>
        </a>
        <b> - Özel Haber</b>
      </p>
    </article>
  </body>
</html>