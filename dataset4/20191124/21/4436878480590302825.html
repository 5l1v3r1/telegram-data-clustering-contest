<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191624/espanya/guanya/copa/davis/gracies/nadal/pletoric"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-24T21:54:00+00:00"/>
    <meta property="og:title" content="Espanya guanya la Copa Davis gràcies a un Nadal pletòric"/>
    <meta property="og:description" content="El de Manacor ha aconseguit la victòria final contra el canadenc Denis Shapovalov, certificant la sisena copa mundial de la selecció espanyola"/>
  </head>
  <body>
    <article>
      <h1>Espanya guanya la Copa Davis gràcies a un Nadal pletòric</h1>
      <h2>El de Manacor ha aconseguit la victòria final contra el canadenc Denis Shapovalov, certificant la sisena copa mundial de la selecció espanyola</h2>
      <address>
        <time datetime="2019-11-24T21:54:00+00:00">24 Nov 2019, 21:54</time>
      </address>
      <p>El tenista Rafa Nadal ha culminat una gran setmana de tenis amb la seva victòria aquest diumenge sobre Denis Shapovalov (6-3, 7-6 (7)) per donar a Espanya la seva sisena Copa Davis en un 2-0 contra Canadà, en el torneig celebrat a la Caixa Màgica de Madrid.<br/><br/>Nadal es mantè invencible a la Copa Davis i, després de la victòria prèvia de Roberto Bautista sobre Felix Auger-Aliassime, ha aconseguit el punt final contra Shapovalov. La jove dupla canadenca, que va guanyar la Davis Júnior el 2015 al pavelló madrileny, ha patit la motivació de l'equip espanyol, que no perd una eliminatòria a casa des de 1999, a força de remuntades i superar revessos fora de la pista.<br/><br/>El de Manacor no perd un partit de la selecció des de fa 15 anys i va aconseguir la seva 29a victòria individual seguida per tornar a Espanya al capdamunt vuit anys després, cinquè títol per al balear igual que Feliciano López. El número u es va recolzar en un servei més que fiable i la resistència de Shapovalov es va anar a poc a poc esquerdant. La selecció espanyola, entrenada per l'exjugador Sergi Bruguera, suma així la seva sisena copa mundial de tenis.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>