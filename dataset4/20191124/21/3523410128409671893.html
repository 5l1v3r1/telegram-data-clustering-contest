<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641857/%D9%82%D8%A7%DA%86%D8%A7%D9%82-%D8%B9%D8%A7%D9%85%D9%84-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%AF%D9%88%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T21:13:00+00:00"/>
    <meta property="og:title" content="قاچاق، عامل افزایش قیمت گوشت"/>
    <meta property="og:description" content="یک مقام مسئول، در خصوص تاثیر افزایش قیمت بنزین در گوشت قرمز گفت: به دلیل اینکه حمل و نقل گوشت در کشور، با بنزین ارتباطی ندارد..."/>
  </head>
  <body>
    <article>
      <h1>
        <a href="https://www.bultannews.com/fa/news/641857/%D9%82%D8%A7%DA%86%D8%A7%D9%82-%D8%B9%D8%A7%D9%85%D9%84-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%AF%D9%88%D8%B4%D8%AA">قاچاق، عامل افزایش قیمت گوشت</a>
      </h1>
      <h2>یک مقام مسئول، در خصوص تاثیر افزایش قیمت بنزین در گوشت قرمز گفت: به دلیل اینکه حمل و نقل گوشت در کشور، با بنزین ارتباطی ندارد...</h2>
      <address><time datetime="2019-11-24T21:13:00+00:00">24 Nov 2019, 21:13</time> by <a rel="author">بولتن نیوز | bultannews.com</a></address>
      <p>به گزارش بولتن ، علی‌اصغر ملکی گفت:<b> گوشت مصرفی</b> تهران از شرق و غرب کشور تامین می‌شود؛ این در حالی است که گزارش‌هایی که به دست ما از مرزهای غربی رسیده است، شاهد قاچاق گسترده دام از شهرهای اشنویه و پیرانشهر به کشور عراق هستیم.</p>
      <p>وی افزود: از طرفی استاندار خراسان رضوی خروج دام از این استان را به دلیل مصرف داخلی استان ممنوع کرده و این هم یکی از علت‌های کم شدن گوشت گوسفندی در تهران است.</p>
      <p>رئیس اتحادیه گوشت گوسفندی در ادامه گفت: اگر مسئولان ذیربط به این دو موضوع رسیدگی کنند، قطعا قیمت گوشت کاهش خواهد یافت و به همان قیمت‌های دو هفته قبل می‌رسیم.</p>
      <p>ملکی در خصوص تاثیر افزایش قیمت بنزین در گوشت قرمز هم گفت: به دلیل اینکه حمل ونقل گوشت درکشور با بنزین ارتباطی ندارد افزایش قیمت بنزین تاثیری در افزایش قیمت گوشت قرمز ندارد.</p>
      <p>وی گفت: قیمت گوشت گوسفندی در هفته‌های گذشته به ۸۰ هزار تومان رسیده بود و قیمت هر کیلو گوشت تحویل داده شده به مغازه دار ۸۳ هزار تومان بود، اما امروز تحویل درب مغازه به ۹۳ هزار تومان رسیده که مغازه دار با ۱۰ درصد افزایش آن را به دست مشتری می‌دهد.</p>
    </article>
  </body>
</html>