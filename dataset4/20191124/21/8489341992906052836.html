<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807354/%DA%A9%D9%88%D8%AF%DA%A9%D8%A7%D9%86-%D8%A7%DB%8C%D8%B1%D8%A7%D9%86%DB%8C-%D8%A8%D8%B1%DA%AF%D8%B2%DB%8C%D8%AF%D9%87-%D9%85%D8%B3%D8%A7%D8%A8%D9%82%D9%87-%D9%86%D9%82%D8%A7%D8%B4%DB%8C-%D9%85%D8%AD%DB%8C%D8%B7-%D8%B2%DB%8C%D8%B3%D8%AA%DB%8C-%DA%98%D8%A7%D9%BE%D9%86-%D8%B4%D8%AF%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T21:54:00+00:00"/>
    <meta property="og:title" content="کودکان ایرانی برگزیده مسابقه نقاشی محیط زیستی ژاپن شدند"/>
    <meta property="og:description" content="چهار عضو کانون پرورش فکری کودکان و نوجوانان برگزیده مسابقه نقاشی محیط زیست «جی کیو ای» کشور ژاپن شدند."/>
  </head>
  <body>
    <article>
      <h1>کودکان ایرانی برگزیده مسابقه نقاشی محیط زیستی ژاپن شدند</h1>
      <h2>چهار عضو کانون پرورش فکری کودکان و نوجوانان برگزیده مسابقه نقاشی محیط زیست «جی کیو ای» کشور ژاپن شدند.</h2>
      <address>
        <time datetime="2019-11-24T21:54:00+00:00">24 Nov 2019, 21:54</time>
      </address>
      <p>به گزارش گروه فرهنگی <a href="https://snn.ir/">خبرگزاری دانشجو</a> به نقل از اداره‌کل روابط عمومی و امور بین‌الملل کانون پرورش فکری کودکان و نوجوانان، در نوزدهمین مسابقه بین‌المللی نقاشی محیط زیست «جی کیو ای» کشور ژاپن در سال ۲۰۱۸ که با موضوع «حیات روی زمین» برگزار شد، از بین ۱۴۲۰۹ اثر رسیده از ۹۸ کشور جهان، ۴ نفر از اعضای مراکز فرهنگی هنری کانون موفق به دریافت جایزه شده‌اند. این مسابقه به تازگی نام این برگزیدگان را اعلام کرده است.<br/><br/>نازنین یزدی ۱۰ ساله از مرکز فرهنگی هنری کانون بافت استان کرمان، مهدیه جعفرپور ۱۱ ساله از مرکز فرهنگی هنری شماره ۲ کانون اردبیل، ثمین محجوب ۱۰ ساله از مرکز فرهنگی هنری شماره ۱ کانون کرمانشاه موفق به کسب جایزه اول بخش بین‌الملل و پریا طلوعی ۱۴ ساله از مرکز فرهنگی هنری کانون بندر انزلی استان گیلان موفق به دریافت دیپلم افتخار بخش بین‌الملل این دوره از مسابقه شده‌اند.<br/><br/>کانون پرورش فکری کودکان و نوجوانان با ارسال ۲۶ اثر نقاشی در این مسابقه شرکت کرده بود.</p>
    </article>
  </body>
</html>