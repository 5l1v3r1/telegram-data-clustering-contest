<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/istoria/644547_o-kaisaras-kai-ikaisariki-tomi-istorikoi-mythoi-poy-akomi-nomizoyme-pos-ishyoyn-foto"/>
    <meta property="og:site_name" content="PRONEWS"/>
    <meta property="article:published_time" content="2019-11-24T21:57:07+00:00"/>
    <meta property="og:title" content="Ο Καίσαρας και η... «καισαρική» τομή! - Ιστορικοί μύθοι που ακόμη νομίζουμε πως ισχύουν! (φωτό)"/>
    <meta property="og:description" content="Ιστορία, μύθοι, θρύλοι, εικόνες, παραστάσεις μερικές φορές με τη βοήθεια της λογοτεχνίας, του κινηματογράφου ή απλά της μεταφοράς λανθασμένης είδησης μας, συγχέονται και δημιουργούν συχνά σε όλους μας την πεποίθηση..."/>
  </head>
  <body>
    <article>
      <h1>Ο Καίσαρας και η... «καισαρική» τομή! - Ιστορικοί μύθοι που ακόμη νομίζουμε πως ισχύουν! (φωτό)</h1>
      <address>
        <time datetime="2019-11-24T21:57:07+00:00">24 Nov 2019, 21:57</time>
      </address>
      <p>
        <b>Ιστορία, μύθοι, θρύλοι, εικόνες, παραστάσεις μερικές φορές με τη βοήθεια της λογοτεχνίας, του κινηματογράφου ή απλά της μεταφοράς λανθασμένης είδησης μας, συγχέονται και δημιουργούν συχνά σε όλους μας την πεποίθηση πως γνωρίζουμε μετά βεβαιότητας μια ιστορική αλήθεια.</b>
      </p>
      <p>
        <b>Μόνο που δεν είναι πάντα έτσι...Η ιστοσελίδα all-that-is-nteresting έφτιαξε μια ενδιαφέρουσα λίστα με “ιστορικούς” μύθους στους οποίους οι άνθρωποι συνεχίζουν να πιστεύουν.</b>
      </p>
      <p>
        <b>1. Ο Καίσαρας και η...καισαρική τομή</b>
      </p>
      <figure>
        <img src="https://www.pronews.gr/sites/default/files/styles/default-inner/public/article/2017/11/06/h-cesar-628x314.jpg?itok=9NZ_t20W"/>
      </figure>
      <p>Καμία σχέση! Ο Ιουλιος Καίσαρας ούτε γεννήθηκε με αυτό τη μέθοδο ούτε η μέθοδος πήρε το όνομά της από αυτόν. Απλά οι δύο λέξεις μοιάζουν αρκετά στον τρόπο εκφοράς τους. Βέβαια η λέξη καισαρική προέρχεται από τη λατινική λέξη caedere που σημαίνει “κόβω”. Στη αρχαία Ρώμη μάλιστα υπήρχε και νόμος που προέβλεπε πως η συγκεκριμένη μέθοδος για να έρθει ένα παιδί στον κόσμο θα πρέπει να προτιμάται μόνο στην περίπτωση που η μητέρα έχει πεθάνει ή πεθαίνει.</p>
      <p>
        <b>2. Οι μάγισσες του Σάλεμ και οι εκτελέσεις στην πυρά</b>
      </p>
      <figure>
        <img src="https://www.pronews.gr/sites/default/files/styles/default-inner/public/article/2017/11/06/h-salem-628x314.jpg?itok=xR2j79t9"/>
      </figure>
      <p>Σχεδόν όλα όσα ξέρουμε για τις δίκες του Σάλεμ είναι λάθος. Κατά πρώτον οι “δίκες των μαγισσών” του 1692 δεν διεξήχθησαν μόνο σε αυτή την περιοχή αλλά σε πολλές πόλεις της Μασαχουσέτης. Επίσης κατηγορίες για εξάσκηση μαγείας δεν απαγγέλθηκαν μόνο σε γυναίκες αλλά και σε άντρες. Όσοι κατηγορήθηκαν, σε αντίθεση με την εντύπωση που έχει δημιουργηθεί και μέσα από βιβλία και ταινίες, δεν οδηγήθηκαν στο θάνατο. Μόλις 20 άτομα εκτελέστηκαν σε σύνολο 150 που απαγγέλθηκαν κατηγορίες. Οι περισσότεροι αθωώθηκαν. Και τέλος σε όσους επιβλήθηκε η θανατική ποινή δεν κάηκαν στην πυρά! Οι περισσότεροι απαγχονίστηκαν και ένας καταδικασθείς φέρεται να εκτελέστηκε δια λιθοβολισμού.</p>
      <p>
        <b>3. Το νεύμα του Καίσαρα στους μονομάχους</b>
      </p>
      <figure>
        <img src="https://www.pronews.gr/sites/default/files/styles/default-inner/public/article/2017/11/06/h-coloseum-628x314.jpg?itok=wR__UFbx"/>
      </figure>
      <p>Σταθερό κλισέ σε αναρίθμητες ταινίες εποχής, αποτελεί η στιγμή που ο αυτοκράτορας της Ρώμης δείχνει με τον αντίχειρά του προς τα πάνω ή προς τα κάτω, εκφράζοντας έτσι την επιθυμία του να ζήσει ή να πεθάνει ο μονομάχος που έχασε στην μονομαχία της αρένας. Μέχρι σήμερα όμως δεν υπάρχουν επαρκή στοιχεία που να εξηγούν τί πραγματικά σήμαινε η κίνηση, η οποία στα λατινικά ονομάζεται pollice verso. Ειδικοί υποστηρίζουν πως αυτή η χειρονομία περιελάμβανε κινήσεις όπου ο αντίχειρας ήταν προς τα πάνω, προς τα κάτω, δεξιά, αριστερά, προς τα μέσα και φυσικά δεν γνωρίζουμε ποια από αυτές “σηματοδοτούσε” την εντολή για το θάνατο του μονομάχου.</p>
      <p>
        <b>4. Ο Μαγγελάνος ποτέ δεν έκανε τον περίπλου της γης</b>
      </p>
      <figure>
        <img src="https://www.pronews.gr/sites/default/files/styles/default-inner/public/article/2017/11/06/h-maggelanus-628x314.jpg?itok=Tx_Iu7DY"/>
      </figure>
      <p>Κι όμως μέχρι σήμερα, οι περισσότεροι άνθρωποι έχουν συνδέσει το όνομα του με το συγκεκριμένο κατόρθωμα. Βέβαια σίγουρα το προσπάθησε αλλά δεν ολοκλήρωσε το εγχείρημα καθώς πέθανε κατά τη διάρκεια του ταξιδιού. Συγκεκριμένα σκοτώθηκε από Φιλιππίνέζους. Ωστόσο ο κόπος του δεν πήγε χαμένος αλλά το ταξίδι συνεχίστηκε από τον Χουάν Σεμπάστιαν Ελκάνο. Το ταξίδι πάντως ήταν ιδιαίτερα δύσκολο και αν και στην αρχική αποστολή μετείχαν πέντε πλοία και 240 αλλά το ταξίδι ολοκληρώθηκε από ένα πλοίο και 17 άνδρες.</p>
      <p>
        <b>5. Οι περικεφαλαίες των Βίκινκς</b>
      </p>
      <figure>
        <img src="https://www.pronews.gr/sites/default/files/styles/default-inner/public/article/2017/11/06/h-vikings-628x314.jpg?itok=CgUXFi4k"/>
      </figure>
      <p>Στο άκουσμα της λέξης Βίκινκς, στο μυαλό όλων έρχονται άγριοι πολεμιστές, με γένια, σκαμμένα πρόσωπα και φυσικά η αμφίεση του περιλαμβάνει πάντα ένα μια περικεφαλαία με...κέρατα. Για μια ακόμη φορά η εικόνα που έχουμε δεν ανταποκρίνεται στην αλήθεια. Πολύ απλά, όπως εξηγούν ιστορικοί, η τοποθέτηση κεράτων θα καταστούσε τις περικεφαλαίες μη πρακτικές αφού πρωτίστως θα διευκόλυναν τους αντιπάλους των πολεμιστών Βίκινκς να τους το αφαιρέσουν και έτσι το κεφάλι τους θα ήταν εκτεθειμένο.</p>
      <p>
        <b>6. Ο Νέρων και η Ρώμη στις φλόγες</b>
      </p>
      <figure>
        <img src="https://www.pronews.gr/sites/default/files/styles/default-inner/public/article/2017/11/06/h-rome-628x314.jpg?itok=quPeM7uA"/>
      </figure>
      <p>Μπορεί να μην ήταν...υπόδειγμα Ρωμαίου αυτοκράτορα αλλά και οι αναφορές που τον “θέλουν” να έπαιζε βιολί κοιτώντας τη Ρώμη να έχει παραδοθεί στις φλόγες, δεν ευσταθεί. Για την ακρίβεια ο Νέρων δεν ήταν καν στη Ρώμη όταν ξέσπασε η πυρκαγιά αλλά στο Άντιο. Όταν επέστρεψε μάλιστα οργάνωσε και κατέβαλλε προσπάθειες για την κατάσβεση της πυρκαγιάς και την αποκατάσταση των ζημιών.</p>
      <p>
        <b>7. Δωμάτιο εμετού... υπήρξε;</b>
      </p>
      <figure>
        <img src="https://www.pronews.gr/sites/default/files/styles/default-inner/public/article/2017/11/06/h-vomitorium-628x314.jpg?itok=zTftleQP"/>
      </figure>
      <p>Vomitorium. Έτσι ονομάζεται όπως πολλοί πιστεύουν ο ειδικός χώρος όπου οι αρχαίοι Ρωμαίοι, γνωστοί για λουκούλλεια γεύματα που συνόδευαν τα γνωστά ρωμαϊκά όργια, πήγαιναν για να κάνουν εμετό προκειμένου να ανακουφιστούν και να μπορέσουν να συνεχίσουν την κατανάλωση φαγητού και ποτού. Στην πραγματικότητα όμως vomitorium είναι οι χώροι- στην πραγματικότητα οι διάδρομοι- που οδηγούν σε ένα αμφιθέατρο ή στην αρένα. Η λέξη προέρχεται από τη λατινική vomere που σημαίνει “εξεμώ μπροστά” και επιλέχθηκε για να χαρακτηρίσει τους συγκεκριμένους χώρους επειδή όταν τελείωνε μια παράσταση ή μονομαχία όλοι έτρεχαν προς την έξοδο σαν να έτρεχαν για να...προλάβουν πριν κάνουν εμετό.</p>
    </article>
  </body>
</html>