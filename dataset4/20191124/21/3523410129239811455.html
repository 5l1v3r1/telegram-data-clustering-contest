<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641851/%D8%AF%D8%B1%D8%AE%D9%88%D8%A7%D8%B3%D8%AA-%D8%AA%D8%B1%DA%A9%DB%8C%D9%87-%D8%A8%D8%B1%D8%A7%DB%8C-%D8%AA%D9%88%D9%82%D9%81-%D8%B9%D9%85%D9%84%DB%8C%D8%A7%D8%AA-%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%AF%D8%B1-%D8%A7%D8%AF%D9%84%D8%A8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T21:21:00+00:00"/>
    <meta property="og:title" content="درخواست ترکیه برای توقف عملیات ارتش سوریه در ادلب"/>
    <meta property="og:description" content="وزیر دفاع ترکیه خواهان توقف عملیات ارتش سوریه در استان ادلب سوریه شد."/>
  </head>
  <body>
    <article>
      <h1>
        <a href="https://www.bultannews.com/fa/news/641851/%D8%AF%D8%B1%D8%AE%D9%88%D8%A7%D8%B3%D8%AA-%D8%AA%D8%B1%DA%A9%DB%8C%D9%87-%D8%A8%D8%B1%D8%A7%DB%8C-%D8%AA%D9%88%D9%82%D9%81-%D8%B9%D9%85%D9%84%DB%8C%D8%A7%D8%AA-%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%AF%D8%B1-%D8%A7%D8%AF%D9%84%D8%A8">درخواست ترکیه برای توقف عملیات ارتش سوریه در ادلب</a>
      </h1>
      <h2>وزیر دفاع ترکیه خواهان توقف عملیات ارتش سوریه در استان ادلب سوریه شد.</h2>
      <address><time datetime="2019-11-24T21:21:00+00:00">24 Nov 2019, 21:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از الجزیره، حلوصی آکار، وزیر دفاع ترکیه خواهان توقف عملیات ارتش سوریه در استان ادلب سوریه شد.</p>
      <p>بر این اساس، وزیر دفاع ترکیه گفت: روسیه باید با اعمال فشار بر دمشق، عملیات ارتش این کشور در استان ادلب را متوقف کند.</p>
      <p>وی مدعی شد: ترکیه به دنبال بازگرداندن صلح و آرامش به سوریه و نیز بازگشت آوارگان سوری به وطن خود است. ایجاد منطقه امن بسیار حیاتی و مهم است. این منطقه امن که در مرز ما و سوریه قرار دارد یک فرصت برای زندگی آوارگان سوری است.</p>
      <p>آکار تصریح کرد: ما به همراه روسیه در حال گشت زنی به منظور اطمینان از عقب نشینی نیرو‌های کُرد از مرز‌های خود هستیم. ما به تمامیت ارضی سوریه احترام می‌گذاریم، ولی تحمل نمی‌کنیم گروه‌های تروریستی در مرز ما پایگاه ایجاد کنند.</p>
      <p>نیرو‌های ترکیه ۵ روز پس از عملیات چشمه صلح در شمال سوریه، با اعمال آتش بس موقت موافقت کردند. پس از رایزنی‌های روسیه و ترکیه، در نهایت مقرر شد منطقه امنی به عمق ۳۰ کیلومتری مرز سوریه ایجاد و نیرو‌های روس و ترک اقدام به گشت زنی در آن منطقه به منظور حصول اطمینان از عقب نشینی نیرو‌های کُرد کنند.</p>
    </article>
  </body>
</html>