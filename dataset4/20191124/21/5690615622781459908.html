<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837557-ministr-rozpoviv-pro-riven-pokrittya-ukrayini-internetom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T21:45:00+00:00"/>
    <meta property="og:title" content="Міністр розповів про рівень покриття України інтернетом"/>
    <meta property="og:description" content="КИЇВ. 24. листопада. УНН. Рівень покриття України інтернетом доходить до 70%. Про це повідомив міністр цифрової трансформації Михайло Федоров, передає УНН із …"/>
  </head>
  <body>
    <article>
      <h1>Міністр розповів про рівень покриття України інтернетом</h1>
      <address><time datetime="2019-11-24T21:45:00+00:00">24 Nov 2019, 21:45</time> by <a rel="author">Ілля Нежигай</a></address>
      <p><b>КИЇВ. 24. листопада. УНН.</b> Рівень покриття України інтернетом доходить до 70%. Про це повідомив міністр цифрової трансформації Михайло Федоров, передає <b>УНН</b> із посиланням на Радіо Свобода.</p>
      <p>“Ми проводимо дослідження. Регулятор нам дає дані, що на 62% покрита країна. Але це не про мобільний, а про швидкісний інтернет. Але ми вже бачимо, коли почали занурюватися і шукати додаткові джерела досліджень, що вже десь до 70% ми доходимо. Але ми скоро вже опублікуємо ці дані. Наша мета — на 90-100%”, — сказав Федоров виданню.</p>
      <p>Він заявив, що українська влада планує реалізувати цю мету до 2022 року.</p>
      <p>17 травня п’ятий президент України <a href="https://www.unn.com.ua/ru/news/1800972-poroshenko-pidpisav-ukaz-pro-zaprovadzhennya-5g">Петро Порошенко підписав</a> указ про заходи для запровадження системи мобільного зв’язку п’ятого покоління (5G).</p>
      <p>Нагадаємо, Китай розпочав <a href="https://www.unn.com.ua/uk/news/1834547-kitay-rozpochav-rozrobku-6g-cherez-misyats-pislya-zapusku-mobilnoyi-merezhi-pyatogo-pokolinnya">розробку 6G</a> через місяць після запуску мобільної мережі п’ятого покоління.</p>
    </article>
  </body>
</html>