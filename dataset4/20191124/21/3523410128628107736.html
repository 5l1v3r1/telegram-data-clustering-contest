<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641863/%D8%A8%D9%86%D8%B2%DB%8C%D9%86%E2%80%8C%D9%81%D8%B1%D9%88%D8%B4%DB%8C-%D8%AF%D8%B1-%D9%BE%D9%85%D9%BE%E2%80%8C%D8%A8%D9%86%D8%B2%DB%8C%D9%86%E2%80%8C%D9%87%D8%A7-%D8%A7%D8%B2-%D8%B3%D9%88%DB%8C-%D8%A7%D9%81%D8%B1%D8%A7%D8%AF-%D8%B3%D9%88%D8%AF%D8%AC%D9%88-%D9%87%D9%85%DA%A9%D8%A7%D8%B1%DB%8C-%D8%AC%D8%A7%DB%8C%DA%AF%D8%A7%D9%87-%D8%AF%D8%B1%D8%A7%D9%86-%D9%88-%D8%B3%DA%A9%D9%88%D8%AA-%D9%85%D8%B3%D8%A6%D9%88%D9%84%DB%8C%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T21:53:00+00:00"/>
    <meta property="og:title" content="بنزین‌فروشی در پمپ‌بنزین‌ها از سوی افراد سودجو؛ همکاری جایگاه دران و سکوت مسئولین"/>
    <meta property="og:description" content="در حالی هنوز یک 10 از سهمیه‌بندی بنزین سپری نشده، برخی افراد سود جود، بنزین سهمیه‌ای خود را به قیمت سه هزار تومان در پمپ بنزین‌ها می‌فروشند..."/>
  </head>
  <body>
    <article>
      <h1>
        <a href="https://www.bultannews.com/fa/news/641863/%D8%A8%D9%86%D8%B2%DB%8C%D9%86%E2%80%8C%D9%81%D8%B1%D9%88%D8%B4%DB%8C-%D8%AF%D8%B1-%D9%BE%D9%85%D9%BE%E2%80%8C%D8%A8%D9%86%D8%B2%DB%8C%D9%86%E2%80%8C%D9%87%D8%A7-%D8%A7%D8%B2-%D8%B3%D9%88%DB%8C-%D8%A7%D9%81%D8%B1%D8%A7%D8%AF-%D8%B3%D9%88%D8%AF%D8%AC%D9%88-%D9%87%D9%85%DA%A9%D8%A7%D8%B1%DB%8C-%D8%AC%D8%A7%DB%8C%DA%AF%D8%A7%D9%87-%D8%AF%D8%B1%D8%A7%D9%86-%D9%88-%D8%B3%DA%A9%D9%88%D8%AA-%D9%85%D8%B3%D8%A6%D9%88%D9%84%DB%8C%D9%86">بنزین‌فروشی در پمپ‌بنزین‌ها از سوی افراد سودجو؛ همکاری جایگاه دران و سکوت مسئولین</a>
      </h1>
      <h2>در حالی هنوز یک 10 از سهمیه‌بندی بنزین سپری نشده، برخی افراد سود جود، بنزین سهمیه‌ای خود را به قیمت سه هزار تومان در پمپ بنزین‌ها می‌فروشند...</h2>
      <address><time datetime="2019-11-24T21:53:00+00:00">24 Nov 2019, 21:53</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> در حالی هنوز یک 10 از سهمیه‌بندی بنزین سپری نشده، برخی افراد سود جود، بنزین سهمیه‌ای خود را به قیمت سه هزار تومان در پمپ بنزین‌ها می‌فروشند و برخی از کارکنان جایگاه دران با این افراد سودجو همکاری می‌کنند و مسئولین نیز تا کنون در این زمینه سکوت کردند.</p>
      <p> </p>
      <p>به گزارش خبرنگار بولتن نیوز و بر اساس مشاهدات عینی از پمپ بنزین‌ها، برخی افراد سود جو، با رجوع به کارکنان جایگاه‌های سوخت، کارت بنزین خود را در اختیار آن‌ها قرار می‌دهند تا بنزین سهمیه‌ای آن‌ها به نرخ آزاد و به قیمت سه هزار تومان به مردم بفروش برسانند. در این میان افراد سودجو درصدی از سود خود را به این کارکنان پرداخت می‌کنند.</p>
      <p> </p>
      <p>این در حالی است که پمپ‌بنزین‌ها موظف هستند با تقاضای مردم، با استفاده از کارت جایگاه، بنزین دولتی را به قیمت سه هزار تومان عرضه کنند و پول آن به خزانه دولت واریز شود نه به جیب افراد سود جود.</p>
      <p> </p>
      <p>بر اساس مشاهدات خبرنگار بولتن نیوز، وقتی مردم به جایگاه‌های سوخت مراجعه می‌کنند و می‌خواهند بنزین آزاد استفاده کنند، کارکنان این جایگاه‌ها که کارت سوخت سهمیه را در اختیاردارند از آن‌ها سؤال می‌کنند که می‌خواهید چند لیتر بنزین بزنید، اگر پاسخ این باشد که مثلاً 30 لیتر یا بیشتر، کارکنان جایگاه سوخت بجای کارت جایگاه از کارت سهمیه‌ای که در اختیاردارند، برای بنزین زدن استفاده می‌کنند.</p>
      <p> </p>
      <p>اگر مردم بگویند مثلاً 20 لیتر یا کمتر بنزین آزاد می‌خواهند، از کارت جایگاه برای بنزین زدن استفاده می‌شود چرا که این کارکنان می‌خواهند با یک‌بار بنزین زدن، بنزین بیشتری را در یک روز بفروش برسانند.</p>
      <p> </p>
      <p>خبرنگار بولتن نیوز، عصر روز چهارشنبه 29 آبان برای استفاده از بنزین به پمپ‌بنزین چهارراه کالج مراجعه کرد. در این پمپ‌بنزین افراد سودجو حتی برخی از نازل‌های جایگاه سوخت را در اختیار گرفته بودند و با استفاده از کارت سوخت خود، علناً بنزین سهمیه خودروی خود را به قیمت سه هزار تومان به فرش می‌رساندند. جالب اینجاست که رانندگانی که در صف پمپ‌بنزین بودند و اگر می‌خواستند از کارت خود استفاده کنند، باید از نازل‌های دیگری که در اختیار افراد سود جود نبوده استفاده می‌کردند.</p>
      <p> </p>
      <p>وقتی یکی از کارکنان این پمپ‌بنزین در مقابل سؤال خبرنگار بولتن نیوز قرار گرفت که چرا بنزین سهمیه‌ای را به قیمت آزاد می‌فروشید و شماها چرا با افراد سودجو همکاری می‌کنید، در جواب گفت: بنزین تاکسی‌ها از روز پنچ شنبه 30 آبان سوخت می‌شود و به همین دلیل آن‌ها آن را می‌فروشند. ضمن اینکه دزدی در مملکت زیاد است شما چرا نگران چند لیتر بنزین هستید.</p>
      <p> </p>
      <p>فروش بنزین سهمیه‌ای در جایگاه سوخت و همکاری کارکنان جایگاه‌ها با افراد سودجو در حالی است که بنزین تاکسی‌های شهری و بین شهری باید برای حمل‌ونقل عمومی و جابجایی مسافر استفاده شود. از طرف دیگر هیچ نظارتی از سوی مسئولین برای جلوگیری از این اقدام وجود ندارد.</p>
      <p> </p>
      <p>علاوه بر برخی افراد سودجو، جایگاه داران و کارکنان آن‌ها در این تخلف شریک هستند.</p>
      <p> </p>
      <p>در سالهای گذشته که بنزین 2 نرخی و سهمیه‌ای بود همین اقدامات غیرقانونی وجود داشت ولی نظارتی در این زمینه نبود.</p>
      <p> </p>
      <p>بنزین از روز جمعه 24 آبان 2 نرخی و سهمیه‌بندی شد.</p>
      <p> </p>
      <p>قیمت بنزین معمولی سهمیه‌ای هر لیتر ۱۵۰۰ تومان، قیمت بنزین معمولی غیر سهمیه‌ای هر لیتر ۳۰۰۰ تومان و قیمت بنزین سوپر هر لیتر ۳۵۰۰ تومان خواهد بود.</p>
      <p> </p>
      <p>سهمیه بنزین خودروهای شخصی در هرماه 60 لیتر، تاکسی‌ها 400 لیتر، وانت کم‌مصرف 200 و وانت پرمصرف 300 لیتر در هرماه است.</p>
      <p> </p>
      <p>همچنین سواری‌های کرایه عمومی بین‌شهری با پلاک «ع» ماهانه ۷۵۰ لیتر برای ناوگان تک سوز و ۴۵۰ لیتر برای ناوگان دوگانه‌سوز سهمیه می‌گیرند.</p>
      <p> </p>
      <p>قرار است به سرویس حمل‌ونقل دانش‌آموزی و مدارس نیز علاوه بر بنزین سهمیه‌ای، سهمیه‌ای دیگری اختصاص یابد.</p>
    </article>
  </body>
</html>