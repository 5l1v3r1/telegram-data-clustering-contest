<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715056-ragisan-kardies-sto-mnhmosyno-ths-elenhs-topaloydh-sygklonise-to-moiroloi-ths-manas.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T21:08:00+00:00"/>
    <meta property="og:title" content="Ράγισαν καρδιές στο μνημόσυνο της Ελένης Τοπαλούδη. Συγκλόνισε το μοιρολόι της μάνας"/>
    <meta property="og:description" content="Ράγισαν καρδιές στο Διδυμότειχο στο ετήσιο μνημόσυνο για την Ελένη Τοπαλούδη, το πρωί της Κυριακής. Τραγικές φιγούρες οι γονείς και ο αδερφός της αδικοχαμένης φοιτήτριας. Σπαρακτικό ήταν"/>
  </head>
  <body>
    <article>
      <h1>Ράγισαν καρδιές στο μνημόσυνο της Ελένης Τοπαλούδη. Συγκλόνισε το μοιρολόι της μάνας</h1>
      <address>
        <time datetime="2019-11-24T21:08:00+00:00">24 Nov 2019, 21:08</time>
      </address>
      <p>Ράγισαν καρδιές στο Διδυμότειχο στο ετήσιο μνημόσυνο για την Ελένη Τοπαλούδη, το πρωί της Κυριακής. Τραγικές φιγούρες οι γονείς και ο αδερφός της αδικοχαμένης φοιτήτριας. Σπαρακτικό ήταν το μοιρολόι της μητέρας της.</p>
      <p>Το κεντρικό δελτίο ειδήσεων του STAR εξασφάλισε αποκλειστικές εικόνες. Πόνος, θλίψη, οργή και πολλά αναπάντητα «γιατί». Η μητέρα της Ελένης Τοπαλούδη δεν αντέχει, λυγίζει εκεί μπροστά στον τάφο του παιδιού της, έναν χρόνο από την τραγική δολοφονία της στη Ρόδο.</p>
      <p>Ο πατέρας της φοιτήτριας προσπαθεί να βρει το κουράγιο να τη στηρίξει. Τα δάκρυα δε λένε να στερέψουν. Στην εκκλησία της γειτονιάς της ήταν όλοι εκεί. </p>
      <p>Δύσκολη θα είναι και η 13η Ιανουαρίου ημέρα που θα αρχίσει στο Μικτό Ορκωτό Δικαστήριο η δίκη για τη δολοφονία της Ελένης Τοπαλούδη.</p>
      <p>Έλληνας και Αλβανός προετοιμάζονται σε συνεργασία με τους δικηγόρους τους μέσα από τις φυλακές Γρεβενών, όπου κρατούνται και οι δυο.</p>
      <p>Οι επίσημες ψυχιατρικές πραγματογνωμοσύνες έχουν ολοκληρωθεί, ενώ σύμφωνα με αποκλειστικές πληροφορίες θα μπουν και τεχνικοί σύμβουλοι. </p>
      <p>Τραγική ειρωνεία η δίκη ξεκινά δυο ημέρες πριν από τα γενέθλια της φοιτήτριας. </p>
      <figure>
        <iframe src="https://www.youtube.com/embed/qS_C51pJDI4" width="560" height="315" data-service="Youtube" scrolling="no"/>
      </figure>
    </article>
  </body>
</html>