<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/real-madryd-pszh-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-24T21:27:00+00:00"/>
    <meta property="og:title" content="«Реал Мадрид» – ПСЖ. Прогноз і ставка Вадима Скічка"/>
    <meta property="og:description" content="Топовий матч вівторка за яким стежитиме, напевно, увесь футбольний світ. Після болючого удару у Парижі Зінедін Зідан і його команда мають реваншуватися. Принаймні такої думки притримується постійний прогнозист «Рейтингу Букмекерів» і коментатор MEGOGO Вадим Скічко."/>
  </head>
  <body>
    <article>
      <h1>«Реал Мадрид» – ПСЖ. Прогноз і ставка Вадима Скічка</h1>
      <address><time datetime="2019-11-24T21:27:00+00:00">24 Nov 2019, 21:27</time> by <a rel="author">Вадим Скічко</a></address>
      <p>Топовий матч вівторка за яким стежитиме, напевно, увесь футбольний світ. Після болючого удару у Парижі Зінедін Зідан і його команда мають реваншуватися. Принаймні такої думки притримується постійний прогнозист «Рейтингу Букмекерів» і коментатор MEGOGO Вадим Скічко.</p>
      <p>
        <b>22:00, 26 лис 2019</b>
      </p>
      <p>Відтоді як «Реал» був розгромлений у столиці Франції минуло понад два місяці. Але таке не забувається. Переконаний, що іспанці виношують плани поквитатися. Вдома цього сезону королівський клуб жодного разу не поступився. Були неприємні нічиї, зокрема з «Брюгге» у ЛЧ, але поразок не траплялося. Уся основа «Реала» готова до гри, роззабивався Карім Бензема, а Лука Модрич у грі проти «Реала Сосьєдад» на вікенді взагалі видав топ-перформанс: гол і два асисти. «Реал» вже навряд забере у парижан перше місце у групі, втім «віддячити» за 0:3 у першій грі зобов’язані.</p>
      <p>Невідомо чи зможе зіграти за «Парі Сен-Жермен» у Мадриді Марко Вератті. Також нещодавно відновився від пошкодження Андер Еррера. Втім, у випадку ПСЖ важливими є не стільки персоналії скільки загальне вміння чемпіонів Франції грати на виїзді. Навіть у Лізі 1 вони поступилися у виїзних іграх «Ренну» та «Діжону». Іноді у команди Тухеля є складнощі з реалізацією своїх нагод. У грі на «Сантьяго Бернабеу» я обираю господарів суто через їхню мотивацію та перевагу домашнього поля. Ну і Бензема може нарешті заб’є Парижу знову. Востаннє француз забивав ПСЖ аж у 2007 році у Суперкубку Франції. Відтоді у нього 10 зустрічей зі столичною командою без забитих м’ячів.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/manchester-siti-shahtar-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/prognoz-i-stavka-manchester-siti-shahtar-chy-zmozhut-girnyky-zachepytys-za-ochky-v-angliyi/"/>
        <a href="https://bookmaker-ratings.com.ua/tips/aston-villa-n-yukasl-prognoz-i-stavka-ivana-gromikova/"/>
      </related>
    </article>
  </body>
</html>