<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/tema-dana/171008/putinova-osveta-rusija-uzvraca-udarac-objavice-stoji-iza-spijunske-afere"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T21:00:00+00:00"/>
    <meta property="og:title" content="PUTINOVA OSVETA: Rusija uzvraća udarac, objaviće ko stoji iza špijunske afere!"/>
    <meta property="og:description" content="Rusija je spremna da vrlo brzo plasira snimke sa terena koji mogu potpuno da ogole rad stranih agentura u Srbiji."/>
  </head>
  <body>
    <article>
      <h1>PUTINOVA OSVETA: Rusija uzvraća udarac, objaviće ko stoji iza špijunske afere!</h1>
      <h2>Rusija je spremna da vrlo brzo plasira snimke sa terena koji mogu potpuno da ogole rad stranih agentura u Srbiji.</h2>
      <address><time datetime="2019-11-24T21:00:00+00:00">24 Nov 2019, 21:00</time> by <a rel="author">Goran MITROVIĆ</a></address>
      <p>Slučaj obeveštajca Georgija Klebana, koji je uhvaćen kako daje novac srpskom potpukovniku Z. K., razbesneo je predsednika Rusije Vladimira Putin. Stoga je Moskva rešena da uzvrati udarac i obznani prljave poslove zapadnih špijuna koji pokušavaju da uzdrmaju ne samo Srbiju već još neke balkanske države.</p>
      <p>Izvori Srpskog telegrafa iz diplomatskih krugova ističu da ruskom lideru posebno smeta pokušaj narušavanja odnosa Moskve i Beograda.</p>
      <p>- Šef Kremlja Srbe smatra bratskim narodom i izuzetno ceni istrajnost Beograda da sačuva prijateljstvo sa Rusijom. Putin je svestan da je Srbija pod žestokim pritiscima Zapada kako bi Beograd primorali da uvede sankcije... Uprkos svemu, Beograd je ostao dosledan prijatelj Moskve, a Putin to izuzetno ceni. Stoga ne čudi što je spreman da obelodani snimke i pokaže ko se zapravo služi zakulisnim radnjama, čime se sve služe zapadni špijuni kako bi prekinuli veze dva bratska pravoslavna naroda - navode upućeni sagovornici Srpskog telegrafa.</p>
      <h4>HRONOLOGIJA SPORNOG SNIMKA</h4>
      <figure>
        <img src="https://www.republika.rs/data/images/2019-11-22/124620_spijun_f.jpg?1574619878"/>
        <figcaption>
          <cite>youtube.com/Kdjuey Lskduf</cite>
        </figcaption>
      </figure>
      <p>- Video prikazuje susret u Zemunu u decembru 2018.</p>
      <p>- Dvojica muškaraca sastaju se na parkingu, odakle odlaze do automobila jednog od njih</p>
      <p>- Pripadnik službe GRU Georgij Kleban daje plastičnu kesu srpskom agentu potpukovniku Z. K., čije je lice zamućeno, a ovaj je ostavlja u parkiranom automobilu</p>
      <p>- Dvojica muškaraca zatim odlaze u obližnji kafić, gde piju pivo</p>
      <p>- Srpski agent nakon toga odlazi do svog automobila, otvara kesu u kojoj je koverta sa novcem i broji ga</p>
      <h3>DODATNI PRITISAK</h3>
      <p>Prema ovim navodima, šef Kremlja želi da na ove spekulacije stavi tačku pre 4. decembra, kada će se u Sočiju sresti sa Aleksandrom Vučićem, predsednikom Srbije.</p>
      <figure>
        <img src="https://www.republika.rs/data/images/2019-01-17/84381_djk-2097_f.jpg?1574619201"/>
        <figcaption>4. decembra u Sočiju sastaće se srpski i ruski predsednik<cite>ST/Đ. KOJADINOVIĆ</cite></figcaption>
      </figure>
      <p>- Ruska služba je jedna od najinformisanijih, imaju precizne informacije, znaju konkretno šta su radili, s kim su se viđali, šta su davali i, što je najvažnije, šta su tražili. Ovaj snimak je ništa s obzirom na to šta će se sve saznati kad Rusi objave snimke koji oni imaju - ističu naši izvori.</p>
      <p>Tvrde i da je puštanje snimka imalo za cilj da dodatno izvrši pritisak na Srbiju i "otrgne je od štetnog ruskog uticaja".</p>
      <p>Bes ruskog predsednika zbog diranja u viševekovno bratstvo sa Srbima osetio se gotovo odmah po objavljivanju snimka sa Klebanovim, kada je portparol Kremlja Dmitrij Peskov konstatovao da su odnosi dve države toliko posebni da nikakvi skandali ne mogu da utiču na njih.</p>
      <figure>
        <img src="https://www.republika.rs/data/images/2018-09-01/65625_peksov01-ap-sergei-karpukhin_f.jpg?1574619247"/>
        <figcaption>Dmitrij Peskov<cite>Tanjug/AP</cite></figcaption>
      </figure>
      <p>- Siguran sam da su odnosi Rusije i Srbije toliko posebni, partnerski, bratski i saveznički da na to ništa ne može da utiče, pa ni ovaj snimak - preneo je Peskov Putinove reči.</p>
      <figure>
        <img src="https://www.republika.rs/data/images/2019-03-04/89946_nikolic01-public-public_f.jpg?1574619922"/>
        <figcaption>Zlatko Nikolić, kriminolog<cite>Public</cite></figcaption>
      </figure>
      <p>Svaka obaveštajna služba ima svoju igru i trudi se da nadmudri konkurente iz inostranstva. U tim igrama uvek postoji sumnja za koga zapravo određeni agent radi.</p>
      <h3>RAZOTKRIVANJE ULOGA</h3>
      <p>Analitičar Dragomir Anđelković kaže za Srpski telegraf da je očekivano da Rusi puste slične snimke, gde će se, kako ističe, videti da pojedinci u ovoj zemlji rade za zapadne faktore, a protiv ruskih nacionalnih interesa.</p>
      <figure>
        <img src="https://www.republika.rs/data/images/2017-12-25/22924_dragomir-andjelkovic01-public-public_f.jpg?1574619354"/>
        <figcaption>Anđelković: Kad puste snimke, videće se da pojedinci u ovoj zemlji rade za zapadne faktore<cite>Public</cite></figcaption>
      </figure>
      <p>- Sve države, pa i one u prijateljskim odnosima, imaju svoje doušnike i to je nešto normalno. Videli smo špijunske afere između Amerikanaca i Izraelaca, a nema većih saveznika od njih. Mnogo je važnije pitanje da li taj radi protiv vaših nacionalnih interesa ili u njihov prilog. Imamo Ruse koji nam pomažu u odbrani Kosova i RS, a s druge strane zapadne faktore koji ruše naše interese. Kada to Rusija radi, onda, pre svega, štiti sebe od zapadnih faktora, ali time štiti i nas - navodi Anđelković.</p>
      <p>Nekadašnji šef beogradske policije Marko Nicović uveren je da će Rusija pod Putinom razotkriti sve okolnosti pod kojim je došlo do ovog, kako smatra, montiranog snimka.</p>
      <figure>
        <img src="https://www.republika.rs/data/images/2017-11-29/18938_nicovic01-public-public_f.jpg?1574619345"/>
        <figcaption>Nicović: Neki sa zapada su planirali da pokvare odnose dve zemlje<cite>Medija centar Beograd</cite></figcaption>
      </figure>
      <p>- Neki sa zapada su planirali da pokvare odnose dve zemlje. Navodna špijunska afera odlična je uvertira za susret Vučića i Putina, s namerom da se težište sa važnih tema prebaciti na ovakve sporedne. Verujem da dvojica šefova to neće dozvoliti s obzirom na odlične veze koje imamo sa Rusijom, a koja nam je, između ostalog, pomagala i dostavljajući snimke sa mesta ubistva Olivera Ivanovića - zaključuje Nicović.</p>
      <p>
        <b>U sutrašnjem izdanju Srpskog telegrafa kao i na portalu Republika čeka vas još ekskluzivnih priča kojih nema u drugim medijima.</b>
      </p>
      <figure>
        <img src="https://www.republika.rs/data/images/2019-11-24/124956_1-1_iff.jpg?1574620042"/>
        <figcaption>Naslovna strana Srpskog telegrafa za 25.11.<cite>Srpski telegraf</cite></figcaption>
      </figure>
      <related>
        <h4>Pročitajte još:</h4>
        <a href="http://republika.rs/vesti/tema-dana/170637/Otkrivamo-Spijuni-placali-srpske-politicare-dokazi-rukama-obavestajnih-sluzbi"/>
        <a href="http://republika.rs/vesti/srbija/170629/Istrazivacki-novinar-tvrdi-Kleban-bio-angazovan-Crnoj-Gori"/>
        <a href="http://republika.rs/vesti/tema-dana/170443/Putin-istrazuje-spijunske-afere-Srbiji-Sef-Kremlja-trazi-dokaze-umesan-skandal-hoce-zavadi-dve-zemlje"/>
        <a href="http://republika.rs/vesti/srbija/170359/Moskva-PONOVO-OGLASILA-navodnoj-obavestajnoj-aferi-Srbiji-Sokirace-vas-sta-receno"/>
      </related>
    </article>
  </body>
</html>