<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/giovinco-champions-league-asiatica-3121100/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T21:55:44+00:00"/>
    <meta property="og:title" content="Giovinco vince la Champions League asiatica e si qualifica per il Mondiale per Club"/>
    <meta property="og:description" content="SAITAMA (GIAPPONE) – I sauditi dell’Al Hilal salgono per la terza volta sul trono dell’Asia, vincendo la Champions continentale al termine della finale di ritorno contro i giapponesi dell’Urawa Red Diamonds. Il match di Saitama, al quale hanno assistito 58.109 spettatori, è finito 2-0 per gli ospiti, con l’ex juventino Sebastian Giovinco fra i protagonisti: ha sfiorato il gol in un paio d’occasioni, e ha fornito a Dawsari l’assist per il primo gol. Il raddoppio è arrivato al 93′ ad opera di Gomis.Champions League, la Uefa si mette in proprio? Partite in streaming, addio diritti alle pay-tvFiorentina. Federico Chiesa ormai è un caso. Montella non lo fa giocare: “Faccia quello che vuole” L’Al Hilal si era imposto anche all’andata, giocata a Riad, per 1-0. Ora la squadra saudita parteciperà, come il Flamengo che ieri ha vinto la Libertadores, al Mondiale per club. Continuano i trionfi di Giovinco lontano dall’Italia. Dopo aver vinto una Major League Soccer e tre campionati canadesi con il Toronto, ecco il primo…"/>
  </head>
  <body>
    <article>
      <h1>Giovinco vince la Champions League asiatica e si qualifica per il Mondiale per Club</h1>
      <address><time datetime="2019-11-24T21:55:44+00:00">24 Nov 2019, 21:55</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/giovinco-ansa.jpg"/>
        <figcaption>Giovinco esulta dopo aver vinto la Champions League asiatica (foto Ansa)</figcaption>
      </figure>
      <p>SAITAMA (GIAPPONE) – I sauditi dell’<a href="https://www.blitzquotidiano.it/sport/youtube-sebastian-giovinco-al-hilal-2990382/">Al Hilal</a> salgono per la terza volta sul trono dell’Asia, vincendo la Champions continentale al termine della finale di ritorno contro i giapponesi dell’Urawa Red Diamonds.</p>
      <p>Il match di Saitama, al quale hanno assistito 58.109 spettatori, è finito 2-0 per gli ospiti, con l’ex juventino Sebastian Giovinco fra i protagonisti: ha sfiorato il gol in un paio d’occasioni, e ha fornito a Dawsari l’assist per il primo gol. Il raddoppio è arrivato al 93′ ad opera di Gomis.</p>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/wp/wp-content/uploads/2019/11/champions-league_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/champions-league-uefa-streming-3121324/">Champions League, la Uefa si mette in proprio? Partite in streaming, addio diritti alle pay-tv</a>
      </h3>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <p>L’Al Hilal si era imposto anche all’andata, giocata a Riad, per 1-0. Ora la squadra saudita parteciperà, come il Flamengo che ieri ha vinto la Libertadores, al Mondiale per club. Continuano i trionfi di Giovinco lontano dall’Italia. Dopo aver vinto una Major League Soccer e tre campionati canadesi con il Toronto, ecco il primo trionfo asiatico con la maglia dell’Al Hilal. </p>
      <p>Con la maglia del Toronto, Giovinco ha realizzato la bellezza di 83 gol in 142 partite, mentre con la maglia del club saudita, Giovinco ha segnato 9 gol in 32 partite (2 di questi sono stati realizzati proprio in Champions League) (fonte Ansa). </p>
    </article>
  </body>
</html>