<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363839/skandal-u-podgorici-digao-novu-buru-na-jadranu-dokle-ce-srpski-klubovi-trpeti-ovo-i-da-li-ce-napustiti-regionalnu-ligu"/>
    <meta property="og:site_name" content="kurir.rs"/>
    <meta property="article:published_time" content="2019-11-24T21:36:00+00:00"/>
    <meta property="og:title" content="SKANDAL U PODGORICI DIGAO NOVU BURU NA JADRANU: Dokle će srpski klubovi trpeti ovo i da li će napustiti regionalnu ligu?"/>
    <meta property="og:description" content="Novi skandal potresa ABA ligu! Skandal je novi, ali je scenario isti, kao mnogo puta do sada."/>
  </head>
  <body>
    <article>
      <h6 class="kicker">VEČITI MOGU DA SE SLOŽE</h6>
      <h1>SKANDAL U PODGORICI DIGAO NOVU BURU NA JADRANU: Dokle će srpski klubovi trpeti ovo i da li će napustiti regionalnu ligu?</h1>
      <address>
        <time datetime="2019-11-24T21:36:00+00:00">24 Nov 2019, 21:36</time>
      </address>
      <p>
        <b>Novi skandal potresa ABA ligu! Skandal je novi, ali je scenario isti, kao mnogo puta do sada.</b>
      </p>
      <p>U nedelju uveče Partizan je poražen od Budućnosti u Podgorici 60:65 posle skandaloznih odluka sudija, prvenstveno Saše Pukla i Damira Javora.</p>
      <p>Samo u poslednjem minutu, kada se rezultat "lomio", nisu dosudili prekršaj nad Nemanjom Gordićem posle čega je domaćin poveo 62:60, a onda su na drugoj strani "svirali" (nepostojeći) faul Vila Mozlija, zbog čega nije priznata trojka Markusa Pejdža. Na sve to nadovezalo se isključenje Andree Trinkijerija...</p>
      <figure>
        <iframe data-src="https://twitter.com/ima1tim/status/1198678000339947525?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dakle, arbitri su direktno uticali na konačni rezultat!</p>
      <p>Crno-beli su surovo oštećeni, što im se nije desilo prvi put i što se ne dešava samo njima, već svim srpskim klubovima.</p>
      <p>Takvi odnosi, a prvenstveno suđenje i ponašanje pojedinih predsednika klubova, doveli su do srozavanja ABA lige!</p>
      <p>Regionalno takmičenje ima (samo) jednog predstavnika u Evroligi, a ne bi bilo iznenađenje da u bliskoj budućnosti ostane i bez tog mesta.</p>
      <p>Da bi Jadranska liga bila ono što treba da bude, skandali kakav je viđen večeras u Podgorici ne smeju da se dešavaju, a naročito ne često.</p>
      <p>U suprotnom, ne treba da čudi ako srpski klubovi dignu sidro.</p>
      <p>Da li bi Partizan i Crvena zvezda mogli da se slože?</p>
      <p>Ako neko u ovom momentu razume crno-bele, onda je to "večiti" rival, jer su crveno-beli prethodne dve godine preživljavali golgotu u Podgorici.</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363703/partizan-juri-trijumf-u-prepunoj-moraci-da-li-je-ovo-sansa-da-crno-beli-prekinu-crni-niz-u-podgorici-1800"/>
        <a href="https://www.kurir.rs/sport/kosarka/3363819/neces-me-isprovocirati-evo-kako-je-andrea-trinkijeri-govorio-o-sudijskim-kradjama-posle-poraza-od-buducnosti-video"/>
        <a href="https://www.kurir.rs/sport/kosarka/3363799/haos-u-podgorici-trinkijeri-besan-kao-nikad-pre-evo-sta-se-desavalo-u-moraci-procenite-da-li-su-crno-beli-pokradeni"/>
        <a href="https://www.kurir.rs/sport/kosarka/3363779/trener-buducnosti-poludeo-zbog-kapitena-partizana-mijovic-besneo-na-igrace-ubi-nas-velickovic-je-te-video"/>
      </related>
    </article>
  </body>
</html>