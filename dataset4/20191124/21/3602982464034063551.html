<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/flamengo-wordt-tijdens-feest-ook-nog-eens-kampioen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T21:37:08+00:00"/>
    <meta property="og:title" content="Flamengo wordt tijdens feest ook nog eens kampioen"/>
    <meta property="og:description" content="Het kan niet op voor de spelers en supporters van Flamengo dit weekend. Terwijl de selectie zondag in Rio de Janeiro werd gehuldigd door 10 duizenden fans kwam het nieuws door dat Flamengo voor de 7e keer kampioen van Brazilië is geworden. Flamengo werd zondag al kampioen van de Braziliaanse Série A omdat achtervolger Palmeiras…"/>
  </head>
  <body>
    <article>
      <h1>Flamengo wordt tijdens feest ook nog eens kampioen</h1>
      <address>
        <time datetime="2019-11-24T21:37:08+00:00">24 Nov 2019, 21:37</time>
      </address>
      <p>
        <b>Het kan niet op voor de spelers en supporters van Flamengo dit weekend. Terwijl de selectie zondag in Rio de Janeiro werd gehuldigd door <a href="https://sportnieuws.nl/voetbal/rio-wordt-compleet-gek-na-winst-zuid-amerikaanse-cl/">10 duizenden fans</a> kwam het nieuws door dat Flamengo voor de 7e keer kampioen van Brazilië is geworden.</b>
      </p>
      <p>Flamengo werd zondag al kampioen van de Braziliaanse Série A omdat achtervolger Palmeiras voor eigen publiek met 1-2 verloor van Grêmio. Pepê zorgde in de 94ste minuut voor de winnende goal in São Paulo, waarmee de titelstrijd in Brazilie al vroeg is beslist. Met nog 4 speelrondes te gaan is Flamengo niet meer te achterhalen voor de concurrentie.<br/><br/><b>Copa<br/></b>Gisteravond won Flamengo in Lima al de Copa Libertadores, door via 2 late goals van spits Gabriel ‘Gabigol’ Barbosa met 2-1 te winnen van River Plate. Om de 2e Copa Libertadores in de clubhistorie (de eerste was in 1981) te vieren waren er zondag tienduizenden fans van Flamengo op de been in Rio de Janeiro, waar de politie inmiddels ook al heeft ingegrepen.<br/><br/>De laatste keer dat een club uit Brazilië zowel de Copa Libertadores als de landstitel won was in 1960, toen Pelé zijn club Santos aan goals en dus prijzen hielp.</p>
    </article>
  </body>
</html>