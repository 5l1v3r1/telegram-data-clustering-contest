<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ukrayinskih_shkolyariv_mozhut_navchati_protistoyati_rosiyskiy_propagandi_n1238797"/>
    <meta property="og:site_name" content="24 Канал"/>
    <meta property="article:published_time" content="2019-11-24T21:45:00+00:00"/>
    <meta property="og:title" content="Українських школярів можуть навчати протистояти російській пропаганді"/>
    <meta property="og:description" content="Міністр оборони України Андрій Загороднюк переконаний, що вміння протистояти інформаційним атакам потрібно навчати змалку – таке вміння навіть може викладатися у школах. За його словами, школярів потрібно навчати, як відрізнити правду від неправди."/>
  </head>
  <body>
    <article>
      <h1>Українських школярів можуть навчати протистояти російській пропаганді</h1>
      <address><time datetime="2019-11-24T21:45:00+00:00">24 Nov 2019, 21:45</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Міністр оборони України Андрій Загороднюк переконаний, що вміння протистояти інформаційним атакам потрібно навчати змалку – таке вміння навіть може викладатися у школах. За його словами, школярів потрібно навчати, як відрізнити правду від неправди.</b>
      </p>
      <p>Нині такий досвід є у Бельгії, де школярі навчаються орієнтуватися в інформаційному просторі, підкреслив Андрій Загороднюк на Міжнародному безпековому форумі у Галіфаксі. Про це повідомляє <a href="http://www.mil.gov.ua/news/2019/11/24/ministr-oboroni-ukraini-vzyav-uchast-u-panelnij-diskusii-ta-proviv-nizku-robochih-zustrichej-v-ramkah-bezpekovogo-forumu-u-kanadi/">Міністерство оборони</a>.</p>
      <blockquote>Зашквар: <a href="https://24tv.ua/vidsilatimut_u_lviv_na_perevihovannya_u_rosiyi_vigadali_novu_lyakalku_dlya_meshkantsiv_donbasu_n1235785">Відсилатимуть у Львів на перевиховання: у Росії вигадали нову лякалку для мешканців Донбасу</a></blockquote>
      <p>Міністр наголосив, що сьогодні Україна є країною, яка не лише протистоїть збройній агресії, а фактично стала й "полем битви” і постійно відбиває атаки – як в інформаційному, так і в кібернетичному просторі.</p>
      <p>"Ми постійно вчимося, багато чого знаємо і розуміємо. Ми вже навчилися відбивати такі атаки, але простір постійно розвивається, спонукаючи нас діяти набагато активніше", – підкреслив міністр.</p>
      <p>За його словами, багато країн нині інвестують в інформаційну безпеку, але ніколи не можна діяти швидше ніж, ті, хто цілеспрямовано розробляє нові форми ведення інформаційних і кібернетичних війн.</p>
      <aside>Тому єдиним можливим фактором спротиву є загальні зусилля країн, а також людей, які в них проживають, протистояти таким викликам,<cite>– сказав очільник оборонного відомства.</cite></aside>
      <p>На думку міністра, це має викладатися у школах, аби змалечку навчати населення, як відрізняти правду від неправди, як перевіряти інформацію і дотримуватися "цифрової гігієни".</p>
      <p>
        <b>Участь Загороднюка у безпековому форумі: дивіться фото</b>
      </p>
      <slideshow>
        <figure>
          <img src="https://24tv.ua/resources/photos/news/620_DIR/201911/1238797_10230232.jpg?201911214114"/>
        </figure>
        <figure>
          <img src="https://24tv.ua/resources/photos/news/620_DIR/201911/1238797_10230231.jpg?201911214114"/>
        </figure>
        <figure>
          <img src="https://24tv.ua/resources/photos/news/620_DIR/201911/1238797_10230233.jpg?201911214114"/>
        </figure>
        <figure>
          <img src="https://24tv.ua/resources/photos/news/620_DIR/201911/1238797_10230234.jpg?201911214114"/>
        </figure>
        <figure>
          <img src="https://24tv.ua/resources/photos/news/620_DIR/201911/1238797_10230235.jpg?201911214114"/>
        </figure>
        <figure>
          <img src="https://24tv.ua/resources/photos/news/620_DIR/201911/1238797_10230236.jpg?201911214114"/>
        </figure>
      </slideshow>
    </article>
  </body>
</html>