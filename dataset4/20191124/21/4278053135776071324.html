<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hokej.cz/hanba-ostuda-a-tragedie-azet-prohral-i-v-brne-zubri-v-litomysli/5044113"/>
    <meta property="og:site_name" content="Hokej.cz"/>
    <meta property="article:published_time" content="2019-11-24T21:09:00+00:00"/>
    <meta property="og:title" content="„Hanba, ostuda a tragédie.“ AZet prohrál i v Brně, Zubři v Litomyšli!"/>
    <meta property="og:description" content="Nedělní kolo REDSTONE Extraligy juniorů si favorité za rámeček nedali. Vedoucí Havířov po první „čisté“ prohře v ročníku padl znovu, tentokrát na ledě posledních Warriors Brno! Minutu před koncem pak ztratili duel v Litomyšli mladíci Přerova."/>
  </head>
  <body>
    <article>
      <h1>„Hanba, ostuda a tragédie.“ AZet prohrál i v Brně, Zubři v Litomyšli!</h1>
      <address><time datetime="2019-11-24T21:09:00+00:00">24 Nov 2019, 21:09</time> by <a rel="author" href="https://hokej.cz/archiv-clanku/autor/296" target="_blank">Martin Voltr</a></address>
      <p>
        <b>Nedělní kolo REDSTONE Extraligy juniorů si favorité za rámeček nedali. Vedoucí Havířov po první „čisté“ prohře v ročníku padl znovu, tentokrát na ledě posledních Warriors Brno! Minutu před koncem pak ztratili duel v Litomyšli mladíci Přerova.</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <p>Zápas Havlíčkova Brodu s Kobrou odložila početná marodka domácího týmu, na západě se tak hrály pouze dva duely. Velmi jednoznačný byl ten mezi Kralupami a Žďárem. Středočeši díky výsledku 8:2 doma vyhráli popáté v řadě, po třech bodech zapsali <a href="https://hokej.cz/hrac/9420481">Marek Němec</a> (2+1), <a href="https://hokej.cz/hrac/9418959">František Januška</a> (1+2) a <a href="https://hokej.cz/hrac/9420352">Jan Zedek</a> (0+3).</p>
      <p>Naopak v Ústí bylo k vidění drama až do konce. Lídr tabulky se přetahoval s předposlední Chrudimí, třikrát vedl a jednou prohrával. Až za stavu 4:4 připravil <a href="https://hokej.cz/hrac/9457706">Matěj Harkabus</a> (1+3) rozhodující gól <a href="https://hokej.cz/hrac/10079112">Jakubu Totovi</a> (2+0), takže Slovan v čele odskočil na čtyři body.</p>
      <p>Východ přinesl mnohem víc „zábavy“. Akorát favorité se tedy příliš nebavili... V sobotu ještě ano. Přerov předehrával utkání se Šumperkem a vyrovnanou bitvu přiklonil na svou stranu gólem v čase 39:59, o který se postaral <a href="https://hokej.cz/hrac/30941">Martin Borot</a> (2+0).</p>
      <p>Zato v neděli Zubři poznali, že do Litomyšle už se pro snadné body nejezdí. Záříjovou porážku 2:9 hodili domácí za hlavu a tentokrát vyhráli 5:3! Minuta přitom scházela k prodloužení, jenže v čase 59:01 využil <a href="https://hokej.cz/hrac/33351">Tadeáš Jakubec</a> přesilovku, završil hattrick a přerovskou zkázku pak dokonal <a href="https://hokej.cz/hrac/10081928">Jakub Lichtag</a> (1+2).</p>
      <figure>
        <iframe src="https://www.youtube.com/embed/589KLCkGpXo" width="640" height="360" data-service="Youtube" scrolling="no"/>
      </figure>
      <p>Ještě překvapivější výsledek se zrodil na půdě Warriors. Brňané dosud získali jen dva triumfy z 16 zápasů, ovšem pod novými trenéry teď složili na lopatky jasně vedoucí Havířov! Rozhodující brejk připravili ve druhé třetině, kdy od stavu 2:2 třikrát skórovali. Po dvou gólech vstřelili <a href="https://hokej.cz/hrac/10006763">Patrik Krška</a>, <a href="https://hokej.cz/hrac/52761">David Bocián</a> i <a href="https://hokej.cz/hrac/4132328">Tomáš Antoňů</a>; AZet o víkendu nezískal ani bod a má hodně o čem přemýšlet.</p>
      <p>Jeho trenér Tomáš Potěšil si nebral servítky:</p>
      <p>„Dnes bych zápas shrnul do tří slov, a sice hanba, ostuda a tragédie. Nepříjemné zjištění je, že když se týmu nedaří, nenašel se ani jeden hráč, který by svým postojem a výkonem mužstvo pozvedl. Tým, který má jasný cíl, nemůže takto reprezentovat klub. Teď nemluvím o výsledku, prohrát se může vždycky, ale o přístupu a nasazení. Omlouvám se všem našim fanouškům a příznivcům za dnešní výkon,“ řekl klubovým stránkám Havířova.</p>
      <p>To Vsetín svůj úkol proti Porubě zvládl lépe než jeho dva úhlavní protivníci. Nepříznivý stav bezpečně otočil, výhru 6:3 podpořil hattrickem <a href="https://hokej.cz/hrac/50961">Adam Hilšer</a>. A pozor – byl to od něj už třetí hattrick za měsíc!</p>
      <h3>Skupina Západ</h3>
      <p>
        <b>HC SLOVAN ÚSTÍ NAD LABEM – HC CHRUDIM <a href="https://hokej.cz/hanba-ostuda-a-tragedie-azet-prohral-i-v-brne-zubri-v-litomysli/../../../../zapas/2797677">5:4 (2:2, 1:0, 2:2)</a></b>
      </p>
      <p><b>Branky a nahrávky:</b> 10. Harkabus (Mareš), 18. Mareš (Harkabus, Janoušek), 38. Tot (Stuchlý, Harkabus), 47. Šindelář (Obr, Čermák), 50. Tot (Harkabus, Šindelář) – 11. Hebek (Hrdlička, Cimburek), 14. Votava (Tomín, Felcman), 43. Kmoníček (Obr, Felcman), 50. Formánek (Pavlík, Langr).<br/><b>Rozhodčí:</b> Knapík – Kába, Bublová.<br/><b>Vyloučení:</b> 4:5.<br/><b>Využití:</b> 1:1.<br/><b>V oslabení:</b> 1:0.<br/><b>Střely na branku:</b> 31:37 (10:11, 7:7, 14:19).</p>
      <p>
        <b>HK KRALUPY NAD VLTAVOU – SKLH ŽDÁR NAD SÁZAVOU <a href="https://hokej.cz/hanba-ostuda-a-tragedie-azet-prohral-i-v-brne-zubri-v-litomysli/../../../../zapas/2797678">8:2 (3:0, 1:1, 4:1)</a></b>
      </p>
      <p><b>Branky a nahrávky:</b> 8. Němec (Runza, Pejchal), 14. Marek (Němec, Januška), 18. Litera (Pejchal, Štibran), 30. Němec (Januška, Zedek), 41. Litera (Bradáček, Štibran), 42. Januška (Šimůnek, Zedek), 50. Kočí (Zedek, Hašlar), 56. Kočí (Hájek, Kleveta) – 26. Brůžek (Malenovský, Winkler), 60. Hromádka.<br/><b>Rozhodčí:</b> Müller – Zmeškal, Kotek.<br/><b>Vyloučení:</b> 5:6, navíc Winkler (Žďár) 10 minut.<br/><b>Bez využití.</b><br/><b>V oslabení:</b> 1:0.<br/><b>Střely na branku:</b> 47:22 (24:3, 7:13, 16:6).</p>
      <p>BK HAVLÍČKŮV BROD – HC KOBRA PRAHA <i>odloženo</i></p>
      <table bordered="">
        <tr>
          <th> </th>
          <th align="left">Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td align="left">HC Slovan Ústí nad Labem</td>
          <td>17</td>
          <td>9</td>
          <td>2</td>
          <td>2</td>
          <td>4</td>
          <td>76:65</td>
          <td>33</td>
        </tr>
        <tr>
          <td>2.</td>
          <td align="left">IHC Králové Písek</td>
          <td>17</td>
          <td>7</td>
          <td>2</td>
          <td>4</td>
          <td>4</td>
          <td>79:66</td>
          <td>29</td>
        </tr>
        <tr>
          <td>3.</td>
          <td align="left">HK Kralupy nad Vltavou</td>
          <td>17</td>
          <td>7</td>
          <td>4</td>
          <td>0</td>
          <td>6</td>
          <td>69:60</td>
          <td>29</td>
        </tr>
        <tr>
          <td>4.</td>
          <td align="left">BK Havlíčkův Brod</td>
          <td>16</td>
          <td>7</td>
          <td>2</td>
          <td>1</td>
          <td>6</td>
          <td>65:55</td>
          <td>26</td>
        </tr>
        <tr>
          <td>5.</td>
          <td align="left">HC Kobra Praha</td>
          <td>16</td>
          <td>5</td>
          <td>2</td>
          <td>5</td>
          <td>4</td>
          <td>55:51</td>
          <td>24</td>
        </tr>
        <tr>
          <td>6.</td>
          <td align="left">HC Chrudim</td>
          <td>18</td>
          <td>4</td>
          <td>2</td>
          <td>3</td>
          <td>9</td>
          <td>58:77</td>
          <td>19</td>
        </tr>
        <tr>
          <td>7.</td>
          <td align="left">SKLH Žďár nad Sázavou</td>
          <td>17</td>
          <td>4</td>
          <td>2</td>
          <td>1</td>
          <td>10</td>
          <td>48:76</td>
          <td>17</td>
        </tr>
      </table>
      <h3>Skupina Východ</h3>
      <p>
        <b>HC ZUBR PŘEROV – HK MLADÍ DRACI ŠUMPERK <a href="https://hokej.cz/hanba-ostuda-a-tragedie-azet-prohral-i-v-brne-zubri-v-litomysli/../../../../zapas/2798038">4:2 (2:2, 1:0, 1:0)</a></b>
      </p>
      <p><b>Branky a nahrávky:</b> 3. Borot (Zmeškal, Hradil), 18. Halík (Zmeškal, Petr), 40. Borot (Zmeškal, Gréč), 51. Šabršula (Hanák, Halík) – 6. Horký (Habrman), 15. Kesler (Drlík).<br/><b>Rozhodčí:</b> Sedlák – Bařinka, Kociňák.<br/><b>Vyloučení:</b> 6:5.<br/><b>Bez využití.</b><br/><b>V oslabení:</b> 0:1.<br/><b>Střely na branku:</b> 22:29 (9:8, 6:12, 7:9).</p>
      <p>
        <b>HCM WARRIORS BRNO – AZ RESIDOMO HAVÍŘOV <a href="https://hokej.cz/hanba-ostuda-a-tragedie-azet-prohral-i-v-brne-zubri-v-litomysli/../../../../zapas/2798034">6:3 (2:1, 3:1, 1:1)</a></b>
      </p>
      <p><b>Branky a nahrávky:</b> 11. Bocián (Mudrych, Sedláček), 13. Antoňů (Sedláček), 29. Bocián (Juhász), 37. Antoňů (Bocián, Mudrych), 40. Krška (Karpíšek), 48. Krška (Karpíšek, Kavický) – 7. Tomeček, 26. Kubíček (Juhász), 48. Čempel.<br/><b>Rozhodčí:</b> Kohoutek – Vašíček, Viskot.<br/><b>Vyloučení:</b> 10:9.<br/><b>Využití:</b> 1:0.<br/><b>Střely na branku:</b> 29:32 (10:10, 14:7, 5:15).</p>
      <p>
        <b>VHK ROBE VSETÍN – HC RT TORAX PORUBA <a href="https://hokej.cz/hanba-ostuda-a-tragedie-azet-prohral-i-v-brne-zubri-v-litomysli/../../../../zapas/2798033">6:3 (2:1, 3:1, 1:1)</a></b>
      </p>
      <p><b>Branky a nahrávky:</b> 9. Hilšer (Vašenka, Pernický), 14. Hilšer, 31. Klímek (Babeliak, Holáň), 33. Hilšer (Klímek, Vavřík), 37. Klímek (Hilšer, Zeman), 51. Babeliak (Klímek, Vavřík) – 5. Barčák (Benka-Rybár, Anlauf), 38. Bochnak, 53. Morávek (Häring, Zajíc).<br/><b>Rozhodčí:</b> Goňa – Poláček, Kociňák.<br/><b>Vyloučení:</b> 0:4.<br/><b>Využití:</b> 2:0.</p>
      <p>
        <b>HC LITOMYŠL – HC ZUBR PŘEROV <a href="https://hokej.cz/hanba-ostuda-a-tragedie-azet-prohral-i-v-brne-zubri-v-litomysli/../../../../zapas/2798035">5:3 (1:2, 2:1, 2:0)</a></b>
      </p>
      <p><b>Branky a nahrávky:</b> 16. Jakubec (Lichtag, Fila), 24. Jakubec (Lichtag), 29. Večeřa (Sajdl), 60. Jakubec, 60. Lichtag – 8. Rozsahegyi (Mynář, Gréč), 18. Gréč (Jobánek, Halík), 33. Zmeškal (Borot, Šabrušla).<br/><b>Rozhodčí:</b> Vepřovský – Hrabal, Kalina.<br/><b>Vyloučení:</b> 6:7, navíc Borot (Přerov) 10 minut a do konce utkání.<br/><b>Využití:</b> 2:0.</p>
      <table bordered="">
        <tr>
          <th> </th>
          <th align="left">Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td align="left">AZ RESIDOMO Havířov</td>
          <td>17</td>
          <td>12</td>
          <td>2</td>
          <td>1</td>
          <td>2</td>
          <td>71:33</td>
          <td>41</td>
        </tr>
        <tr>
          <td>2.</td>
          <td align="left">HC ZUBR Přerov</td>
          <td>18</td>
          <td>11</td>
          <td>1</td>
          <td>1</td>
          <td>5</td>
          <td>74:39</td>
          <td>36</td>
        </tr>
        <tr>
          <td>3.</td>
          <td align="left">VHK ROBE Vsetín</td>
          <td>17</td>
          <td>10</td>
          <td>3</td>
          <td>0</td>
          <td>4</td>
          <td>73:41</td>
          <td>36</td>
        </tr>
        <tr>
          <td>4.</td>
          <td align="left">HK Mladí Draci Šumperk</td>
          <td>18</td>
          <td>9</td>
          <td>0</td>
          <td>3</td>
          <td>6</td>
          <td>61:49</td>
          <td>30</td>
        </tr>
        <tr>
          <td>5.</td>
          <td align="left">HC RT TORAX Poruba</td>
          <td>18</td>
          <td>5</td>
          <td>0</td>
          <td>1</td>
          <td>12</td>
          <td>50:87</td>
          <td>16</td>
        </tr>
        <tr>
          <td>6.</td>
          <td align="left">HC Litomyšl</td>
          <td>17</td>
          <td>4</td>
          <td>1</td>
          <td>1</td>
          <td>11</td>
          <td>50:78</td>
          <td>15</td>
        </tr>
        <tr>
          <td>7.</td>
          <td align="left">HCM Warriors Brno</td>
          <td>17</td>
          <td>3</td>
          <td>0</td>
          <td>0</td>
          <td>14</td>
          <td>34:86</td>
          <td>9</td>
        </tr>
      </table>
      <related>
        <a href="https://hokej.cz/havirov-poprve-bez-bodu-nestacil-na-vsetin-chrudim-pisek-0-9/5044063"/>
      </related>
    </article>
  </body>
</html>