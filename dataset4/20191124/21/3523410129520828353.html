<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641860/%D8%A7%D9%84%D9%87%D9%84%D8%A7%D9%84-%D8%A8%D8%A7-%D9%BE%DB%8C%D8%B1%D9%88%D8%B2%DB%8C-%D8%AF%D8%B1-%DA%98%D8%A7%D9%BE%D9%86-%D8%B3%D9%88%D9%85%DB%8C%D9%86-%D9%82%D9%87%D8%B1%D9%85%D8%A7%D9%86%DB%8C%E2%80%8C%D8%A7%D8%B4-%D8%B1%D8%A7-%D8%AC%D8%B4%D9%86-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T21:42:00+00:00"/>
    <meta property="og:title" content="الهلال با پیروزی در ژاپن، سومین قهرمانی‌اش را جشن گرفت"/>
    <meta property="og:description" content="تیم فوتبال الهلال عربستان با شکست تیم اوراوا ردز در ژاپن، سومین قهرمانی خود در قاره آسیا را به دست آورد."/>
  </head>
  <body>
    <article>
      <h1>
        <a href="https://www.bultannews.com/fa/news/641860/%D8%A7%D9%84%D9%87%D9%84%D8%A7%D9%84-%D8%A8%D8%A7-%D9%BE%DB%8C%D8%B1%D9%88%D8%B2%DB%8C-%D8%AF%D8%B1-%DA%98%D8%A7%D9%BE%D9%86-%D8%B3%D9%88%D9%85%DB%8C%D9%86-%D9%82%D9%87%D8%B1%D9%85%D8%A7%D9%86%DB%8C%E2%80%8C%D8%A7%D8%B4-%D8%B1%D8%A7-%D8%AC%D8%B4%D9%86-%DA%AF%D8%B1%D9%81%D8%AA">الهلال با پیروزی در ژاپن، سومین قهرمانی‌اش را جشن گرفت</a>
      </h1>
      <h2>تیم فوتبال الهلال عربستان با شکست تیم اوراوا ردز در ژاپن، سومین قهرمانی خود در قاره آسیا را به دست آورد.</h2>
      <address><time datetime="2019-11-24T21:42:00+00:00">24 Nov 2019, 21:42</time> by <a rel="author">بولتن نیوز | bultannews.com</a></address>
      <p><b>گروه ورزشی:</b> تیم فوتبال الهلال عربستان از ساعت 13:30 امروز (یکشنبه - به وقت ایران) در دیدار برگشت فینال لیگ قهرمانان آسیا، در ورزشگاه سایتامای ژاپن میهمان اوراوا ردز این کشور رفت و با نتیجه 2 بر صفر به پیروزی رسید. سالم الدوساری در دقیقه 74، گل اول مسابقه را به ثمر رساند و بافتیمبی گومیس در دقیقه 3+90 نیز گل دوم الهلال را به ثمر رساند.</p>
      <p>به گزارش <a href="https://www.bultannews.com/">بولتن نیوز</a> به نقل از تسنیم، با توجه به برتری یک بر صفر الهلال در بازی رفت، شاگردان رازوان لوچسکو در مجموع دو بازی رفت و برگشت به پیروزی 3 بر صفر دست یافتند و قهرمان لیگ قهرمانان آسیا شدند.</p>
      <p>با این نتیجه، الهلال سومین قهرمانی خود در قاره آسیا را کسب کرد که با توجه به سه نایب قهرمانی آبی‌پوشان عربستانی، آنها از پوهانگ استیلرز کره جنوبی سبقت گرفته و پرافتخارترین تیم بازی‌های باشگاه‌های آسیا لقب گرفتند. الهلال پیشتر در فصول 91-1990 و 1999-2000 نیز به عنوان قهرمانی رسیده بود. اوراوا ردز نیز پیش از این دو قهرمانی داشت که می‌توانست به سومین قهرمانی‌اش برسد.</p>
      <p>تاکاهیرو سکینه، تاکویا ایوانامی، توموکی ماکینو و تاکویا آئوکی، بازیکنان تیم اوراوا ردز بودند که از داور مسابقه کارت زرد دریافت کردند.</p>
      <p>الهلال در مرحله گروهی با صدرنشینی در گروه C، بالاتر از تیم‌های الدحیل قطر، استقلال ایران و العین امارات به عنوان صدرنشین گروه به مرحله یک‌چهارم نهایی صعود کرد. این تیم سپس با شکست الاهلی و الاتحاد عربستان و السد قطر در مراحل بعدی بازی‌ها به دیدار فینال راه یافته بود.</p>
    </article>
  </body>
</html>