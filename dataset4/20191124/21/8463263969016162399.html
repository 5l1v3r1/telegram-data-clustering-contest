<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856088/polak-pisze-historie-kamil-wilczek-najskuteczniejszym-strzelcem-broendby-w-lidze"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T21:08:52+00:00"/>
    <meta property="og:title" content="Polak pisze historię. Kamil Wilczek najskuteczniejszym strzelcem Broendby w Superlidze"/>
    <meta property="og:description" content="W niedzielę Kamil Wilczek strzelił swojego 70. gola w duńskiej Superlidze. To najlepszy wynik w historii jego klubu, Broendby IF."/>
  </head>
  <body>
    <article>
      <h1>Polak pisze historię. Kamil Wilczek najskuteczniejszym strzelcem Broendby w Superlidze</h1>
      <address><time datetime="2019-11-24T21:08:52+00:00">24 Nov 2019, 21:08</time> by <a rel="author" href="https://sportowefakty.wp.pl/autor/maciej-siemiatkowski" target="_blank">Maciej Siemiątkowski</a></address>
      <h4>W niedzielę Kamil Wilczek strzelił swojego 70. gola w duńskiej Superlidze. To najlepszy wynik w historii jego klubu, Broendby IF.</h4>
      <p>Kamil Wilczek jest żywą legendą <a href="https://sportowefakty.wp.pl/pilka-nozna/broendby-if">Broendby IF</a>. Polak jest uwielbiany przez kibiców, w Danii jest zdecydowanie popularniejszy niż w Polsce. W niedzielę pobił rekord, który jeszcze bardziej doda mu sławy.</p>
      <p>31-letni piłkarz zdobył 70. bramkę dla Broendby w duńskiej Superlidze, która istnieje od 1991 roku. Pobił rekord Ebbe Sanda i został najskuteczniejszym napastnikiem w historii klubu. </p>
      <p>- Ma wielki talent do strzelania goli - chwalił Polaka w rozmowie z WP Sportowe Fakty Kim Vilfort, były zasłużony piłkarz Broendby. - Ma nosa, wie gdzie trzeba się znaleźć, piłka go szuka. A on, jak już ją dostanie, to umie skończyć akcję. Ma również bardzo dobrą lewą nogę - dodał Duńczyk.</p>
      <p>
        <b>Czytaj więcej: <a href="https://sportowefakty.wp.pl/pilka-nozna/851505/kim-vilfort-legenda-broendby-kamil-wilczek-na-ustach-wszystkich">Kim Vilfort, legenda Broendby: Kamil Wilczek na ustach wszystkich</a></b>
      </p>
      <p>Do tego Wilczek cały czas prowadzi w klasyfikacji strzelców Superligi. Były gracz Piasta Gliwice ma 15 trafień, o trzy więcej od drugiego Ronniego Schwarza. </p>
      <p>Polak strzelił gola, pobił rekord, ale jego zespół przegrał 1:2 z Aarhus, w którym w zeszłym sezonie grał Kamil Grabara. </p>
      <p>Po 17. kolejkach Broendby jest na trzecim miejscu w tabeli. Do lidera, Midtjylland, zespół Wilczka traci dziesięć punktów.</p>
      <p>
        <b>Sprawdź też: <a href="https://sportowefakty.wp.pl/pilka-nozna/856028/serie-a-lukasz-skorupski-pomogl-strzelic-gola-as-roma-i-lazio-z-kompletem-punkto">Łukasz Skorupski pomógł strzelić gola. AS Roma i Lazio z kompletem punktów</a></b>
      </p>
      <p>WP SportoweFakty</p>
    </article>
  </body>
</html>