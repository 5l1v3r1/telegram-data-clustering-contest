<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363837/ocekivano-u-rumuniji-dosadasnji-predsednik-klaus-johanis-osvojio-i-drugi-mandat-video"/>
    <meta property="og:site_name" content="kurir.rs"/>
    <meta property="article:published_time" content="2019-11-24T21:33:00+00:00"/>
    <meta property="og:title" content="OČEKIVANO U RUMUNIJI: Dosadašnji predsednik Klaus Johanis osvojio i drugi mandat (VIDEO)"/>
    <meta property="og:description" content="Rumunski predsednik Klaus Johanis ubedljivi je pobednik današnjeg drugog kruga predsedničkih izbora, pokazale su izlazne ankete."/>
  </head>
  <body>
    <article>
      <h6 class="kicker">izbori</h6>
      <h1>OČEKIVANO U RUMUNIJI: Dosadašnji predsednik Klaus Johanis osvojio i drugi mandat (VIDEO)</h1>
      <address>
        <time datetime="2019-11-24T21:33:00+00:00">24 Nov 2019, 21:33</time>
      </address>
      <p>
        <b>Rumunski predsednik Klaus Johanis ubedljivi je pobednik današnjeg drugog kruga predsedničkih izbora, pokazale su izlazne ankete.</b>
      </p>
      <p>Pobeda Johanisa je očekivana, konstatuje Rojters.</p>
      <p>Johanis je, prema izlaznim anketama IRES-a, osvojio 66,5 odsto glasova, dok je donedavna premijerka Vjorika Dančila osvojila 33,5 odsto.</p>
      <p>Prema rezultatima druge izlazne ankete, Johanis je pobedio sa 64 odsto osvojenih glasova.</p>
      <p>U Rumuniji su pod socijaldemokratskom vladom Dančile unazađene antikorupcijske mere i oslabljena nezavisnost sudstva, što je izazvalo oštre kritike Brisela, navodi Rojters.</p>
      <p>Zapadni saveznici i Evropska unija su međutim odali priznanje Johanisu (60) zbog pokušaja da zaštiti vladavinu prava, posebno zbog suprotstavljanja pokušajima da se ograniči nezavisnost sudstva.</p>
      <figure>
        <iframe src="https://www.youtube.com/embed/cM8levt5o8Y" width="640" height="360" data-service="Youtube" scrolling="no"/>
      </figure>
      <p>Predsednička ovlašćenja u Rumuniji su uglavnom ograničena na imenovanje mandatara na osnovu toga koja grupacija ima dovoljno poslanika da formira vladu.</p>
      <p>Predsednik takođe može da ospori zakone pred Ustavnim sudom i da postavi glavne tužioce.</p>
      <p>Ako bude ponovo izabran, Johanis će imati priliku da postavi tužioce za korupciju i mafiju, koji će se ozbiljno suprotstaviti rasprostranjenoj korupciji uz podršku premijera Ludovika Orbana, koji je dobio podršku za svoju liberalnu manjinsku vladu pre tri nedelje.</p>
      <p>Kurir.rs/Tanjug Foto: EPA</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3363459/drugi-krug-predsednickih-izbora-u-rumuniji-narod-danas-izlazi-na-biralista-ocekuje-se-pobeda-aktuelnog-sefa-drzave"/>
      </related>
    </article>
  </body>
</html>