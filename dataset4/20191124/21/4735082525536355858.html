<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Ekologia/191129682-Malezja-Umarl-ostatni-nosorozec-sumatrzanski.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-24T21:49:56+00:00"/>
    <meta property="og:title" content="Malezja: Umarł ostatni nosorożec sumatrzański"/>
    <meta property="og:description" content="W wyniku choroby nowotworowej na wyspie Borneo umarła Iman - ostatni nosorożec sumatrzański w Malezji."/>
  </head>
  <body>
    <article>
      <h1>Malezja: Umarł ostatni nosorożec sumatrzański</h1>
      <address><time datetime="2019-11-24T21:49:56+00:00">24 Nov 2019, 21:49</time> by <a rel="author">amk</a></address>
      <p>
        <b>W wyniku choroby nowotworowej na wyspie Borneo umarła Iman - ostatni nosorożec sumatrzański w Malezji.</b>
      </p>
      <p>Informacje o śmierci Iman ogłosiła minister stanu Sabah ds. turystyki, kultury i środowiska Christine Liew.</p>
      <p>Iman od 2014 roku pozostawała pod ścisłą kontrolą weterynarzy - to wówczas wykryto u niej nowotwór.</p>
      <p>Samica miała około 25 lat.</p>
      <p>Zauważono ją po raz pierwszy w 2008 roku, gdy krążyła wokół plantacji palm olejowych. Została odłowiona i przeniesiona do rezerwatu przyrody Tabin w stanie Sabah.</p>
      <p>W rezerwacie podjęto kilka prób rozmnożenia nosorożca sumatrzańskiego, ale próby okazały się nieudane.</p>
      <p>Ostatni żyjący w Malezji samiec tego gatunku odszedł w maju tego roku.</p>
      <p>Na wolności pozostaje obecnie około 80 nosorożców tego gatunku, wszystkie w Indonezji. Ich wrogiem są nie tylko kłusownicy i wyrąb ich siedlisk pod plantacje palm, ale tez duże rozproszenie - tych 80 nosorożców rozproszonych jest na wielu wysepkach Indonezji.</p>
    </article>
  </body>
</html>