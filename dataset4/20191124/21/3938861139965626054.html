<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_stan-mikoli-kulebi-ta-jogo-siniv-persha-informaciya-vid-likariv/939681"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T21:19:00+00:00"/>
    <meta property="og:title" content="Стан Миколи Кулеби та його синів: перша інформація від лікарів"/>
    <meta property="og:description" content="Уповноважений президента України з прав дитини 47-річний Микола Кулеба у стані середньої тяжкості. Він в повній свідомості, загрози його життю немає. А от старший син перебуває в інтенсивному неврологічному відділенні лікарні Феофанія, передає ТСН. Уточнюється, що у Кулеби медики ..."/>
  </head>
  <body>
    <article>
      <h1>Стан Миколи Кулеби та його синів: перша інформація від лікарів</h1>
      <address><time datetime="2019-11-24T21:19:00+00:00">24 Nov 2019, 21:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939681_w_300.jpg?v=0"/>
        <figcaption>Уповноважений президента з прав дитини 47-річний Микола Кулеба розбився в аварії з двома синами. Фото - facebook.com/KulebaMykola</figcaption>
      </figure>
      <p>Уповноважений президента України з прав дитини <b>47-річний Микола Кулеба</b> у стані середньої тяжкості. Він в повній свідомості, загрози його життю немає.</p>
      <p>А от старший син перебуває в інтенсивному неврологічному відділенні лікарні Феофанія, передає <a href="https://tsn.ua/ukrayina/zagrozi-zhittyu-kulebi-nemaye-yogo-sin-u-vazhkomu-stani-i-bez-svidomosti-likari-1448463.html">ТСН.</a></p>
      <p>Уточнюється, що у Кулеби медики діагностували струс мозку та численні забої й травми. Зокрема, у нього закриті черепно-мозкова травма, травма грудної клітини й травма живота. Окрім того, у нього численні перелами ребер з обох боків, забій легень та пневмоторакс (скупчення повітря, яке призводить до часткового або повного колапсу легень - <a href="https://gazeta.ua/">Gazeta.ua</a>). Втім, медикам все ж вдалося стабілізувати стан Кулеби і наразі його життю нічого не загрожує.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_mikola-kuleba-napisav-pershij-pislya-dtp-post-u-socmerezhi/939679"/>
      </related>
      <p>А от його старший син <b>Тимофій</b> - у важкому стані. Він перебуває в інтенсивному неврологічному відділенні. За словами медиків, він непритомний. У нього закрита черепно-мозкова травма. Чи є загроза життю – не повідомляють.</p>
      <p>Щодо молодшого сина<b> Єлісея,</b> поки невідомо точно, у якому він стані. Ним опікуються лікарі в "Охматдиті".</p>
      <blockquote>Аварія, в яку потрапив уповноважений президента з прав дитини 47-річний Микола Кулеба, <a href="https://gazeta.ua/articles/np/_dtp-iz-kuleboyu-pershi-oficijni-podrobici/939666">сталася 24 листопада о 13.30 </a>в селі Чабани під Києвом. Він за кермом Toyota зіткнувся на перехресті із мікроавтобусом Volkswagen.</blockquote>
    </article>
  </body>
</html>