<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@nimashamsapour/%D9%81%D8%B1%D8%B5%D8%AA-450-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%A8%D8%B1%D8%A7%DB%8C-%D8%A7%D9%BE%D9%84%DB%8C%DA%A9%DB%8C%D8%B4%D9%86%D9%87%D8%A7%DB%8C-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D9%81%D8%B9%D8%A7%D9%84-%D8%AF%D8%B1-%D8%A8%D8%AE%D8%B4-%D8%A8%D8%A7%D9%86%DA%A9%D8%AF%D8%A7%D8%B1%DB%8C-kjloxr9zyuwu"/>
    <meta property="og:site_name" content="ویرگول"/>
    <meta property="article:published_time" content="2019-11-24T21:42:56+00:00"/>
    <meta property="og:title" content="فرصت 450 میلیارد دلاری برای اپلیکیشن‌های هوش مصنوعی فعال در بخش بانکداری"/>
    <meta property="og:description" content="بحث‌ها، مقالات و گزارش‌ها در مورد فرصت استفاده از هوش مصنوعی در سراسر صنعت خدمات مالی همچنان در حال افزایش است که کمک می‌کند استفاده از این…"/>
  </head>
  <body>
    <article>
      <h1>فرصت 450 میلیارد دلاری برای اپلیکیشن‌های هوش مصنوعی فعال در بخش بانکداری</h1>
      <address><time datetime="2019-11-24T21:42:56+00:00">24 Nov 2019, 21:42</time> by <a rel="author" href="https://virgool.io/@nimashamsapour" target="_blank">نیما شمساپور</a></address>
      <p>بحث‌ها، مقالات و گزارش‌ها در مورد فرصت استفاده از هوش مصنوعی در سراسر صنعت خدمات مالی همچنان در حال افزایش است که کمک می‌کند استفاده از این فناوری در این حوزه بیش از پیش مورد توجه قرار گیرد و دلایل خوبی برای قابل توجه بودن آن وجود دارد مانند: صرفه‌جویی هزینه بالقوه بانک‌ها به خاطر استفاده از هوش مصنوعی تا سال 2023، 447 میلیارد دلار تخمین زده می‌شود که 416 میلیارد دلار آن از بخش فرانت آفیس (Front Office) و بخش میدل آفیس (Middle Office) حاصل می‌شود (شکل زیر).</p>
      <figure>
        <img src="https://files.virgool.io/upload/users/68042/posts/kjloxr9zyuwu/1s9nsggeiaw9.png"/>
        <figcaption>هوش مصنوعی در بانکداری</figcaption>
      </figure>
      <p>طبق نظرسنجی انجام شده از خبرگان حوزه مالی، اکثر بانک‌ها (80 درصد) از پتانسیل درآمدی هوش مصنوعی آگاهی زیادی دارند در حقیقت بسیاری از بانک‌ها درحال برنامه‌ریزی برای استقاده از هوش مصنوعی هستند به طوری که طبق گزارش UBS Evidence Lab report ، 75 درصد بانک‌هایی که دارایی آن‌ها در بیش از 100 میلیارد دلار است در حال حاضر استراتژی‌های هوش مصنوعی را اجرایی کرده‌اند در مقابل 46 درصد بانک‌هایی که دارایی آن‌ها کمتر از 100 میلیارد دلار است از این استراتژی‌ استفاده می‌کنند. برخی موارد استفاده از هوش مصنوعی قبلا در بین عملکرد بانک‌ها برجسته بوده‌اند مانند استفاده از چت بات (chatbots) در بخش فرآنت آفیس (front office) و فناوری‌های جلوگیری از کلاهبرداری در پرداخت ها در بخش میدل آفیس قدیمی‌تر است.</p>
      <p>بانک‌ها می‌توانند از طریق هوش مصنوعی تجربه کاربری مشتری را (ارائه خدمات به صورت 24/7) دگرگون سازند با این حال هوش مصنوعی تنها در ارائه خدمات خرد بانک‌ها محدود نمی‌شود. بخش بک آفیس (back office) و بخش میدل آفیس بانک و همه خدمات مالی می‌توانند از فواید هوش مصنوعی بهره‌مند شوند.</p>
      <p>
        <b>کاربردهای هوش مصنوعی در بانکداری</b>
      </p>
      <p>سه کانال و بخش مهم بانک‌ها که می‌توانند از هوش مصنوعی برای صرفه‌جویی هزینه استفاده کنند عبارتند از بخش فرآنت آفیس (بخش تعاملی بانک‌ها با مشتریان)، بخش میدل آفیس (ضد کلاهبرداری) و بخش بک آفیس.</p>
      <p>در این گزارش، بیشتر به خدمات هوش مصنوعی در دو بخش فرآنت آفیس و میدل آفیس پرداخته شده است. همچنین استراتژی‌های برتر هوش مصنوعی که موسسات مالی می‌توانند از آن‌ها استفاده کنند بیان شده است و پیشنهاداتی برای چگونگی استفاده بهتر از هوش مصنوعی ارائه شده است.</p>
      <p>جمع بندی:</p>
      <p>· کاربردهای هوش مصنوعی در بخش‌های فرآنت آفیس و میدل آفیس موثرترین فرصت‌های صرفه‌جویی هزینه‌ها در بانک‌ها را ارائه می‌دهد.</p>
      <p>· بانک‌ها از هوش مصنوعی در بخش فرآنت آفیس برای تسهیل فرآیند شناخت و احراز هویت مشتری، شبیه‌سازی اعمال کارمندها با استفاده از ربات‌ها و دستیاران صوتی، ایجاد روابط عمیق با مشتری و ارائه بینش‌ها و پیشنهادات شخصی‌سازی‌شده استفاده می‌کنند.</p>
      <p>· همچنین هوش مصنوعی در بخش میدل آفیس بانک‌ها برای شناسایی کلاهبرداری‌ها در پرداخت‌ها، بهبود فرآیندهای ضد پولشویی (AML) و بررسی قوانین شناخت مشتری خود (KYC Regulatory) استفاده می‌شود.</p>
      <p>· استراتژی‌های برنده استفاده‌شده توسط بانک‌هایی که تحت یک تغییر و تحول برپایه هوش مصنوعی قرار دارند، چگونگی دستیابی به بهترین فرصت را نشان می‌دهند. این استراتژی ها نیاز به یک استراتژی جامع هوش مصنوعی را برجسته می‌کنند استراتژی‌ای که در همه خطوط مشاغل بانک‌ها ، داده‌های قابل استفاده ، مشارکت با شرکای خارجی و کارمندان واجد شرایط گسترش می‌یابد.</p>
      <p>ترجمه از بیزینس اینسایدر</p>
    </article>
  </body>
</html>