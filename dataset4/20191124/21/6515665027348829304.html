<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363829/stravicno-cetvrtaci-zlostavljali-vrsnjaka-skinuli-ga-golog-boli-ga-olovkama-i-uradili-nesto-jos-gore-u-skoli-cute"/>
    <meta property="og:site_name" content="kurir.rs"/>
    <meta property="article:published_time" content="2019-11-24T21:25:00+00:00"/>
    <meta property="og:title" content="STRAVIČNO ČETVRTACI ZLOSTAVLJALI VRŠNJAKA? Skinuli ga golog, boli ga olovkama, i uradili nešto još gore! U školi ćute!"/>
    <meta property="og:description" content="Stravičan slučaj nasilja desio se navodno protekle nedelje u jednoj osnovnoj školi u Beloj Crkvi, kada je grupa učenika četvrtog razreda teško zlostavljanja vršnjaka. Za ovaj događaj još nema zvanične potvrde, ali se tim povodom vode rasprave na društvenim ..."/>
  </head>
  <body>
    <article>
      <h6 class="kicker">horor u beloj crkvi</h6>
      <h1>STRAVIČNO ČETVRTACI ZLOSTAVLJALI VRŠNJAKA? Skinuli ga golog, boli ga olovkama, i uradili nešto još gore! U školi ćute!</h1>
      <address>
        <time datetime="2019-11-24T21:25:00+00:00">24 Nov 2019, 21:25</time>
      </address>
      <p>Stravičan slučaj nasilja desio se navodno protekle nedelje u jednoj osnovnoj školi u Beloj Crkvi, kada je grupa učenika četvrtog razreda teško zlostavljanja vršnjaka. Za ovaj događaj još nema zvanične potvrde, ali se tim povodom vode rasprave na društvenim mrežama, a nezvanično je za sutra najavljen i protest roditelja ispred škole.</p>
      <figure>
        <img src="https://www.kurir.rs/data/images/2018/01/29/01/1391131_1102-shutter_ff.jpg?ver=1574626623"/>
        <figcaption>Ilustracija<cite>foto: Shutterstock</cite></figcaption>
      </figure>
      <p>Kako se navodi na portalu <a href="https://www.pancevo.city/prosveta/tezak-slucaj-vrsnjackog-nasilja-u-skoli-dositej-obradovic-u-beloj-crkvi/">Pančevo city,</a> o užasnom slučaju zlostavljanja učenika četvretog razreda jedne osnovne škole u Beloj Crkvi su obavešteni od strane roditelja. Prema nepotvrđenim informacijama, dečaka su navodno u pauzi nastave drugovi skinuli golog i položili ga na sto. Zatim su ga ubadali pisaljkama po telu i gurali mu olovku u čmar. Po tvrđama roditelja, učenik koji je komandovao brutalnim iživljavanjem, naredio je, potom, dečaku da se okrene licem prema zidu, i tražio od drugog đaka da ga „p..a”.</p>
      <p>Roditelji jedne od devojčica učenica navedenog odeljenja su o slučaju saznali kada su najpre primetili njeno čudno ponašanje a zatim obavili razgovor s njom. Na nagovaranje majke da kaže šta je tišti ona je odgovorila da ne sme da kaže, jer je učiteljica rekla da je to „tajna”, a da će dečak, inspirator nasilja, biti kažnjen jedinicom iz vladanja. Devojčica je takođe rekla, kako se navodi u tekstu, da su po njegovim uputstvima vođe nasilja, pet-šest dečaka opkolilo žrtvu, skinulo mu pantalone i gaće i počelo sa opisanim iživljavanjem.</p>
      <p>Kako se dalje navodi u tekstu, redakcija portala je u četvrtak, 21. novembra, pozvala telefonom direktora škole, ali se javila pedagoškinja. Na pitanje da li zna za za događaj rekla je da je odgovor u nadležnosti direktora, koji je tada prema njenim rečima bio zauzet nadgledanjem radova na uređenju fasade i nije mogao da se javi. Škola je, naime, dobila sto hiljada dolara od Norveške za te namene, kao i celokupnu opremu za računarski kabinet. Na pitanje da li će sa direktorom moći da se razgovara sutra, odgovorila je da će direktor biti na službenom putu u Beogradu. </p>
      <figure>
        <img src="https://www.kurir.rs/data/images/2014/06/10/21/513379_decak-silovanje_ff.jpg?ver=1574626646"/>
        <figcaption>Ilustracija<cite>foto: Shutterstock</cite></figcaption>
      </figure>
      <p>Sledećeg dana, u petak 22. novembra informaciju da je direktor na putu potvrdila je sekretarka škole, koja je od novinara portala tražila broj mobilnog telefona uz obećanje da će se direktor javiti u toku radnog vremena.</p>
      <p>Opštinska prosvetna inspektorka izjavila je da nema saznanja o tvrdnjama roditelja i dodala da nema potvrdu iz škole da se vršnjačko nasilje dogodilo, ali da, kako je rekla, ne sumnja da će školska uprava sigurno reagovati „po zakonu” i da će proveriti šta se, zapravo, dogodilo.</p>
      <p>
        <b>Roditelji spremaju protest</b>
      </p>
      <p>Uprkos tome što još nema zvanične potvrde, da se nešto zaista dogodilo svedoči i najava protesta, koja je objavljena na jednom lokalnom sajtu, gde je objavljeno obaveštenje da je sutra, u ponedeljak u 12 časova ispred škole zakazan protest protiv nasilja i zataškavanja.</p>
      <p>Na tom sajtu je takođe navedeno da postoji i snimak celog događaja, ali da je on morao biti skinut posle prijave da se radi o scenama nasilja nad maloletnim licima. </p>
      <p>(Kurir.rs/<a href="https://www.pancevo.city/prosveta/tezak-slucaj-vrsnjackog-nasilja-u-skoli-dositej-obradovic-u-beloj-crkvi/">Pancevocity</a>)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3358921/stravicna-porodicna-drama-dacicevo-kumce-12-zlostavljali-otac-i-brat"/>
        <a href="https://www.kurir.rs/crna-hronika/3351293/horor-u-stepojevcu-priveden-bibliotekar-skole-jer-je-spopadao-ucenicu-sedmog-razreda"/>
        <a href="https://www.kurir.rs/crna-hronika/3339209/majka-iz-pakla-anica-b-iz-nisa-podvodila-maloletnu-cerku-i-sina-a-komsijama-pricala-da-je-devojka-oteta"/>
        <a href="https://www.kurir.rs/crna-hronika/3333899/gurnuo-me-je-u-wc-skinuo-mi-gace-i-stavio-moj-penis-u-svoja-usta-zastrasujuca-ispovest-mladica-koga-je-seksualno-zlostavljao-glumac-goran-jevtic-video"/>
      </related>
    </article>
  </body>
</html>