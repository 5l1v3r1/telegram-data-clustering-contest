<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/egyperces/rakban-elpusztult-az-utolso-szumatrai-orrszarvu-malajziaban-2049696/"/>
    <meta property="og:site_name" content="SZOLJON"/>
    <meta property="article:published_time" content="2019-11-24T21:20:00+00:00"/>
    <meta property="og:title" content="Rákban elpusztult az utolsó szumátrai orrszarvú Malajziában"/>
    <meta property="og:description" content="A faj már majdnem kihalt, alig száz példány élhet még belőlük vadon."/>
  </head>
  <body>
    <article>
      <h6 class="kicker">NEM SIKERÜLT MEGMENTENI</h6>
      <h1>Rákban elpusztult az utolsó szumátrai orrszarvú Malajziában</h1>
      <address>
        <time datetime="2019-11-24T21:20:00+00:00">24 Nov 2019, 21:20</time>
      </address>
      <h4>Rákban pusztult el a szumátrai orrszarvúk fajának utolsó ismert malajziai egyede, egy 25 éves nőstény – írta a BBC hírportálja.</h4>
      <p>Az Iman nevű állat Borneó malajziai részén múlt ki szombaton – közölte Christine Liew, Sabah állat turisztikai, kulturális és környezetvédelmi minisztere. A faj utolsó malajziai hímje májusban pusztult el.</p>
      <blockquote>A szumátrai rinocéroszok hajdan Ázsia nagy részét benépesítették, a vadon élő populációk azonban szinte teljesen kihaltak, úgy vélik, ma már alig száz példány él belőlük.</blockquote>
      <p>A faj a Természetvédelmi Világszövetség (IUCN) vörös listáján a súlyosan veszélyeztetettek között szerepel.</p>
      <p>„Iman természetes halált hal. Teljes figyelmet és a legjobb gondoskodást kapta, mióta 2014 márciusában befogtuk” – monda Liew.</p>
      <figure>
        <img src="https://kpi.mediaworks.hu/wp-content/uploads/2019/11/Imanorrszarvu.jpg"/>
        <figcaption>Imant a szakszerű gondoskodás ellenére sem sikerült megmenteni <br/>Fotó: AFP/Sabah Wildlife Department</figcaption>
      </figure>
      <p>A szumátrai rinocéroszokat az orrvadászat és az élőhelyük elvesztése sodorta végveszélybe, ám a fajt ma leginkább a populációk széttöredezettsége fenyegeti. A faj tenyésztését szolgáló erőfeszítések mindeddig kudarcot vallottak Malajziában.</p>
      <p>Ma öt orrszarvúfaj él a Földön, kettő Afrikában, három Ázsiában. Az utóbbiak közé tartozik a szumátrai rinocérosz (Dicerorhinus sumatrensis), a legkisebb testű faj.</p>
      <p>
        <i>A borítókép illusztráció</i>
      </p>
    </article>
  </body>
</html>