<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/24/stilleben-med-frukt-og-gronnsaker-forste-halvdel-av-1600-tallet/"/>
    <meta property="og:site_name" content="Document"/>
    <meta property="article:published_time" content="2019-11-24T21:00:58+00:00"/>
    <meta property="og:title" content="Stilleben med frukt og grønnsaker (første halvdel av 1600-tallet)"/>
    <meta property="og:description" content="Frans Snyders (1579–1657) og Simon de Vos (1603–1676) Olje på lerret, 173,4 x 256,5 cm, Norton Simon Museum, Pasadena The Telegraph melder at et annet bilde, trolig fra Frans Snyders' verksted, skapte en del problemer i en kantine ved universitetet i Cambridge, der det var utlånt fra universitet"/>
  </head>
  <body>
    <article>
      <h1>Stilleben med frukt og grønnsaker (første halvdel av 1600-tallet)</h1>
      <address><time datetime="2019-11-24T21:00:58+00:00">24 Nov 2019, 21:00</time> by <a rel="author">Therion</a></address>
      <figure>
        <img src="https://www.document.no/wp-content/uploads/2019/11/frans-snyders-still-life-with-fruit-and-vegetables.jpg"/>
      </figure>
      <p><b><a href="https://en.wikipedia.org/wiki/Frans_Snyders">Frans Snyders</a></b> (1579–1657) og <a href="https://en.wikipedia.org/wiki/Simon_de_Vos"><b>Simon de Vos</b></a> (1603–1676)<br/>Olje på lerret, 173,4 x 256,5 cm, <i>Norton Simon Museum</i>, Pasadena</p>
      <p><i><a href="https://www.telegraph.co.uk/news/2019/11/21/cambridge-university-students-cry-fowl-17th-century-painting/?WT.mc_id=tmg_share_fb&amp;fbclid=IwAR28Rx7aF2SSZqLHqUrxwtBj4uqsQZrKnqGP8ft0lFkH2Qt93ZO8kB2iF_4">The Telegraph</a></i>melder at et annet bilde, trolig fra Frans Snyders’ verksted, skapte en del problemer i en kantine ved universitetet i Cambridge, der det var utlånt fra universitetets <i>Fitzwilliam Museum</i>. Veganere følte seg støtt over at bildet viste både kjøtt og døde dyr – og protesten ble tatt til følge.</p>
      <p>Det er ikke godt å vite om de hadde blitt støtt av dette bildet, som viser frukt og grønnsaker – og dessuten et par levende småfugler (men hva <i>Mattilsynet</i>  ville ha innvendt, er ikke så vanskelig å forestille seg…).</p>
      <p>Det er ikke sagt noe om at katolikker protesterte mot at bildet ble vist også på fredager (da katolikker flest ikke spiser kjøtt) – men det er antydet at de venstrevriddeste kanskje vil innvende at frukt- og grønnsakplukkerne arbeidet i strid med <i>Arbeidsmiljøloven</i>, og dessuten var grovt underbetalt. Men i det minste kan vi forutsette at disse vegetabiliene ikke var sprøytet.</p>
      <p><i>Til lags aat alle kan ingen gjera</i>, sa n’<b>Ivar</b> frå Sunnmøre.</p>
    </article>
  </body>
</html>