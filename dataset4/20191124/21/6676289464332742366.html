<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/klaus-iohannis-castigat-alegeri-prezidentiale-2019-327366.html"/>
    <meta property="og:site_name" content="Observator"/>
    <meta property="article:published_time" content="2019-11-24T21:01:00+00:00"/>
    <meta property="og:title" content="Klaus Iohannis a învins-o pe Viorica Dăncilă şi a câştigat alegerile prezidenţiale"/>
    <meta property="og:description" content="Klaus Iohannis a învins-o pe Viorica Dăncilă şi a câştigat alegerile prezidenţiale 2019, potrivit primelor rezultate exit poll la închiderea urnelor."/>
  </head>
  <body>
    <article>
      <h1>Klaus Iohannis a învins-o pe Viorica Dăncilă şi a câştigat alegerile prezidenţiale</h1>
      <address><time datetime="2019-11-24T21:01:00+00:00">24 Nov 2019, 21:01</time> by <a rel="author">Alin Tarnovschi</a></address>
      <p>
        <b>
          <b>Klaus Iohannis a învins-o pe Viorica Dăncilă şi a câştigat alegerile prezidenţiale 2019, potrivit primelor rezultate exit poll la închiderea urnelor.</b>
        </b>
      </p>
      <p>Iohannis, susţinut de PNL, a reuşit să obţină voturile românilor pentru un nou mandat de preşedinte al României, în următorii cinci ani.</p>
      <p>Conform primelor rezultate exit poll alegeri prezidenţiale 2019, <a href="https://observator.tv/politic/klaus-iohannis-vot-alegeri-prezidentiale-video-327193.html">Klaus Iohannis</a> a obţinut  % din voturi, în timp ce Viorica Dăncilă a primit doar % din voturile românilor.</p>
      <p>Potrivit Biroului Electoral Central, prezenţa la vot a fost de peste 51% în România, ceea ce înseamnă că aproape 10 milioane de români au votat, astăzi, pentru turul II al alegerilor prezidenţiale.</p>
      <h3>Klaus Iohannis a câştigat alegerile în faţa Vioricăi Dăncilă</h3>
      <p>În diaspora, peste 900.000 de români şi-au exprimat votul în cele trei zile puse la dispoziţie.</p>
      <p>În vârstă de 60 de ani, <a href="https://ro.wikipedia.org/wiki/Klaus_Iohannis">Klaus Iohannis</a> şi-a asigurat un nou mandat la Cotroceni până în anul 2024, atunci când românii îşi vor alege un nou preşedinte.</p>
      <p>La alegerile din 2024, Iohannis nu va mai candida pentru un nou mandat, lucru interzis de Constituţia României.</p>
      <p>În primul tur al alegerilor prezidenţiale 2019, Klaus Iohannis a obţinut 37,82% din voturi, respectiv 3.485.292 de voturi ale românilor.</p>
      <p>Contracandidata sa, Viorica Dăncilă, a obţinut în primul tur 22,26% din voturi, respectiv 2.051.725 de voturi.</p>
      <h3>Cine este Klaus Iohannis, preşedintele ales al României</h3>
      <p>Klaus Iohannis s-a născut pe 13 iunie 1959 în Sibiu, oraş pe care l-a condus din funcţia de primar în patru mandate consecutive între anii 2000 şi 2014, an în care a fost ales pentru prima dată preşedinte al României.</p>
      <p>La acea vreme, Iohannis a câştigat după ce a învins un alt candidat PSD, respectiv Victor Ponta, diferenţa fiind făcută de aproximativ un milion de voturi.</p>
      <p>Iohannis a devenit, pe 18 iunie 2000, primul etnic german în funcția de primar al Sibiului, după Albert Dörr, care a condus orașul în perioada 1940–1945.</p>
      <p>În anul 2004, Klaus Iohannis a fost reales primar cu 88,7% din voturi, obținând unul dintre cele mai mari scoruri din țară.</p>
      <p>La alegerile locale din 2008 a obținut un nou mandat de primar, întrunind 83,26% din voturi, iar la alegerile locale din 2012 a fost ales din nou primar cu 77,89% din voturi.</p>
    </article>
  </body>
</html>