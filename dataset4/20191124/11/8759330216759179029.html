<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904988/nederlaag-tegen-irak-kost-wilmots-de-kop-overeenkomst-met-iran-over-ontslag-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T11:13:00+00:00"/>
    <meta property="og:title" content="Nederlaag tegen Irak kost Wilmots de kop: 'Overeenkomst met Iran over ontslag'"/>
    <meta property="og:description" content="Marc Wilmots zou zijn laatste wedstrijd voor Iran gecoacht hebben. Dat is althans wat een Iraans persagentschap zondagochtend meedeelt. De laatste weken vertroebelde de relatie tussen onze landgenoot en de Iraanse voetbalbond."/>
  </head>
  <body>
    <article>
      <h1>Nederlaag tegen Irak kost Wilmots de kop: 'Overeenkomst met Iran over ontslag'</h1>
      <address>
        <time datetime="2019-11-24T11:13:00+00:00">24 Nov 2019, 11:13</time>
      </address>
      <p>
        <b>Marc Wilmots zou zijn laatste wedstrijd voor Iran gecoacht hebben. Dat is althans wat een Iraans persagentschap zondagochtend meedeelt. De laatste weken vertroebelde de relatie tussen onze landgenoot en de Iraanse voetbalbond.</b>
      </p>
      <p>Volgens <i>Irna </i>hebben beide partijen een overeenstemming gevonden om het nog lopende contract van Wilmots af te kopen. Zo komt er na een half jaartje al een einde aan de regeerperiode van Wilmots in het Midden-Oosten. Begin juni werkte hij zijn eerste wedstrijd af als bondscoach van Iran.</p>
      <figure>
        <iframe data-src="https://twitter.com/1980daddy/status/1198512174127341568?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De laatste tijd kwam er een kink in de kabel voor Wilmots. Eerst was er een dispuut over het overmaken van zijn salaris, wat uiteindelijk op een misverstand berustte. Sportief verging het de oud-bondscoach van de Rode Duivels echter ook minder.<a href="https://www.voetbalprimeur.be/nieuws/903773/wilmots-iran-krijgt-flinke-opdoffer-in-kwalificatie-voor-wk-2022.html?utm_source=doorlink&amp;utm_medium=doorlink&amp;utm_campaign=%2F"> Tegen rivaal Irak werd verloren</a>, waardoor Iran het WK van 2022 dreigt te moeten missen.</p>
      <p>Wilmots mag zich hoogstwaarschijnlijk binnenkort dus weer een vrije trainer noemen. Enkele weken geleden werd zijn naam nog genoemd <a href="https://www.voetbalprimeur.be/nieuws/902469/wilmots-wil-opstappen-zou-ons-niet-verbazen-als-hij-naar-antwerp-gaat-.html?utm_source=doorlink&amp;utm_medium=doorlink&amp;utm_campaign=%2F">als mogelijke opvolger van Laszlo Bölöni bij Royal Antwerp FC</a>. Gezien de recente prestaties van Antwerp, dat Club Brugge en KAA Gent vloerde, lijkt een vertrek van Bölöni echter niet meer aan de orde.</p>
      <aside>Lees meer<br/><a href="https://www.voetbalprimeur.be/videos/904115/wow-verlies-van-wilmots-met-iran-zorgt-voor-volksfeest-in-irak.html?itm_source=www.voetbalprimeur.be&amp;itm_medium=highlighted-content">Wilmots verliest met Iran van Irak, volksfeest in straten van Irak</a></aside>
    </article>
  </body>
</html>