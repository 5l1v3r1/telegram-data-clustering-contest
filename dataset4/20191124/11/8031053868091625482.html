<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%87%ce%b9%ce%bb%ce%b7-%ce%bf%ce%b9-%ce%b4%ce%b9%ce%b1%ce%b4%ce%b7%ce%bb%cf%8e%cf%83%ce%b5%ce%b9%cf%82-%cf%83%cf%85%ce%bd%ce%b5%cf%87%ce%af%ce%b6%ce%bf%ce%bd%cf%84%ce%b1%ce%b9-%ce%bc%ce%b5-%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T11:43:26+00:00"/>
    <meta property="og:title" content="ΧΙΛΗ: Οι διαδηλώσεις συνεχίζονται με αμείωτη ένταση"/>
    <meta property="og:description" content="Η βία συνεχίσθηκε και το Σάββατο στη Χιλή, η οποία μαστίζεται από την κοινωνική κρίση για πάνω από έναν μήνα, με τη λεηλασία μιας τράπεζας κοντά στο Σαντιάγο κι άλλων καταστημάτων, καθώς και με μία επίθεση κατά αστυνομικού τμήματος, με αποτέλεσμα πολλούς τραυματισμούς και συλλήψεις, ανακοίνωσε η αστυνομία."/>
  </head>
  <body>
    <article>
      <h1>ΧΙΛΗ: Οι διαδηλώσεις συνεχίζονται με αμείωτη ένταση</h1>
      <address>
        <time datetime="2019-11-24T11:43:26+00:00">24 Nov 2019, 11:43</time>
      </address>
      <p>
        <b>Η βία συνεχίσθηκε και το Σάββατο στη Χιλή, η οποία μαστίζεται από την κοινωνική κρίση για πάνω από έναν μήνα, με τη λεηλασία μιας τράπεζας κοντά στο Σαντιάγο κι άλλων καταστημάτων, καθώς και με μία επίθεση κατά αστυνομικού τμήματος, με αποτέλεσμα πολλούς τραυματισμούς και συλλήψεις, ανακοίνωσε η αστυνομία.</b>
      </p>
      <p>Η διαδήλωση που είχε οργανωθεί στο Μαϊπού, προάστιο της πρωτεύουσας, εκτραχύνθηκε και κατέληξε σε επεισόδια που διήρκεσαν όλη τη νύκτα. Μία ομάδα ατόμων επωφελήθηκε κι επιτέθηκε σε μία τράπεζα, αποσπώντας 150 εκατ. πέσος (190.000 δολάρια), 16.000 δολάρια και 3.800 ευρώ, καθώς και δύο όπλα, πρόσθεσε η ίδια πηγή.<br/>Καταστήματα, σουπερμάρκετ και γραφεία λεηλατήθηκαν μετά τη διαδήλωση στην Πλατεία της Ιταλίας, στο κέντρο του Σαντιάγο, λίκνο της εξέγερσης. Δύο εμπορικά κι ένα πολιτιστικό κέντρο παραδόθηκαν στις φλόγες από ομάδες κουκουλοφόρων, σύμφωνα με τις αρχές.</p>
      <p>Επίσης οι διαδηλωτές επιτέθηκαν σε επτά αστυνομικά τμήματα στην πρωτεύουσα αι στην Λα Καλέρα (κέντρο), το Μπούλνες και το Λος Άνχελες (νότια).<br/>Η κυβέρνηση, θορυβημένη από την ασίγαστη ένταση των κινητοποιήσεων, που πυροδοτήθηκαν στις 18 Οκτωβρίου, μετά την ανακοίνωση της αύξησης της τιμής του εισιτηρίου, απηύθυνε την Παρασκευή έκκληση για γαλήνευση του κλίματος.</p>
    </article>
  </body>
</html>