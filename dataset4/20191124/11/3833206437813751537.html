<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Bulgarki-se-obezobrazyavat-s-botoks-za-100-leva-posledstviyata-sa-uzhasyavashti-916234"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-24T11:13:00+00:00"/>
    <meta property="og:title" content="Българки се обезобразяват с ботокс за 100 лева, последствията са ужасяващи!"/>
    <meta property="og:description" content="Козметички без нужна квалификация и образование слагат ботокс и филъри в квартални салони. Макар зак..."/>
  </head>
  <body>
    <article>
      <h1>Българки се обезобразяват с ботокс за 100 лева, последствията са ужасяващи!</h1>
      <address>
        <time datetime="2019-11-24T11:13:00+00:00">24 Nov 2019, 11:13</time>
      </address>
      <p>Козметички без нужна квалификация и образование слагат ботокс и филъри в квартални салони. Макар законът да не забранява на хора без медицинско образование да предлагат такива услуги, въпросът е дали това е етично, когато може да навреди на здравето на клиентите.</p>
      <p>Само за месец над 100 млади жени са потърсили помощ след жестоки усложнения и грозни поражения от некачествен китайки силикон и или ботокс, разкриха лекари. Самите те признават, че 1/3 от пациентите им са именно хора с нежелани ефекти, получени заради непрофесионалисти. Нащенките избират поставянето на ботокс в квартални салони за красота заради цените от 100-150 лева. Специалисти разкриват, че качествените филъри и инжекция с ботокс струват над 300 лева, но жените не трбва да правят компромис със здравето си.</p>
      <p>"Проблемът не е ,че ще правите естетични процедури, а че тези естетични процедури може да имат нежелани ефекти. Защото поставянето е само едната част, но втората, по-важната е, ако се случи нещо, дали ти да можеш да реагираш", коментира д-р Емил Бърдаров, специалист по дерматология и венерология. И допълва, че има дори ослепели след поставяне на ботокс хора.</p>
      <p>В страната ни, въпреки желанието на лекарите, все още не е утвърдено със закон филъри и ботокс да се поставят само от медицински лица. А това, че законът не го забранява, дава възможност на някои козметици спокойно да "бодат“ пациенти. С такава козметичка се срещна наше подставено лице след предварителна уговорка. На записа от скритата камера се вижда как жената предлага на клиентката да й постави не цяла, а половин ампула от определен филър. Казва, че други нейни клиентки – приятелки, винаги си разделяли една ампула.</p>
      <p>"Почти всяка втора жена има корекции по себе си, без значение дали са оперативни или инжекционни. Ботоксът е един от най-ползваните козметични процедури". Това каза в ефира на "Събуди се" Евгения Калканджиева, "Мис България" 1995.</p>
      <p>Пластичният хирург д-р Ангел Енчев обясни, че дозата прави лекарството. "В Италия се правят такива процедури, но не се прекалява с ботокса. Той е много силно оръжие в ръцете на лекарите, което може да помогне на пациентите да се чувстват добре. Всичко е въпрос на мярка", заяви той.</p>
      <p>Според Калканджиева, ако една жена иска да бъде специална за даден мъж, тя трябва да бъде специфична сама по себе си. "Ако нещата се правят в по-умерени количества и от професионалисти, би било по-добре. Чарът в една жена задължително трябва да присъства, защото ако го няма, тя ще бъде като надуваема кукла", заяви тя.</p>
      <p>По думите на д-р Енчев желанието на човек да има по-добър външен вид винаги ще бъде на преден план. "Пластичните процедури ще ги има. Ботоксът е започнал като лекарство, а след това е преминал в ръцете на дерматолозите и естетичните хирурзи", каза той.</p>
    </article>
  </body>
</html>