<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641744/%D8%A7%DB%8C%D8%B1%D8%A7%D8%AF%DB%8C-%D8%A8%D8%B3%DB%8C%D8%A7%D8%B1-%D8%B9%D8%AC%DB%8C%D8%A8-%D8%AF%D8%B1-%D8%A8%D8%A7%D8%B2%DB%8C-star-wars-jedi-fallen-order"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T11:05:00+00:00"/>
    <meta property="og:title" content="ایرادی بسیار عجیب در بازی Star Wars Jedi: Fallen Order"/>
    <meta property="og:description" content="به تازگی کاربران بازی Star Wars : Fallen Order اعلام کردند این بازی در بخش داستانی دارای ایرادی بسیار عجیب است که باعث گیر کردن گیمر در بازی می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/641744/%D8%A7%DB%8C%D8%B1%D8%A7%D8%AF%DB%8C-%D8%A8%D8%B3%DB%8C%D8%A7%D8%B1-%D8%B9%D8%AC%DB%8C%D8%A8-%D8%AF%D8%B1-%D8%A8%D8%A7%D8%B2%DB%8C-star-wars-jedi-fallen-order">ایرادی بسیار عجیب در بازی Star Wars Jedi: Fallen Order</a>
      </h1>
      <h2>به تازگی کاربران بازی Star Wars : Fallen Order اعلام کردند این بازی در بخش داستانی دارای ایرادی بسیار عجیب است که باعث گیر کردن گیمر در بازی می‌شود.</h2>
      <address><time datetime="2019-11-24T11:05:00+00:00">24 Nov 2019, 11:05</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، چند روزی از عرضه بازی جدید شرکت الکترونیک آرتز یعنی Star Wars Jedi: Fallen Order می‌گذرد و این عنوان نیز مانند بسیاری از عناوین بازار در هنگام عرضه دارای ایرادات بسیار زیادی است که باعث آزار بسیاری از گیمرها می‌شود؛ اما در یان بازی ایرادای وجود دارد که به اجرای بازی یا خروج ناگهانی از آن مربوط نمی‌شود و مربوط به داستان و نحوه گذراندن مراحل بازی می‌شود. ظاهرا در این بازی گیمرها می‌توانند مراحل بازی را بدون هیچ ترتیب خاصی پشت سر بگذارند، یعنی گیمرها می‌توانند ابتدا دومین مرحله از بازی را انجام داده و سپس سراغ مرحله اول بازی بروند.</p>
      <p>این ایراد یکی از عجیب‌ترین مشکلات موجود در بازی شرکت الکترونیک آرتز است و تاکنون در هیچ کدام از عناوین این شرکت وجود نداشتند؛ بسیاری از گیمرها نیز اعلام کردند که پس از ورود به برخی از مراحل جدید بازی، باید به منطقه‌ای در نقشه بروند که بیشتر آن منطقه برای گیمر بسته است و بازی به گیمر اعلام می‌کند که هنوز به سطحی نرسیده است که بتواند وارد آن منطقه شود. همچنین گیمرها با ورود به این مناطق به موجوداتی بر می‌خورند که هرگز توانایی مقابله با آن‌ها را ندارند و در هنگام در گیری با این موجودات به سرعت کشته می‌شوند.</p>
      <p>به این ترتیب گیمرها مجبور می‌شوند حتی پس از گذراندن مراحل، باز هم بی هدف در نقشه بازی به گشت و گذار مشغول شوند و صرفا وقت خود را بگذرنند و می‌توان به نوعی گفت گیمر در بازی گیر خواهد کرد. همچنین در بعضی از مراحل بازی گیمر باید به صورت تیمی وارد آن بخش شده و به مبارزه مشغول شود و پس از ورود به این مراحل گیمر به سرعت کشت خواهد شد و حتی توانایی عقب نشینی را نیز نخواهد داشت و ظاهرا شرکت الکترونیک آرتز هیچ برنامه نویسی برای عقب نشینی گیمرها در نظر نگرفته است.</p>
      <p>با این حال باید تا اعلام رسمی شرکت الکترونیک آرتز و همچنین عرضه بروزرسانی که ایرادات داستانی بازی را برطرف کند منتظر ماند، چرا که فعلا الکترونیک آرتز هیچ واکنشی به ایرادات گزارش شده از سوی کاربران نشان نداده است.</p>
    </article>
  </body>
</html>