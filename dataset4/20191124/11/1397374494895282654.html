<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/arsenal-doneo-odluku-oko-emerija-sta-je-najveci-problem-gunera-393596.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T11:11:00+00:00"/>
    <meta property="og:title" content="Arsenal doneo odluku oko Emerija, šta je najveći problem &quot;Gunera&quot;?"/>
    <meta property="og:description" content="Navijači besni, predsednik će otići, haotično stanje u severnom Londonu."/>
  </head>
  <body>
    <article>
      <h1>Arsenal doneo odluku oko Emerija, šta je najveći problem "Gunera"?</h1>
      <h2>Navijači besni, predsednik će otići, haotično stanje u severnom Londonu.</h2>
      <address><time datetime="2019-11-24T11:11:00+00:00">24 Nov 2019, 11:11</time> by <a rel="author">Vladimir Stojanović</a></address>
      <p>Očekivala se smena, ali ona je izostala. Emeri ima još tri utakmice da spasi posao i dalje ima poverenje uprave, navijači su besni.<br/><br/>Ali, šta se krije iza oklevanja Arsenala da smeni Španca? Dugo nisu pobedili, remi sa davljenikom Sautemptonom je pokazao kakve probleme u igri imaju "Guneri".<br/><br/>Čak predsednik kluba razmišlja da podnese ostavku, Ser Čeps Kesvik je na korak od odlaska, što se tumači kao neslaganje sa odlukama sportskog sektora.<br/><br/>Raul Sanilehi i Edu su razgovarali juče i rešili da podrže trenera, makar u utakmicama protiv Noriča, Brajtona i Vest Hema u naredne dve nedelje. U klubu veruju da mogu da dobiju sve tri utakmice i tako krenu ka vrhu tabele. U ovom trenutku, Arsenal je sedmi, ima osam bodova manje od Čelsija koji je na četvrtom mestu. Danas bi "Gunere" mogao da pretekne Junajted koji u jedinom današnjem meču 13. kola gostuje Šefildu.<br/><br/>Ali, zbog čega Emeri i dalje ima posao?<br/><br/>Mediji se slažu da Arsenal ne može da nađe zamenu. Nagelsman je nemoguća misija, Arteta izgleda neće napustiti Siti do kraja sezone, a priča se da ima obećanje kluba da će zameniti Gvardiolu, možda već narednog leta. Opcije kao Vieira ili Edi Houv iz Bornmauta ne ulivaju poverenje, a priče o Alegriju nemaju smisla, on će sigurno imati bolje ponude. U svakom slučaju, problem je što Sanilehi i Edu nemaju rešenje, da nije tako Emeri bi bio smenjen pre prvenstvene pauze...</p>
      <p>Izvor: Sportske.net</p>
    </article>
  </body>
</html>