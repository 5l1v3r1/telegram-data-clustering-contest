<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/besiktas/2019/11/24/besiktasta-liderlik-hesaplari-basladi"/>
    <meta property="og:site_name" content="Aspor"/>
    <meta property="article:published_time" content="2019-11-24T11:34:50+00:00"/>
    <meta property="og:title" content="Beşiktaş'ta liderlik hesapları başladı"/>
    <meta property="og:description" content="Süper Lig'in 12. haftasında İttifak Holding Konyaspor'u deplasmanda 1-0 mağlup eden Beşiktaş'ta liderlik hesapları başladı. Beşiktaş Kulübü Asbaşkanı ve Futbol A Takımı Sorumlusu Emre Kocadağ, AA muhabirine yaptığı açıklamada, her maçı final havasında gördüklerini belirterek, &quot;Oyuncuların ve taraftarların inancı tam. 5 hafta İstanbul'dayız, ilk yarıyı lider bitirmek istiyoruz.&quot; dedi."/>
  </head>
  <body>
    <article>
      <h1>Beşiktaş'ta liderlik hesapları başladı</h1>
      <address>
        <time datetime="2019-11-24T11:34:50+00:00">24 Nov 2019, 11:34</time>
      </address>
      <p>
        <b><a href="https://www.aspor.com.tr/index/super-lig">Süper Lig</a>'in 12. haftasında <a href="https://www.aspor.com.tr/index/ittifak-holding-konyaspor">İttifak Holding Konyaspor</a>'u deplasmanda 1-0 mağlup eden <a href="https://www.aspor.com.tr/index/besiktas">Beşiktaş</a>'ta liderlik hesapları başladı. Beşiktaş Kulübü Asbaşkanı ve <a href="https://www.aspor.com.tr/index/futbol">Futbol</a> A Takımı Sorumlusu <a href="https://www.aspor.com.tr/index/emre">Emre</a> Kocadağ, AA muhabirine yaptığı açıklamada, her maçı final havasında gördüklerini belirterek, "Oyuncuların ve taraftarların inancı tam. 5 hafta <a href="https://www.aspor.com.tr/index/istanbul">İstanbul</a>'dayız, ilk yarıyı lider bitirmek istiyoruz." dedi.</b>
      </p>
      <p>Kötü giden dönemin ardından 6 maçta yakalanan yenilmezlik serisiyle ilgili görüşlerini aktaran Kocadağ, şu ifadeleri kullandı:</p>
      <p>"Takımın öz güvene ihtiyacı vardı. Kaliteli bir kadro ve iyi bir hocamız var. <a href="https://www.aspor.com.tr/index/abdullah-avci">Abdullah Avcı</a> kendini ispatlamış bir isim. Kazanarak bu öz güven geldi. Başkanımızın da çok büyük çabası var, büyük emek veriyor. <a href="https://www.aspor.com.tr/index/futbol">Futbol</a> işleri sadece sahada bitmiyor. Saha dışında da yükümlülüklerimiz var. Başkan ve yönetim kurulu çok büyük mesai harcıyor."</p>
      <p>Hedeflerinin sadece liderlik olmadığını kaydeden Kocadağ, "Hedefimiz şampiyonluk, <a href="https://www.aspor.com.tr/index/besiktas">Beşiktaş</a>'ın zaten başka hedefi olamaz. Her karşılaşmaya final havasında çıkacağız." diye konuştu.</p>
      <p><a href="https://www.aspor.com.tr/index/ittifak-holding-konyaspor">İttifak Holding Konyaspor</a> karşısında takımının tek golünü atan <a href="https://www.aspor.com.tr/index/burak-yilmaz">Burak Yılmaz</a>'a bazı kişilerin gösterdiği tepkiler konusunda Kocadağ, "Burak'ın Beşiktaşlılığını tartışmaya gerek yok. Kendisi de bunu sık sık ifade ediyor. Daha önce de ifade etmişti. Takımın kaptanı ve <a href="https://www.aspor.com.tr/index/turkiye">Türkiye</a>'nin değerli futbolcusu. Bunlar 3-5 kişinin tepkisi, tüm Beşiktaşlılara mal etmemek lazım." şeklinde görüş belirtti.</p>
      <p><a href="https://www.aspor.com.tr/index/emre">Emre</a> Kocadağ, Burak Yılmaz'ı "Ben Beşiktaşlıyım" sözünün taraftarlar tarafından tişört olarak talep edilmesinin hatırlatılması üzerine, "Ona pazarlama ekibi bakacaktır. Yeni dönemde pazarlamadan sorumlu çok iyi bir yöneticimiz var." değerlendirmesinde bulundu.</p>
      <figure>
        <a href="https://www.aspor.com.tr/webtv/besiktas/erman-toroglu-besiktasta-sezon-sonu-secim-olabilir">
          <img src="https://iaaspr.tmgrup.com.tr/103d3a/366/218/26/0/728/418?u=https://iaspr.tmgrup.com.tr/2019/11/24/erman-toroglu-besiktasta-sezon-sonu-secim-olabilir-1574544001605.jpg"/>
        </a>
      </figure>
      <p>
        <a href="https://www.aspor.com.tr/webtv/besiktas/erman-toroglu-besiktasta-sezon-sonu-secim-olabilir"><b>"Beşiktaş'ta sezon sonu seçim olabilir"</b>Süper Lig'in 12. haftasında Beşiktaş, Konya'da İttifak Holding Konyaspor ile karşı karşıya geldi. Sezona kötü başlayan siyah beyazlılar, son 5 maçta çıkışa geçerek zirve mücadelesine ortak olmuştu. Kartal mücadeleyi Burak Yılmaz'ın kaydettiği tek golle kazanarak serisini sürdürdü.<i>haberin devamı</i></a>
      </p>
    </article>
  </body>
</html>