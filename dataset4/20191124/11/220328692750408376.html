<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/zendaya-zhena-na-godinata-407502.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T11:20:09+00:00"/>
    <meta property="og:title" content="Зендая – Жена на годината"/>
    <meta property="og:description" content="Звездата от Марвел ще получи приза в Австралия"/>
  </head>
  <body>
    <article>
      <h1>Зендая – Жена на годината</h1>
      <address><time datetime="2019-11-24T11:20:09+00:00">24 Nov 2019, 11:20</time> by <a rel="author">Агенция Стандарт</a></address>
      <p>Зендая – звездата от „Спайдър-Мен: Далеч от дома“, беше провъзгласена от австралийското издание на списание „GQ“ за Жена на годината. Актрисата ще получи своя приз на церемонията по раздаването на наградите „Мъж на годината“ в страната на кенгуруту след няколко дни. „2019-а беше изключителна силна за Зендая и е вълнуващо да връчим статуетката на звезда като нея. Тя не е само актриса, но се старае да бъде и блестящ пример за младото поколение“, заяви редакторът на списанието Майкъл Кристенсен. Събитието ще събере някои от най-големите местни звезди като моделката Пиа Милър и кинаджията Баз Лурман. Водещ ще бъде комикът Джоел Краси. Наскоро Зендая сподели пред „Elle“: „Винаги се старая да се усъвършенствам. Внимавам обаче да не прегрея, защото тогава започват гафовете. Понякога съм много строга към себе си. Но когато някой ме похвали за работата ми, се чувствам горда и щастлива – много е освежаващо да го чуеш.“</p>
    </article>
  </body>
</html>