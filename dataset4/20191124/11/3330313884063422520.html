<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904990/de-boer-veel-frisser-in-m-n-hoofd-dan-na-inter-dat-was-een-hoofdpijndossier-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T11:37:00+00:00"/>
    <meta property="og:title" content="De Boer over 'hoofdpijndossier': 'Zoveel invloeden van buitenaf, niet normaal'"/>
    <meta property="og:description" content="Frank de Boer kijkt niet met goede gevoelens terug op zijn periode bij Internazionale. De Boer werd in de zomer van 2016 aangesteld, maar moest al na drie maanden vertrekken vanwege teleurstellende resultaten. &quot;We hebben één oefenwedstrijd gehad en één ging niet door vanwege onweer&quot;, vertelt De Boer bij Goedemorgen Eredivisie op FOX Sports. &quot;Dan zit je in je voorbereiding. Inter is een club waar je gewoon moet presteren.&quot;"/>
  </head>
  <body>
    <article>
      <h1>De Boer over 'hoofdpijndossier': 'Zoveel invloeden van buitenaf, niet normaal'</h1>
      <address>
        <time datetime="2019-11-24T11:37:00+00:00">24 Nov 2019, 11:37</time>
      </address>
      <p>
        <b>Frank de Boer kijkt niet met goede gevoelens terug op zijn periode bij Internazionale. De Boer werd in de zomer van 2016 aangesteld, maar moest al na drie maanden vertrekken vanwege teleurstellende resultaten.</b>
      </p>
      <p>"We hebben één oefenwedstrijd gehad en één ging niet door vanwege onweer", vertelt De Boer bij <i>Goedemorgen Eredivisie op FOX Sports.</i> "Dan zit je in je voorbereiding. Inter is een club waar je gewoon moet presteren."</p>
      <p>Ook bij Crystal Palace ging het slecht. Daar hield De Boer het 77 dagen vol. "Je begint bij een club omdat ze weten hoe je in elkaar zit en wat jouw stijl is. Maar Crystal Palace is niet zoals Inter, dat altijd probeert om kampioen te worden. Atlanta United is dan wel een club dat het hoogste nastreeft, maar je moet kunnen begrijpen dat sommige spelers niet alles direct kunnen of helemaal niet kunnen."</p>
      <p>Bij Atlanta heeft De Boer wel succes. Of hij zich hersteld heeft wil hij zelf niet zeggen. "Dat moeten andere mensen maar zeggen. Het duurt meestal zes maanden voor je de hand van de trainer kunt zien. Goede resultaten helpen bij het proces, maar vaak stap je ergens in waar het niet goed gaat. Je moet hopen dat er meteen een klik is, anders heb je tijd nodig."</p>
      <p>"Ik ben veel frisser in m'n hoofd dan na Inter. Dat was echt een hoofdpijndossier. Bij Inter zijn er zoveel invloeden van buitenaf. Dat is echt niet normaal. Bij Atlanta is dat veel minder."</p>
    </article>
  </body>
</html>