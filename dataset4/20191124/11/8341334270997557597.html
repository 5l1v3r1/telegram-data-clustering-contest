<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezone.cz/clanek/39338-vikendovy-vyplach-533-o-rytirich-jedi-a-snyder-cutu"/>
    <meta property="og:site_name" content="MovieZone.cz"/>
    <meta property="article:published_time" content="2019-11-24T11:30:00+00:00"/>
    <meta property="og:title" content="Víkendový výplach #533 o rytířích Jedi a Snyder Cutu"/>
    <meta property="og:description" content="Vypláchnutý výplachEfekty týdneMarvelovky by bez speciálních efektů nemohly fungovat. Na tricích do značné míry stojí,..."/>
  </head>
  <body>
    <article>
      <h1>Víkendový výplach #533 o rytířích Jedi a Snyder Cutu</h1>
      <h2>Kdo bojuje za Snyder Cut? Jak se stát Jedim? Je víc cool Marvel, nebo Martin Scorsese? A na co se Chris Evans ptal Scarlett Johansson?  </h2>
      <address><time datetime="2019-11-24T11:30:00+00:00">24 Nov 2019, 11:30</time> by <a rel="author">Mr. Hlad</a></address>
      <p>Vypláchnutý výplach</p>
      <p><b>Efekty týdne</b><br/><b>Marvelovky</b> by bez speciálních efektů nemohly fungovat. Na tricích do značné míry stojí, ale pokud by vás zajímalo, jak by to vypadalo bez nich, klikněte si <a href="https://www.youtube.com/watch?v=ae0DtPmWpBw&amp;feature=youtu.be&amp;fbclid=IwAR16goxtapE6gd8lSu5xWADY6iSxkR09vPEPkvp02vqc_wFaHKkQsAXLKGM&amp;app=desktop"><b>sem</b></a>. </p>
      <p><b>Zvuky týdne</b><br/>O <b>trailerech</b> na MovieZone píšeme už zatraceně dlouho, tenhle web před lety vlastně kvůli trailerům vznikl, takže počítám, že už jste jich pár viděli. Přesto stojí za to podívat se na tohle video, kde můžete zjistit, jak se u trailerů pracuje se zvukem a jak se s jeho pomocí buduje atmosféra. </p>
      <figure>
        <iframe src="https://www.youtube.com/embed/gGNmrezUC-w" width="480" height="291" data-service="Youtube" scrolling="no"/>
      </figure>
      <p><b>Jedi týdne</b><br/>Před pár dny vyšla hra <b>Star Wars Jedi: Fallen Order</b> a je dost fajn, i když chvilku trvá, než se rozjede. Pokud patříte mezi fandy, rozhodně byste si ji zahrát měli. A pokud pořád váháte, třeba vás přesvědčí tahle stylová reklama. </p>
      <figure>
        <iframe src="https://www.youtube.com/embed/AXIUamojMX0" width="480" height="291" data-service="Youtube" scrolling="no"/>
      </figure>
      <p><b>Knížka týdne</b><br/>Takové ty knížky, které když se otevřely, tak na člověka vyskočila papírova skládačka, jsme měli asi všichni. Když nám byly tak tři roky. Ale možná je na čase je oprášit, protože tahle s tématem <b>Star Wars</b> se vcelku <a href="https://www.youtube.com/watch?v=Xq49o5LhdGM&amp;feature=emb_logo"><b>povedla</b></a>. </p>
      <figure>
        <img src="https://www.moviezone.cz/image/235959"/>
      </figure>
      <p><b>Hodnocení týdne</b><br/>Nedávno jsme měli ve výplachu profesionálního zloděje, který hodnotil filmové loupeže. Teď tu máme <b>Nicole Stott</b> a vzhledem k tomu, že to je astronautka, má co říct ke scénám odehrávajícím se ve vesmíru. </p>
      <figure>
        <iframe src="https://www.youtube.com/embed/p-YaTGA4kW0" width="480" height="291" data-service="Youtube" scrolling="no"/>
      </figure>
      <p><b>Délka týdne</b><br/>Jít do kina, to je dnes záležitost na celé odpoledne nebo večer. Běžný <b>blockbuster</b> má hodně přes dvě hodiny, k tomu hromada reklam, člověk musí přijít včas, aby se nemusel o sedačku hádat s někým, kdo není schopný přečíst si na lístku, kde má sedět… jo, život není snadný. Ale byly časy, kdy byly filmy kratší. A o hodně. Jak se filmová stopáž během dějin měnila? A proč? </p>
      <figure>
        <iframe src="https://www.youtube.com/embed/stznrpS3_Gc" width="480" height="291" data-service="Youtube" scrolling="no"/>
      </figure>
      <p><b>Rozhovor týdne</b><br/><b>Chris Evans a Scarlett Johansson</b> jsou kámoši. A už zatraceně dlouho, hráli spolu totiž dávno před tím, než se z nich stali Captain America a Black Widow. Takže když ti dva dostali za úkol udělat jeden s druhým rozhovor, neměli s tím <a href="https://www.youtube.com/watch?time_continue=1876&amp;v=ZKSzrJkHtVg&amp;feature=emb_logo"><b>problém</b></a>. </p>
      <figure>
        <img src="https://www.moviezone.cz/image/235960"/>
      </figure>
      <p><b>Snyder Cut týdne</b><br/>Asi jste zaznamenali, že herci z <b>Justice League</b> dávají internetu vědět, že by byli rádi, kdyby se do světa poslal Snyder Cut, verze, kterou měl dělat Zack Snyder, ale nakonec ji z osobních důvodů nedokončil. Teď se ke Gal Gadot nebo Jasonu Momoovi přidali i kaskadéři a choreografové akčínch scén. A celkem stylově. </p>
      <figure>
        <iframe src="https://www.youtube.com/embed/nVA7DdDIJR4" width="480" height="291" data-service="Youtube" scrolling="no"/>
      </figure>
      <p><b>Hádka týdne</b><br/><b>Martin Scorsese </b>se nedávno ne úplně hezky vyjádřil o marvelovkách a byl z toho průšvih. Takový ten průšvih, co trvá asi týden a pár lidí si ho bere osobně, většinu však po pár dnech přestane zajímat. Přesto se k němu vyjádřil i Jimmy Kimmel. </p>
      <figure>
        <iframe src="https://www.youtube.com/embed/p-u0NmSAoLs" width="480" height="291" data-service="Youtube" scrolling="no"/>
      </figure>
      <p><b>Duel týdne</b><br/>V posledním výplachu jsme se ptali, jestli vám víc sedli Rivalové, nebo letošní Le Mans '66. V době, kdy jsem počítal výsledky, vedlo Le Mans '66, ale bylo to těsně. Takže bůhvíjak je to teď :)</p>
      <figure>
        <img src="https://www.moviezone.cz/image/235961"/>
      </figure>
      <p>Dnes se podíváme na Jokera a <b>chtěli bychom vědět, jestli chcete, aby měl Joker sequel</b>. Svoje ANO a NE piště do předmětu a v textu nám řekněte svoje důvody. </p>
      <p>Za týden zdar</p>
    </article>
  </body>
</html>