<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/voturi-ca-pestii-muribunzi-de-pe-tarabe/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T11:02:22+00:00"/>
    <meta property="og:title" content="Voturi ca peștii muribunzi de pe tarabe"/>
    <meta property="og:description" content="Voturile de azi au ajuns precum peștii muribunzi de pe tarabe. Totul a fost stabilit: cine va câștiga, cine va fi contracandidat."/>
  </head>
  <body>
    <article>
      <h1>Voturi ca peștii muribunzi de pe tarabe</h1>
      <address><time datetime="2019-11-24T11:02:22+00:00">24 Nov 2019, 11:02</time> by <a rel="author">Ioan Vieru</a></address>
      <p><b>Al doilea tur de scrutin se desfășoară precum alegerea secretarului general al PCR. În fapt, fondul electoral nu este foarte diferit de acela, partidul fiind în tot și în toate printr-un exces care a epuizat România.</b> Vocea care se va ridica luni dimineața din urne va fi aceea care se va dezlănțui împotriva democrației, din simplul motiv că nu are capacitatea să se recunoască în victorie prin merit. Trenul istoriei românilor rătăcește prin gările memoriei, fiind refuzat tocmai de cei care se plâng de situația</p>
      <p>generală.</p>
      <p>Viitorul președinte poate reedita o situație dramatic stabilizată, spre diferență propunându-și să amplifice animația. Programul României pare a fi scris în exclusivitate de alții, de cei care pun Europa în criză prin interpuși. Românii sunt obligați să repete experiența ultimilor ani, mediul politic fiind corolarul unei farse. Rezultatul scrutinului este într-atât de lipsit de relevanță încât această trâmbițată intersecție a istoriei nu este decât locul unui teribil accident al așteptărilor.</p>
      <p>Voturile de azi au ajuns precum peștii muribunzi de pe tarabe. Totul a fost stabilit: cine va câștiga, cine va fi contracandidat. Cei care au garantat operațiunile acestor alegeri coordonează colonia în care aleșii sunt niște fantoșe. Este o certitudine că astăzi candidații ar fi trebuit să fie alții, dacă scenariul ar fi fost însuși statul de drept.</p>
      <figure>
        <img src="https://ssl.gstatic.com/ui/v1/icons/mail/images/cleardot.gif"/>
      </figure>
      <related>
        <h4>Articole asemănătoare</h4>
        <a href="https://www.cotidianul.ro/romania-vinde-foarte-bine-in-vestul-europei/"/>
        <a href="https://www.cotidianul.ro/cum-au-marcat-francezii-in-lupta-pentru-inzestrarea-armatei-romane/"/>
        <a href="https://www.cotidianul.ro/deficitul-comercial-in-crestere/"/>
      </related>
    </article>
  </body>
</html>