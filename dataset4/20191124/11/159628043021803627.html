<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/tarim-ve-hayvancilik/isil-islem-operatorlerine-yonelik-egitim-toplantisi-yapildi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-24T11:15:00+00:00"/>
    <meta property="og:title" content="Isıl İşlem Operatörleri Eğitim Toplantısı Yapıldı"/>
    <meta property="og:description" content="Denizli’de faaliyet gösteren ısıl işlem operatörlerine, sektördeki ve mevzuattaki değişikliklerle ilgili eğitim verildi."/>
  </head>
  <body>
    <article>
      <h1>Isıl İşlem Operatörleri Eğitim Toplantısı Yapıldı</h1>
      <h2>Denizli’de faaliyet gösteren ısıl işlem operatörlerine, sektördeki ve mevzuattaki değişikliklerle ilgili eğitim verildi.</h2>
      <address><time datetime="2019-11-24T11:15:00+00:00">24 Nov 2019, 11:15</time> by <a rel="author">Haber Merkezi</a></address>
      <p>İl Tarım ve Orman Müdürlüğü toplantı salonunda düzenlenen eğitime İl Tarım Orman Müdürü Vekili Nejdet Demir ve Bitkisel Üretim ve Bitki Sağlığı Şube Müdürü Vekili Ali Yılmaz, işletme yetkilileri, ısıl işlem operatörleri ve teknik personel katıldı.</p>
      <p>25.05.2019 tarihli ve 30784 sayılı Resmi Gazete’de yayımlanan 01.01.2020 tarihinde yürürlüğe girecek olan Ahşap Ambalaj Malzemelerinin Isıl İşleme Tabi Tutulması ve İşaretlenmesine Dair Yönetmelik Bilgilendirmesi ve 2019 Yılının Değerlendirilmesi yapıldı.</p>
      <figure>
        <img src="https://www.denizlihaber.com/medya/2019/11/denizli-tarim-toplanti-haber1.jpg"/>
      </figure>
      <p>Mevzuat konusunda dikkatli olunması ve kurallara uyulması konusuna dikkat çeken İl Tarım Orman Müdürü Vekili Nejdet DEMİR Ahşap Ambalaj Malzemeleri nedeniyle İhracattan geri dönüşlerin önlenmesi ve alınacak tedbirlere uyulması konusunda üreticilerden gerekli hassasiyeti göstermelerini istedi.</p>
      <p>Ziraat Mühendisi Hamdi BİLGİN 01.01.2020 tarihinde yürürlüğe girecek olan Ahşap Ambalaj Malzemelerinin Isıl İşleme Tabi Tutulması ve İşaretlenmesine Dair Yönetmelik hükümlerini ve yeni değişiklikleri içeren sunum yaptı.</p>
      <p>Toplantı sonunda yönetmeliğin uygulanmasında karşılaşılacak hususların tartışılmasının ardından, soru cevap kısmına geçilmiş ve 2020 yılında işletmelerin mevzuata uygun faaliyet göstermeleri için gerekli bilgilendirmeler yapılmıştır.</p>
      <p>Uluslararası Bitki Sağlığı Standartlarından 15. si olan ahşap ambalaj malzemelerinde bitki sağlığı önlemlerinin yer aldığı uygulamalardan birisi ısıl işlem (Heat Treatment HT ) olup ısıl işlem operatörleri, ısıl işlemin uluslararası standartlara uygun olarak yönetmelik hükümleri çerçevesinde belirlenen usul ve esaslara göre gerçekleştirerek ahşap ambalaj malzemelerin zararlı organizmalardan ari hale getirilmesi, bu malzemelerin karantina tedbirleriyle muhafazası ile uygun koşullarda sevkine kadar olan tüm aşamalarından sorumludurlar.</p>
      <figure>
        <img src="https://www.denizlihaber.com/medya/2019/11/denizli-tarim-toplanti-haber2.jpg"/>
      </figure>
      <p>Palet, sandık, kasa, makara ve benzeri ahşap ambalaj malzemeleri ülkemizden diğer ülkelere doğrudan ihraç edildiği gibi başka malzemelerin ihracatında da ambalaj ya da taşıyıcı-destekleyici malzeme olarak kullanılmaktadır. Ülke içindeki dolaşımda ahşap malzemelerin ısıl işlemden geçirilmesi zorunlu olmayıp zorunluluk sadece ihracat işlemleri için geçerlidir.</p>
      <p>İlimizde faaliyet gösteren İzin Belgeli 32 işletme bulunmaktadır.</p>
    </article>
  </body>
</html>