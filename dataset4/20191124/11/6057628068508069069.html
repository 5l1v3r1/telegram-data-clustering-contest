<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/turai/20191124-mata-116-abokan-zaman-su-suka-kashe-su-faransa-2019"/>
    <meta property="og:site_name" content="RFI"/>
    <meta property="article:published_time" content="2019-11-24T11:21:45+00:00"/>
    <meta property="og:title" content="Mata 116 ne abokan zaman su suka kashe su a Faransa a 2019"/>
    <meta property="og:description" content="Dubun dubatan mutane ne suka fito tattaki a birnin Paris don neman kawo karshen cin zarafi mai nasaba da jinsi a kasar da akalla mata 116 ne abokan zamansu na da, da na yanzu suka kashe a wannan shekarar, abin da ya kawo tada jijiyar wuya a kasar."/>
  </head>
  <body>
    <article>
      <h1>Mata 116 ne abokan zaman su suka kashe su a Faransa a 2019</h1>
      <address><time datetime="2019-11-24T11:21:45+00:00">24 Nov 2019, 11:21</time> by <a rel="author">Michael Kuduson</a></address>
      <p>
        <b>Dubun dubatan mutane ne suka fito tattaki a birnin Paris don neman kawo karshen cin zarafi mai nasaba da jinsi a kasar da akalla mata 116 ne abokan zamansu na da, da na yanzu suka kashe a wannan shekarar, abin da ya kawo tada jijiyar wuya a kasar.</b>
      </p>
      <p>Da dama daga cikin masu tattakin sun a dauke da kwalayen da aka makala hotunan ‘yan uwa ko abokansu da aka kashe ta wurin irin wannan nau’ in cin zarafi.</p>
      <p>Akasarin masu zanga – zangar mata ne, kuma kusan kungiyoyi da jami’iyyun siyasa da kungiyoyin kwadago 70 ne suka shirya wannan tattaki a daukacin kasar Faransa.</p>
      <p>Wata kungiya mairajin kare hakkin mata ta ce matan da abokan zaman su suka kashe a wannan shekarar sun kai 137.</p>
      <p>Ta ce duk bayan kwana uku ana kashe mace daya a Faransa,kuma mazn su, ko abokan zaman su maza, na da, da na yanzu ne ke aikata wannan aika – aika, yayin da matan Faransawa dubu 220,000 ne ke fuskanta cin zarafi a zaman auren su.</p>
    </article>
  </body>
</html>