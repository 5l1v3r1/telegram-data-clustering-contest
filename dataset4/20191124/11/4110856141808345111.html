<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/salos_me_ton_nazistiko_xairetismo_tou_fan_mpasten_h_syggnomi_tou_thrylou_tou_ollandikou_podosfairou-589247/"/>
    <meta property="og:site_name" content="Real.gr"/>
    <meta property="article:published_time" content="2019-11-24T11:33:00+00:00"/>
    <meta property="og:title" content="ΒΙΝΤΕΟ: Απίστευτο γκολ με βολέ από τον τερματοφύλακα της Τσίβας"/>
    <meta property="og:description" content="Σάλος έχει προκληθεί στην Ολλανδία για το ατόπημα του Μάρκο Φαν Μπάστεν, ο οποίος απηύθυνε ναζιστικό χαιρετισμό κατά τη διάρκεια τηλεοπτικής εκπομπής στην ολλανδική τηλεόραση."/>
  </head>
  <body>
    <article>
      <h1>
        <a href="https://www.real.gr/athlitismos/arthro/binteo_apisteuto_gkol_me_bole_apo_ton_termatofylaka_tis_tsibas-589245/">ΒΙΝΤΕΟ: Απίστευτο γκολ με βολέ από τον τερματοφύλακα της Τσίβας</a>
      </h1>
      <address><time datetime="2019-11-24T11:33:00+00:00">24 Nov 2019, 11:33</time> by <a rel="author">enikos.gr</a></address>
      <p>
        <b>Σάλος έχει προκληθεί στην Ολλανδία για το ατόπημα του Μάρκο Φαν Μπάστεν, ο οποίος απηύθυνε ναζιστικό χαιρετισμό κατά τη διάρκεια τηλεοπτικής εκπομπής στην ολλανδική τηλεόραση.</b>
      </p>
      <p>Ο άλλοτε ηγέτης των «οράνιε» εργάζεται ως τηλεοπτικός σχολιαστής και κατά τη διάρκεια του ημιχρόνου στον αγώνα Αγιαξ-Αλμέλο (4-1) όταν δημοσιογράφος του ολλανδικού Fox Sports ολοκλήρωσε μία συνέντευξη με τον Γερμανό προπονητή, Φρανκ Βόρμουθ, ακούστηκε να λέει «δεν είναι και φοβερό, sieg Heil». Δηλαδή, "ζήτω η νίκη", έναν χαιρετισμό που είχε επικρατήσει στη ναζιστική Γερμανία.</p>
      <p>Όλα αυτά σε μια αγωνιστική που ήταν αφιερωμένη στη μάχη κατά του ρατσισμού .</p>
      <p>Όπως ήταν φυσικό, τα λόγια του Φαν Μπάστεν ο οποίος έχει βραβευτεί τρεις φορές με την «Χρυσή Μπάλα», προκάλεσαν έντονες αντιδράσεις, οι οποίες εκφράστηκαν στα μέσα κοινωνικής δικτύωσης και κυρίως στο Twitter. Μάλιστα, η «γκάφα» του Φαν Μπάστεν, ήλθε σε μία στιγμή, που οι ολλανδικοί σύλλογοι έλαβαν μία σειρά μέτρων για την καταπολέμηση του ρατσισμού.</p>
      <p>«Δεν ήταν πρόθεση μου να προκαλέσω, απλώς ήθελα να εξηγήσω τι είπε ο δημοσιογράφος. Ήταν ένα κακόγουστο αστείο» δήλωσε ο Ολλανδός πρώην επιθετικός ζητώντας δημοσίως συγγνώμη.</p>
      <p>Την ίδια ώρα εκπρόσωπος του τηλεοπτικού σταθμού, σχολίασε: «Αυτά τα σχόλια είναι ακατάλληλα, όχι μόνο σήμερα, αλλά καθημερινά».</p>
      <p>Δείτε το στιγμιότυπο</p>
      <figure>
        <iframe data-src="https://twitter.com/Jantjeboskamp/status/1198307809705766913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>