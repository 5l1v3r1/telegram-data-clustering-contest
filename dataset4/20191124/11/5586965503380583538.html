<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/dezvaluire-de-senzatie-in-ziua-votului-un-gazetar-arunca-bomba-miroase-a-tradare-de-tara-ludovic-orban-pus-la-colt-de-propriile-declaratii-18610958.html"/>
    <meta property="og:site_name" content="Gândul"/>
    <meta property="article:published_time" content="2019-11-24T11:16:14+00:00"/>
    <meta property="og:title" content="Dezvăluire de senzaţie în ziua votului / Un gazetar aruncă „bomba”: Miroase a trădare de ţară! / Ludovic Orban, pus la colţ de propriile declaraţii"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Dezvăluire de senzaţie în ziua votului / Un gazetar aruncă „bomba”: Miroase a trădare de ţară! / Ludovic Orban, pus la colţ de propriile declaraţii</h1>
      <h2>Gazetarul Cornel Nistorescu a comentat recent declaraţiile făcute de premierul României, Ludovic Orban, la Zagreb, în timpul congresului PPE.</h2>
      <address><time datetime="2019-11-24T11:16:14+00:00">24 Nov 2019, 11:16</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>„Am descoperit o situaţie injustă. PPE nu avea majoritate în Comisia Europeană. Socialiştii aveau 10 comisari şi popularii europeni aveau 9 comisari. Am decis în România să nu acceptăm această situaţie injustă, pentru că cetăţenii au vrut să ofere majoritatea popularilor europeni. Aşadar, am schimbat guvernul socialist cu unul popular european şi am numit un comisar PPE din partea României, pe Adina Vălean. Este contributia noastră modestă”, a spus deschis Orban.<br/><br/>Nistorescu vine cu o teorie şocantă, potrivit căreia Iohannis şi Orban au decis să înlăture guvernul PSD-ALDE pentru a le oferi majoritate popularilor faţă de socialişti, transmite <a href="https://www.stiripesurse.ro/cornel-nistorescu-socat-dupa-declaratia-lui-ludovic-orban-despre-daramarea-guvernului-dancila-mir_1405520.html">ştiripesurse.ro</a>.<br/><br/>„ Dacă Viorica Dăncilă izbutea să desemneze un comisar european, scorul era 10-9 pentru socialişti. Dacă Ludovic Orban şi Klaus Iohannis au desemnat-o pe Adina Vălean, raportul a devenit 10-9 în favoarea PPE. (...)<br/><br/>Are o legătură planul PPE de a avea 10 comisari cu moţiunea de cenzură? Şi cum a fost obţinut de cei doi votul care a dus la căderea guvernului Dăncilă? Cine a mai pus umărul? Cu alte cuvinte, ce servicii secrete şi ce procurori din DNA sau din Parchetul General au racolat parlamentari?<br/><br/>Fără nici o îndoială ne aflăm în faţa unei probe, a unei mărturisiri şocante făcută de premierul României într-un congres european. Autodenunţul lui Orban poate fi subiect de dezbătut şi în Parlamentul European. Un guvern român a fost dat jos pentru un interes politic extern. Este prima mare gravitate! Forţe politice externe, împreună cu preşedintele Iohannis (a mărturisit singur că dărîmarea guvernului Dăncilă a fost principalul succes al mandatului său) şi cu preşedintele PNL, susţinut de partidul său şi de încă nişte grupări şi partiduleţe, au răsturnat un guvern legitim. Operaţiunea miroase a trădare de ţară şi arată ca o încălcare gravă a Constituţiei României”, a comentat Cornel Nistorescu într-un editorial în <a href="https://www.cotidianul.ro/iohannis-si-orban-au-darimat-guvernul-romaniei-pentru-ppe/">Cotidianul</a>.</p>
    </article>
  </body>
</html>