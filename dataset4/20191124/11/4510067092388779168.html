<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/incidente-la-vot-in-bihor-reprezentantul-psd-dintr-o-sectie-de-votare-a-fost-dus-la-spital-dupa-ce-i-s-a-facut-rau-153001.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T11:50:00+00:00"/>
    <meta property="og:title" content="Incidente la alegeri în Bihor: Reprezentantul PSD dintr-o secție de votare a fost dus la spital după ce i s-a făcut rău"/>
    <meta property="og:description" content="Alegeri cu incidente şi în Bihor. Unui bărbat de 60 de ani, membru în biroul unei secţii de votare din Valea lui Mihai, i s-a făcut rău, el fiind diabetic. La faţa locului a fost trimis un echipaj al Serviciului de Ambulanţă Judeţean, care l-a asistat şi l-a transportat la spital."/>
  </head>
  <body>
    <article>
      <h1>Incidente la alegeri în Bihor: Reprezentantul PSD dintr-o secție de votare a fost dus la spital după ce i s-a făcut rău</h1>
      <address><time datetime="2019-11-24T11:50:00+00:00">24 Nov 2019, 11:50</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <figure>
        <img src="https://cdn.ebihoreanul.ro/static/gallery_big/ambulanta24112019.JPG"/>
      </figure>
      <p>Alegeri cu incidente şi în Bihor. Unui bărbat de 60 de ani, membru în biroul unei secţii de votare din Valea lui Mihai, i s-a făcut rău, el fiind diabetic.</p>
      <p>La faţa locului a fost trimis un echipaj al Serviciului de Ambulanţă Judeţean, care l-a asistat şi l-a transportat la spital, a confirmat pentru <b>BIHOREANUL </b>maiorul Camelia Roşca, purtătorul de cuvânt al Inspectoratului pentru Situaţii de Urgenţă Crişana.</p>
      <p>El a fost transportat pentru investigaţii la Spitalul din Marghita. </p>
      <p>Bărbatul căruia i s-a făcut rău era membru în secţia 212 din Valea lui Mihai, ca reprezentant al PSD.</p>
      <p>"Am luat legătura cu reprezentantul partidului din Biroul Electoral Judeţean. Dacă partidul consideră că trebuie, persoana respectivă poate fi înlocuită, în urma unei cereri", a precizat pentru <b>BIHOREANUL </b>judecătoarea Florina Crişan, membru în BEJ Bihor.</p>
      <p>Deocamdată, acest lucru nu s-a întâmplat, iar secţia funcţionează fără reprezentantul PSD.</p>
      <p>Un alt incident în Bihor s-a înregistrat dimineaţa, la Sârbeşti. Un bărbat, tot reprezentant al PSD, de data aceasta într-o secţie (nr. 445) din satul Sârbeşti, comuna Lunca, a primit asistenţă medicală, fiindcă nu se simţea bine. "I s-a făcut o perfuzie şi s-a întors în secţie", a precizat Florina Crişan.</p>
    </article>
  </body>
</html>