<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/169977/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-11-24T11:56:13+00:00"/>
    <meta property="og:title" content="سرویس مدارس برای سهمیه سوخت ثبت‌نام کنند"/>
    <meta property="og:description" content="مدیر عامل اتحادیه تاکسیرانی‌های شهری کشور به رانندگان سرویس مدارس توصیه کرد برای برخورداری و تخصیص سهمیه سوخت، تا ۱۰ آذر ماه اطلاعات خود را در سامانه سپند ثبت یا تکمیل کنند."/>
  </head>
  <body>
    <article>
      <h1>سرویس مدارس برای سهمیه سوخت ثبت‌نام کنند</h1>
      <h2>مدیر عامل اتحادیه تاکسیرانی‌های شهری کشور به رانندگان سرویس مدارس توصیه کرد برای برخورداری و تخصیص سهمیه سوخت، تا ۱۰ آذر ماه اطلاعات خود را در سامانه سپند ثبت یا تکمیل کنند.</h2>
      <address>
        <time datetime="2019-11-24T11:56:13+00:00">24 Nov 2019, 11:56</time>
      </address>
      <p>به گزارش ستاره‌ها و به نقل از ایرنا، مرتضی ضامنی در خصوص سهمیه اختصاص یافته به رانندگان سرویس مدارس افزود: سرویس‌های مدارس در قالب سامانه پایش ناوگان دانش آموزی ساماندهی می‌شوند و از آنجایی که کار آنها جابه جایی دانش آموزان است، سرویس مدارس را به عنوان گروه جدیدی که سهمیه به آنها تعلق می‌گیرد معرفی کنیم.<br/>وی گفت: بر این اساس میزان میانگین پیمایش مسافت منزل تا مدرسه دانش آموزان، احصا می‌شود و پس از تایید توسط شهرداری‌های مربوطه سهمیه به خودروها تخصیص داده می‌شود.<br/>ضامنی ادامه داد: در این خصوص در کارگروه مربوطه پس از بررسی های لازم میزان سهمیه تعلق گرفته به سرویس مدارس تا سقف ۱۲۰ لیتر برای خودروهای تک سوز و تا سقف ۸۰ لیتر برای خودروهای دو گانه سوز سهمیه بنزین اختصاص می‌یابد.<br/>وی خاطر نشان کرد: رانندگان سرویس مدارس باید اطلاعات خود و خودرو را در سامانه سپند به آدرس www.ritusepand.ir  تا ۱۰ آذر ماه از طریق دفاتر پیشخوان دولت ثبت کنند.<br/>مدیر عامل اتحادیه تاکسیرانی‌های شهری کشور گفت: تا کنون در حدود ۸۶ هزار راننده سرویس مدرسه اطلاعات آنها ثبت شده و اطلاعاتشان توسط شهرداری‌ها تایید شده است.</p>
    </article>
  </body>
</html>