<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191124-tizmillio-fontos-drogfogas-fagyasztott-halak-koze-rejtve.html"/>
    <meta property="og:site_name" content="Origo"/>
    <meta property="article:published_time" content="2019-11-24T11:46:00+00:00"/>
    <meta property="og:title" content="Mázsás drogfogás Angliában, a drogot fagyasztott halak közé rejtették"/>
    <meta property="og:description" content="A drog piaci értéke megközelíti a négymilliárd forintot."/>
  </head>
  <body>
    <article>
      <h1>Mázsás drogfogás Angliában, a drogot fagyasztott halak közé rejtették</h1>
      <address><time datetime="2019-11-24T11:46:00+00:00">24 Nov 2019, 11:46</time> by <a rel="author">Origo</a></address>
      <p>
        <b>A brit rendőrség hatalmas, tízmillió fontot érő kokainra bukkant egy fagyasztókocsiban a dél-angliai Newhaven kikötőben. A drogot fagyasztott halak közé rejtették.</b>
      </p>
      <p>A teherautót szombat reggel vizsgálták át a kikötőben. A hatóságok kilencvenhét, darabonként egy kilós csomagot találtak. A brit Nemzeti Bűnügyi Ügynökség szerint a lefoglalt áru utcai értéke tízmillió font körül lehet.</p>
      <aside>Ez átszámolva 3,89 milliárd forintnak felel meg.</aside>
      <figure>
        <iframe data-src="https://twitter.com/SimonJonesNews/status/1198518563998441472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> Az ötven éves James Satterley-t kábítószer behozatalával vádolják, hétfőn már bíróság elé is fog állni. Paul Morris vezető nyomozó elmondta, hogy több hatóság is nyomoz az ügyben, az ilyen nagy fogások ennek a munkának a részét képezik.</p>
      <figure>
        <iframe data-src="https://twitter.com/guardian/status/1198540147618398209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Morris hozzátette, hogy eltökéltek a szervezett bünözés elleni küzdelemben, beleértve az ilyen nagy mennyiségű A-osztályú drogok behozatalának megakadályozását is, melyek erősítik az erőszakot és hatással vannak a társadalom legsérülékenyebb elemeire - írja a <a href="https://www.theguardian.com/uk-news/2019/nov/24/police-seize-10m-of-cocaine-hidden-in-frozen-fish-cargo">The Guardian.</a></p>
    </article>
  </body>
</html>