<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301655/%D8%A8%D8%AE%D8%B4-%D8%AC%D8%B1%D8%A7%D8%AD%DB%8C-%D9%88-%D8%AA%D8%B1%D9%88%D9%85%D8%A7%DB%8C-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%81%D8%A7%D8%B7%D9%85%DB%8C-%D8%A8%D9%87-%D8%B3%D8%A7%D8%AE%D8%AA%D9%85%D8%A7%D9%86-%D8%AC%D8%AF%DB%8C%D8%AF-%D8%A7%D9%86%D8%AA%D9%82%D8%A7%D9%84-%D9%85%DB%8C-%DB%8C%D8%A7%D8%A8%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T11:10:40+00:00"/>
    <meta property="og:title" content="بخش جراحی و ترومای بیمارستان فاطمی به ساختمان جدید انتقال می‌یابد"/>
    <meta property="og:description" content="ایسنا/اردبیل رئیس دانشگاه علوم پزشکی اردبیل گفت: بخش‌های جراحی و ترومای بیمارستان فاطمی به ساختمان جدید مرکز تروما و سوختگی واقع در محوطه بیمارستان امام خمینی (ره) اردبیل در آینده نزدیک منقل می‌شود."/>
  </head>
  <body>
    <article>
      <h6 class="kicker">رئیس دانشگاه علوم پزشکی اردبیل:</h6>
      <h1>بخش جراحی و ترومای بیمارستان فاطمی به ساختمان جدید انتقال می‌یابد</h1>
      <address><time datetime="2019-11-24T11:10:40+00:00">24 Nov 2019, 11:10</time> by <a rel="author">سمیه درازی</a></address>
      <p>ایسنا/اردبیل رئیس دانشگاه علوم پزشکی اردبیل گفت: بخش‌های جراحی و ترومای بیمارستان فاطمی به ساختمان جدید مرکز تروما و سوختگی واقع در محوطه بیمارستان امام خمینی (ره) اردبیل در آینده نزدیک منقل می‌شود.</p>
      <p>دکتر قدرت اخوان اکبری امروز در جمع اعضای هیات علمی دانشگاه علوم پزشکی اردبیل اظهار کرد: مرکز تروما و سوختگی آماده راه‌اندازی و ارائه خدمات هست و در آینده نزدیک شاهد آماده سازی، تجهیز و انتقال بخش های جراحی، سوختگی و ICU فاطمی به این محل جدید خواهیم بود.</p>
      <p>به گفته وی این مجموعه پس از الحاق به تخت‌های بیمارستان امام خمینی (ره) اردبیل به عنوان سانتر ۵٠٠ تختخوابی درمانی خدمات لازم را در فضای جدید به مردم ارائه می‌شود.</p>
      <p>وی در ادامه با اشاره به طرح توسعه بیمارستانهای استان یادآور شد: طرح توسعه بیمارستان مشگین شهر، راه اندازی بیمارستان شهدای پارس آباد، احداث بیمارستان ۵۰۰ تختخوابی مرحوم نجف زاده در اردبیل نیز از برنامه‌های زیرساختی حوزه سلامت استان است.</p>
      <p>اخوان اکبری اظهار کرد: بهره برداری چهار هزار تخت درمانی تا سال ١۴٠۴ در استان جزو برنامه‌ها و هدفگذاری دانشگاه بوده و احداث بیمارستان هزار تختخوابی با همکاری قرارگاه خاتم الانبیا در دو فاز ۵۰۰ تختخوابی در دست اقدام هست.</p>
      <p>وی در حال حاضر در بیمارستان امام خمینی (ره) اردبیل علاوه بر رشته‌های تخصصی راه اندازی شده، راه‌اندازی رشته دستیاری تخصصی قلب اولویت اصلی بوده و امیدواریم با تکمیل زیرساخت‌های مورد نیاز در اولین فرصت این مهم محقق شود بطوریکه تاسیس رشته‌های دستیاری روانپزشکی و رادیولوژی هم در دستور کار دانشگاه قرار دارد.</p>
      <p>رئیس دانشگاه علوم پزشکی اردبیل  با اشاره به افزایش مراجعه  شهروندان استان به مراکز آموزشی درمانی استان افزود: سالانه  بیش از 2 میلیون ویزیت در ١٨ کلینیک تخصصی و فوق تخصصی دانشگاه به ثبت می‌رسد.</p>
      <p>با اشاره به اقدامات انجاکم گرفته در حوزه آموزشی دانشگاه گفت: با توجه به افزایش ظرفیت دانشجویی و نیازمندی‌های آموزشی، توسعه فضاهای آموزشی در اولویت اقدامات دانشگاه قرار دارد.</p>
      <p>به گفته وی با وجود ۲۰ هزار متر مربع سرانه فضای آموزش در حال استفاده، ١۵ هزار متر مربع فضای آموزشی در حال آماده‌سازی و احداث تحت عنوان کتابخانه مرکزی، دانشکده داروسازی بوده و ۵۰ هزار مترمربع نیز پیشنهاد افزایش فضای آموزشی جهت تکمیل و طرح تجمیع دانشکده‌ها و پروژه‌های آموزشی و پژوهشی در طرح جامع دانشگاه ارائه شده است.</p>
      <p>وی یادآور شد: توسعه تجهیزات و امکانات آموزشی و استفاده از ظرفیت اساتید و گروه‌ها در دستور کار قرار دارد بطوریکه  توسعه تحصیلات تکمیلی و راه اندازی رشته‌های دستیاری و تربیت نیروهای تخصصی مورد نیاز جزو اولویت‌های اصلی آموزشی دانشگاه می‌باشد.</p>
      <p>انتهای پیام</p>
    </article>
  </body>
</html>