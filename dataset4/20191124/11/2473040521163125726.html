<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247154/in-ciuda-incidentului-cybertruck-de-la-lansare-tesla-a-primit-comenzi-peste-asteptari-pentru-camionul-electric.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T11:57:22+00:00"/>
    <meta property="og:title" content="Tesla a primit comenzi peste asteptari pentru camionul electric Cybertruck, in ciuda incidentului de la lansare"/>
    <meta property="og:description" content="Tesla a primit deja circa 150.000 de comenzi pentru camioneta sa electric Cybertruck, prezentata recent si care nu s-a bucurat de cele mai bune review-uri din cauza designului, dar mai ales din cauza faptului ca geamurile s-au spart in timpul unei demonstratii. Elon Musk, directorul producatorului auto Tesla, a anuntat insa comenzi peste asteptari."/>
  </head>
  <body>
    <article>
      <h1>Tesla a primit comenzi peste asteptari pentru camionul electric Cybertruck, in ciuda incidentului de la lansare</h1>
      <address>
        <time datetime="2019-11-24T11:57:22+00:00">24 Nov 2019, 11:57</time>
      </address>
      <p>
        <b>Tesla a primit deja circa 150.000 de comenzi pentru camioneta sa electric Cybertruck, prezentata recent si care nu s-a bucurat de cele mai bune review-uri din cauza designului, dar mai ales din cauza faptului ca geamurile s-au spart in timpul unei demonstratii. Elon Musk, directorul producatorului auto Tesla, a anuntat insa comenzi peste asteptari.</b>
      </p>
      <p>"146.000 de comenzi pentru Cybertruck pana acum, 42% alegand un motor dublu, 41% triplu si 17% cu un singur motor”, a scris Musk pe Twitter, adaugand separat ca comenzile au fost realizate fara niciun fel de publicitate platita.</p>
      <p>Lucrurile par sa-si revina pentru fondatorul Tesla care <a href="https://www.wall-street.ro/articol/Auto/247134/pierdere-de-768-de-milioane-de-dolari-pentru-elon-musk-dupa-incidentul-cybertruck.html">a pierdut intr-o singura zi 768 de milioane de dolari dupa incidentul Cybertruck, dupa ce actiunile Tesla au scazut cu 6%. </a>Mai exact, In timpul evenimentului de joi, geamurile camionului electric Cybertruck s-au spart in urma unei demonstratii care ar fi trebuit sa arate cat de rezistente sunt, iar Musk a putut fi auzit injurand inainte de a spune ca mai exista „loc pentru imbunatatiri”.</p>
      <p>„Este antiglont”, a spus Musk despre camionul electric, cu doar cateva momente inainte ca directorul de design Franz von Holzhausen sa demonstreze nu doar o data, dar de doua ori, faptul ca geamurile ar putea fi sparte daca o persoana arunca un obiecte catre acestea.</p>
      <p>Elon Musk, seful Tesla, <a href="https://www.wall-street.ro/articol/Auto/247090/tesla-a-aratat-lumii-noua-sa-camioneta-internetul-este-socat.html">a prezentat prima camioneta electrica </a>pe care compania o va produce, pretul acesteia pornind de la 39.900 dolari. Design-ul noului automobil Tesla a starnit controverse in randul publicului larg, forma simplistica si trapezoidala a camionetei nefiind pe placul oricui.</p>
      <p>
        <a href="https://www.wall-street.ro/articol/IT-C-Tehnologie/246992/qualcomm-se-asteapta-ca-vanzarile-de-telefoane-5g-sa-se-dubleze-in-2021.html">Citeste si:<br/>Qualcomm se asteapta ca vanzarile de telefoane 5G sa se dubleze</a>
      </p>
      <figure>
        <img src="https://img.wall-street.ro/image_thumbs/thumbs/233/233645b8a8fb018c4a65e8f290d87729-400x250-00-65.jpg?v=1574238278"/>
      </figure>
      <p>Denumit “The Cybertruck”, noul model tesla se inscrie in gama de jos a camionetelor, avand doar tractiune pe spate si un singur motor. Aceasta versiune ar trebui sa aiba o autonomie de 402 km pentru fiecare incarcare. De cealalta parte, versiunea cu doua motoare a cybertruck-ului va costa 49.900 dolari si va avea o autonomie de 482 km, iar versiunea cu trei motoare va avea tractiune 4x4, un cost de 69.900 de dolari si o autonomie de 804 km.</p>
    </article>
  </body>
</html>