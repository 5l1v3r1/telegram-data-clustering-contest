<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10274205/rodzimi-autorzy-kryminalow-mowia-nam-wiele-o-polsce-co-jeszcze-w-nowym-wprost.html"/>
    <meta property="og:site_name" content="Wprost"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="Rodzimi autorzy kryminałów mówią nam wiele o Polsce. Co jeszcze w nowym „Wprost”?"/>
    <meta property="og:description" content="„Kryminał jest niczym skalpel przecinający chore tkanki społeczeństwa” – powiedział kiedyś Per Wahlöö, jeden z twórców szwedzkiej szkoły kryminału, uważanej dziś za najlepszą na świecie. Dlatego w najnowszym tygodniku ”Wprost„ przyglądamy się polskim królom tego gatunku. O czym jeszcze piszemy w numerze?"/>
  </head>
  <body>
    <article>
      <h1>Rodzimi autorzy kryminałów mówią nam wiele o Polsce. Co jeszcze w nowym „Wprost”?</h1>
      <address>
        <time datetime="2019-11-24T11:00:00+00:00">24 Nov 2019, 11:00</time>
      </address>
      <p>
        <b>„Kryminał jest niczym skalpel przecinający chore tkanki społeczeństwa” – powiedział kiedyś Per Wahlöö, jeden z twórców szwedzkiej szkoły kryminału, uważanej dziś za najlepszą na świecie. Dlatego w najnowszym tygodniku ”Wprost„ przyglądamy się polskim królom tego gatunku. O czym jeszcze piszemy w numerze?</b>
      </p>
      <p>Miłość ma siłę transformacji. – Przez te wszystkie lata, zanim pojawił się on, chodziłam z dzidą i gnatem za paskiem, w bucie miałam dobrze naostrzony nóż – mówi <b>Katarzyna Bonda</b>, pisarka. Rozmawia Paulina Socha-Jakubowska.</p>
      <p>Król i królowa, czyli krwawy horror. – Pisanie o zbrodni jest terapeutyczne, bo człowiek wyrzuca z siebie cały ten mrok, który tkwi w każdym z nas. Dzięki tworzeniu kryminałów dostrzega się w ludziach więcej dobra – mówi <b>Remigiusz Mróz</b>, pisarz. Rozmawia Agata Jankowska.</p>
      <h3>W numerze piszemy także:</h3>
      <p>Bez podwyżek podatków dla korporacji nie uda się zbudować zapowiedzianego przez Mateusza Morawieckiego w exposé państwa dobrobytu, w którym dobrze działają usługi publiczne. <b>O kartonowym państwie dobrobytu</b> pisze <b>Jan Śpiewak</b>.</p>
      <p>Wierzę, że <b>Jacek Jaśkowiak</b> jako doświadczony samorządowiec będzie prowadził swoją promocję w sposób rozważny. Nie musi być romantyczny – śmieje się <b>Borys Budka</b>, szef klubu Koalicji Obywatelskiej. I przekonuje, że <b>Schetyna</b> musi się poddać weryﬁkacji.</p>
      <p>Wewnętrzne <b>tarcia w Platformie Obywatelskiej</b> sprawiają, że największa partia opozycyjna, zamiast rozliczać z błędów obóz władzy, zajmuje się głównie swoimi problemami. o rozchwianej łajbie Platformy pisze Joanna Miziołek.</p>
      <p><b>Trybunał umył ręce</b> jak Poncjusz Piłat. Skończył się czas, kiedy opozycja w Polsce mogła łudzić się, że przyjedzie ktoś na białym koniu – pan Tusk, pan Timmermans czy inny pan T. jak trybunał – i rozstrzygnie za Polaków podstawowe kwestie, a nawet zmieni wynik wyborów – mówi w rozmowie z Elizą Olczyk <b>Ryszard Czarnecki</b>, europoseł PiS.</p>
      <p><b>Lekarzy jest za mało</b>. I są coraz starsi. Żeby wyleczyć polską służbę zdrowia, władza musi planować dalej niż do następnych wyborów. Zostaną puste gabinety – ostrzega Katarzyna Skrzydłowska-Kalukin.</p>
      <p>Dwie trzecie Polaków przyznaje, że w ostatnim roku nie przeczytało ani jednej książki. Jak to więc możliwe, że są autorzy, którzy na pisaniu zbili w naszym kraju majątek? Oto <b>ranking najlepiej zarabiających polskich pisarzy</b>, stworzony przez Szymona Krawca.</p>
      <p><b>Aung San Suu Kyi</b> była kiedyś ikoną demokracji. Teraz będzie tłumaczyć się z oskarżeń o <b>ludobójstwo</b>, broniąc jednej z najbardziej bezwzględnych junt wojskowych na świecie. O noblistce przed trybunałem pisze Jakub Mielnik.</p>
      <p>Do kin wchodzi <b>„Proceder”</b>. Celluloidowa biograﬁa rapera Chady obudziła dyskusję, dlaczego ﬁlmowców tak mało interesuje gigantyczny kulturowy fenomen hip-hopu. Na to pytanie próbuje odpowiedzieć Marcin Flint.</p>
      <p>Sukienka inspirowana Mondrianem czy garnitury nawiązujące do malarstwa Rafała Bujnowskiego. Mural Sophie Meseg oddający ducha pokazów Alexandra McQueena czy aranżacje fotograﬁczne garniturów Jana Smagi. <b>Sztuka i moda to jedność</b>. Przekonuje o tym Magda Kozińska.</p>
      <figure>
        <img src="https://www.wprost.pl/_thumb/29/89/771529b0c7510bf94f8bca3ce262.jpeg"/>
      </figure>
    </article>
  </body>
</html>