<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/money/forologika/article/se-metrita-ke-oxi-se-apalages-to-kinoniko-merisma"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T11:33:00+00:00"/>
    <meta property="og:title" content="Σε μετρητά και όχι σε απαλλαγές το κοινωνικό μέρισμα"/>
    <meta property="og:description" content="«Tέλος του έτους θα χορηγηθεί το επίδομα θέρμανσης και ανάλογα με τα περιθώρια θα δούμε μήπως δοθεί ένα έξτρα κονδύλι και για τον Ιανουάριο», τόνισε ο υπουργός Οικονομικών, Χρήστος Σταϊκούρας, μιλώντας στο OPEN."/>
  </head>
  <body>
    <article>
      <h1>Σε μετρητά και όχι σε απαλλαγές το κοινωνικό μέρισμα</h1>
      <address>
        <time datetime="2019-11-24T11:33:00+00:00">24 Nov 2019, 11:33</time>
      </address>
      <p>«Tέλος του έτους θα χορηγηθεί το επίδομα θέρμανσης και ανάλογα με τα περιθώρια θα δούμε μήπως δοθεί ένα έξτρα κονδύλι και για τον Ιανουάριο», τόνισε ο υπουργός Οικονομικών, Χρήστος Σταϊκούρας, μιλώντας στο OPEN.</p>
      <p>Ο υπουργός Οικονομικών για τα αναδρομικά ανέφερε ότι «θα τα πληρώσουμε λαμβάνοντας υπόψιν τις</p>
      <figure>
        <img src="https://www.zougla.gr/image.ashx?fid=2773851"/>
      </figure>
      <p>δημοσιονομικές προτεραιότητες και το δημοσιονομικό περιθώριο. Όσον αφορά το ύψος των αναδρομικών, αυτό θα το δούμε».</p>
      <p>Σχετικά με το κοινωνικό μέρισμα, ο κ.Σταϊκούρας σημείωσε: «Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα».</p>
      <p>Όσον αφορά τον ΕΝΦΙΑ ο υπουργός Οικονομικών τόνισε ότι «για την ώρα έχουμε μειώσει τον ΕΝΦΙΑ μέχρι τώρα 22%. Εχουμε υποσχεθεί προεκλογικά 30%. Εκτιμούμε ότι θα μειώσουμε τον ΕΝΦΙΑ. Τον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ».</p>
      <p>Σχετικά με την 13η σύνταξη ο υπουργός Οικονομικών είπε ότι «θα διατηρηθεί το κονδύλι των 800 εκατομμυρίων για τους συνταξιούχους».</p>
      <p>Αναφορικά με το φορολογικό νομοσχέδιο, ο υπουργός Οικονομικών αποκάλυψε ότι «θα εξαιρούνται από την υποχρέωση των ηλεκτρονικών δαπανών και τα ποσά που καταβάλλονται για διατροφή διαζυγίου αλλά και τις δωρεές προς το Δημόσιο και τα ιδρύματα». Επίσης ανέφερε ότι «θα περιλαμβάνει και διατάξεις για τα ηλεκτρονικά βιβλία και ηλεκτρονική τιμολόγηση».</p>
      <p>Σχετικά με το δημοσίευμα για μαζική παραγραφή οφειλών μέχρι 10 ευρώ στην εφορία, ο κ.Σταικούρας είπε ότι «ισχύει αυτή η πληροφορία. Αφορά 536,000 οφειλέτες».</p>
      <p>Τέλος για τη φορολοταρία ο κ. Σταϊκούρας τόνισε ότι «αυτή δεν απέδωσε τα αναμενόμενα. Θα προχωρήσουμε σε μια νέα φορολοταρία όπου θα δίνουμε παροχές σε είδος,όπως αυτοκίνητα, κάρτες απεριορίστων διαδρομών σε λεωφορεία κα».</p>
    </article>
  </body>
</html>