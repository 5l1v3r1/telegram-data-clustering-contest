<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082151-u-kremenchuc-rozshukuyut-zhnku-yaka-na-moment-zniknennya-bula-vagtnoyu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-24T11:33:00+00:00"/>
    <meta property="og:title" content="У Кременчуці розшукують жінку, яка на момент зникнення була вагітною"/>
    <meta property="og:description" content=" Жінка зникла на початку квітня 2018 року У Кременчуці розшукують невідому жінку, яка зникла на початку квітня 2018 року. Про розшук повідомляє відділення поліції №1 Кременчуцького ВП. Жінка 4 квітня"/>
  </head>
  <body>
    <article>
      <h1>У Кременчуці розшукують жінку, яка на момент зникнення була вагітною</h1>
      <address><time datetime="2019-11-24T11:33:00+00:00">24 Nov 2019, 11:33</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574671885_znikla-vagtnoyu.jpg"/>
      </figure>
      <p>
        <b>Жінка зникла на початку квітня 2018 року</b>
      </p>
      <p>У Кременчуці розшукують невідому жінку, яка зникла на початку квітня 2018 року. Про розшук повідомляє відділення поліції №1 Кременчуцького ВП.</p>
      <p>Жінка 4 квітня 2018 року пішла з дому за адресою: м. Кременчук, вул. Велика Набережна, 41. І до сьогодні місце її знаходження не можуть встановити. За інформацією співмешканця, у період зникнення вона була на 3 чи 4 місяці вагітності.</p>
      <p><b>Прикмети зниклої:</b> на вигляд 30-35 років, зріст 160-167см, худорлявої статури, волосся світле фарбоване, ніс кирпатий, губи тонкі, очі світлі.</p>
      <p>За наявною інформацією, розшукувана – сирота, в дитинстві мешкала в одному з дніпропетровських чи харківських будинків-інтернатів. Попереднє її місце мешкання не встановлено.</p>
      <p>Але ті дані, які про себе повідомляла жінка своєму співмешканцю, не відповідають дійсності. Поліція перевіряла інформацію по всіх базах даних, та вона не підтвердилась.</p>
      <p>Якщо вам щось відомо про зниклу, повідомте до ВП №1 Кременчуцького ВП за наступними телефонами.</p>
      <p><b>Чергова частина:</b> (0536)76-75-58.<br/><b>Сектор карного розшуку:</b> (0536)767574, 0974518893, 0968336262.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>