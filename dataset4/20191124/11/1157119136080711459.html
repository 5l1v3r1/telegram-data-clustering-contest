<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/24/u_zelenih_mistah_gorodjani_zhivut_dovshe_ucheni.html"/>
    <meta property="og:site_name" content="Соцпортал"/>
    <meta property="article:published_time" content="2019-11-24T11:30:00+00:00"/>
    <meta property="og:title" content="У &quot;зелених&quot; містах городяни живуть довше - учені"/>
    <meta property="og:description" content="Вчені стверджують, що зелені зони в містах зменшують рівень передчасних смертейЖителі міст, які живуть у більш озеленених районах, менше ризикують померти передчасно, йдеться в дослідженні Барселонського інституту глобальної охорони здоров’я, опублікованому в The Lancet Planetary Health."/>
  </head>
  <body>
    <article>
      <h1>У "зелених" містах городяни живуть довше - учені</h1>
      <address>
        <time datetime="2019-11-24T11:30:00+00:00">24 Nov 2019, 11:30</time>
      </address>
      <h4>Вчені стверджують, що зелені зони в містах зменшують рівень передчасних смертей</h4>
      <figure>
        <img src="https://socportal.info/media/contentimages/cf65dd9c50911c99.jpg"/>
      </figure>
      <p>Жителі міст, які живуть у більш озеленених районах, менше ризикують померти передчасно, йдеться в <a href="https://www.thelancet.com/journals/lancplh/article/PIIS2542-5196(19)30215-3/fulltext">дослідженні</a> Барселонського інституту глобальної охорони здоров’я, опублікованому в The Lancet Planetary Health. Про це пише Хмарочос.</p>
      <p>Аби дійти висновків, дослідники вивчали як парки та сквери впливають на якість життя городян, зокрема, рівень стресу, психічного здоров’я, серцево-судинні захворювання.</p>
      <p>Тож учені провели узагальнюючий аналіз дев’яти довготривалих досліджень, що охоплювали сім країн (Канада, США, Іспанія, Італія, Австралія, Швейцарія, Китай) та вісім мільйонів осіб. В якості критерію озеленення брали так званий нормалізований індекс рослинності (NDVI).</p>
      <p>Виявилося, що збільшення кількості дерев на 0,1 пункта за цим індексом в радіусі 500 метрів від місця проживання знижує ризик передчасної смерті на 4%.</p>
      <p>Йдеться про передчасні смерті від різних чинників – від серцевих до респіраторних захворювань.</p>
      <p>Дослідники зазначили в коментарі <a href="http://news.trust.org/item/20191120230050-tz45e">Thomson Reuters Foundation</a>, що парки, сквери та інші зелені зони мають покривати 20-30% території міста.</p>
      <p>Підписуйтесь на наш <a href="https://www.youtube.com/channel/UC98tNptTf9hz3w-JLAo4WGg">Youtube-канал</a>, щоб не пропустити цікаві та смішні відео.</p>
      <p>Ще<a href="https://socportal.info/category/lifestyle/"> цікавого</a>. Всі <a href="https://socportal.info/category/lifestyle/">приколи дня</a> читайте в розділі #LifeStyle на Соцпорталі.</p>
      <ul>
        <li>
          <a href="https://socportal.info/2019/11/23/u_lutsku_ditej_do_chitannja_zaohochujut_sobakoju.html">У Луцьку дітей до читання заохочують собакою</a>
        </li>
        <li>
          <a href="https://socportal.info/2019/11/20/kulturna_initsiativa_z_dnipra_vistupit_v_samomu_ekstravagantnomu_art_prostori_stolitsi.html">Культурна ініціатива з Дніпра виступить в самому екстравагантному арт-просторі столиці</a>
        </li>
        <li>
          <a href="https://socportal.info/2019/11/18/u_berlinskomu_metro_zjavilisja_plakati_z_krajevidami_ukrajini.html">У берлінському метро з’явилися плакати з краєвидами України</a>
        </li>
      </ul>
    </article>
  </body>
</html>