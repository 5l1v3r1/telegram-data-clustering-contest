<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191124-afrikai-migracio.html"/>
    <meta property="og:site_name" content="Origo"/>
    <meta property="article:published_time" content="2019-11-24T11:03:00+00:00"/>
    <meta property="og:title" content="Afrikában már kezd kialakulni a migráció kultúrája"/>
    <meta property="og:description" content="Családi, társadalmi elvárássá válik, hogy a legkisebb fiú induljon útnak és a fejlett világban keressen pénzt."/>
  </head>
  <body>
    <article>
      <h1>Afrikában már kezd kialakulni a migráció kultúrája</h1>
      <address><time datetime="2019-11-24T11:03:00+00:00">24 Nov 2019, 11:03</time> by <a rel="author">MTI</a></address>
      <p><b>Marsai Viktor egyetemi oktató, a Migrációkutató Intézet kutatási igazgatója az M1 aktuális csatornán vasárnap beszélt az afrikai migrációról.<br/></b>Itt azt mondta, hogy </p>
      <aside>Afrikában a politikai, gazdasági és klimatikus hatások mellett egyre inkább kialakulnak a migráció kulturális ösztönzői is.</aside>
      <p>Marsai Viktor arra hívta fel a figyelmet, hogy az észak-afrikai államok a 2010-es évek elejéig viszonylag stabilan útját állták a migrációnak,</p>
      <aside>ám az arab tavasz után több ország megrendült vagy szétesett, és már nem képes ellátni ezt a feladatát, ilyen elsősorban Líbia.</aside>
      <p>Ez azt jelenti, hogy öt-hat éve még elsősorban Közép-Afrika volt a kibocsátó régió, de 2015 óta egyre inkább a kontinens nyugati része, sőt, egyes destabilizálódott észak-afrikai országok is.</p>
      <figure>
        <img src="https://cdn.nwmgroups.hu/s/img/i/1906/20190612horizontal.jpg?w=644&amp;h=427"/>
        <figcaption>Afrikából érkezett migránsok Olaszországban - Illusztráció<cite>Forrás: AFP/Alberto Pizzoli</cite></figcaption>
      </figure>
      <p>A polgárháborúk és a klímaváltozás mellett súlyos probléma, hogy az afrikai országok gazdasága nem képes megtartani a munkaerőt, a képzettebbek is gyakran útnak indulnak. Ehhez járul, hogy egyes afrikai országokban kezd kialakulni a migráció kultúrája:</p>
      <aside>egyre inkább családi, társadalmi elvárássá válik, hogy a legkisebb fiú induljon útnak és a fejlett világban keressen pénzt.</aside>
    </article>
  </body>
</html>