<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4776910/%D8%B3%D8%A7%D8%AE%D8%AA-%D8%AA%D8%AC%D9%87%DB%8C%D8%B2%D8%A7%D8%AA-%D8%B1%D8%A8%D8%A7%D8%AA%DB%8C%DA%A9%DB%8C-%D8%AF%D8%B1-%DB%8C%DA%A9-%D8%B4%D8%B1%DA%A9%D8%AA-%D8%AF%D8%A7%D9%86%D8%B4-%D8%A8%D9%86%DB%8C%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T11:04:35+00:00"/>
    <meta property="og:title" content="ساخت تجهیزات رباتیکی در یک شرکت دانش بنیان"/>
    <meta property="og:description" content="یک شرکت دانش بنیان موفق به تولید تجهیزات رباتیکی شده که در صنایع مختلف کاربرد دارند."/>
  </head>
  <body>
    <article>
      <h1>ساخت تجهیزات رباتیکی در یک شرکت دانش بنیان</h1>
      <address><time datetime="2019-11-24T11:04:35+00:00">24 Nov 2019, 11:04</time> by <a rel="author" href="https://www.mehrnews.com/archive?jr=137" target="_blank">میترا سعیدی کیا</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از معاونت علمی و فناوری، نرجس خاتون یزدان‌ بخش مدیرعامل شرکت دانش‌بنیان گفت: در ابتدا وظیفه اصلی این شرکت ساخت قالب ها و ابزارهای مورد نیاز یک شرکت تولیدی لاستیک بود که به موازات توسعه این شرکت صنعتی، ماموریت این شرکت ارتقاء یافت و به سازنده و تامین کننده اصلی قالب، دستگاه و ابزار برای این گروه و همچنین مشاور فنی اصلی تبدیل شد.</p>
      <p>یزدان بخش ادامه داد: اکنون این شرکت به عنوان سازنده ماشین آلات، انواع قالب و ابزارهای صنعتی برای صنایع مختلف به ویژه صنعت لاستیک و پلاستیک مطرح است.</p>
      <p>وی گفت: در حال حاضر این شرکت دارای ماشین آلات پیشرفته CNC  است که شامل ماشین‌های فر، اسپارک، وایرکات و دریل‌های اسپید، ماشین آلات سنگ‌زنی دریل رادیال و دیگر ماشین افزارهای مورد نیاز این صنعت است.</p>
      <p>به گفته مدیرعامل شرکت دانش‌بنیان، مهم‌ترین فعالیت‌های شرکت شامل ساخت ماشین‌آلات، ساخت قالب، ابزار و قطعه، تحقیق و توسعه، نوآوری و مهندسی معکوس است.</p>
    </article>
  </body>
</html>