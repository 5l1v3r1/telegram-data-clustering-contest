<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109472-Naragaha-nyakolko-pati-20-godishna-varnenka-v-noshtniya-vlak-Plovdiv---Varna"/>
    <meta property="og:site_name" content="Канал 3"/>
    <meta property="article:published_time" content="2019-11-24T11:45:00+00:00"/>
    <meta property="og:title" content="Наръгаха няколко пъти 20-годишна варненка в нощния влак Пловдив - Варна"/>
    <meta property="og:description" content="Пострадалата е настанена в болница в Стара Загора в тежко състояние, нападателят е задържан"/>
  </head>
  <body>
    <article>
      <h1>Наръгаха няколко пъти 20-годишна варненка в нощния влак Пловдив - Варна</h1>
      <h2>Пострадалата е настанена в болница в Стара Загора в тежко състояние, нападателят е задържан</h2>
      <address>
        <time datetime="2019-11-24T11:45:00+00:00">24 Nov 2019, 11:45</time>
      </address>
      <p><b>20-годишно момиче от Варна е било намушкано от 21-годишен пловдивчанин в нощния влак, пътуващ от Пловдив за Варна, информираха от МВР.<br/></b> </p>
      <p>Инцидентът е станал след спор. Случката се е разиграла в района на Стара Загора.</p>
      <p> <br/> </p>
      <p>По нареждане на полицията влакът е престоял над 2 часа на гарата в Стара Загора.</p>
      <p> </p>
      <p>Момичето било притеснявано няколко пъти от младежа, съобщи бТВ. След като го отблъснала веднъж, последвал втори опит, онзи бил още по-агресивен и девойката извадила нож. Тогава нападателят й го отнел и я пробол няколко пъти, като раната в областта на гръдния кош под мишницата е особено опасна. </p>
      <p> <br/><b>Друг пътник подгонил агресора, двамата скочили в движение от влака, докато той намалявал скоростта на гара Стара Загора. Виновникът бил задържан още преди пристигането на полицаите. Пробите му за алкохол и дрога са отрицателни, няма криминално досие, в момента е в психиатрията в Раднево.<br/></b> </p>
      <p>От болницата в Стара Загора съобщиха, че приетата в критично състояние варненка към момента е без опасност за живота. Освен в областта на гърдите, тя има рани от нож в главата и бедрото, като се налага операция заради срязани сухожилия. </p>
      <p> <br/><i><b>"Младата жена е без опасност за живота. Състоянието ѝ е стабилно", съобщи д-р Полина Талева от старозагорската болница, предаде кореспондентът на БГНЕС от града.<br/></b></i> </p>
      <p>"В момента няма никаква опасност за живота ѝ. Стабилно е състоянието ѝ. Дошла е в спешно приемно отделение с порезни и прободни рани в областта на гърдите”, добави д-р Полина Талева.</p>
      <p> </p>
      <p>Близките на момичето научили за инцидента едва тази сутрин.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/108408-Naragaha-50-godishen-madz-v-Sofiya"/>
        <a href="http://kanal3.bg/news/bulgaria/crime/107913-Naragaha-31-godishen-ot-Sandanski%252C-s-opasnost-za-dzivota-e"/>
        <a href="http://kanal3.bg/news/bulgaria/crime/107436-Naragaha-24-godishen-shumenec-v-Plevensko"/>
      </related>
    </article>
  </body>
</html>