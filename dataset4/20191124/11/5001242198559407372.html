<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/astynomeysi-ekpempei-sos/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-24T11:42:31+00:00"/>
    <meta property="og:title" content="Η αστυνόμευση εκπέμπει SOS"/>
    <meta property="og:description" content="Η αστυνόμευση εκπέμπει SOS. Με ελάχιστες εξαιρέσεις σε υποθέσεις οι οποίες διαχειρίζονται και κλείνουν εύκολα, η τοπική Αστυνομία δεν δείχνει"/>
  </head>
  <body>
    <article>
      <h1>Η αστυνόμευση εκπέμπει SOS</h1>
      <address><time datetime="2019-11-24T11:42:31+00:00">24 Nov 2019, 11:42</time> by <a rel="author">ΣΥΝΕΙΔΗΣΗ</a></address>
      <p>
        <b>Με ελάχιστες εξαιρέσεις σε υποθέσεις οι οποίες διαχειρίζονται και κλείνουν εύκολα, η τοπική Αστυνομία δεν δείχνει να διανύει καλό φεγγάρι!</b>
      </p>
      <p>Τελευταία έχουν πέσει πολλά το ένα μετά το άλλο και σοβαρά περιστατικά τα οποία το μόνο σίγουρο είναι ότι προκαλούν τρόμο και μεγάλο κλίμα ανασφάλειας στους πολίτες και ιδιαίτερα σε επαγγελματίες της περιοχής.</p>
      <p>Η διαβόητη σπείρα των ΑΤΜ και των αυτόματων πωλητών καυσίμων φαίνεται ότι -για την ώρα τουλάχιστον- κάνει πλάκα στις Αρχές οι οποίες δείχνουν ανήμπορες να αντιδράσουν. Μάλιστα μαθαίνουμε ότι δεν αποκλείεται αν η σπείρα συνεχίσει να κάνει άνω κάτω το Αγρίνιο και την ευρύτερη περιοχή, την υπόθεση να αναλάβει κλιμάκιο της Ασφάλειας Πατρών, που ξεκάθαρα κινείται σε άλλο επίπεδο αστυνόμευσης, ερευνών, τεχνογνωσίας και αποτελεσματικότητας, ως μία από τις καλύτερες υπηρεσίες της χώρας.</p>
      <p>
        <b>Δεν είναι όμως μόνο η σπείρα.</b>
      </p>
      <p>Η στήλη δέχεται σχεδόν καθημερινά παράπονα για τη συμπεριφορά… ομάδων Ρομά σε νυχτερινά καταστήματα του Αγρινίου, όπου τελευταία συμβαίνουν διάφορα περίεργα…</p>
      <p>Σύμφωνα μάλιστα με ασφαλείς πληροφορίες, ξημερώματα σε κεντρικό μαγαζί της πόλης, ομάδα Ρομά αναστάτωσε θαμώνες και ιδιοκτήτες προκαλώντας σοβαρό επεισόδιο. Και ξέρετε γιατί; Γιατί η συγκεκριμένη παρέα δεν θέλησε να βάλει το χέρι στην τσέπη όταν της ζητήθηκε ο λογαριασμός!!!</p>
      <p>Στο σημείο μάλιστα κλήθηκε η Αστυνομία η οποία μετά από αρκετή ώρα προσήγαγε κάποιους εξ αυτών στο τμήμα. Και πάλι όμως σύλληψη δεν έγινε μιας και ο ιδιοκτήτης δεν υπέβαλε μήνυση για ευνόητους λόγους. Σου λέει εμένα μετά ποιος θα με προστατεύσει όταν θα επιστρέψουν ενδεχομένως οι συγκεκριμένοι να ζητήσουν και τα ρέστα…</p>
      <p>Έτσι όπως πληροφορούμαστε αρκετοί από αυτούς αναγκάζονται να καταφεύγουν σε άλλες… μεθόδους προστασίας της περιουσίας τους μιας και φαίνεται ότι είναι απροστάτευτοι. Δηλαδή τι πρέπει να κάνουν; Να πάρουν το νόμο στα χέρια τους; Ο κόσμος και οι επαγγελματίες ζητούν το αυτονόητο. Αστυνόμευση!</p>
      <p>Αυτά για την ώρα. Η στήλη θα επανέλθει επί του θέματος…</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/nektarios-farmakis-oi-faneres-oi-atheates-kiniseis-ton-proton-90-imeron/"/>
        <a href="http://sinidisi.gr/ligi-aytokritiki-vlaptei/"/>
        <a href="http://sinidisi.gr/oi-foitites-dppnt-mpikan-se-ayti-tin-odyniri-dokimasia/"/>
        <a href="http://sinidisi.gr/vgikan-ta-machairia-ta-thikaria/"/>
        <a href="http://sinidisi.gr/na-min-perasoyn-xana-15-chronia/"/>
        <a href="http://sinidisi.gr/oi-elachistoi-dynatoi-foroi-tha-eprepe-na-syntagmatiki-epitagi/"/>
      </related>
    </article>
  </body>
</html>