<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243963/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T11:10:32+00:00"/>
    <meta property="og:title" content="นายกฯ ร่วมพิธีเปิด ‘Busan Eco-Delta Smart City’ พัฒนาเมืองอัจฉริยะ"/>
    <meta property="og:description" content="เมื่อเวลา 16.30 น.ตามเวลาท้องถิ่น พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม และภริยา พร้อมด้วยคณะ เดินทางถึงฐานทัพอากาศกิมแฮ นครปูซาน สาธารณรัฐเกาหลี"/>
  </head>
  <body>
    <article>
      <h1>นายกฯ ร่วมพิธีเปิด ‘Busan Eco-Delta Smart City’ พัฒนาเมืองอัจฉริยะ</h1>
      <address><time datetime="2019-11-24T11:10:32+00:00">24 Nov 2019, 11:10</time> by <a rel="author" href="https://www.thebangkokinsight.com/author/wanpen21/" target="_blank">The Bangkok Insight Editorial Team</a></address>
      <p>เมื่อเวลา 16.30 น.ตามเวลาท้องถิ่น พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม และภริยา พร้อมด้วยคณะ เดินทางถึงฐานทัพอากาศกิมแฮ นครปูซาน สาธารณรัฐเกาหลี</p>
      <p>จากนั้น นายกฯ ออกเดินทางไปพื้นที่เขตคังซอ ฝั่งตะวันตกของนครปูซาน เพื่อร่วมพิธีเปิดโครงการ Busan Eco-Delta Smart City โดยมีผู้นำประเทศสมาชิกอาเซียน และประธานาธิบดีสาธารณรัฐเกาหลี เข้าร่วมงานด้วย</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%99%E0%B8%B2%E0%B8%A2%E0%B8%81-2.jpg"/>
      </figure>
      <p>สำหรับโครงการ Busan Eco-Delta Smart City เป็นโครงการพัฒนาเมืองอัจฉริยะระดับชาติ โครงการแรกของเกาหลีใต้ อันเป็นผลมาจากการลงนามเอ็มโอยู ระหว่างรัฐบาลทั้งสองประเทศ ครั้งที่ ประธานาธิบดีสาธารณรัฐเกาหลีเยือนไทย เพื่อสนับสนุนการแลกเปลี่ยนนโยบาย เทคโนโลยี ข้อมูลและทรัพยากรมนุษย์ รวมทั้งส่งเสริมอุตสาหกรรมที่เกี่ยวข้อง เพื่อพัฒนาเมืองอัจฉริยะของทั้งสองประเทศ ซึ่งจะนำไปสู่ผลประโยชน์ร่วมกัน</p>
      <p>ทั้งนี้ ผู้นำประเทศสมาชิกอาเซียนและประธานาธิบดีสาธารณรัฐเกาหลีรับชมวิดีทัศน์เกี่ยวกับเมืองอัจฉริยะของปูซาน อีโค-เดลต้า จากนั้นประธานาธิบดีสาธารณรัฐเกาหลีกล่าวเปิดงาน ก่อนที่ผู้นำประเทศสมาชิกอาเซียนจะขึ้นเวทีและสัมผัสหน้าจอพร้อมกัน</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%99%E0%B8%B2%E0%B8%A2%E0%B8%811-1.jpg"/>
      </figure>
      <p>จากนั้นในเวลา 19.15 น.ตามเวลาท้องถิ่น นายกฯ ได้ร่วมรับฟังการบรรยายสรุปการเข้าร่วมการประชุมสุดยอดอาเซียน-สาธารณรัฐเกาหลี ครั้งที่ 3 และการประชุมผู้นำกรอบความร่วมมือลุ่มน้ำโขง-สาธารณรัฐเกาหลี ครั้งที่ 1 และกิจกรรมที่เกี่ยวข้อง ณ โรงแรมที่พัก</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243963%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243981/"/>
        <a href="https://www.thebangkokinsight.com/243969/"/>
        <a href="https://www.thebangkokinsight.com/243953/"/>
        <a href="https://www.thebangkokinsight.com/243911/"/>
      </related>
    </article>
  </body>
</html>