<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/siyaset/muharrem-ince-hicbir-chp-li-gitmez-mutlaka-hesaplasacagiz-h375283.html"/>
    <meta property="og:site_name" content="HABER 61"/>
    <meta property="article:published_time" content="2019-11-24T11:09:34+00:00"/>
    <meta property="og:title" content="Muharrem İnce: &quot;Hiçbir CHP'li gitmez; mutlaka hesaplaşacağız&quot;"/>
    <meta property="og:description" content="Muharrem İnce iddialara yanıt verdi"/>
  </head>
  <body>
    <article>
      <h1>Muharrem İnce: "Hiçbir CHP'li gitmez; mutlaka hesaplaşacağız"</h1>
      <h2>Muharrem İnce iddialara yanıt verdi</h2>
      <address>
        <time datetime="2019-11-24T11:09:34+00:00">24 Nov 2019, 11:09</time>
      </address>
      <p>Beştepe'de Cumhurbaşkanı Recep Tayyip Erdoğan'la görüştüğü iddia edilen <a href="https://www.haber61.net/haberleri/muharrem+ince">Muharrem İnce</a>, kendisinin Cumhurbaşkanlığı Külliyesi’ne gitmediğini bir kez daha vurgularken “Derdimiz bu değil artık. Burası kapandı. Bir komplo var ortada. Bu tezgahın sorumluları açığa çıkarılmalıdır” dedi. Açıklamasında <a href="https://www.haber61.net/haberleri/chp">CHP</a> lideri Kemal Kılıçdaroğlu’nu da eleştiren İnce, “Saray komplosu deyip için içinden çıkamazsınız. Saray bu ülkeye kötülük yapıyor olabilir. Erdoğan'ın ağzına malzemeyi veren sensin” diye konuştu.</p>
      <p>Muharrem İnce, Türkiye’nin merakla beklediği basın toplantısına 24 Kasım Öğretmenler Günü’nü kutlayarak başladı.</p>
      <p>
        <b>İnce'nin açıklamalarından öne çıkanlar şöyle:</b>
      </p>
      <p>Erdoğan Suriye'yi, Trump'ı bitirdi. 5 gündür hiçbir şey konuşmuyor. Bu yalan haber çıkınca 'burada bir tezgah var' dedim. Hemen sabah arkadaşlara 'bir tweet atalım, açıklama yapalım' dedim. Sayın Genel Başkan'ın televizyondaki açıklamalarını görünce 'Eyvah parti kaosun içine girecek' dedim.</p>
      <p>21 Kasım Çarşamba günü saat 11.23'te genel başkanı aradım. 14 dakika sonra genel başkan bana dönüş yaptı. 8 dakika 19 saniye kendisiyle konuştum. Dedim ki bakım burada bir yalan var partimiz yara alacak. Yanınıza geleyim birlikte görüntü verelim. Hiç bir CHP'li bunu yapmaz. Bu kişi ben değilim dedim. Beni yıpratacak isimler var dedim. Gel bu badireyi atlatalım, partimiz yara almasın dedim. Bakın tartışılacak bu, aynı Atatürk resmini kim indirdi kim indirmedi tartışmasına dönecek. Geli birlikte açıklama yapalım dedim. Ben sana haber vereceğim dedi, vermedi. Bana şimdi neden burada yapıyorsun diyenlere bunu hatırlatmak isterim. Ben görevimi yaptım. Ben partimi gözüm gibi sakınırım. Adeta yalvardım. Yapmayın etmeyin bu yalan dedim. Ben gitmedim, hiçbir CHP'li gitmez, ortada bir tezgah var.</p>
      <p>
        <b>“Gitmedim, hiçbir CHP’li gitmez”</b>
      </p>
      <p>Artık yalan haber, Muharrem İnce gitti mi, bu haber yalandır. Muharrem İnce gitmedi, hiç kimse de gitmez. Derdimiz bu değil artık. Burası kapandı. Bir komplo var ortada. Bu tezgahın sorumluları açığa çıkarılmalıdır. CHP, parti bizim, kimseyi ilgilendirmez yok öyle yağma. CHP, bir aile değildir. Bir siyasi partidir. Türkiye'ye yönetmeye talip bir partidir. AK Partilileri de ilgilendirir CHP. CHP, 82 milyona bunu anlatmalıdır. Bu tezgahı kim kurdu.</p>
      <p>
        <b>"Madem siyasette en güçlü dönemiymiş..."</b>
      </p>
      <p>Madem siyasette en güçlü dönemdeymiş, neden Muharrem İnce'yle uğraşıyorsunuz o zaman. İnce'de bu kadar çekinilmesinden gurur duyuyorum. Entrika çevirenlerden de utanç duyuyorum. Gururla utanç yan yana. Beni yıpratmaları için harcanan enerji AKP'ye harcansa iktidar olacağız. CHP bu prangayı kırmadığı sürece temiz siyaset imkansız hale gelecektir. CHP bu pisliği temizlemelidir. Bu temizliği yapmadan temiz siyaset iddiamız geçerli olmayacaktır. Şahlanış buradan başlayacak.</p>
      <p>
        <b>“Erdoğan’ın ağzına malzemeyi veren sensin”</b>
      </p>
      <p>Komployu kuranları partiden atarsak emin olun yeniden şahlanırız, arınırız, temizleniriz.  İsmi biliyorum dediniz açıklamalısınız. Saray komplosu deyip için içinden çıkamazsınız. Bunun neresinde Saray, Erdoğan bunun neresinde? Ben kimseyle görüşmedim, kanıtlayın Cumhurbaşkanlığı'ndan istifa ederim dedi. Saray bu ülkeye kötülük yapıyor olabilir. Erdoğan'ın ağzına malzemeyi veren sensin. Bu dedikoduyu ben yapmadım. Kim bu hain? Bu bugün Muharrem İnce'ye kurulur yarın Kılıçdaroğlu'na kurulur. Bu komployu kuranlar yarın kendisine de kurarlar. Ben barış elini uzattım. Birlikte direnelim dedim. Gel temizleyelim dedim kabul etmedi. Mücadele edeceğim, tek başıma kalsam yine mücadele edeceğim.</p>
      <p>
        <b>“15 yaşında duvara CHP yazmıştım”</b>
      </p>
      <p>Gazeteci benimle ilgili yalan haber yapmış. İlk yapan gazeteci de olmayacak son yapan da olmayacak. 15 yaşında duvara CHP yazmıştım. Tam 40 yıldır bu partide partinin tuvaletlerini yıkayarak, misafire çay servisi yaparak, partinin bayraklarını asarak, ilçe, il yönetici, grup başkanvekili, cumhurbaşkanı adayı olmuş biri olarak. Genel başkanın biliyorum doğrudur, demesi yerine "Ben emekli olduktan sonra CHP'ye geldim, Muharrem İnce'ye bu yakışmaz, CHP'nin hiçbir evladına yakışmaz, bu yalandır ben buna inanmıyorum" demesi gerekirdi.</p>
      <p>Bugün partiyi yönetenler benim ciğerimi dağlıyorlar. Partinin çelengini tek başına sırtlayan arkadaşımızdır, bizim cumhurbaşkanı adayımızdır. İnce böyle bir görüşme yapmaz, iftira atıyorsunuz deselerdi, içim yanmazdı. Ben bu ülkede 16 sene milletvekilliği yapmışım. Erdoğan'la da Akşener'le de Karamaollaoğlu'yla da görüşürüm. Genel Merkez'e sorarım, tweet atarım. Kampanya sürecinde böyle yapmadık mı?</p>
      <p>
        <b>“Hesaplaşmadan helalleşemeyiz”</b>
      </p>
      <p>Genel Başkan'ın ve Parti Sözcüsü'nün "Biz ona güveniyoruz" dememeleri ciğerimi dağladı. Kumpas mı var? Sen malzemeyi verirsen kumpas olur. Dedikoduyu kim çıkarıyor arkadaşlar? Dedikodu CHP Genel Merkezi'nde mi çıkıyor AK Parti'den mi? Gazeteci "doğrulattım" diyor. Varsa dedim giden kişi CHP'li olamaz ama CHP'de bulunabilir. CHP'li olanlarla CHP'de bulunanlar aynı kişi değil. Onlar parti tökezleyince giderler. Onlar milletvekili olmak için gelmişler, çıkar için gelmiştir. CHP'li olmak başka bir şeydir, CHP'de bulunmak başka bir şeydir. Mutlaka hesaplaşacağız. Hesaplaşmadan helalleşemeyiz. Helalleşmeyi mutlaka sağlayacağız.</p>
      <p>
        <b>Uğur Dündar ve Candaş Tolga Işık’a teşekkür</b>
      </p>
      <p>İnce, gazeteciler Uğur Dündar ve Candaş Tolga Işık’a da teşekkür etti:</p>
      <p>Uğur Dündar, kendisine deneyimiyle abimiz olarak çok teşekkür ediyorum. Bu olay önce kendisine geliyor, Candaş Tolga Işık'a da gidiyor. Birileri yazdırmak istiyor sürekli. Ama yazmıyorlar.</p>
      <p>
        <b>"Kendiniz aday olamadınız, mecbur kaldınız aday yaptınız"</b>
      </p>
      <p>24 Haziran 2018'deki Cumhurbaşkanlığı seçimlerini de gündeme getiren CHP'li İnce, şunları vurguladı:</p>
      <p>Kullanışlı, yalancı kaynakları, koltuk düşkünü politikacılar olabilir. Aydınlık, özgür bir Türkiye için mücadelemize devam edeceğiz. Takdir kamuoyunundur. 82 milyonun vicdanına seslenerek bitiriyorum. Ben bunun neresindeyim? Adımı karalayarak, iftira atarak tartıştırmak yazık günah değ*il mi? 41 yıl sonra 302 barajını ben açtırmadım mı? Kendiniz aday olamadınız, mecbur kaldınız aday yaptınız. Siz de hiç vicdan yok mu? Bugün dedikodu yapanlar otobüsüme binmek için torpil yapmadınız mı? Size ne kötülük yaptım ben? Kötü insanlardan iyi yönetici olmaz .Ben ülkenin her kademesinde bulundum. Size bütün samimiyetimle söylüyorum ikbal derdinde değilim.  80 yaşında yalan yazıyor bir gazeteci dedim. Torunuma mücadelem sadece senin için. Ben başarmışım zaten. Şu tarlada inek otlatıyordum ben. Ben başardım zaten. Kişisel bir derdim yok. Derdim ülkem, derdim çocuklarımız. Atatürkçülere sesleniyorum, samimi Müslümanlara sesleniyorum, işsizlerine, geçinemeyen emeklilerine, sağcılara, solculara sesleniyorum. Ben aynı noktadayım. ben sizin bildiğiniz Muharrem'im. Yerli milli kumpas bilmeyen olduğu gibi doğruları söyleyen Muharrem İnce'yim.</p>
      <p>
        <b>SORU &amp; CEVAP</b>
      </p>
      <p><b>“İMAMOĞLU CUMHURBAŞKANI ADAYI OLACAK, İNGİLTERE’DE GÖRÜŞMELER YAPILDI O YÜZDEN BU HABER YAPILDI” İDDİASI</b><br/>Bu bir komplo teorisidir. Buna inanmam ben. Hiç öyle bir bağlantı kurmadım. Bu “Muharrem İnce saraya gitti” iddiası gibi palavra bir haber.</p>
      <p><b>MÜCADELENİZE PARTİ İÇİNDE Mİ DEVAM EDECEKSİNİZ?</b><br/>Bana bir daha 'Mücadelenize parti içinde mi devam edeceksiniz' sorusunu sormayın. Benim için CHP bir yaşam biçimi.<br/>Ben CHP’ye Atatürk’ün emaneti gözüyle bakıyorum. Haberi duyunca sayın Genel Başkan'a 'Bu büyüyecek gelin bunu önleyelim' dedim. Beni dinlemedi.</p>
      <p><b>KILIÇDAROĞLU DOĞRUDAN BU KUMPASIN İÇİNDE Mİ?</b><br/>Ben böyle bir şey dersem partim yara alır. Ben bunu söylemem. Tekrar söylüyorum: Genel Başkan ile oturup bu kumpası çözmemiz lazım.<br/>'Biliyorum, şaşırmadım doğrudur' dedi.<br/>O zaman kandırılmış. Erdoğan nasıl kandırıldıysa bizim Genel Başkan da öyle kandırılmış.<br/>Sormak lazım ne biliyorsunuz o zaman?<br/>Meydan okuyorum her kimse? Ne istiyorsanız onu yaparım. Yok öyle bir şey.<br/>Birisi kuyuya bir taş atıyor sonra uğraş dur.</p>
    </article>
  </body>
</html>