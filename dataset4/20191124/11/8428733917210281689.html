<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/zbliza-sie-swieto-zawodow-2019/46961"/>
    <meta property="og:site_name" content="Limanowa.in"/>
    <meta property="article:published_time" content="2019-11-24T11:37:00+00:00"/>
    <meta property="og:title" content="Zbliża się Święto Zawodów 2019"/>
    <meta property="og:description" content="​Już w najbliższą środę tj. 27 listopada 2019 r. w Zespole Szkół Technicznych i Ogólnokształcących w Limanowej odbędzie się kolejna edycja Święta Zawodów. Impreza organizowana jest w ramach promocji kształcenia zawodowego i szkół realizujących projekty ze środków unijnych, które wpływają na modernizację kształcenia zawodowego w powiecie limanowskim."/>
  </head>
  <body>
    <article>
      <h1>Zbliża się Święto Zawodów 2019</h1>
      <address>
        <time datetime="2019-11-24T11:37:00+00:00">24 Nov 2019, 11:37</time>
      </address>
      <p>​Już w najbliższą środę tj. 27 listopada 2019 r. w Zespole Szkół Technicznych i Ogólnokształcących w Limanowej odbędzie się kolejna edycja Święta Zawodów. Impreza organizowana jest w ramach promocji kształcenia zawodowego i szkół realizujących projekty ze środków unijnych, które wpływają na modernizację kształcenia zawodowego w powiecie limanowskim.</p>
      <p>Podczas prezentacji zawodów nauczanych w  limanowskich szkołach zawodowych, młodzież klas ósmych szkół podstawowych, może zapoznać się z bogatą ofertą edukacyjną szkół ponadpodstawowych. </p>
      <p>Swoją ofertę edukacyjną  przedstawią szkoły:<br/>- Zespół Szkół Technicznych i Ogólnokształcących z Limanowej, <br/>- Zespół Szkół nr 1 z Limanowej, <br/>- Zespół Szkół im. KEN z Tymbarku, <br/>- Zespół Szkół Ponadgimnazjalnych z Mszany Dolnej, <br/>- Zespół Szkół Techniczno – Informatycznych z Mszany Dolnej.</p>
      <p>Stoiska dla uczniów, rodziców i wychowawców  będą dostępne od 9:00 – 13:00 w hali sportowej ZSTiO przy ul. Zygmunta Augusta 8 w Limanowej.  </p>
      <p>- Impreza co roku cieszy się ogromnym zainteresowaniem wśród młodzieży. Dzień wcześniej tj. 26 listopada odbędzie się posiedzenie Rady Programowej projektu Utworzenie CKZiU w ZSTiO w Limanowej – poszerzenie oferty szkół prowadzących kształcenie zawodowe i ustawiczne z terenu Powiatu Limanowskiego, którego realizacja rozpoczęła się w 2017 roku i dobiega końca w 2020 roku - informuje ZSTiO. </p>
      <p>Całkowita wartość projektu to 6 617 310.14 zł , dofinansowanie wyniosło 5 955 566.26 zł (90%). W ramach realizacji  projektu doposażono szkoły w nowoczesne sprzęty i pracownie, rozbudowano warsztaty samochodowe w ZSTiO, przeprowadzono wiele kursów i szkoleń dla uczniów i nauczycieli.   W 2020 roku ruszy realizacja kolejnego projektu na lata 2020-2023 dla szkół zawodowych z terenu powiatu limanowskiego na łączną kwotę 7 901 590,21 zł . </p>
      <p>W ramach posiedzenia Rady Programowej odbędzie się także konferencja szkoleniowa dla szkolnych doradców zawodowych szkół podstawowych i przedstawicieli pracodawców.</p>
      <figure>
        <img src="https://limanowa.in/files/news/Swieto%20Zawodow%202019-1574591954.jpg"/>
      </figure>
    </article>
  </body>
</html>