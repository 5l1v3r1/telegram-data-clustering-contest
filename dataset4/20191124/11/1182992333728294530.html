<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d1%88%d1%83%d0%bc%d0%b5%d0%bd%d1%81%d0%ba%d0%b8-%d0%bf%d0%be%d0%b6%d0%b0%d1%80%d0%bd%d0%b8%d0%ba%d0%b0%d1%80-%d0%b2%d1%82%d0%be%d1%80%d0%b8-%d0%bd%d0%b0-%d0%b1%d0%be%d0%ba%d1%81/"/>
    <meta property="og:site_name" content="Труд"/>
    <meta property="article:published_time" content="2019-11-24T11:40:18+00:00"/>
    <meta property="og:title" content="Шуменски пожарникар втори на бокс"/>
    <meta property="og:description" content="Димитър Пеев от Пожарната в Шумен спечели второ място на Републиканското първенство по бокс за служители на МВР в категория 100+ килограма. Претендентите за призово място в неговата категория през уикендка са били 7 души. Пеев стигнал до финал, където..."/>
  </head>
  <body>
    <article>
      <h1>Шуменски пожарникар втори на бокс</h1>
      <address><time datetime="2019-11-24T11:40:18+00:00">24 Nov 2019, 11:40</time> by <a rel="author">Цветелина Георгиева</a></address>
      <p>Димитър Пеев от Пожарната в Шумен спечели второ място на Републиканското първенство по бокс за служители на МВР в категория 100+ килограма. Претендентите за призово място в неговата категория през уикендка са били 7 души. Пеев стигнал до финал, където загубил по точки от Стоян Маринов от „Гранична полиция“- Русе и се окичил със сребърен медал, съобщават от ОДМВР-Шумен. Това е четвърто участие и поредно отличие за шуменския огнеборец. До момента той има спечелени 3 сребърни и 1 бронзов медал в турнирите за служители на МВР. След турнира в спортен център „Пулеви“ в София пожарникарят сподели, че се е състезавал с травма и болка в глезена.</p>
      <figure>
        <img src="https://trud.bg/wp-content/uploads/2019/11/b-1-1.jpg"/>
        <figcaption>Снимка: ОДМВР-Шумен</figcaption>
      </figure>
      <p>„Заради настинка не можах да тренирам три седмици преди състезанието, което се отрази на резултата. Противникът ми беше добре подготвен и спечели“, разказа шуменецът. В турнира, организиран от Спортната асоциация на МВР, участие взели над 40 служители от цялата страна.</p>
      <p>Пеев е в редиците на МВР от 2013 година. До началото на тази година е работил в Териториална полиция към РУ-Велики Преслав, а от началото на 2019 г. е водач на специален автомобил и пожарникар в РСПБЗН-Шумен. С бокс се занимава повече от 10 г., в момента тренира в СК“ Шумен груп“ с треньори Ивалин Иванов и Стоян Веселинов.</p>
    </article>
  </body>
</html>