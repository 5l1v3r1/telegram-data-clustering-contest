<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/alkohol-ho-malem-pripravil-o-zivot-charlie-sheen-se-omlouva-za-sve-hrichy"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T11:35:00+00:00"/>
    <meta property="og:title" content="Alkohol ho málem připravil o život: Charlie Sheen se omlouvá za své hříchy"/>
    <meta property="og:description" content="Herec Charlie Sheen (54) právě prožívá jedno z nejlepších období svého života. Herec, známý především ze seriálu Dva a půl chlapa, si užívá střízlivosti plnými doušky a alkoholu ani drogám už neholduje. Když se ohlédne zpět do minulosti, stydí se a nechápe, jak mohl způsobit takový chaos."/>
  </head>
  <body>
    <article>
      <h6 class="kicker">vzpomínky</h6>
      <h1>Alkohol ho málem připravil o život: Charlie Sheen se omlouvá za své hříchy</h1>
      <address><time datetime="2019-11-24T11:35:00+00:00">24 Nov 2019, 11:35</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/5a/f7/5af7b22-239625-b-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Charlie Sheen je už dlouho střízlivý.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/8f/01/8f01eca-239624-a-2560x0-shrink.png"/>
          <figcaption>Charlie Sheen je téměř dva roky střízlivý.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/2d/85/2d85e97-239623-19399497-10154722558155895-73654-2560x0-shrink.jpg"/>
          <figcaption>Je rád, že je naživu.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/2c/f0/2cf0e53-239626-c-2560x0-shrink.png"/>
          <figcaption>Naprosto změnil svůj život.<cite>Instagram</cite></figcaption>
        </figure>
        <figcaption>
          <a href="https://www.extra.cz/alkohol-ho-malem-pripravil-o-zivot-charlie-sheen-se-omlouva-za-sve-hrichy/galerie/4">+ Dalších 6 fotografií</a>
        </figcaption>
      </slideshow>
      <p>
        <b>Herec Charlie Sheen (54) právě prožívá jedno z nejlepších období svého života. Herec, známý především ze seriálu Dva a půl chlapa, si užívá střízlivosti plnými doušky a alkoholu ani drogám už neholduje. Když se ohlédne zpět do minulosti, stydí se a nechápe, jak mohl způsobit takový chaos.</b>
      </p>
      <p><a href="https://www.extra.cz/tema/charlie-sheen">Charlie Sheen</a> má za sebou roky života prožité v oparu alkoholu a drog. Pod vlivem způsobil spoustu problémů, své ženě na svátky domů přivedl placenou společnici a ztropil scénu, kvůli které byl okamžitě vyhozen ze seriálu <a href="https://www.extra.cz/tema/dva-a-pul-chlapa">Dva a půl chlapa</a>. Nyní všeho lituje a je rozhodnutý se držet střízlivosti.</p>
      <p>V interview pro pořad Loose Women se herec, který už téměř dva roky nepožil ani kapku alkoholu, rozpovídal o své problematické minulosti. Nestyděl se hovořit na téma drog, alkoholu, ale ani HIV a vyhazovu ze seriálu, který mu přinesl tolik slávy. <b>„Cítím se strašně a dodnes nechápu, jak jsem mohl způsobit takový chaos,“</b> řekl herec.</p>
      <related>
        <a href="https://www.extra.cz/zhavy-vystrel-dcera-charlieho-sheena-a-denise-richards-vyrostla-do-krasy"/>
      </related>
      <p><b>„Bylo to jako posedlost démonem. Dnes už se necítím jako ten muž, kterým jsem byl předtím. Přál bych si spoustu věcí z mé minulosti prostě smazat, ale nejde to, proto se tomu období také říká minulost,“</b> dodal Sheen.</p>
      <h3>Bod zlomu</h3>
      <p>Moment, kdy si Charlie uvědomil, že musí s alkoholem navždy seknout, přišel díky jeho dceři. <b>„Nemohl jsem svou dceru odvézt na schůzku, kterou měla domluvenou. Nikdy jsem neřídil opilý a došlo mi, že když jsem se dostal do stavu, kdy nejsem schopný ani naplnit potřeby mých dětí, něco je špatně. Druhý den jsem se vzbudil a řekl jsem si, že jdu na to,“</b> uvedl herec.</p>
      <p><b>„Na vyhazov z Dva a půl chlapa nejsem pyšný, ale během natáčení jsem se stihl stát otcem čtyř dětí a projít si dvěma rozvody, podepsalo se to na tom, kolik jsem toho vypil a jak jsem se pak choval,“</b> řekl Charlie. <b>„Dnes už jsem střízlivý, nemusím se omlouvat za věci, které jsem udělal opilý a nepamatuji si je, z tohohle vlaku už nehodlám vystoupit,“</b> dodal.</p>
    </article>
  </body>
</html>