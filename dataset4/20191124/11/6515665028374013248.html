<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3363483/bojan-kostres-lsv-pruza-ruku-i-poziva-na-saradnju-sve-proevropske-snage-u-srbiji"/>
    <meta property="og:site_name" content="kurir.rs"/>
    <meta property="article:published_time" content="2019-11-24T11:51:00+00:00"/>
    <meta property="og:title" content="BOJAN KOSTREŠ: LSV pruža ruku i poziva na saradnju sve proevropske snage u Srbiji"/>
    <meta property="og:description" content="Liga socijaldemokrata Vojvodine pozdravlja jučerašnje potpisivanje Deklaracije o političkoj budućnosti evropske Srbije, kojom se grupa poslanika demokratske orijetacije i predstavnika civilnog društva obavezala na očuvanje i uspostavljanje evropskih vrednosti ..."/>
  </head>
  <body>
    <article>
      <h6 class="kicker">generalni sekretar LSV</h6>
      <h1>BOJAN KOSTREŠ: LSV pruža ruku i poziva na saradnju sve proevropske snage u Srbiji</h1>
      <address>
        <time datetime="2019-11-24T11:51:00+00:00">24 Nov 2019, 11:51</time>
      </address>
      <p>Liga socijaldemokrata Vojvodine pozdravlja jučerašnje potpisivanje Deklaracije o političkoj budućnosti evropske Srbije, kojom se grupa poslanika demokratske orijetacije i predstavnika civilnog društva obavezala na očuvanje i uspostavljanje evropskih vrednosti u Srbiji.</p>
      <p>- Smatramo da borba za modernu Srbiju, koja će postati punopravna članica Evropske unije, mora biti prioritetan interes svih demokratskih snaga u našoj zemlji. Liga socijaldemokrata Vojvodine će u utorak, zajedno sa svojim političkim partnerima, usvojiti Memorandum o budućnosti Vojvodine, kojim će snažno naglasiti demokratsku i proevropsku opredeljenost - ističe se u saopštenju generalnog sekretara LSV Bojana Kostreša.</p>
      <p>On dodaje da je nedopustivo da je politički prostor u Srbiji zapljusnut desničarskom i konzervativnom ideologijom, koje ove prostore drže u stanju stalne nesigurnosti.</p>
      <p>- Proevropske i modernističke snage moraju naći odgovor na narastajući antievropski narativ, a to mogu učiniti samo ako budu blisko sarađivale. Liga socijaldemorkata Vojvodine pruža ruku svim političkim akterima koji se zalažu za evropsku Srbiju, jer će naša zemlja samo tako ući u zajednicu uspešnih i perspektivnih društava - navodi se u saopštenju.</p>
      <p>
        <b>(Kurir.rs/lsv.rs/ FOTO: Beta)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3315379/vucic-nije-milosevic-canak-motivi-za-bojkot-izbora-nisu-vezani-za-cast-necu-da-se-svodim-na-to-opozicija-promasila-vek"/>
        <a href="https://www.kurir.rs/vesti/politika/3305324/novi-sastanak-politicara-i-nvo-na-fpn-vlast-i-opozicija-danas-o-medijimaszs-vec-postavio-ultimatum"/>
      </related>
    </article>
  </body>
</html>