<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963345"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T11:14:10+00:00"/>
    <meta property="og:title" content="ఏడుస్తోందని.. చిన్నారి నోటిని నొక్కిపెట్టిన తల్లి.. చివరికి..!"/>
    <meta property="og:description" content="ADVT"/>
  </head>
  <body>
    <article>
      <h1>ఏడుస్తోందని.. చిన్నారి నోటిని నొక్కిపెట్టిన తల్లి.. చివరికి..!</h1>
      <address>
        <time datetime="2019-11-24T11:14:10+00:00">24 Nov 2019, 11:14</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై :</b> ఆకలి అంటూ ఏడుస్తున్న చిన్నారి నోటిని మూసి...ఆ చిన్నారి మృతికి కారణమైన తల్లిని పోలీసులు అరెస్టుచేశారు. ఈ సంఘటన వేలూరు జిల్లాలో జరిగింది. పోలీసుల కథనం మేరకు... వాలాజాపేటకు చెందిన పవిత్ర(24), గౌరీ శంకర్‌(30) దంపతులకు రమ్య(8), ఏడాదిన్నర మౌనిక కుమార్తెలున్నారు. శంకర్‌కు చెన్నైకు చెందిన మల్లిక(20) అనే మహిళతో ఏర్పడిన పరిచయం వివాహేతర సంబంధంగా మారింది. దీనిని పవిత్ర వ్యతిరేకించడంతో ఏడాదిగా భర్త ప్రియురాలితో కలిసి చెన్నైలో ఉంటున్నాడు. ఇద్దరు పిల్లలతో పవిత్ర కాంచీపురంలోని ఓ బట్టల దుకాణంలో పనిచేస్తూ విడిగా ఉంటోంది. శుక్రవారం విధులు ముగించుకుని పవిత్ర ఇంటికి చేరుకుంది. చిన్నారి మౌనిక ఆకలికి ఏడుస్తుండడంతో విసుగు చెందిన పవిత్ర చిన్నారిని నోటిని మూసిపెట్టింది. దీంతో ఊపిరాడక ఆ చిన్నారి సొమ్మసిల్లి పడిపోయింది. వెంటనే పవిత్ర చిన్నారిని వాలాజాపేట ప్రభుత్వ ఆసుపత్రికి తీసుకెళ్లింది. అక్కడ పరీక్షించిన వైద్యులు చిన్నారి మృతిచెందినట్లు తెలిపారు. తల్లి పొంతలేని సమాధానాలు చెబుతుండడంతో అనుమానించిన వైద్యులు దీనిపై పోలీసులకు ఫిర్యాదు చేశారు. అక్కడికి చేరుకున్న పోలీసులు పవిత్రను అదుపులోకి తీసుకుని విచారించగా జరిగిన విషయం వెలుగుచూసింది. కేసు నమోదు చేసుకున్న పోలీసులు ఆమెను అరెస్టుచేసి జైలుకు తరలించారు.</p>
    </article>
  </body>
</html>