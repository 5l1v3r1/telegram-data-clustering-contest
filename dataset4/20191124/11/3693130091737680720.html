<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bakan-cavusoglu-yarin-cidde-ye-gidiyor-1211207.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T11:29:00+00:00"/>
    <meta property="og:title" content="Bakan Çavuşoğlu yarın Cidde'ye gidiyor"/>
    <meta property="og:description" content="Dışişleri Bakanı Mevlüt Çavuşoğlu, 46. Dışişleri Bakanları Konseyi Toplantısı'nda kabul edilen karar doğrultusunda düzenlenen törene katılmak üzere yarın Cidde'ye gidiyor."/>
  </head>
  <body>
    <article>
      <h1>Bakan Çavuşoğlu yarın Cidde'ye gidiyor</h1>
      <h2>Dışişleri Bakanı Mevlüt Çavuşoğlu, 46. Dışişleri Bakanları Konseyi Toplantısı'nda kabul edilen karar doğrultusunda düzenlenen törene katılmak üzere yarın Cidde'ye gidiyor.</h2>
      <address>
        <time datetime="2019-11-24T11:29:00+00:00">24 Nov 2019, 11:29</time>
      </address>
      <p><b>Dışişleri Bakanlığı</b>ndan yapılan yazılı açıklamada, İslam İşbirliği Teşkilatı'nın (İİT) 50. Kuruluş Yıldönümü kutlamaları kapsamında ve Türkiye ile Suudi Arabistan'ın ortaklaşa önerisi <b>üzerine 46. Dışişleri Bakanları Konseyi Toplantısı</b>'nda kabul edilen karar doğrultusunda yarın Cidde'de bir tören düzenleneceği bildirildi. İİT Genel Sekreteri ve Suudi Arabistan Dışişleri Bakanı'nın davetlerine icabetle söz konusu törene <b>Dışişleri Bakanı Mevlüt Çavuşoğlu</b>'nun Türkiye'yi temsilen katılacağı ifade edildi. Çavuşoğlu'nun tören marjında İİT Asya Grubu adına bir konuşma yapması ve İİT üyesi ülkelerden mevkidaşlarıyla görüşmeler gerçekleştirmesinin de öngörüldüğü belirtildi.</p>
    </article>
  </body>
</html>