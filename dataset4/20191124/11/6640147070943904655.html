<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/battlefield-dice-personale-2022/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="Battlefield, DICE sta assumendo personale per il prossimo capitolo della serie, arriverà nel 2022 | Game Division"/>
    <meta property="og:description" content="Il prossimo capitolo di Battlefield è sempre più vicino: DICE sta continuando ad assumere nuovo personale per il progetto."/>
  </head>
  <body>
    <article>
      <h1>Battlefield, DICE sta assumendo personale per il prossimo capitolo della serie, arriverà nel 2022 | Game Division</h1>
      <address>
        <time datetime="2019-11-24T11:00:00+00:00">24 Nov 2019, 11:00</time>
      </address>
      <p>Ottime notizie per i numerosissimi fan della celebre saga di <b>Electronic Arts:</b> a quanto pare i lavori per il prossimo <b>Battlefield </b>stanno entrando finalmente nel vivo e <b>DICE</b> sta attualmente assumendo del nuovo personale per facilitare l’intero processo di lavoro.</p>
      <p>A rivelarlo è stato direttamente il game mode designer di <b>DICE</b> che, tramite un post sul proprio profilo di Twitter, ha condiviso le posizioni attualmente aperte presso la celebre software house.</p>
      <p>Leggi anche: <a href="https://www.tomshw.it/videogioco/half-life-alyx-nuova-energia-valve/">Half-Life Alyx, Gabe Newell: “Il VR ci ha dato nuove energie”</a></p>
      <figure>
        <iframe data-src="https://twitter.com/JanDavidHassel/status/1195059771218501638?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/04/battlefield-v-27062.768x432.jpg"/>
        </figure>
        <figure>
          <img src="https://www.tomshw.it/images/images/2019/02/battlefield-v-immagini-dlss-18821.768x432.jpg"/>
        </figure>
      </slideshow>
      <p>Nel medesimo tweet, che potete comodamente trovare qui sopra, il game mode designer dello studio ha inoltre confermato il periodo di uscita indicativo dell’atteso titolo. Il prossimo <b>Battlefield</b> non arriverà purtroppo a breve: il suo lancio è infatti attualmente atteso per l’anno fiscale del 2022, ossia tra l’aprile del 2021 e il marzo dell’anno successivo.</p>
      <p>Nell’atteso del prossimo episodio potete comunque ovviamente continuare a giocare a <b>Battlefield V</b> che, come testimonia anche <a href="https://www.tomshw.it/videogioco/battlefield-v-recensione-il-ritorno-alle-origini-di-dice/">la nostra recensione</a>, è decisamente un buon titolo: “<b>Battlefield V</b> è un titolo solido e che svolge in maniera egregia il proprio compito: diverte e intrattiene, soprattutto grazie ad un’alta spettacolarizzazione delle battaglie su larga scala, dove l’insuperabile comparto grafico/audio svolge un ruolo chiave. Se la “campagna” zoppica ancora a causa di una durata troppo esigua e di una narrazione poco incisiva e dimenticabile, al contrario il multiplayer è ancora una volta il perno centrale dell’esperienza, che per la prima volta prova a offrire un modello di gameplay basato principalmente sul gioco di squadra, riuscendoci.”</p>
      <p>Che ne pensate di questa notizia e di quanto annunciato sul proprio profilo <b>Twitter</b> dal game mode designer di <b>DICE</b>? Aspettate anche voi il prossimo capitolo della celebre saga di <b>Electronic Arts</b> o oramai <b>Battlefield</b> non vi attira più di tanto? Quali sono le vostre aspettative su questo futuro episodio? Fateci sapere che ne pensate direttamente nei commenti sotto questa notizia!</p>
      <blockquote>In attesa del futuro episodio potete recuperare il comunque ottimo Battlefield V comodamente <a href="https://toms.it/argSv">a questo indirizzo.</a></blockquote>
    </article>
  </body>
</html>