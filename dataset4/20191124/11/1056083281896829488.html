<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301654/%D8%AC%D8%B2%D8%A6%DB%8C%D8%A7%D8%AA-%D8%A7%D9%81%D8%AA%D8%AA%D8%A7%D8%AD-%D9%86%DB%8C%D8%B1%D9%88%DA%AF%D8%A7%D9%87-%D8%AF%D8%A7%D9%84%D8%A7%D9%87%D9%88"/>
    <meta property="og:site_name" content="ایسنا"/>
    <meta property="article:published_time" content="2019-11-24T11:10:15+00:00"/>
    <meta property="og:title" content="جزئیات افتتاح نیروگاه دالاهو"/>
    <meta property="og:description" content="مجری طرح‌های نیروگاه‌های خصوصی شرکت برق حرارتی جزئیات افتتاح نیروگاه دالاهو توسط وزیر نیرو و رئیس مجلس شورای اسلامی را تشریح کرد."/>
  </head>
  <body>
    <article>
      <h1>جزئیات افتتاح نیروگاه دالاهو</h1>
      <address><time datetime="2019-11-24T11:10:15+00:00">24 Nov 2019, 11:10</time> by <a rel="author">پونه ترابی</a></address>
      <p>مجری طرح‌های نیروگاه‌های خصوصی شرکت برق حرارتی جزئیات افتتاح نیروگاه دالاهو توسط وزیر نیرو و رئیس مجلس شورای اسلامی را تشریح کرد.</p>
      <p>امیر دودابی‌نژاد در گفت‌وگو با ایسنا، با بیان این‌که نیروگاه سیکل ترکیبی دالاهو برای تامین برق غرب کشور و پاسخگویی به رشد مصرف احداث شده است اظهار کرد: این نیروگاه کلاس F بوده و راندمان آن ۵۶ درصد است.</p>
      <p>وی ادامه داد: نیروگاه سیکل ترکیبی دالاهو دارای دو واحد گازی به ظرفیت ۳۱۰ و یک واحد بخار به ظرفیت ۲۰۰ مگاوات است و در واقع جمعا حدود ۹۰۰ مگاوات ظرفیت دارد.</p>
      <p>به گفته مجری طرح‌های نیروگاه‌های خصوصی شرکت برق حرارتی نیروگاه دالاهو در کیلومتر ۶۰ جاده کرمانشاه به اسلام آباد غرب واقع شده است.</p>
      <p>دودابی در مورد سرمایه‌گذاری که در نیروگاه صورت گرفته توضیح داد: کل سرمایه‌گذاری در نیروگاه دالاهو ۳۶۵ میلیون یورو بوده که ۲۲۰ میلیون یورو در قالب وام از صندوق توسعه ملی تامین شده است.</p>
      <p>وی از افتتاح واحد نخست گاز نیروگاه دالاهو در روز سه‌شنبه توسط وزیر نیرو و رئیس مجلس شورای اسلامی خبر داد و گفت: واحد دوم گازی این نیروگاه تا پایان سال تکمیل خواهد شد و واحد بخار هم در دست ساخت قرار دارد.</p>
      <p>انتهای پیام</p>
    </article>
  </body>
</html>