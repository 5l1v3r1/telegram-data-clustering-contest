<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013037/%D8%AF%D8%B1%D8%AF%D8%B3%D8%B1-%D8%A8%D8%B1%D8%A7%DB%8C-%D8%A7%D8%B3%D8%B7%D9%88%D8%B1%D9%87-%D9%87%D9%84%D9%86%D8%AF-%D8%A8%D8%A7-%D8%B3%D9%84%D8%A7%D9%85-%D9%87%DB%8C%D8%AA%D9%84%D8%B1%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T11:10:34+00:00"/>
    <meta property="og:title" content="دردسر برای اسطوره هلند با سلام هیتلری"/>
    <meta property="og:description" content="در آخر هفته‌ای که در هلند به مساله نژادپرستی در فوتبال این کشور اختصاص داده شده بود اظهارات مارکو فان باستن اسطوره فوتبال این کشور جنجال‌برانگیز شد."/>
  </head>
  <body>
    <article>
      <h1>دردسر برای اسطوره هلند با سلام هیتلری</h1>
      <address>
        <time datetime="2019-11-24T11:10:34+00:00">24 Nov 2019, 11:10</time>
      </address>
      <p>
        <i>در آخر هفته‌ای که در هلند به مساله نژادپرستی در فوتبال این کشور اختصاص داده شده بود اظهارات مارکو فان باستن اسطوره فوتبال این کشور جنجال‌برانگیز شد.</i>
      </p>
      <p>به گزارش مشرق، <b>مارکو فان باستن</b>، اسطوره فوتبال هلند روز شنبه در این کشور به دلیل اینکه در جریان یک مصاحبه با خبرنگاری آلمانی از سلام هیتلری استفاده کرده عذرخواهی کرد.</p>
      <p>فان باستن 55 ساله که یکی از اسطوره‌های فوتبال هلند و یکی از بهترین مهاجمین تاریخ فوتبال محسوب می‌شود در آستانه دیدار آژاکس و هراکلس در لیگ دسته یک هلند، در هفته‌ای که در این کشور به مبارزه با نژادپرستی در فوتبال اختصاص داده شده بود با حضور در برنامه تلویزیونی فاکس اسپرت از صحبت های خود در یک مصاحبه و به زبان آوردن کلمات "سلام هیتلری" عذرخواهی کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1011911/%D8%B3%DB%8C%D8%AF%D8%A8%D9%86%D8%AF%DB%8C-%D8%B1%D9%82%D8%A7%D8%A8%D8%AA-%D9%87%D8%A7%DB%8C-%DB%8C%D9%88%D8%B1%D9%88%DB%B2%DB%B0%DB%B2%DB%B0-%D9%85%D8%B4%D8%AE%D8%B5-%D8%B4%D8%AF-%D8%B9%DA%A9%D8%B3">سیدبندی رقابت‌های یورو۲۰۲۰ مشخص شد+عکس</a></blockquote>
      <p>عذرخواهی او بعد از آن انجام شد که فان باستن در مصاحبه با فرانک ورموث سرمربی آلمانی باشگاه هراکلس ضمن ادای سلام هیتلری در جریان جهانی دوم، کلمات "زیگ هایل" که توسط هواداران نازی به زبان آورده می‌شد را ادا کرد.</p>
      <p>صحبت های فان باستن به طوفانی در شبکه‌های اجتماعی منجر شد و در نتیجه او بین دو نیمه بازی مجبور شد در این باره صحبت کرده و ضمن عذرخواهی تاکید کند که شوخی نامناسبی کرده است.</p>
      <p>فان باستن در این باره گفت:" هدف من این نبود که مردم را شوکه کنم. فقط می‌خواستم با سرمربی آلمانی آن تیم شوخی کرده باشم".</p>
      <p>اظهارات نابه‌جای فان باستن علاوه بر قبح خود کلماتی که به زبان آورده، بیشتر به خاطر زمان مطرح کردن آنها با خشم هلندی‌ها روبرو شده است. چرا که باشگاه‌های فوتبال هلند این هفته را به مبارزه با نژادپرستی در فوتبال اختصاص داده و برنامه‌های مختلفی در این باره برگزار کرده بودند.</p>
      <p>منبع: ورزش سه</p>
    </article>
  </body>
</html>