<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709745"/>
    <meta property="og:site_name" content="ישראל היום"/>
    <meta property="article:published_time" content="2019-11-24T11:51:29+00:00"/>
    <meta property="og:title" content="מולאי: &quot;מוקי החבר הכי טוב שלי&quot;"/>
    <meta property="og:description" content="היחסים בין כוכבי הג’ודו הישראלי והאיראני מתהדקים לאחר שהאחרון ערק ממולדתו ועבר להתחרות תחת נבחרת הפליטיםענפים נוספים"/>
  </head>
  <body>
    <article>
      <h1>מולאי: "מוקי החבר הכי טוב שלי"</h1>
      <h2>היחסים בין כוכבי הג’ודו הישראלי והאיראני מתהדקים לאחר שהאחרון ערק ממולדתו ועבר להתחרות תחת נבחרת הפליטים</h2>
      <address><time datetime="2019-11-24T11:51:29+00:00">24 Nov 2019, 11:51</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>בחודש אוגוסט האחרון, סעיד מולאי נאלץ להפסיד בכוונה באליפות העולם כדי שלא להתמודד מול שגיא מוקי במשקל של עד 81 ק”ג באליפות העולם בג'ודו. לאחר שמוקי קטף את מדליית הזהב, החליט האיראני שאינו יכול להתמודד עם דרישות איגוד הג'ודו המקומי שלא מאפשר לספורטאים להתחרות מול ג'ודאים ישראלים וערק ממדינתו. לאחר תקופה קצרה בלי מדינה שאותה הוא מייצג, החליט מולאי לייצג את נבחרת הפליטים.  </p>
      <figure>
        <img src="https://www.israelhayom.co.il/sites/default/files/u94833/07799425.jpg"/>
        <figcaption>
          <b>מוקי. קירוב לבבות // צילום: אי.פי.אי</b>
        </figcaption>
      </figure>
      <p>אתמול, הופיע מולאי לראשונה מאז העריקות מאיראן בגראנד סלאם באוסקה, יפן ולצערו סיים רק במקום השביעי. מוקי, שכבר בעבר חשף את מערכת היחסים הטובה והלא שגרתית שיש בינו לבין מולאי, ניסה לעודד אותו כאשר כתב פוסט שהקדיש לו במיוחד באינסטגרם.</p>
      <p>מוקי כתב: “אני רוצה לברך את סעיד מולאי שלקח חלק בגראנד סלאם אוסקה כמתמודד מטעם נבחרת הפליטים. זהו ניצחון הספורט על פני הפוליטיקה. אתה אלוף אמיתי”. בתגובה כתב מולאי: “היי מוקי, תודה רבה רבה לך ובהצלחה גם לך. אתה החבר הכי טוב שלי". </p>
      <p>
        <b>הפוסט של מוקי ותגובת מולאי מתוך האינסטגרם: </b>
      </p>
      <figure>
        <img src="https://www.israelhayom.co.il/sites/default/files/u94833/b1d54960-c611-4d84-8092-808395ab8e49.jpg"/>
      </figure>
    </article>
  </body>
</html>