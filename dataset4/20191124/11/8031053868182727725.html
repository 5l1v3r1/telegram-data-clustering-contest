<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%b9%ce%b1%ce%ba%ce%bf%cf%80%ce%ae-%ce%ba%cf%85%ce%ba%ce%bb%ce%bf%cf%86%ce%bf%cf%81%ce%af%ce%b1%cf%82-%cf%84%cf%81%ce%ad%ce%bd%cf%89%ce%bd-%cf%80%cf%81%ce%bf%cf%82-%ce%b4%cf%81%ce%ac%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T11:07:35+00:00"/>
    <meta property="og:title" content="Διακοπή κυκλοφορίας τρένων προς Δράμα – Μετατόπιση της γέφυρας από τις βροχές!"/>
    <meta property="og:description" content="Για διακοπή κυκλοφορίας τρένων στο τμήμα της σιδηροδρομικής σύνδεσης μετά τις Σέρρες προς την Δράμα, μέχρι να υπάρξει νεότερη ανακοίνωση, ενημερώνει ο ΟΣΕ."/>
  </head>
  <body>
    <article>
      <h1>Διακοπή κυκλοφορίας τρένων προς Δράμα – Μετατόπιση της γέφυρας από τις βροχές!</h1>
      <address>
        <time datetime="2019-11-24T11:07:35+00:00">24 Nov 2019, 11:07</time>
      </address>
      <p>Για διακοπή κυκλοφορίας τρένων στο τμήμα της σιδηροδρομικής σύνδεσης μετά τις Σέρρες προς την Δράμα, μέχρι να υπάρξει νεότερη ανακοίνωση, ενημερώνει ο ΟΣΕ.</p>
      <p>
        <b>Σύμφωνα με την ανακοίνωση ο διαχειριστής της υποδομής ΟΣΕ διέκοψε την κυκλοφορία των τρένων στο συγκεκριμένο τμήμα «λόγω μετατόπισης γέφυρας από τις βροχές. Τα δρομολόγια Σέρρες – Αλεξανδρούπολη θα εκτελούνται με λεωφορεία, μέχρι νεοτέρας» όπως επισημαίνεται.</b>
      </p>
      <p>Όπως ανέφερε στο ΑΠΕ-ΜΠΕ ο προϊστάμενος της Υπηρεσίας Υποστήριξης Κυκλοφορίας του ΟΣΕ Μακεδονίας- Θράκης, Χρήστος Τούρτας, πρόκειται «για γέφυρα αποκλειστικά σιδηροδρομική, 1,5 χλμ έξω από τις Σέρρες.</p>
      <p>Χθες το βράδυ διαπίστωσε πρόβλημα ο υπεύθυνος υπάλληλος γραμμής και ενημερωθήκαμε άμεσα». Ο κ. Τούρτας επισήμανε ότι ήδη βρίσκονται στο σημείο «συνεργεία τεχνικών του ΟΣΕ προκειμένου να έχουν ακριβή εικόνα της κατάσταση και να αποκαταστήσουν το πρόβλημα στη σιδηροδρομική γέφυρα».</p>
    </article>
  </body>
</html>