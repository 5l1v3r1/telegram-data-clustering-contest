<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/motor-ng-pulis-tinaniman-ng-granada-1-patay-3-sugatan.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-24T11:42:46+00:00"/>
    <meta property="og:title" content="Motor ng pulis tinaniman ng granada: 1 patay, 3 sugatan"/>
    <meta property="og:description" content="ISA ang nasawi habang tatlo ang sugatan nang sumabog ang isang granada sa Barangay Addition Hills, Mandaluyong City kahapon."/>
  </head>
  <body>
    <article>
      <h1>Motor ng pulis tinaniman ng granada: 1 patay, 3 sugatan</h1>
      <address>
        <time datetime="2019-11-24T11:42:46+00:00">24 Nov 2019, 11:42</time>
      </address>
      <p>ISA ang nasawi habang tatlo ang sugatan nang sumabog ang isang granada sa Barangay Addition Hills, Mandaluyong City kahapon.</p>
      <p>Kinilala ang nasawi na si Roger Avila Barcelo, 37-anyos, habang sugatan naman sina Rogelio Tolentino Jr., 32; Merlina Gembaro, 52; at Edwin Rodas, 34.</p>
      <p>Naganap ang pagsabog alas-6:30 Linggo nang umaga habang sakay ng kanyang motorsiklo si PSSg. Aldin Saligo. Papunta umano ang pulis sa himpilan nang mapadaan ito sa malalim na humps sa Martinez Street.</p>
      <related>
        <h4>Related Posts</h4>
        <a href="https://www.abante.com.ph/iloilo-judge-sinuspinde-ang-expropriation-hearing-vs-peco.htm"/>
        <a href="https://www.abante.com.ph/senado-naguguluhan-sa-vape-ban.htm"/>
        <a href="https://www.abante.com.ph/koponan-ng-para-athlete-nagbulsa-ng-4-ginto-sa-world-bowling.htm"/>
      </related>
      <p>Doon niya nakita ang nahulog na granada mula sa kanyang motor, agad itong tuma­lon at nakaalis sa sasakyan bago pa ito sumabog.</p>
      <p>Dahil dito, nasawi ang biktimang sakay ng tricycle habang nasugatan naman ang tatlong naglalakad sa kalsada.</p>
      <p>Nabatid na si Saligo ay nakatalaga sa Mandaluyong Drug Enforcement Unit at dating nasa intelligence division. Posible umanong may kina­laman sa kanyang trabaho ang insidente. (Vick Aquino)</p>
      <related>
        <a href="https://www.abante.com.ph/2-patay-6-sugatan-sa-aksidente-sa-quezon.htm"/>
        <a href="https://www.abante.com.ph/1-todas-13-sugatan-sa-salpukan-ng-kotse-jeep.htm"/>
        <a href="https://www.abante.com.ph/pulis-pinatay-sa-loob-ng-korte.htm"/>
      </related>
    </article>
  </body>
</html>