<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/whatsapp-400-bin-kisiyi-engelledi-h80426.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T11:16:58+00:00"/>
    <meta property="og:title" content="WhatsApp, Siyasi Reklam Yapan 400 Bin Kullanıcıyı Engelledi"/>
    <meta property="og:description" content="Popüler mesajlaşma uygulaması WhatsApp, siyasi reklam ve sahte haber sorununu çözmek için 400 bin kullanıcıyı engelledi."/>
  </head>
  <body>
    <article>
      <h1>WhatsApp, Siyasi Reklam Yapan 400 Bin Kullanıcıyı Engelledi</h1>
      <h2>Popüler anlık mesajlaşma uygulaması WhatsApp, siyasi reklamlarla ilgili sorun yaşadığını ve bu sorunu çözmeye çalıştıklarını belirtmişti. Bu sorunu çözmek isteyen WhatsApp, 400 bin kullanıcının engellendiğini açıkladı.</h2>
      <address><time datetime="2019-11-24T11:16:58+00:00">24 Nov 2019, 11:16</time> by <a rel="author" href="https://www.webtekno.com/yazar/ugurcandr" target="_blank">Uğurcan Dere</a></address>
      <p>Dünyanın en ünlü mesajlaşma uygulaması olan <b>WhatsApp</b>, bir süredir uygulama kullanılarak yapılan siyasi reklamlara karşı çözüm bulma arayışındaydı. Geçtiğimiz dönemlerde <b>sahte haberler ve siyasi reklamlarla</b> gündeme oturan WhatsApp, bu sorunu çözmek için ilginç bir işe imza attı. Dünyanın dört bir yanında faaliyet gösteren WhatsApp, 400 bin kullanıcıyı engelleyerek siyasi reklam ve sahte haber sorununu çözmeyi hedefliyor.</p>
      <p>Brezilya’da 2018 yılında yapılan seçimlere, sosyal medya üzerinde yayınlanan sahte haberler damga vurmuştu. Bu seçimlerde insanlara WhatsApp üzerinden gönderilen mesajlar, birçok seçmene fayda sağlarken birçok seçmene de zarar verdi. Ülkemizdeki cumhurbaşkanlığı seçimlerinde de yanlış bilgilerin paylaşılmasının ardından araştırma sürecine giren olayın sonunda WhatsApp kararını verdi.</p>
      <h3>400 bin kullanıcı engellendi, toplu mesajlaşma etkinliklerine sınır getirildi</h3>
      <figure>
        <img src="https://www.webtekno.com/images/editor/default/0002/31/3e17a588e1f989be00daff7d9ccaeae132a7a371.jpeg"/>
      </figure>
      <p>WhatsApp’ta toplu mesaj olarak yayınlanan bu sahte haberlerin hangi seçmenlere yarar sağladığı ya da hangi seçmenlere zarar verdiği ile ilgili bir detay verilmiyor. Yüzbinlerce kullanıcıyı engelleyen WhatsApp, sahte haberlerin yayılma olayını azaltabilmek için uygulama içerisinde atılacak mesajlara da bir <b>kısıtlama </b>getirdi.</p>
      <p>Bundan sonra WhatsApp uygulamasındaki toplu mesajlaşma etkinlikleri artık daha kısıtlı bir biçimde gerçekleştirilebiliyor. Önceden tek bir mesajı 256 gruba aynı anda gönderebilirken artık <b>yalnızca 5</b> gruba gönderebiliyorsunuz. WhatsApp, bu kısıtlamanın sahte haberleri ve siyasi reklamları olabildiğince <b>ortadan kaldıracağını</b> düşünüyor. Bunun yanı sıra herhangi bir uygulamanın ya da robotun toplu mesaj göndermesi, izinsiz mesaj atılması ve grup oluşturulmasının da yasaklandığını belirten WhatsApp, kuralları iyice sıkılaştırıyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/telegram-kurucusu-whatsapp-aciklamasi-h80266.html">Telegram Kurucusu: Başınıza Bir İş Gelsin İstemiyorsanız WhatsApp'ı Silin</a>
      </p>
      <p>WhatsApp’ın şifreli bir platform olduğunu belirten şirket, “<i>Otomatik ve toplu mesajlaşma etkinliklerine karşı aldığımız kararlar, mesajlaşma içeriğini değil hesap davranışlarını hedef alıyor”</i> açıklamasını yaparak <b>gizliliğe ve güvenliğe</b> ne kadar <b>önem</b> verdiklerini vurguladı.</p>
      <p><b>Kaynak : </b>https://www.sozcu.com.tr/2019/teknoloji/whatsapp-400-bin-hesabi-engelledi-5469424/</p>
    </article>
  </body>
</html>