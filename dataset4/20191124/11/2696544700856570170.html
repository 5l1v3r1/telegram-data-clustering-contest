<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191124_Antiszemita_plakatok_jelentek_meg_Budapesten_az_Index_ujsagiroirol"/>
    <meta property="og:site_name" content="HVG.hu"/>
    <meta property="article:published_time" content="2019-11-24T11:02:00+00:00"/>
    <meta property="og:title" content="Antiszemita plakátok jelentek meg Budapesten az Index újságíróiról"/>
    <meta property="og:description" content="A plakáton nincs utalás a készítőkre."/>
  </head>
  <body>
    <article>
      <h1>Antiszemita plakátok jelentek meg Budapesten az Index újságíróiról</h1>
      <address><time datetime="2019-11-24T11:02:00+00:00">24 Nov 2019, 11:02</time> by <a rel="author">hvg.hu</a></address>
      <p>
        <b>A plakáton nincs utalás a készítőkre.</b>
      </p>
      <p>Budapest több pontján jelentek meg olyan plakátok, amelyek az Index két újságíróját, Miklósi Gábort és Dezső Andrást ábrázolják az izraeli zászló előtt "Mi is a határon túlról jöttünk" felirattal – <a href="https://444.hu/2019/11/24/ezeket-a-plakatokat-tettek-ki-budapesten-az-index-ujsagiroirol">írja a 444.hu</a>.</p>
      <p>A plakáton alul az Index logója is látható a "Konstans rinyálás, látens magyarellenesség, hazaárulás" felirat mellett. A plakát készítőjére vagy megrendelőjére nem utal rajta semmi.</p>
      <p>Miklósi Gábort az elmúlt héten több kormánypárti médium is erősen támadta, mert a Puskás Aréna megnyitóján nem állt fel az Ismerős Arcok <i>Nélküled </i>című száma alatt, és erről cikket is írt. Később a Mi Hazánk Mozgalom <a href="https://hvg.hu/itthon/20191120_kozosseg_elleni_uszitas_per_index_mi_hazank">beperelte közösség elleni úszításért</a>.</p>
      <p>Ugyanez a párt Dezső Andrást is elítélte egy közleményben, mert egy videómontázsban a szám egy koncertfelvételét és menekültekről készült képeket vágott össze.</p>
      <p>Az izraeli nagykövetség a Twitteren közölte, szigorúan elítélik a plakátot, "amin antiszemita és Izrael-ellenes szimbólumok és inszinuációk láthatók". Azt is írták, biztosak abban, hogy a magyar hatóságok eltávolíttatják a plakátokat.</p>
      <figure>
        <iframe data-src="https://twitter.com/IsraelinHungary/status/1198363278256168960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://hvg.hu/360/201947_stadiongiccs"/>
        <a href="https://hvg.hu/itthon/20191121_Marabu_FekNyuz_Nelkuled"/>
      </related>
    </article>
  </body>
</html>