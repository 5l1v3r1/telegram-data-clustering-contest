<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807098/%D8%A8%D8%BA%D8%AF%D8%A7%D8%AF-%D9%BE%D8%A7%DB%8C%D8%AA%D8%AE%D8%AA-%D8%B9%D8%B1%D8%A7%D9%82-%D8%A7%D8%B3%D8%AA-%D9%86%D9%87-%D8%A7%D8%B1%D8%A8%DB%8C%D9%84"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T11:22:00+00:00"/>
    <meta property="og:title" content="«بغداد» پایتخت عراق است نه «اربیل»"/>
    <meta property="og:description" content="ائتلاف النصر وابسته به حیدر العبادی نسبت به سفر مایک پنس به کردستان عراق بدون اینکه به بغداد سفر کند، واکنش نشان داد و تاکید کرد، بغداد پایتخت عراق است نه اربیل."/>
  </head>
  <body>
    <article>
      <h1>«بغداد» پایتخت عراق است نه «اربیل»</h1>
      <h2>ائتلاف النصر وابسته به حیدر العبادی نسبت به سفر مایک پنس به کردستان عراق بدون اینکه به بغداد سفر کند، واکنش نشان داد و تاکید کرد، بغداد پایتخت عراق است نه اربیل.</h2>
      <address>
        <time datetime="2019-11-24T11:22:00+00:00">24 Nov 2019, 11:22</time>
      </address>
      <p>به گزارش گروه بین‌الملل <a href="https://snn.ir/">خبرگزاری دانشجو</a>، به نقل از سومریه نیوز، ائتلاف النصر به رهبری حیدر العبادی، نخست وزیر سابق عراق در بیانیه‌ای اعلام کرد، این ائتلاف سفر ماپک پنس، معاون رئیس‌جمهوری آمریکا به عراق را که مخل حاکمیت کشور بود، محکوم می‌کند.<br/><br/>این ائتلاف اضافه کرد: بغداد پایتخت عراق است نه اربیل، ما با موافقت دولت عراق با مقدمات این سفر که تنها محدود به پایگاه عین الاسد و اربیل بود، مخالفیم.<br/><br/>این ائتلاف تصریح کرد: مسائل مربوط به حاکمیت ملی ملک شخصی کسی نیست که آن را فدا کند اولین دلیل مخالفت ما با این سفر این است که حاکمیت کشور عراق رعایت نشد.<br/><br/>این در حالی است که نیچروان بارزانی، رئیس اقلیم کردستان عراق در جریان استقبال از مایک پنس گفته بود، این سفر دلیلی بر حمایت واشنگتن از عراق و اقلیم کردستان است.<br/><br/>بارزانی در جریان نشست با پنس تاکید کرد: دوست دارم به شما حضورتان در اربیل و عراق را خوشامد بگویم و از طرف مردم کردستان عراق از دولت آمریکا به دلیل حمایت‌هایش در جریان جنگ علیه داعش تشکر کنم. بدون حمایت شما نتیجه‌ای که امروز به آن دست یافته‌ایم ممکن نبود، ما از تمام مساعدت و حمایت شما از اقلیم کردستان و عراق ممنونیم.<br/><br/>بارزانی افزوده بود: سلام ما را به ترامپ برسانید، امیدواریم روابط کنونی بین اقلیم و آمریکا در تمام زمینه‌ها تقویت شود.<br/><br/>در این دیدار مسرور بارزانی نخست وزیر اقلیم، مصطفی سید قادر معاون رئیس اقلیم، قباد طالبانی معان نخست وزیر و وفوزی حریری، رئیس دفتر ریاست اقلیم حضور داشتند.<br/><br/>پنس به همراه همسرش عصر شنبه از استان الانبار جایی که پایگاه عین الاسد عراق در آنجا واقع است، وارد اربیل شد، او ملاقاتی با سربازان آمریکایی مستقر در این پایگاه داشت.</p>
    </article>
  </body>
</html>