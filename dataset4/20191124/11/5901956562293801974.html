<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/postojno-stresla-eksplozija-na-delu-specialne-enote-253164"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T11:59:00+00:00"/>
    <meta property="og:title" content="Postojno stresla eksplozija, na delu specialne enote"/>
    <meta property="og:description" content="Policija je bila ob 10.53 obveščena o eksploziji v Postojni. Po prvih podatkih je eksplozija odjeknila ponoči, in sicer v smetnjaku. Kosi so prileteli približno 10 metrov v stekla knjižnice, ki ..."/>
  </head>
  <body>
    <article>
      <h1>Postojno stresla eksplozija, na delu specialne enote</h1>
      <h2>Kose smetnjaka je v eksploziji odneslo v knjižnico.</h2>
      <address><time datetime="2019-11-24T11:59:00+00:00">24 Nov 2019, 11:59</time> by <a rel="author">T. V.</a></address>
      <p>Policija je bila ob 10.53 obveščena o eksploziji v Postojni. Po prvih podatkih je eksplozija odjeknila ponoči, in sicer v smetnjaku. Kosi so prileteli približno 10 metrov v stekla knjižnice, ki so se razbila, prav tako je v knjižnico priletel pokrov smetnjaka, so sporočili iz PU Koper.<br/><br/>Policisti so zavarovali kraj dogodka. Aktivirani so bombologi specialne enote, ki bodo pregledali bližnjo okolico in izključili nevarnost, zatem bodo kriminalisti opravili ogled kraja. Tako knjižnica kot tudi bližnja osnovna šola sta bili med eksplozijo prazni, prav tako zaradi eksplozije ni bil nihče poškodovan.<br/><br/>Vse okoliške prebivalce policisti prosijo, da informacije v zvezi s tem dogodkom čim prej sporočijo na 113 ali na anonimni telefon policije 080 1200.</p>
    </article>
  </body>
</html>