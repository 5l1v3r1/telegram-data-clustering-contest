<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/tolga-cevik-esofmanli-seyirciyle-yasadigi-olaydan-oturu-tepki-gordu-1211212.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T11:51:00+00:00"/>
    <meta property="og:title" content="Tolga Çevik, eşofmanlı seyirciyle yaşadığı olaydan ötürü tepki gördü"/>
    <meta property="og:description" content="Tolga Çevik, tiyatroya gelen eşofmanlı bir seyirciyle yaşadığı diyalog nedeniyle sosyal medyada tepki gördü. Tolga Çevik, bizzat anlattığı olaya göre tarihi bir tiyatroya eşofmanla gelen seyirciyi sahnede azarladı ve sahneden gönderdi."/>
  </head>
  <body>
    <article>
      <h1>Tolga Çevik, eşofmanlı seyirciyle yaşadığı olaydan ötürü tepki gördü</h1>
      <h2>Tolga Çevik, tiyatroya gelen eşofmanlı bir seyirciyle yaşadığı diyalog nedeniyle sosyal medyada tepki gördü. Tolga Çevik, bizzat anlattığı olaya göre tarihi bir tiyatroya eşofmanla gelen seyirciyi sahnede azarladı ve sahneden gönderdi.</h2>
      <address>
        <time datetime="2019-11-24T11:51:00+00:00">24 Nov 2019, 11:51</time>
      </address>
      <p><b>Tolga Çevik</b>, Caner Özyurtlu'nun YouTube'da 'Neysene' kanalı için hazırladığı 'Loş Sohbetler' programına konuk oldu.</p>
      <p>
        <i>
          <b>Yıllar önce yaşadığı bir anısını anlatan Tolga Çevik, sahneye çıkardığı bir seyircisinin eşofmanlı olmasına verdiği tepkiyi aktardı.</b>
        </i>
      </p>
      <p>Kendisinin saygısından ötürü smokin giymesine ve tiyatronun 1885 yılında kurulmuş tarihi bir tiyatro olmasına karşın 19 yaşındaki seyircisinin eşofmanla gelmesini saygısızlık olarak addeden Tolga Çevik, seyircisini azarlayıp sahneden indirmiş.</p>
      <p>Loş Sohbetler'de Tolga Çevik'in bu sözlerini duyan bazı izleyiciler, ünlü şovmene tepki gösterdi.</p>
      <p>Asırlardır süren "Sanat sanat için midir, sanat toplum için midir?" tartışmasına kadar uzanan yorumlara Tolga Çevik'in ne cevap vereceği merak konusu.</p>
    </article>
  </body>
</html>