<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/yasam-genel/denizlide-duzenlenen-hamsi-soleninde-5-ton-hamsi-dagitildi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-24T11:44:00+00:00"/>
    <meta property="og:title" content="Denizli’de düzenlenen hamsi şöleninde 5 ton hamsi dağıtıldı"/>
    <meta property="og:description" content="Denizli Karadenizliler Derneği tarafından bu yıl 9. Düzenlenen “Hamsi Şöleni”nde 5 ton hamsi dağıtıldı. İncilipınar Parkı’nda yapılan şölende hamsi almak isteyenler uzun kuyruklar oluşturdu."/>
  </head>
  <body>
    <article>
      <h1>Denizli’de düzenlenen hamsi şöleninde 5 ton hamsi dağıtıldı</h1>
      <h2>Denizli Karadenizliler Derneği tarafından bu yıl 9. Düzenlenen “Hamsi Şöleni”nde 5 ton hamsi dağıtıldı. İncilipınar Parkı’nda yapılan şölende hamsi almak isteyenler uzun kuyruklar oluşturdu.</h2>
      <address><time datetime="2019-11-24T11:44:00+00:00">24 Nov 2019, 11:44</time> by <a rel="author">Haber Merkezi</a></address>
      <p>DENİZLİ (AA) – Karadeniz kültürünü tanıtmak amacıyla Denizli’de düzenlenen “9. Hamsi Şöleni”nde vatandaşlara 5 ton hamsi ikram edildi.</p>
      <figure>
        <img src="https://www.denizlihaber.com/medya/2019/11/denizli-hamsi-soleni-haber.jpg"/>
      </figure>
      <p>Denizli Karadenizliler Derneğinin (DEKAD) Büyükşehir Belediyesi desteğiyle, kentte yaşayan Karadenizliler ile çevre illerden gelenlerin katımıyla düzenlediği şölen, Pamukkale ilçesindeki İncilipınar Parkı’nda gerçekleştirildi.</p>
      <p>Şölen için getirilen 5 ton hamsi, dev kazanlarda pişirildi, 20 bin ekmekle katılımcılara ikram edildi. Hamsi ekmek almak isteyen vatandaşlar, yaklaşık 1 kilometrelik kuyruk oluşturdu.</p>
      <p>Yöresel kıyafet giyen Karadenizliler, tulum ve kemençe eşliğinde katılımcılarla fotoğraf çektirdi.</p>
      <figure>
        <img src="https://www.denizlihaber.com/medya/2019/11/denizli-hamsi-soleni-haber1.jpg"/>
      </figure>
      <p>DEKAD Başkanı Birol Konak, yaptığı açıklamada, festivale yoğun katılım olduğunu, Karadeniz kültürünü Denizli’deki insanlarla paylaşıp yaşatmayı amaçladıklarını belirtti.</p>
    </article>
  </body>
</html>