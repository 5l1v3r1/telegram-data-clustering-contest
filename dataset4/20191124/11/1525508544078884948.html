<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779639/%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-%D9%85%D9%88%D8%A8%D8%A7%DB%8C%D9%84%DB%8C-%DA%A9%D9%87-%D8%A7%D8%B2-%D9%88%D8%B3%D8%B7-%D8%AA%D8%A7-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T11:03:23+00:00"/>
    <meta property="og:title" content="رونمایی از موبایلی که از وسط تا می شود"/>
    <meta property="og:description" content="شرکت ویژن ایکس در کنفرانس صنعت نمایشگر از یک نمایشگر لوله شونده رونمایی کرده است. همچنین این شرکت از یک موبایل تاشو با نمایشگر ۶.۴۷ اینچ رونمایی کرد که از وسط تا می شود."/>
  </head>
  <body>
    <article>
      <h1>رونمایی از موبایلی که از وسط تا می شود</h1>
      <address>
        <time datetime="2019-11-24T11:03:23+00:00">24 Nov 2019, 11:03</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از گیزموچاینا،  شرکت Visionox معتقد است نمایشگرهای لوله شونده پس از دستگاه های تاشو به ترند جدید بازار موبایل تبدیل می شوند.</p>
      <p>درهمین راستا در کنفرانس جهانی صنعت نمایشگر چشم اندازی از آینده فناوری های این حوزه نمایش داده شد. در این رویداد سه روزه که در ایالت آنهویی چین برگزار شد، شرکت ویژن ایکس از یک پنل نمایشگر انعطاف پذیر AMOLED همراه محصولاتی جالب مانند یک موبایل تاشو صدفی شکل رونمایی کرد.</p>
      <p>این شرکت اعلام کرده نمایشگر لوله شونده در مقایسه با نمایشگرهای تاشو فضای کمتری اشغال می کند. نمایشگر ویژن ایکس به شکل یک طومار بود که دور یک میله با شعاع ۷ میلیمتر پیچیده می شد. البته مدت زیادی طول می کشد تا این فناوری آماده عرضه به بازار شود.</p>
      <figure>
        <img src="https://media.mehrnews.com/d/2019/11/24/4/3302115.jpg"/>
      </figure>
      <p> نمایشگری که در این کنفرانس رونمایی شد فقط یک پنل بود و روی موبایل نصب نشده بود. البته باید اشاره کرد شرکت هایی مانند BOE و ال جی نیز در گذشته نمایشگرهای لوله شونده را رونمایی کرده اند.</p>
      <p>این شرکت علاوه بر نمایشگر لوله شوند همچنین از یک موبایل تاشو صدفی شکل رونمایی کرد. این موبایل از وسط تا می شود و برخلاف موبایل موتورلا ریزر، شبیه یک دستگاه اندروید عادی است.</p>
      <p>این دستگاه دارای یک نمایشگر انعطاف پذیرAMOLED در اندازه ۶.۴۷ اینچ است. روی نمایشگر یک بریدگی شبیه اشک وجود دارد . موبایل پس از تاشدن به یک دستگاه با ضخامت ۱۳.۳ میلی متر تبدیل می شود.</p>
      <p>در کنار این موارد ویژن ایکس از یک موبایل با نمایشگری با ۰.۷ میلیمتر در قسمت های بالا ، چپ و راست رونمایی کرد.</p>
    </article>
  </body>
</html>