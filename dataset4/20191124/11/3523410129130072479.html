<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641758/%D9%81%D9%82%D8%B7-%D8%A8%D8%B1-%D8%AC%D8%B1%D8%A7%DB%8C%D9%85-%D8%AA%D8%B1%D8%A7%D9%85%D9%BE-%D8%AF%D8%B1-%D8%AF%D8%A7%D8%AE%D9%84-%D8%A2%D9%85%D8%B1%DB%8C%DA%A9%D8%A7-%D8%AA%D9%85%D8%B1%DA%A9%D8%B2-%D9%86%DA%A9%D9%86%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T11:25:00+00:00"/>
    <meta property="og:title" content="فقط بر جرایم ترامپ در داخل آمریکا تمرکز نکنید"/>
    <meta property="og:description" content="«دونالد ترامپ» رییس جمهور آمریکا نه تنها در داخل آمریکا بلکه حتی در خارج از آن کشور نیز مرتکب جرایم زیادی شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641758/%D9%81%D9%82%D8%B7-%D8%A8%D8%B1-%D8%AC%D8%B1%D8%A7%DB%8C%D9%85-%D8%AA%D8%B1%D8%A7%D9%85%D9%BE-%D8%AF%D8%B1-%D8%AF%D8%A7%D8%AE%D9%84-%D8%A2%D9%85%D8%B1%DB%8C%DA%A9%D8%A7-%D8%AA%D9%85%D8%B1%DA%A9%D8%B2-%D9%86%DA%A9%D9%86%DB%8C%D8%AF">فقط بر جرایم ترامپ در داخل آمریکا تمرکز نکنید</a>
      </h1>
      <h2>«دونالد ترامپ» رییس جمهور آمریکا نه تنها در داخل آمریکا بلکه حتی در خارج از آن کشور نیز مرتکب جرایم زیادی شده است.</h2>
      <address><time datetime="2019-11-24T11:25:00+00:00">24 Nov 2019, 11:25</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «جان ففر» مدیر سایت خارجی در موسسه<b> مطالعات سیاسی</b> در مطلبی که در سایت لوبلاگ منتشرشده به بررسی اقدامات خلاف قانون<b> دونالد ترامپ</b> پرداخته است. جان ففر در یادداشت خود می‌نویسد:   کلیشه‌ای در سینمای وسترن وجود دارد که در آن آدم بدها هنگامی که وارد شهر می‌شوند با کلانتر شهر روبرو می‌شوند. کلانتر خطاب به آن‌ها می‌گوید که من قانون هستم و شما باید شهر را ترک کنید.   حال سوال این است که دونالد ترامپ پلیس خوب است یا بد؟!   حتی پیش از پیروزی در انتخابات ریاست جمهوری دونالد ترامپ و شرکت‌هایش در بیش از ۳۵۰۰ پرونده قضایی درگیر بوده‌اند. این امر باعث شده تا  ترامپ به یک کارشناس نظام قضایی آمریکا تبدیل شود. علاوه بر این او از دادگاه‌ها برای ترساندن دشمنان، خودداری از پرداخت بدهی‌ها و اعلام ورشکستگی استفاده کرده است.   اینک ترامپ بعنوان رئیس جمهور تاثیر زیادی بر نظام قضایی کشور همراه با دو رویکرد داخلی و خارجی دارد. رویکرد داخلی تغییر نظام قضایی کشور است و رویکرد خارجی به چالش کشیدن قدرت قانون به طور کلی است.   ترامپ با دخالت در روند قانونی تلاش کرده تا تصمیم آخر را خود اتخاذ کند، همانند یک امپراطور در روم باستان که به گلادیاتورها فرمان کشتار می‌دهد و به گونه‌ای رفتار می‌کند که گویا او خود قانون است.   چالش داخلی   دادگاهی در واشنگتن به کنگره اجازه داد تا درباره سوابق مالی هشت سال گذشته ترامپ تحقیق کند. تصمیمی که با مخالفت و درخواست تجدید نظر ترامپ روبرو شده است.   در ماه گذشته یک قاضی دادگاه فدرال در تگزاس دستور ترامپ برای ساخت دیوار در مرز با مکزیک را غیرقانونی اعلام کرد. چندین پرونده این‌ چنینی بر علیه ترامپ و تصمیم‌های غیرقانونی وی در دادگاه‌های آمریکا در جریان می‌باشد.   چالش خارجی   در اراضی که از سال  ۱۹۶۷ اشغال شده است، اسرائیل سال‌هاست، مشغول شهرک‌سازی و زیر پا گذاشتن حقوق مردم فلسطین است. محکومیت این اشغالگری توسط قطعنامه سازمان ملل متحد، دادگاه لاهه و کارشناسان و اساتید حقوق بین‌الملل تایید شده است.   در دسامبر ۲۰۱۶ «باراک اوباما» در یکی از آخرین اقداماتش که در تاریخ روابط میان آمریکا و اسرائیل بی‌سابقه بوده است قطعنامه سازمان ملل در مورد غیرقانونی بودن شهرک‌سازی اسرائیل در اراضی اشغالی فلسطین را وتو نکرده و به آن رای ممتنع داد.   ولی در هفته گذشته دولت ترامپ آن قطعنامه را زیر پا گذاشته و اعلام کرد که شهرک سازی در اراضی اشغالی قانونی است. تصمیمی که در کنار سایر تصمیم‌های قبلی دولت ترامپ صلح در خاورمیانه را به کلی به حاشیه راند.    این آخرین اقدام  خلاف قوانین بین‌المللی دولت ترامپ است. پیش از این ترامپ با خروج از برجام که پس از ماه‌ها مذاکره میان ایران و کشورهای پنج بعلاوه یک حاصل شده بود و پیمان پاریس روند زیر پا گذاشتن معاهدات بین‌المللی را آغاز کرده بود.   در اقدامی ضد حقوق بشری ترامپ با محاکمه سه نفر از نظامیان آمریکایی که در افغانستان مرتکب جنایات جنگی شده بودند مخالفت کرد و سربازان آمریکایی را معاف از قوانین کنوانسیون بین‌المللی ژنو اعلام کرد. اقدامی که حتی با مخالفت مقامات پنتاگون نیز روبرو شد.   ترامپ یکبار دیگر اعلام کرد که او بر این گمان است که بهتر از هرکس دیگری و حتی بهتر از خود قانون، می‌فهمد.   پس از آنکه ترامپ توسط کنگره یا رای دهندگان برکنار شود شغل جدیدی خواهد داشت. او به سبب دانشی که از نظام قضایی کشور دارد می‌تواند مانند یک زندانی با دانش خوب حقوقی باشد!</p>
    </article>
  </body>
</html>