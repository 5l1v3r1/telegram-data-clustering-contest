<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641749/%D9%86%D8%AA%D8%A7%DB%8C%D8%AC-%DA%A9%D9%85%D8%A7%D9%86%D8%AF%D8%A7%D8%B1%D8%A7%D9%86-%DA%A9%D8%A7%D9%85%D9%BE%D9%88%D9%86%D8%AF-%DA%A9%D8%B4%D9%88%D8%B1%D9%85%D8%A7%D9%86-%D8%AF%D8%B1-%D8%AF%D9%88%D8%B1-%D9%85%D9%82%D8%AF%D9%85%D8%A7%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T11:13:00+00:00"/>
    <meta property="og:title" content="نتایج کمانداران کامپوند کشورمان در دور مقدماتی"/>
    <meta property="og:description" content="در ادامه مسابقات تیراندازی با کمان قهرمانی آسیا در تایلند، کمانداران کامپوند کشورمان در دور مقدماتی به مصاف حریفان خود رفتند."/>
  </head>
  <body>
    <article>
      <h1>
        <a href="https://www.bultannews.com/fa/news/641749/%D9%86%D8%AA%D8%A7%DB%8C%D8%AC-%DA%A9%D9%85%D8%A7%D9%86%D8%AF%D8%A7%D8%B1%D8%A7%D9%86-%DA%A9%D8%A7%D9%85%D9%BE%D9%88%D9%86%D8%AF-%DA%A9%D8%B4%D9%88%D8%B1%D9%85%D8%A7%D9%86-%D8%AF%D8%B1-%D8%AF%D9%88%D8%B1-%D9%85%D9%82%D8%AF%D9%85%D8%A7%D8%AA%DB%8C">نتایج کمانداران کامپوند کشورمان در دور مقدماتی</a>
      </h1>
      <h2>در ادامه مسابقات تیراندازی با کمان قهرمانی آسیا در تایلند، کمانداران کامپوند کشورمان در دور مقدماتی به مصاف حریفان خود رفتند.</h2>
      <address><time datetime="2019-11-24T11:13:00+00:00">24 Nov 2019, 11:13</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در ادامه مسابقات تیراندازی با کمان قهرمانی آسیا، کمانداران کامپوند کشورمان در دور مقدماتی به مصاف حریفان خود رفتند.</p>
      <p>نیما محبوبی با امتیاز 702 در رده نهم قرار گرفت و در مرحله حذفی پس از استراحت در دور نخست باید به مصاف برنده دیدار چین‌تایپه و مالزی برود.</p>
      <p>محمدصالح پالیزبان با امتیاز 693 در رده شانزدهم ایستاد و پس از استراحت در دور نخست باید به برنده دیدار هنگ‌کنگ و اندونزی دیدار کند.</p>
      <p>دانیال حیدرزاده با امتیاز 693 در جایگاه هجدهم قرار گرفت و باید در دور حذفی به مصاف کمانداری از هنگ کنگ برود.</p>
      <p>در بخش بانوان ویداحلیمیان با امتیاز 685 در جایگاه سیزدهم ایستاد و پس از استراحت در دور نخست باید به مصاف کمانداری از قزاقستان برود.</p>
      <p>راحله فارسی با امتیاز 676 در رده بیست و یکم ایستاد و پس از استراحت در دور نخست باید به مصاف کمانداری از فیلیپین برود.</p>
      <p>آرزو طاهریان با امتیاز 663 در رده سی و یکم قرار گرفت و باید در دور حذفی به مصاف کمانداری از فیلیپین برود.</p>
      <p>تیم کامپوند مردان ایران با امتیاز 2088 در رده پنجم ایستاد و باید در دور حذفی پس از استراحت در دور نخست به مصاف تیم چین تایپه برود.</p>
      <p>تیم کامپوند زنان ایران با امتیاز 2024 در رده هفتم ایستاد و باید در دور نخست مسابقات حذفی با تیم ویتنام بازی کند.</p>
      <p>تیم میکس کامپوند ایران با ترکیب ویدا حلیمیان و نیما محبوبی با امتیاز 1387 در رده ششم ایستاد و در مرحله حذفی در دور نخست باید با تیم ویتنام دیدار کند.</p>
    </article>
  </body>
</html>