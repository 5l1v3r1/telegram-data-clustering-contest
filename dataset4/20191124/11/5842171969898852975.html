<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/par-veselibu/359791-6-produkti-kurus-nekad-neest-tuksa-dusa"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T11:07:00+00:00"/>
    <meta property="og:title" content="6 produkti, kurus nekad neēst tukšā dūšā"/>
    <meta property="og:description" content="Visi zina, ka brokastis ir dienas vissvarīgākā maltīte, kas organismam dod signālu – jāsāk darboties un tērēt enerģiju. Bet, vai tu zināji, ka no rītiem, kad pēc nakts miega pamostamies ar tukšiem vēderiem, labāk neēst pilnīgi visu, kas atrodas pa rokai? Jogurts, kafija un svaigi spiesta apelsīnu sulu – to parasti cilvēki iedomājas, kad runa ir par veselīgām brokastīm, taču, izrādās, ir virkne pārtikas produktu, no kuru uzņemšanas tukšā dūšā vajadzētu izvairīties, vēsta “The Independent”."/>
  </head>
  <body>
    <article>
      <h1>6 produkti, kurus nekad neēst tukšā dūšā</h1>
      <address><time datetime="2019-11-24T11:07:00+00:00">24 Nov 2019, 11:07</time> by <a rel="author">Jauns.lv</a></address>
      <p>
        <b>Visi zina, ka brokastis ir dienas vissvarīgākā maltīte, kas organismam dod signālu – jāsāk darboties un tērēt enerģiju. Bet, vai tu zināji, ka no rītiem, kad pēc nakts miega pamostamies ar tukšiem vēderiem, labāk neēst pilnīgi visu, kas atrodas pa rokai? Jogurts, kafija un svaigi spiesta apelsīnu sulu – to parasti cilvēki iedomājas, kad runa ir par veselīgām brokastīm, taču, izrādās, ir virkne pārtikas produktu, no kuru uzņemšanas tukšā dūšā vajadzētu izvairīties, vēsta “The Independent”.</b>
      </p>
      <p>
        <b>1. Tomāti</b>
      </p>
      <p>Lai gan tomāti ir bagāti ar C vitamīnu un uzturvielām, būtiski būtu izvairīties no to ēšanas tukšā dūšā. Tomātos esošā tanīnskābe palielina skābuma līmeni kuņģī, kas, savukārt, var izraisīt kuņģa problēmas, tiem, kas cieš no atviļņa slimības vai kuņģa čūlas. </p>
      <p>
        <b>2. Gāzēti dzērieni</b>
      </p>
      <p>Cilvēki domā, ka bezalkoholiskus dzērienus ir labi lietot jebkurā diennakts laikā, taču, vajadzētu izvairīties no gāzētu dzērienu lietošanas tukšā dūša. Tie var uzpūst vēderu, palielināt skābes līmeni kuņģī, un pat palielināt šūnu mutāciju risku. </p>
      <p>
        <b>3. Konditorejas izstrādājumi</b>
      </p>
      <p>Protams, no rītiem, kad jau tā ir maz laika, vieglākais šķiet ātrumā uzkost kādu kruasānu vai bulciņu, taču jāatceras, ka šie produkti satur daudz rauga, kas, savukārt, var kaitēt kuņģim. </p>
      <p>
        <b>4. Asi ēdieni</b>
      </p>
      <p>Ēdot pikantus ēdienus tukšā dūšā, jūs palielināt iespēju sajust kuņģa kairinājumu, kas var novest pat līdz krampjiem. Tukšā dūšā noteikti nevajadzētu ēst čilli, ķiplokus un ingveru. </p>
      <p>
        <b>5. Cukurs</b>
      </p>
      <p>Kad cukurs nonāk tukšā kuņģī, organismam ir grūti pietiekamā daudzumā izdalīt insulīnu, lai uzturētu normālu glikozes līmeni asinīs. Turklāt, cukurs ir skābi veidojošs pārtikas produkts, kas var izjaukt normālu skābes līmeni kuņģī. </p>
      <p>
        <b>6. Jogurts</b>
      </p>
      <p>Lai gan jogurts ir bagāts ar pienskābām baktērijām, kas dara tikai labu mūsu organismam, baktēriju darbību neefektīvu padara tukša kuņģa augstais skābes līmenis. Jogurtu vislabāk ēst kā uzkodu stundu pēc maltītes ieturēšanas. </p>
    </article>
  </body>
</html>