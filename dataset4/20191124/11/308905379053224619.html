<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/samsung-galaxy-s11e-gaat-ook-een-toptoestel-worden-33221"/>
    <meta property="og:site_name" content="Apparata"/>
    <meta property="article:published_time" content="2019-11-24T11:07:00+00:00"/>
    <meta property="og:title" content="Samsung Galaxy S11e gaat ook een toptoestel worden"/>
    <meta property="og:description" content="Misschien volgend jaar opteren voor de goedkopere variant?"/>
  </head>
  <body>
    <article>
      <h1>Samsung Galaxy S11e gaat ook een toptoestel worden</h1>
      <h2>Misschien volgend jaar opteren voor de goedkopere variant?</h2>
      <address><time datetime="2019-11-24T11:07:00+00:00">24 Nov 2019, 11:07</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>De verwachting voor volgend jaar is dat Samsung weer met drie varianten gaat komen als het gaat om de Galaxy topserie. In dit geval gaat het om de <a href="https://www.apparata.nl/nieuws/dit-zijn-betrouwbare-geruchten-over-de-samsung-galaxy-s11-33088">Galaxy S11</a>, de Galaxy S11 Plus en de Galaxy S11e. Laatstgenoemde is het ‘budget’-model van de reeks, maar het lijkt allemaal wel mee te vallen hoe budget deze smartphone gaat zijn. Sterker nog, misschien kun je zijn grotere en duurdere varianten laten schieten voor de goedkopere S11e.</p>
      <p>Volgens OnLeaks en <a href="https://pricebaba.com/blog/samsung-galaxy-s11e-renders-360-degree-video-exclusive">Pricebaba</a> krijgt de S11e een 6.2 of 6.3-inch display met een gecentreerde uitsparing voor de selfiecamera. Op de achterkant is een kleine bump te vinden met een camera-eiland. Hier gaat Samsung volgens de geruchten drie high-end camera’s huisvesten. Andere zaken die genoemd worden in verband met de Galaxy S11e is 6 GB RAM geheugen, een grotere batterij en een verbeterde processor.</p>
      <p>In de video hieronder is een render van het toestel te zien. De render is gemaakt op basis van geruchten. Uiteraard kan het uiteindelijke product er anders uit komen te zien, maar het geeft in elk geval een ideetje van wat we kunnen verwachten. De nieuwe Samsung Galaxy S11-reeks zal begin 2020 worden gepresenteerd.</p>
      <p>Wat we van de Galaxy S11 kunnen verwachten check je <a href="https://www.apparata.nl/nieuws/gelekt-zo-ziet-de-prachtige-samsung-galaxy-s11-eruit-video-33206">HIER</a>.</p>
    </article>
  </body>
</html>