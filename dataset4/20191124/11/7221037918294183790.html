<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/egitim-senin-24-kasim-anketi-ogretmenler-borc-bataginda/927586"/>
    <meta property="og:site_name" content="medya faresi"/>
    <meta property="article:published_time" content="2019-11-24T11:29:00+00:00"/>
    <meta property="og:title" content="Eğitim-Sen'in 24 Kasım anketi: Öğretmenler borç batağında"/>
    <meta property="og:description" content="Türkiye'de 24 Kasım Öğretmenler Günü vesilesiyle yapılan bir anket, öğretmenlerin yaşadığı ekonomik sorunların boyutunu gözler önüne serdi."/>
  </head>
  <body>
    <article>
      <h1>Eğitim-Sen'in 24 Kasım anketi: Öğretmenler borç batağında</h1>
      <h2>Türkiye'de 24 Kasım Öğretmenler Günü vesilesiyle yapılan bir anket, öğretmenlerin yaşadığı ekonomik sorunların boyutunu gözler önüne serdi.</h2>
      <address>
        <time datetime="2019-11-24T11:29:00+00:00">24 Nov 2019, 11:29</time>
      </address>
      <p>Eğitim ve Bilim Emekçileri Sendikası (Eğitim-Sen),24 Kasım Öğretmenler Günüöncesi yaptığı bir anketin sonuçlarını açıkladı.</p>
      <p>Sendika, 24 Ekim 2019-15 Kasım 2019 tarihleri arasında gerçekleştirdiği 'Öğretmenlerin Ekonomik ve Mesleki Sorunlarına Bakış Anketi' başlıklı çalışma kapsamında 4 bin 657 öğretmenin görüşüne başvurduğunu belirtti.</p>
      <p><i><b><a href="https://www.dw.com/tr/24-kas%C4%B1mda-%C3%BCz%C3%BCc%C3%BC-tablo-%C3%B6%C4%9Fretmenler-bor%C3%A7-bata%C4%9F%C4%B1nda/a-51389723">DW Türkçe'nin haberine göre,</a></b></i>anket Türkiye'deki öğretmenlerin yaşadığı ekonomik sorunların ağırlaştığını ortaya koydu.</p>
      <h3>Yüzde 69'u mesleği bırakabileceğini söylüyor</h3>
      <p>Eğitim-Sen anketine katılan öğretmenlerin yüzde 96.8'i son bir yıl içerisinde satın alma gücünün azaldığını düşünüyor. Öğretmenlerin yüzde 78'i ise son bir yıl içinde borçlarının arttığını belirtti.</p>
      <p>Ankete katılan öğretmenlerin yüzde 69'u 'ekonomik koşulları daha iyi olan bir iş teklifi' aldığında mesleğini bırakabileceğini ifade etti.</p>
      <p>Ankete göre, öğretmenlerin yüzde 90'ıMilli Eğitim Bakanlığı'nın (MEB) sorunları çözmek için ürettiği politikalarıngerçekçi olduğunu düşünmezken yüzde 84'ü okullardaki şiddet vakaları nedeniyle iş yerinde kendini güvende hissetmiyor.</p>
      <h3>Maaşlar dolar bazında karşılaştırıldı: 4'te biri eridi</h3>
      <p>Eğitim-Sen'in çalışmasında, öğretmenlerin 2009 ve 2019 yıllarında aldığı maaşların dolar bazındaki karşılıkları da karşılaştırıldı.</p>
      <p>Sendika, mesleğe yeni başlayan 9. derece 1. kademedeki bir öğretmenin Kasım 2009'da bin 302 TL olan maaşıyla 890 dolar satın alabilirken Ekim 2019'da aynı derece ve kademedeki bir öğretmenin 3 bin 895 TL'lik maaşıyla 677 dolar alabildiğini belirtti.</p>
      <p>Böylece son 10 yıla bakıldığında, 9. derece 1. kademedeki bir öğretmenin maaşının dolar bazında yüzde 24 eridiği görüldü.</p>
    </article>
  </body>
</html>