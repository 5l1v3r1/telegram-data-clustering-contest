<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/xiaomi-mi-mix-3-5g-ozellikleri-h80427.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T11:44:03+00:00"/>
    <meta property="og:title" content="Xiaomi Mi MIX 3 5G'nin Özellikleri TENAA'da Ortaya Çıktı"/>
    <meta property="og:description" content="Xiaomi Mi MIX 3'ün 5G'li versiyonu Mi Mix 3 5G'nin özellikleri, 256 GB depolama alanı ve daha güçlü işlemciyle TENAA'da gözüktü."/>
  </head>
  <body>
    <article>
      <h1>Xiaomi Mi MIX 3 5G'nin Özellikleri TENAA'da Ortaya Çıktı</h1>
      <h2>Xiaomi Mi MIX 3'ün 5G alternatifi olan Mi MIX 3 5G cihazının özellikleri TENAA'da ortaya çıktı. Cihaz, 5G olmayan modelinden çok daha güçlü işlemciye ve RAM'e sahip olacak ve 256 GB depolama alanı sunacak.</h2>
      <address><time datetime="2019-11-24T11:44:03+00:00">24 Nov 2019, 11:44</time> by <a rel="author" href="https://www.webtekno.com/yazar/umtklnc" target="_blank">Ümit Kılınç</a></address>
      <p>Xiaomi Mi MIX 3’ün daha güçlü 5G modeli olan <b>Mi MIX 5G</b> bu sene karşımıza çıkmıştı. Cihaz, adından da anlaşılacağı üzere 5G desteğine sahip olacak elbette, ancak diğer modelden tek farkı bu özelliği olmayacak. Mi MIX 5G, <b>daha güçlü bir işlemci</b>, daha büyük <b>batarya </b>ve birçok gelişmiş özellikle gelecek.</p>
      <p>Mi MIX 3, Şubat ayında piyasaya çıktığında yalnızca 6 GB RAM ve 64 GB depolama alanıyla birlikte geliyordu. Bu özelliklerin bir amiral gemisi özelliği olmadığı ise herkes tarafından biliniyordu. Hatta bahsettiğimiz konfigürasyon, şu anda 2019 yılı orta segment akıllı telefonlarının çoğunda bulunabiliyor.</p>
      <figure>
        <img src="https://www.webtekno.com/images/editor/default/0002/31/7dc3f1a27915e10e537be4d64ef54e98920f2bf7.jpeg"/>
      </figure>
      <p>TENAA listesinde ortaya çıkan cihazın yeni 5G modeli ise eski modele göre çok daha günümüz telefonu olarak gözüküyor. Listede yer alan bilgilere göre cihaz <b>6 GB RAM + 128 GB depolama ve 8 GB RAM + 256 GB</b> depolama olmak üzere iki farklı konfigürasyon seçeneğiyle çıkacak.</p>
      <p>Mi MIX 3 5G’nin ekran kısmı ise <b>6,39 inçlik, 2340 x 1080 çözünürlüğe sahip OLED</b> şeklinde belirtilmiş. Cihaz, Qualcomm’un <b>Snapdragon 855</b> işlemcisinden gücünü alıyor ve QuickCharge 4+ desteğine sahip <b>3.800 mAh</b> bataryayla geliyor. Ayrıca <b>10 W kablosuz şarj</b> desteğini de bulunduruyor.</p>
      <p>Telefonun kamera kısmında bizi <b>24 MP + 2 MP’lik</b> ön kamera kurulumu karşılıyor. Cihazın arka kamerasıysa <b>12 MP’lik iki tane sensöre</b> ev sahipliği yapıyor. Tüm bu özellikler cihaza olan ilgimizi artırsa da Mi MIX 3 sevenler yeni depolama ve RAM seçeneğini duyunca çok daha fazla sevineceklerdir.</p>
      <h3>Xiaomi Mi MIX 3 5G Özellikleri:</h3>
      <figure>
        <img src="https://www.webtekno.com/images/editor/default/0002/31/85e8daa081a6f080d3e8252d1c1d1139612fea86.jpeg"/>
      </figure>
      <ul>
        <li>Ekran: 6,39 inç, 2340 x 1080 OLED</li>
        <li>İşlemci: Qualcomm Snapdragon 855</li>
        <li>RAM: 6 GB / 8 GB</li>
        <li>Depolama: 128 GB / 256 GB</li>
        <li>Arka Kamera: 12 MP + 12 MP</li>
        <li>Ön Kamera: 24 MP + 2 MP</li>
        <li>Batarya: 3.800 mAh (QuickCharge 4+)</li>
        <li>Bağlantı: 5G, NFC, GLONASS</li>
        <li>İşletim Sistemi: Android 10 </li>
        <li>Renkler: Bilinmiyor</li>
        <li>Boyutlar: 157 mm x 74 mm x 8 mm</li>
        <li>Ağırlık: Bilinmiyor</li>
      </ul>
      <p><b>Kaynak : </b>https://www.gizchina.com/2019/11/23/mi-mix-3-5g-with-8gb-ram-and-256gb-storage-listed-by-tenaa/</p>
    </article>
  </body>
</html>