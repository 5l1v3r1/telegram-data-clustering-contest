<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/danko-elegge-lehangolt-nehez-lesz-itt-kormanyozni"/>
    <meta property="og:site_name" content="Paraméter"/>
    <meta property="article:published_time" content="2019-11-24T11:35:00+00:00"/>
    <meta property="og:title" content="Danko eléggé lehangolt: &quot;Nehéz lesz itt kormányozni&quot;"/>
    <meta property="og:description" content="Andrej Danko, az SNS és a parlament elnöke szerint a helyzet úgy néz ki, hogy elég nehéz lehet majd itt kormáyozni a februárban esedékes parlamenti választások után. Úgy véli, annak a veszélye fenyeget, hogy multikoalíció áll majd össze, és mint olyan, az instabil pártjai miatt bukhat a felálló kormány. A TASR-nak adott interjújában beszélt az ellenzékről és arról is, hogy tart attól, merre viszi el Peter Pellegrini a Smert."/>
  </head>
  <body>
    <article>
      <h1>Danko eléggé lehangolt: "Nehéz lesz itt kormányozni"</h1>
      <h2>Andrej Danko, az SNS és a parlament elnöke szerint a helyzet úgy néz ki, hogy elég nehéz lehet majd itt kormáyozni a februárban esedékes parlamenti választások után. Úgy véli, annak a veszélye fenyeget, hogy multikoalíció áll majd össze, és mint olyan, az instabil pártjai miatt bukhat a felálló kormány. A TASR-nak adott interjújában beszélt az ellenzékről és arról is, hogy tart attól, merre viszi el Peter Pellegrini a Smert.</h2>
      <address>
        <time datetime="2019-11-24T11:35:00+00:00">24 Nov 2019, 11:35</time>
      </address>
      <p>"Hogyan lehet valakivel kormányozni, akinek folyton szétesik a frakciója" - utalt Igor Matovičra és az OĽaNO-ra, de hasonló szellemben nyilatkozott az SaS-ről, mely párt gyakorlatilag minden választási ciklus alatt kettészakad. Danko szerint pedig ez is arra utal, hogy az ilyen pártok megbuktathatják a saját kormányukat. Tulajdonképpen az egész ellenzéket köpönyegforgatónak nevezte.</p>
      <blockquote>Danko emlékeztetett Peter Pellegrini miniszterelnök és pártja, a Smer elnöke, Robert Fico konfliktusára is. "Én szeptemberben tanúja voltam, hogy míg Pellegrini nem lehetett biztos benne, hogy listavezető lesz, a feszültség óriási volt" - fogalmazott.</blockquote>
      <p>Mint mondta, nem tudja, milyen lesz a jövőben a Smer, és attól is tart, hogy Pellegrini vezetésével esetleg nem változtat-e majd az értékrendje.</p>
      <blockquote>Az SNS elnöke nem akart arról beszélni, kivel léphetne az SNS koalícióra, ellenben azt szeretné részletezni, hogy mit értek el az elmúlt években, mert szerinte az emberek nem tudják azt összekötni a pénztárcájuk tartalmával.</blockquote>
      <p>Danko figyelmeztet, hogy stabil pártokat kell választani, különben előrehozott választások fenyegetnek. Úgy véli, az SNS képes a kormányzásra, és véleménye szerint ők lehetnek az arany középút. "Ha nem most, akkor majd négy év múlva. Nem lehet itt úgy élni, hogy mindenki individualista és exhibicionista, és hogy mindenki azt csinál, amit akar" - húzta alá.</p>
      <p>(TASR)</p>
    </article>
  </body>
</html>