<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/ciolos-plus-ma-astept-ca-viitorul-presedinte-sa-adune-fortele-politice-care-vor-modernizarea-romaniei/"/>
    <meta property="og:site_name" content="Europa FM"/>
    <meta property="article:published_time" content="2019-11-24T11:15:02+00:00"/>
    <meta property="og:title" content="Cioloș, PLUS: Mă aștept ca viitorul președinte să adune forţele politice care vor modernizarea României"/>
    <meta property="og:description" content="Preşedintele PLUS se aşteaptă ca mandatul viitorului preşedinte să fie mai dinamic decât a fost primul."/>
  </head>
  <body>
    <article>
      <h1>Cioloș, PLUS: Mă aștept ca viitorul președinte să adune forţele politice care vor modernizarea României</h1>
      <address>
        <time datetime="2019-11-24T11:15:02+00:00">24 Nov 2019, 11:15</time>
      </address>
      <p>Preşedintele PLUS se aşteaptă ca mandatul viitorului preşedinte să fie mai dinamic decât a fost primul.</p>
      <p>În opinia lui Dacian Cioloș, şeful statului trebuie să adune toate forţele politice pentru modernizarea României.</p>
      <p>“Mă aştept în primul rând să fie un mandat mai dinamic decât a fost primul mandat pentru că am o convingere legat de rezultatul acestor alegeri, să adune forţele politice care vor modernizarea României şi în perioada imediat după aceste alegeri prezidenţiale să începem să pregătim acest proiect. Nu cred că trebuie să mai aşteptăm încă un an de zile ca să avem o majoritate parlamentară, care să lucreze clar pe un proiect pe termen lung în interesul României, ar trebui să facem cât mai repede”, le-a spus liderul PLUS.<br/>Dacian Cioloș a votat la o secţie din orașul Alexandria, unde va avea birou de europarlamentar.<br/>“Cred că în această zonă cei care vor conduce România în viitorul mandat şi preşedintele, şi Guvernul şi parlamentarii ar trebui să se uite cu mai mare atenţie la ceea ce se întâmplă aici pentru că mi se pare important să nu mai facem doar drumuri ca să umplem conturile unor firme de partid, ci la capătul drumurilor respectiv să se găsească şi locuri de muncă şi oamenii să simte că fac parte din aceeaşi Românie ca şi cei de la Cluj să zicem sau cei de la Timişoara  sau cei de la Sibiu”, a spus fost premier.</p>
    </article>
  </body>
</html>