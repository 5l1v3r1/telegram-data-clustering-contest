<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191124_Oroszorszagtol_ker_kolcsont_Iran"/>
    <meta property="og:site_name" content="HVG.hu"/>
    <meta property="article:published_time" content="2019-11-24T11:45:00+00:00"/>
    <meta property="og:title" content="Oroszországtól kér kölcsönt Irán"/>
    <meta property="og:description" content="Erőműveket, vasutat akarnak építeni és metrókocsikat venni a 2 milliárd dollárból."/>
  </head>
  <body>
    <article>
      <h1>Oroszországtól kér kölcsönt Irán</h1>
      <address><time datetime="2019-11-24T11:45:00+00:00">24 Nov 2019, 11:45</time> by <a rel="author">MTI</a></address>
      <p>
        <b>Erőműveket, vasutat akarnak építeni és metrókocsikat venni a 2 milliárd dollárból.</b>
      </p>
      <p>Irán 2 milliárd dollár hitelt kér Oroszországtól - jelentette be az orosz energiaügyi miniszter, miután az előző napokban egyeztetett az iráni energiaügyi miniszterrel.</p>
      <p>Alekszandr Novak azt mondta, hogy Irán hőerőművek és vízerőművek építéséhez, vasútvonalak bővítéséhez, továbbá metrószerelvények beszerzéséhez kéri a két milliárd dollárt. Az orosz miniszter elmondta: az iráni kérést már vizsgálja a pénzügyminisztérium.</p>
      <p>Irán eddig 3 milliárd dollár kölcsönt kért Oroszországtól és ezt szeretné most megtoldani további két milliárd dollárral. A Tasnim félhivatalos iráni hírügynökség emlékezetett arra, hogy Oroszország 2015 őszén ígéretet tett arra, hogy 5 milliárd dollár folyósít Iránnak közös infrastrukturális fejlesztésekre.</p>
      <p>Irán azután fordult Oroszországhoz újabb kölcsönért, hogy az országban november 15-én tiltakozások kezdődtek, mert a kormány váratlanul a háromszorosára emelte az üzemanyagot árát. A tüntetések lecsillapítására lekapcsolták az internethálózat nagy részét. Értesülések szerint 21 településen 106 tüntető halt meg a rendvédelmi szervekkel történt összecsapások során.</p>
    </article>
  </body>
</html>