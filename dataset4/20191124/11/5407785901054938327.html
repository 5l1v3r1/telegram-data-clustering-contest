<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/basaksehir-de-elektrikli-sobadan-cikan-yanginda-2-12650507-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-24T11:49:00+00:00"/>
    <meta property="og:title" content="Başakşehir'de yangın faciası: Biri bebek 2 kardeş hayatını kaybetti"/>
    <meta property="og:description" content="İstanbul Başakşehir'de bir evin bodrum katında elektrikli sobadan çıkan yangında biri bebek 2 kardeş birbirlerine sarılmış halde ölü olarak bulundu. Acı haberi alan aile yakınları ise sinir krizi geçirdi."/>
  </head>
  <body>
    <article>
      <h1>Başakşehir'de yangın faciası: Biri bebek 2 kardeş hayatını kaybetti</h1>
      <address>
        <time datetime="2019-11-24T11:49:00+00:00">24 Nov 2019, 11:49</time>
      </address>
      <p><a href="https://www.haberler.com/basaksehir/"><b>Başakşehir</b></a>'de bir evin bodrum katında elektrikli sobandan çıkan yangında biri bebek 2 kardeş hayatını kaybetti. Aile yakınları sinir krizi geçirirken, kardeşlerin naaşı <a href="https://www.haberler.com/adli-tip/"><b>Adli Tıp</b></a> Kurumuna kaldırıldı.</p>
      <figure>
        <img src="https://foto.haberler.com/haber/2019/11/24/basaksehir-de-elektrikli-sobadan-cikan-yangin-4-12650507_o.jpg"/>
      </figure>
      <h3>BİRBİRLERİNE SARILMIŞ HALDE ÖLÜ BULUNDULAR</h3>
      <p>Olay, saat 10.00 sıralarında Başakşehir Güvercintepe Mahallesi'nde bulunan 3 katlı bir binanın bodrum katında meydana geldi. İddiaya göre, ailesiyle birlikte akrabalarının yanına gelen yabancı uyruklu E.H, ve R.H. adlı kardeşler evde kimsenin olmadığı sırada ısınmak için elektrikli sobayı açtı. Bir anda dumanların arasında kalan kardeşlerin çığlıklarını duyan vatandaşlar, durumu itfaiye, sağlık ve <a href="https://www.haberler.com/polis/"><b>polis</b></a> ekiplerine bildirdi. İhbar üzerine olay yerine gelen itfaiye ekipleri, biri bebek 2 kardeşi salonun ortasında birbirlerine sarılmış halde ölü olarak buldu.</p>
      <figure>
        <img src="https://foto.haberler.com/haber/2019/11/24/basaksehir-de-elektrikli-sobadan-cikan-yangin-6-12650507_o.jpg"/>
      </figure>
      <h3>ACI HABERİ ALAN AİLE YAKINLARI SİNİR KRİZİ GEÇİRDİ</h3>
      <p>Olay yerine gelen polis ekipleri daire ve sokak girişine güvenlik şeridi çekerek, incelemelerde bulundu. Olay yeri inceleme ekiplerinin ve cumhuriyet savcısının işlemlerini tamamlamasının ardından iki kardeşin cenazesi Yenibosna'da bulunan Adli Tıp Kurumuna kaldırıldı. Acı haberi alan aile yakınları ise sinir krizi geçirdi. Olay yerinde baygınlık geçiren acılı anneye sağlık ekipleri müdahale etti.</p>
      <p>Polis ekipleri olayla ilgili çalışma başlattı.</p>
      <figure>
        <img src="https://foto.haberler.com/haber/2019/11/24/basaksehir-de-elektrikli-sobadan-cikan-yangin-7-12650507_o.jpg"/>
      </figure>
      <figure>
        <img src="https://foto.haberler.com/haber/2019/11/24/basaksehir-de-yangin-faciasi-biri-bebek-2-kardes-12650507_3007_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/basaksehir-de-elektrikli-sobadan-cikan-yanginda-2-12650507-videosu/">Başakşehir'de yangın faciası: Biri bebek 2 kardeş hayatını kaybetti</a></p>
    </article>
  </body>
</html>