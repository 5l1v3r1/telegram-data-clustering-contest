<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/shami-ishant-and-umesh-hunts-in-a-pack-143544"/>
    <meta property="og:site_name" content="Wah Cricket"/>
    <meta property="article:published_time" content="2019-11-24T11:47:45+00:00"/>
    <meta property="og:title" content="शमी, ईशांत और उमेश ने तोड़ी बांग्लादेश की कमर, एकजुट होकर किया शिकार"/>
    <meta property="og:description" content="भारतीय क्रिकेट टीम के गेंदबाजी कोच भरत अरुण ने तेज गेंदबाजों की तिकड़ी-मोहम्मद शमी, ईशांत शर्मा और उमेश यादव की तारीफ करते हुए कहा है कि ये तिकड़ी एकजुट होकर विकेट निकालती है. तेज गेंदबाजों उमेश यादव (53/5) और ईशांत शर्मा (56/4) की शानदार गेंदबाजी के दम पर दुनिया की नंबर-1 टेस्ट टीम भारत ने यहां ईडन गार्डन्स स्टेडियम में खेले गए अपने पहले दिन-रात के टेस्ट मैच में रविवार को बांग्लादेश को एक पारी और 46 रनों से हरा दिया."/>
  </head>
  <body>
    <article>
      <h1>शमी, ईशांत और उमेश ने तोड़ी बांग्लादेश की कमर, एकजुट होकर किया शिकार</h1>
      <h2>भारत के गेंदबाजी कोच ने कहा कि वे एकजुट होकर शिकार करते हैं. उनका काम निर्धारित होता हैं और वे एक-दूसरे के प्रदर्शन में पर गर्व महसूस करते हैं, न कि केवल अपने प्रदर्शन पर.</h2>
      <address>
        <time datetime="2019-11-24T11:47:45+00:00">24 Nov 2019, 11:47</time>
      </address>
      <p>भारतीय क्रिकेट टीम के गेंदबाजी कोच भरत अरुण ने तेज गेंदबाजों की तिकड़ी-मोहम्मद शमी, ईशांत शर्मा और उमेश यादव की तारीफ करते हुए कहा है कि ये तिकड़ी एकजुट होकर विकेट निकालती है. तेज गेंदबाजों उमेश यादव (53/5) और ईशांत शर्मा (56/4) की शानदार गेंदबाजी के दम पर दुनिया की नंबर-1 टेस्ट टीम भारत ने यहां ईडन गार्डन्स स्टेडियम में खेले गए अपने पहले दिन-रात के टेस्ट मैच में रविवार को बांग्लादेश को एक पारी और 46 रनों से हरा दिया.</p>
      <p>अरुण ने कहा, "वे एकजुट होकर शिकार करते हैं. उनका काम निर्धारित होता हैं और वे एक-दूसरे के प्रदर्शन में पर गर्व महसूस करते हैं, न कि केवल अपने प्रदर्शन पर. इसलिए उनकी सफलता के पीछे यह एक रहस्य है. वे अपने बेसिक पर ज्यादा काम करते हैं."</p>
      <p>इसके साथ भारत ने दो मैचों की सीरीज 2-0 से अपने नाम कर ली. उसने इंदौर में खेले गए पहले टेस्ट मैच में भी बांग्लादेश को एक पारी और 130 रनों से हराया था. घर में भारत की यह लगातार 12वीं सीरीज जीत है.</p>
      <p>गेंदबाजी कोच ने कहा, "हमारे पास एक अनुभवी गेंदबाजी आक्रमण है. सबसे अच्छी बात ये है कि ये गेंदबाज जल्द ही परिस्थितियों के अनुसार खुद को ढाल लेते हैं. मुझे लगता है कि उन्होंने अच्छे तरीके से यहां की परिस्थितियों के साथ अपना तालमेल बिठाया है. न्यूजीलैंड दौरा चुनौतीपूर्ण होगा और हम इसे लेकर उत्साहित हैं."</p>
    </article>
  </body>
</html>