<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/24/maltempo-flagellato-il-nord-piena-del-po-e-acqua-alta-a-venezia-top10_20191124_122010/"/>
    <meta property="og:site_name" content="Askanews"/>
    <meta property="article:published_time" content="2019-11-24T11:20:10+00:00"/>
    <meta property="og:title" content="Maltempo, flagellato il Nord, piena del Po e acqua alta a Venezia"/>
    <meta property="og:description" content="Roma, 24 nov. (askanews) – Il maltempo da ieri sta ancora flagellando il nord Italia e non solo. Forti criticità si registrano in particolare in Liguria con frane e allagamenti, in Piemonte, con il Po in piena a Torino e a Venezia con l’acqua alta che ha raggiunto il picco di 130 cm. Nella città […]"/>
  </head>
  <body>
    <article>
      <h1>Maltempo, flagellato il Nord, piena del Po e acqua alta a Venezia</h1>
      <h2>Ancora forti disagi in Liguria. Di Maio: "Siamo al servizio del paese".</h2>
      <address>
        <time datetime="2019-11-24T11:20:10+00:00">24 Nov 2019, 11:20</time>
      </address>
      <figure>
        <img src="http://www.askanews.it/wp-content/uploads/2019/11/20191124_122002_B22D6EC7.jpg"/>
      </figure>
      <p>Roma, 24 nov. (askanews) – Il maltempo da ieri sta ancora flagellando il nord Italia e non solo. Forti criticità si registrano in particolare in Liguria con frane e allagamenti, in Piemonte, con il Po in piena a Torino e a Venezia con l’acqua alta che ha raggiunto il picco di 130 cm.</p>
      <p>Nella città lagunare, secondo quanto rende noto il Centro maree del comune, si è arrivati a un picco di 130 centimetri alle 9.30 mentre ne è previsto uno di 120 cm alle ore 21.35. La Centrale operativa della Polizia locale informa che a causa dell’acqua alta è stato chiuso temporaneamente il ponte votivo per la Basilica della Salute.</p>
      <p>In Piemonte, la piena del Po sta entrando, nel tratto cittadino di Torino in stato di preallerta arancione. Il culmine della piena è prevedibile per le ore 13 di oggi e il livello è considerato decisamente inferiore alla piena del 2016. Nella tarda serata di ieri nel bollettino si consigliava di adottare, nella aree più a rischio come il Meisino e il Fioccardo, le misure di salvaguardia dei beni mobili dei locali maggiormente esposti.</p>
      <p>Si sconsiglia inoltre in tali aree la permanenza nei locali interrati e seminterrati fino a cessato allarme. Gli agenti di Polizia municipale e diverse squadre di volontari di Protezione civile monitorano e presidiano costantemente le aree più a rischio di esondazione. In Piemonte sono 23 le strade chiuse per frane e allagamenti mentre 8 sono percorribili con difficoltà.</p>
      <p>La situazione metereologica in Veneto è in lievo miglioramento ma continuano a preoccupare i livelli di soglia dei fiumi. Il maltempo non sta risparmiando neanche il Sud con la città di Reggio Calabria colpita da piogge torrenziali e allagamenti.</p>
      <p>Sulla situazione è intervenuto il ministro degli Esteri e leader del M5S, Luigi di Maio che, in un post su Facebook ha affermato: “L’Italia intera è stata ed è tuttora sotto i colpi del maltempo. Qualcuno sembra averlo dimenticato, non noi. Io e tutto il MoVimento 5 Stelle siamo al servizio del Paese, da nord a sud, per aiutare tutti quei cittadini che in questo momento hanno subito gravi perdite o danni causati da condizioni climatiche ormai fuori controllo”.</p>
      <p>Pie</p>
    </article>
  </body>
</html>