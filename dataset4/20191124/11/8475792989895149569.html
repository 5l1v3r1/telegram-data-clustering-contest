<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/blekinge/aldre-dam-bestals-pa-kassaskap-blev-av-med-smycken-och-kontanter-varda-uppemot-miljonen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T11:57:15+00:00"/>
    <meta property="og:title" content="Äldre dam bestals på kassaskåp – blev av med smycken och kontanter värda uppemot miljonen"/>
    <meta property="og:description" content="En äldre dam i Vedeby utanför Karlskrona blev under natten till fredagen bestulen på ett kassaskåp som enligt henne innehöll smycken och kontanter som tillsammans var värda cirka en miljon kronor."/>
  </head>
  <body>
    <article>
      <h1>Äldre dam bestals på kassaskåp – blev av med smycken och kontanter värda uppemot miljonen</h1>
      <address><time datetime="2019-11-24T11:57:15+00:00">24 Nov 2019, 11:57</time> by <a rel="author">Ida Andersson</a></address>
      <p>
        <b>En äldre dam i Vedeby utanför Karlskrona blev under natten till fredagen bestulen på ett kassaskåp som enligt henne innehöll smycken och kontanter som tillsammans var värda cirka en miljon kronor.</b>
      </p>
      <p>Tjuvarna, som nu är misstänkta för grov stöld bröt sig in i kvinnans hem under natten mot fredagen medan kvinnan sov. De bröt sig in genom ett fönster och tog sedan ut via en ytterdörr. Kvinnan upptäckte stölden på morgonen. Eftersom hon själv inte har märkt något är polisen angelägna om att få in tips från allmänheten.</p>
      <p>– Vi hoppas att någon har sett eller hört något som kan vara av intresse, säger Michael Hesselberg som är inre befäl vid Karlskronapolisen, till SVT Nyheter Blekinge.</p>
      <p>
        <i>Det låter ju som att gärningsmännen haft information om att det fanns stora värden hemma hos kvinnan?</i>
      </p>
      <p>– Ja, det måste de ha haft koll på. Men vi har just nu inga misstänkta i ärendet.</p>
    </article>
  </body>
</html>