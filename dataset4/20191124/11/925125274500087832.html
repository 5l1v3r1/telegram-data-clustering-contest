<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/aukletiniu-reakcija-pasidziauges-p-guardiola-chelsea-yra-neitiketina-komanda/73380"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-24T11:52:15+00:00"/>
    <meta property="og:title" content="Auklėtinių reakcija pasidžiaugęs P. Guardiola: &quot;Chelsea&quot; yra neįtikėtina komanda&quot;"/>
    <meta property="og:description" content="&quot;Manchester City&quot; strategas Pepas Guardiola po svarbios pergalės Anglijos &quot;Premier&quot; lygoje negailėjo pagyrų Londono &quot;Chelsea&quot; komandai."/>
  </head>
  <body>
    <article>
      <h1>Auklėtinių reakcija pasidžiaugęs P. Guardiola: "Chelsea" yra neįtikėtina komanda"</h1>
      <address>
        <time datetime="2019-11-24T11:52:15+00:00">24 Nov 2019, 11:52</time>
      </address>
      <p>"Manchester City" strategas Pepas Guardiola po svarbios pergalės Anglijos "Premier" lygoje negailėjo pagyrų Londono "Chelsea" komandai.</p>
      <p>Šeštadienį "Chelsea" metė iššūkį šį sezoną pažeidžiamam "Man City". "Mėlynieji" pirmieji įgijo pranašumą, tačiau žaibišką reakciją pademonstravę "miestiečiai" triumfavo rezultatu 2:1.</p>
      <p>"Po praleisto įvarčio turėjome šiek tiek pakentėti, tačiau savo geriausiu momentu įmušėme po Kevino bandymo", – "Sky Sports" sakė P. Guardiola. – Vėliau neišnaudojame daug puikių progų ar tinkamai neatidavėme paskutinio perdavimo".</p>
      <p>"Antrajame kėlinyje daugiau mažiau kontroliavome žaidimo eigą. Praradome keletą kamuolių pavojingose zonose, tačiau tuo ir išsiskiria "Chelsea".</p>
      <p>"Chelsea" yra neįtikėtina komanda, ji tokia buvo beveik visada. Užtenka pažiūrėti į pastaruosius 20 metų. Dabar paskutinius 6-7 metus titulu dalinasi "Man City" ir "Chelsea", dar prieš tai – "Chelsea" ir "Man Utd". </p>
      <p>Anksčiau dauguma komandų siekdavome apsiginti ir išbėgti į kontratakas, tačiau dabar dauguma jų turi jaunus trenerius, žaidėjai žaidžia su dideliu užsidegimu, nebijo eiti į puolimą ir žaisti gražų futbolą.</p>
      <p>Visos turnyrinės lentelės viršuje esančios komandos – "Leicester", "Liverpool", "Chelsea", "Man City" – žaidžia neįtikėtinai gero lygio futbolą", – kalbėjo katalonas.</p>
    </article>
  </body>
</html>