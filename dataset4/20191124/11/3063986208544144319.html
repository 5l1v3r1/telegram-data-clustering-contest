<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842919"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T11:38:00+00:00"/>
    <meta property="og:title" content="মিরসরাইয়ে ধানক্ষেত থেকে যুবকের মরদেহ উদ্ধার"/>
    <meta property="og:description" content="চট্টগ্রামের মিরসরাইয়ে ধানক্ষেত থেকে মো. ফজলুল হক (৩৪) নামে এক যুবকের মরদেহ উদ্ধার করেছে পুলিশ। নিহত ফজলুল হক বরতাকিয়ার নুর মোহাম্মদ কেরানি বাড়ির বাসিন্দা। তার শরীরে আঘাতের চিহ্ন রয়েছে। আজ রবিবার সকালে বরতাকিয়া এলাকার নিজতালুক থেকে তার মরদেহ উদ্ধার করা হয়। মিরসরাই থানার পরিদর্শক মো. মাকসুদ গণমাধ্যমকে বিষয়টি নিশ্চিত করেছেন। ফজলুল হকের বড় ভাই রেজাউল করিম জানান, তার ভাই মুহুরী প্রজেক্ট এলাকায় মাছ চাষের কাজ করতেন। প্রতিদিন রাতে যেতেন এবং সকালে কাজ শেষে বাড়ি ফিরতেন। গত শুক্রবার (২২ নভেম্বর) রাতে প্রতিদিনের মতো কাজের উদ্দেশে বের হলে ফজলুলের আর খোঁজ পাওয়া যায়নি। মরদেহ উদ্ধার করে চট্টগ্রাম মেডিকেল কলেজ (চমেক) হাসপাতালের মর্গে পাঠিয়েছে পুলিশ।"/>
  </head>
  <body>
    <article>
      <h1>মিরসরাইয়ে ধানক্ষেত থেকে যুবকের মরদেহ উদ্ধার</h1>
      <address><time datetime="2019-11-24T11:38:00+00:00">24 Nov 2019, 11:38</time> by <a rel="author">কালের কণ্ঠ অনলাইন</a></address>
      <p>চট্টগ্রামের মিরসরাইয়ে ধানক্ষেত থেকে মো. ফজলুল হক (৩৪) নামে এক যুবকের মরদেহ উদ্ধার করেছে পুলিশ। নিহত ফজলুল হক বরতাকিয়ার নুর মোহাম্মদ কেরানি বাড়ির বাসিন্দা। তার শরীরে আঘাতের চিহ্ন রয়েছে।</p>
      <p>আজ রবিবার সকালে বরতাকিয়া এলাকার নিজতালুক থেকে তার মরদেহ উদ্ধার করা হয়।</p>
      <p>মিরসরাই থানার পরিদর্শক মো. মাকসুদ গণমাধ্যমকে বিষয়টি নিশ্চিত করেছেন।</p>
      <p>ফজলুল হকের বড় ভাই রেজাউল করিম জানান, তার ভাই মুহুরী প্রজেক্ট এলাকায় মাছ চাষের কাজ করতেন। প্রতিদিন রাতে যেতেন এবং সকালে কাজ শেষে বাড়ি ফিরতেন। গত শুক্রবার (২২ নভেম্বর) রাতে প্রতিদিনের মতো কাজের উদ্দেশে বের হলে ফজলুলের আর খোঁজ পাওয়া যায়নি।</p>
      <p>মরদেহ উদ্ধার করে চট্টগ্রাম মেডিকেল কলেজ (চমেক) হাসপাতালের মর্গে পাঠিয়েছে পুলিশ।</p>
    </article>
  </body>
</html>