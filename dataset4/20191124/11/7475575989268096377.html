<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/sehit-piyade-onbasi-onur-yavan-icin-mevlit-okutuldu-h699013.html"/>
    <meta property="og:site_name" content="61 SAAT"/>
    <meta property="article:published_time" content="2019-11-24T11:33:54+00:00"/>
    <meta property="og:title" content="Şehit Piyade Onbaşı Onur Yavan için mevlit okutuldu"/>
    <meta property="og:description" content="SAMSUN (AA) - Havza'da, Hakkari'nin Çukurca ilçesinde geçtiğimiz ekim ayında yıldırım isabet etmesi sonucu yaralanan ve kaldırıldığı hastanede şehit düşen Piyade Onbaşı Onur Yavan için mevlit okutuldu.Şehidin ailesi tarafından..."/>
  </head>
  <body>
    <article>
      <h1>Şehit Piyade Onbaşı Onur Yavan için mevlit okutuldu</h1>
      <h2>SAMSUN (AA) - Havza'da, Hakkari'nin Çukurca ilçesinde geçtiğimiz ekim ayında yıldırım isabet etmesi sonucu yaralanan ve kaldırıldığı hastanede şehit düşen Piyade Onbaşı Onur Yavan için mevlit okutuldu.Şehidin ailesi tarafından...</h2>
      <address>
        <time datetime="2019-11-24T11:33:54+00:00">24 Nov 2019, 11:33</time>
      </address>
      <p>SAMSUN (AA) - <b>Havza</b>'da, Hakkari'nin Çukurca ilçesinde geçtiğimiz ekim ayında yıldırım isabet etmesi sonucu yaralanan ve kaldırıldığı hastanede şehit düşen Piyade Onbaşı Onur Yavan için mevlit okutuldu.</p>
      <p>Şehidin ailesi tarafından Havza Belediyesinin katkıları ile Sondaj Mahallesi Hu Tepesi Camisi'nde düzenlenen mevlitte, İlçe Müftüsü Mehmet Nurlu tarafından Yavan ve tüm şehitler için dua edildi.</p>
      <p>Mevlidin ardından Belediye Başkanı Sebahattin Özdemir ve Garnizon Komutanı Personel Yüzbaşı Bahadır Çay, şehidin ailesine taziye dileklerini iletti.</p>
      <p>Başkan Özdemir, şehit aileleri için her zaman göreve hazır olduklarını söyledi.</p>
      <p>Mevlide, şehidin ailesi ve yakınları ile Muharip Gaziler Derneği Havza Temsilcisi Harun Saat, AK Parti İlçe Başkanı Kadir Kayan, Türk Kızılayı İlçe Koordinatörü Ömer Faruk Çörekçioğlu ve vatandaşlar katıldı.</p>
    </article>
  </body>
</html>