<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/hearings-starts-in-supreme-court-on-maharashtra-issue-1-1-10610503.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T11:52:00+00:00"/>
    <meta property="og:title" content="మహారాష్ట్ర అంశంపై సుప్రీంలో విచారణ ప్రారంభం"/>
    <meta property="og:description" content="ఢిల్లీ: మహారాష్ట్రలో ప్రభుత్వ ఏర్పాటును సవాల్ చేస్తూ దాఖలైన పిటిషన్ పై సుప్రీంకోర్టులో విచారణ ప్రారంభమైంది. జస్టిస్ ఎన్.వి.రమణ, జస్టిస్ అశోక్ భూషణ్, జస్టిస్ సంజ"/>
  </head>
  <body>
    <article>
      <h1>మహారాష్ట్ర అంశంపై సుప్రీంలో విచారణ ప్రారంభం</h1>
      <address>
        <time datetime="2019-11-24T11:52:00+00:00">24 Nov 2019, 11:52</time>
      </address>
      <p>ఢిల్లీ: మహారాష్ట్రలో ప్రభుత్వ ఏర్పాటును సవాల్ చేస్తూ దాఖలైన పిటిషన్ పై సుప్రీంకోర్టులో విచారణ ప్రారంభమైంది. జస్టిస్ ఎన్.వి.రమణ, జస్టిస్ అశోక్ భూషణ్, జస్టిస్ సంజీవ్ ఖన్నా లతో కూడిన ధర్మాసనం విచారణ చేపట్టింది. బీజేపీ తరపున సీనియర్ న్యాయవాది ముకుల్ రోహత్గి, కాంగ్రెస్-ఎన్సీపీ తరపున సీనియర్ న్యాయవాది అభిషేక్ సింఘ్వి, శివసేన తరపున సీనియర్ న్యాయవాది కపిల్ సిబల్ వాదనలు వినిపిస్తున్నారు. ఫడ్నవీస్ ప్రభుత్వానికి ఇవాళే బలపరీక్ష నిర్వహించాలని కోరుతూ శివసేన, ఎన్సీపీ, కాంగ్రెస్ పార్టీలు సుప్రీంలో పిటిషన్ దాఖలు చేసిన విషయం తెలిసిందే. ఎమ్మెల్యేల బేరసారాలకు అవకాశం లేకుండా బలపరీక్షకు ఆదేశాలు ఇవ్వాలని అదేవిధంగా సంకీర్ణ సర్కార్ ఏర్పాటుకు ఆహ్వానించేలా గవర్నర్‌కు ఆదేశాలు జారీచేయాలని త్రిపక్ష పార్టీల కూటమి కోరింది. తమకు 144 మంది ఎమ్మెల్యేల మద్దతు ఉందని మూడు పార్టీలు పేర్కొన్నాయి.</p>
    </article>
  </body>
</html>