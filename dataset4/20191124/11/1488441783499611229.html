<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/24/dxomark-oneplus-7-pro-audio-xperia-5-selfie-684763/"/>
    <meta property="og:site_name" content="AndroidWorld"/>
    <meta property="article:published_time" content="2019-11-24T11:22:29+00:00"/>
    <meta property="og:title" content="Sotto la lente di ingrandimento di DxOMark l’audio di OnePlus 7 Pro e i selfie di Xperia 5, ma nessuno dei due brilla"/>
    <meta property="og:description" content="Da qualche tempo, DxOMark ha allargato il suo orizzonte in ambito mobile, testando non più soltanto le qualità delle fotocamere..."/>
  </head>
  <body>
    <article>
      <h1>Sotto la lente di ingrandimento di DxOMark l’audio di OnePlus 7 Pro e i selfie di Xperia 5, ma nessuno dei due brilla</h1>
      <address><time datetime="2019-11-24T11:22:29+00:00">24 Nov 2019, 11:22</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Da qualche tempo, <b>DxOMark</b> ha allargato il suo orizzonte in ambito mobile, testando non più soltanto le qualità delle fotocamere posteriori dei principali smartphone sul mercato, ma anche di quelle <b>frontali</b> e persino del<b> comparto audio</b>. E oggi vi riportiamo il resoconto che riguarda due modelli molto diversi fra loro: <a href="https://www.androidworld.it/recensioni/oneplus-7-pro/">OnePlus 7 Pro</a> e <a href="https://www.androidworld.it/recensioni/sony-xperia-5/">Sony Xperia 5</a>.</p>
      <p>Il primo, un top di gamma a tutti gli effetti, è stato giudicato per la qualità nel <b>riprodurre e registrare audio</b>, tramite altoparlanti e microfoni. Il test realizzato da DxOMark è molto <b>approfondito</b> e prende in esame pressoché ogni aspetto che potete immaginare a riguardo. In definitiva, OnePlus 7 Pro se la cava piuttosto bene, soprattutto in riproduzione, mentre la registrazione pecca un po’ di più. Il <b>punteggio complessivo è 65</b>, non troppo distante dal re della classifica, ovvero Huawei Mate 20 X con 75, e appena dietro a Galaxy Note 10+ con 66.</p>
      <p>Xperia 5 è invece il nuovo smartphone di punta di Sony che, per scattare <i><b>selfie</b></i>, si avvale di una singola fotocamera da soli <b>8 megapixel</b>. E, in effetti, i risultati secondo DxOMark non sono esattamente in linea con quelli di altri smartphone della fascia top. Ci sono infatti <b>problemi con il bilanciamento del bianco</b>, la <b>gamma dinamica</b> risulta eccessivamente ridotta e il <b>rumore digitale</b> è presente persino in condizioni di illuminazione ottimale. Per questo, il <b>punteggio finale è di</b> <b>79</b>, ben 20 punti sotto il campione di questa classifica, ovvero Galaxy Note 10+.</p>
      <p>
        <a href="https://www.amazon.it/gp/goldbox?ascsubtag=684763-widget-desktop-www.androidworld.it&amp;tag=androidworld-1505-21">OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Fonte: <a href="https://www.dxomark.com/oneplus-7-pro-audio-review/">DxOMark (1)</a>, <a href="https://www.dxomark.com/sony-xperia-5-front-camera-review/">(2)</a></p>
    </article>
  </body>
</html>