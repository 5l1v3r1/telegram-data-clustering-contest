<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/24/kopa-libertadores-thriamvos-gia-th-vrazilianikh-flamengo"/>
    <meta property="og:site_name" content="euronews"/>
    <meta property="article:published_time" content="2019-11-24T11:36:23+00:00"/>
    <meta property="og:title" content="Κόπα Λιμπερταδόρες: Θρίαμβος για τη βραζιλιάνικη Φλαμένγκο"/>
    <meta property="og:description" content="Κατέκτησε το τρόπαιο κόντρα στη Ρίβερ Πλέιτ με δύο εκπληκτικά γκολ του Μπαρμπόσα"/>
  </head>
  <body>
    <article>
      <h1>Κόπα Λιμπερταδόρες: Θρίαμβος για τη βραζιλιάνικη Φλαμένγκο</h1>
      <address><time datetime="2019-11-24T11:36:23+00:00">24 Nov 2019, 11:36</time> by <a rel="author">Klelia Avatagelou</a></address>
      <figure>
        <img src="https://static.euronews.com/articles/stories/04/31/84/80/773x435_cmsv2_beaa7c80-8ad3-551c-b06c-55d90db42ad0-4318480.jpg"/>
      </figure>
      <p>Ξέφρενοι πανηγυρισμοί ξέσπασαν στο στρατόπεδο της βραζιλιάνικης Φλαμένγκο για την κατάκτηση του φετινού Κόπα Λιμπερταδόρες που διεξήχθη στη Λίμα του Περού.</p>
      <p>Με δύο γκολ του Γκαμπριέλ Μπαρμπόσα στο 89' και στο 92' η Φλαμένγκο έκανε απίστευτη ανατροπή επικρατώντας 2-1 της Ρίβερ Πλέιτ και σήκωσε το βαρύτιμο τρόπαιο για δεύτερη φορά στην ιστορία της, μετά από αυτό του 1981.</p>
      <p>Ο 23χρονος επιθετικός που έχει το παρατσούκλι «Γκαμπιγκόλ», είναι το «αστέρι» της Φλαμένγκο και θεωρείται ο ήρωας του τελικού!</p>
      <p>Η ομάδα της Αργεντινής, Ρίβερ Πλέιτ του Μαρτσέλο Γκαγιάρδο, προσπάθησε μέχρι το τελευταίο λεπτό του αγώνα να υπερασπιστεί το «στέμμα» της, απέναντι στην εκπληκτική Φλαμένγκο του Ζόρζε Ζέσους, αλλά τελικά δεν τα κατάφερε, με αποτέλεσμα να χάσει τον πέμπτο της τίτλο στο Κόπα Λιμπερταδόρες.</p>
      <p>Η νικήτρια Φλαμένγκο απέκτησε το δικαίωμα να αγωνιστεί στο Παγκόσμιο Κύπελλο Συλλόγων στο Κατάρ, σε μερικές εβδομάδες.</p>
    </article>
  </body>
</html>