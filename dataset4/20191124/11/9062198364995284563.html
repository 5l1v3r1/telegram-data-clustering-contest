<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386835/temel-karamollaoglundan-24-kasim-ogretmenler-gunu-mesaji"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T11:43:00+00:00"/>
    <meta property="og:title" content="Temel Karamollaoğlu'ndan '24 Kasım Öğretmenler Günü' mesajı"/>
    <meta property="og:description" content="Saadet Partisi Genel Başkanı Temel Karamollaoğlu, &quot;Başta teröre kurban verdiğimiz şehit öğretmenlerimiz olmak üzere, bütün öğretmenlerimizi saygı ve sevgi ile selamlıyorum&quot; dedi."/>
  </head>
  <body>
    <article>
      <h1>Temel Karamollaoğlu'ndan '24 Kasım Öğretmenler Günü' mesajı</h1>
      <h2>Saadet Partisi Genel Başkanı Temel Karamollaoğlu, "Başta teröre kurban verdiğimiz şehit öğretmenlerimiz olmak üzere, bütün öğretmenlerimizi saygı ve sevgi ile selamlıyorum" dedi.</h2>
      <address>
        <time datetime="2019-11-24T11:43:00+00:00">24 Nov 2019, 11:43</time>
      </address>
      <p>Saadet Partisi Genel Başkanı Temel Karamollaoğlu, 24 Kasım Öğretmenler Günü dolayısıyla mesaj yayınladı.</p>
      <p>Sosyal medya hesabı aracılığıyla paylaşımda bulunan Karamollaoğlu, "24 Kasım Öğretmenler Günü vesilesi ile öğretmenlerimizin hak ettikleri değeri gördüğü bir Türkiye'nin tesis edilmesini temenni ediyor, başta teröre kurban verdiğimiz şehit öğretmenlerimiz olmak üzere, bütün öğretmenlerimizi saygı ve sevgi ile selamlıyorum" ifadelerini kullandı.</p>
      <p>Saadet Partisi Genel Başkanı Karamollaoğlu'nun paylaşımları şu şekilde:</p>
      <blockquote>Hayatını eğitim davasına adamış bir öğretmenin çocuğu olarak, yarınların inşa edilmesi yolunda gayret sarf eden, gecelerini gündüzlerine katan öğretmenlerimizin, içinde bulunduğu şartları ve yüreklerinde taşıdıkları eğitim aşkını canıgönülden anlayabiliyorum.</blockquote>
      <blockquote>Öğretmenlerimiz her türlü hürmet ve iltifatı hak etmektedir.<br/>Geleceğimizin teminatı olan çocuklarımız, öğretmenlerimizin ellerinde yetişmektedir.</blockquote>
      <blockquote>Fakat bugün ülkemizde öğretmenlerimize hak ettikleri değer ne yazık ki verilmemektedir. Maalesef; gerek çalışma şartları, gerek gördükleri muamele, gerekse maaş durumları iyi değildir.</blockquote>
      <blockquote>Bu kronik sorunların yanı sıra, bir de şiddet gören, atanamayan, teröre kurban verdiğimiz öğretmenlerimiz bulunmaktadır. Bu yürek parçalayan durumlar, öğretmenlerimizin içinde bulunduğu acı tablonun en net örnekleridir.</blockquote>
      <blockquote>#24KasımÖğretmenlerGünü vesilesi ile öğretmenlerimizin hak ettikleri değeri gördüğü bir Türkiye'nin tesis edilmesini temenni ediyor, başta teröre kurban verdiğimiz şehit öğretmenlerimiz olmak üzere, bütün öğretmenlerimizi saygı ve sevgi ile selamlıyorum.</blockquote>
      <figure>
        <iframe data-src="https://twitter.com/T_Karamollaoglu/status/1198496543457914880?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>