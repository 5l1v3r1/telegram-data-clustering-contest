<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/dunya/demokratik-kongoda-yolcu-ucagi-evlerin-uzerine-dustu-cok-sayida-olu-41381317"/>
    <meta property="og:site_name" content="Hürriyet"/>
    <meta property="article:published_time" content="2019-11-24T11:01:00+00:00"/>
    <meta property="og:title" content="Demokratik Kongo'da yolcu uçağı evlerin üzerine düştü: Çok sayıda ölü"/>
    <meta property="og:description" content="Kongo Demokratik Cumhuriyetinde uçak düştü. Kazada 23 kişi hayatını kaybederken, yaralıların da olduğu açıklandı."/>
  </head>
  <body>
    <article>
      <h1>Demokratik Kongo'da yolcu uçağı evlerin üzerine düştü: Çok sayıda ölü</h1>
      <h2>Kongo Demokratik Cumhuriyetinde uçak düştü. Kazada 23 kişi hayatını kaybederken, yaralıların da olduğu açıklandı.</h2>
      <address><time datetime="2019-11-24T11:01:00+00:00">24 Nov 2019, 11:01</time> by <a rel="author">AA</a></address>
      <figure>
        <video src="http://hurriyettv.cubecdn.net/2019/11/24/htv_41381380_360p.mp4"/>
      </figure>
      <p>Yerel basındaki haberlere göre, Busy Bee firmasına ait Dornier-228 tipi özel <a href="http://www.hurriyet.com.tr/haberleri/ucak">uçak</a>, kalkıştan kısa süre sonra Goma kentinde yerleşim merkezine düştü. <br/>Firma yetkilileri 2'si mürettebat 19 kişinin olduğu uçağın teknik sorun nedeniyle düşmüş olabileceğini ifade etti. <br/>Sivil Havacılık Koruma Müdürü Joseph Makundi, kazanın olduğu bölgede 23 kişinin cesedine ulaştıklarını belirtti.</p>
      <figure>
        <img src="https://i4.hurimg.com/i/hurriyet/75/770x0/5dda62ebc9de3d077839b5e5"/>
      </figure>
      <p>Kuzey Kivu Eyaleti Valisi Carly Nzanzu Kasivita da uçağın rötarlı kalktığı bilgisine ulaştıklarını kaydetti. <br/>Birleşmiş Milletler İstikrar Misyonu (MONUSCO) kaza yerine 2 itfaiye aracı ve bir kurtarma ekibi gönderdi. <br/>Öte yandan, sosyal medyada yer alan görüntülerde, havaalanı yakınındaki Mapendo/Birere semtinde evin üstüne düşen uçağın enkazından dumanlar çıktığı görülüyor.</p>
      <figure>
        <iframe data-src="https://twitter.com/eliezaireushin/status/1198527030284959751?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>