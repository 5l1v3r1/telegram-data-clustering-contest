<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/krimi/lovesek-dordultek-el-a-pecsi-expo-centernel/5rlpbme"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T11:11:19+00:00"/>
    <meta property="og:title" content="Most érkezett: lövések dördültek a pécsi plázában tartott zenei fesztivál után – Egy fiatal férfi nyitott tüzet"/>
    <meta property="og:description" content="Korábbi nézeteltérését gáz-riasztó fegyverrel leadott lövésekkel akarta elintézni a fiatal férfi, egy az éjjel a plázában tartott elektronikus zenei fesztivál után."/>
  </head>
  <body>
    <article>
      <h1>Most érkezett: lövések dördültek a pécsi plázában tartott zenei fesztivál után – Egy fiatal férfi nyitott tüzet</h1>
      <address><time datetime="2019-11-24T11:11:19+00:00">24 Nov 2019, 11:11</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Korábbi nézeteltérését gáz-riasztó fegyverrel leadott lövésekkel akarta elintézni a fiatal férfi, egy az éjjel a plázában tartott elektronikus zenei fesztivál után.</b>
        </i>
      </p>
      <p><b>November 24-án, a kora reggeli órákban riasztották a rendőrséget a pécsi Expo Centerhez. </b>A plázánál egy több fős családdal került heves vitába egy 21 és egy 24 éves fiatal férfi. A veszekedés korábbi nézetletérésük miatt robbant ki ismét köztük. Végül a 21 éves fiatal úgy gondolta, a nála lévő gáz-riasztó fegyverével fog véget vetni a konfliktusnak, amivel több lövést is leadott az épület egyik folyosóján, úgy hogy senkit se sebesítsen meg.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A helyszínre kiérkező járőrök az esettel kapcsolatban több embert is őrizetbe vettek, akik részesei lehettek a bűncselekménynek. Ellenük vizsgálatot indított a Pécsi rendőrkapitányság - számolt be róla a<a href="http://www.police.hu/hu/hirek-es-informaciok/legfrissebb-hireink/bunugyek/eldurvult-a-vita-2"> police.hu oldala.</a></p>
      <p>Berlász Viktória, a megyei rendőrség sajtóreferense az MTI érdeklődésére elmondta, szombatról vasárnapra virradóra elektronikus zenei fesztivált tartottak a rendezvényközpontban.</p>
      <p>(MTI)</p>
    </article>
  </body>
</html>