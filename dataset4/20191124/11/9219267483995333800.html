<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392627-%d7%94%d7%a2%d7%a8%d7%9b%d7%94-%d7%94%d7%99%d7%95%d7%a2%d7%9e%d7%a9-%d7%a6%d7%a4%d7%95%d7%99-%d7%9c%d7%90%d7%a4%d7%a9%d7%a8-%d7%9c%d7%a0%d7%aa%d7%a0%d7%99%d7%94%d7%95-%d7%9c%d7%94%d7%9e%d7%a9%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-24T11:52:46+00:00"/>
    <meta property="og:title" content="דיווח: מנדלבליט יודיע- נתניהו יכול להקים ממשלה"/>
    <meta property="og:description" content="לאחר שהקים צוות בדיקה לבחון האם במצבו המשפטי, נתניהו יוכל להרכיב ממשלה גם בעתיד, היועמ&quot;ש עתיד לפרסם כי על אף הקשיים המשפטיים זו סוגיה אותה צריך הציבור.."/>
  </head>
  <body>
    <article>
      <h1>דיווח: מנדלבליט יודיע- נתניהו יכול להקים ממשלה</h1>
      <h2>לאחר שהקים צוות בדיקה לבחון האם במצבו המשפטי, נתניהו יוכל להרכיב ממשלה גם בעתיד, היועמ"ש עתיד לפרסם כי על אף הקשיים המשפטיים זו סוגיה אותה צריך הציבור להכריע</h2>
      <address><time datetime="2019-11-24T11:52:46+00:00">24 Nov 2019, 11:52</time> by <a rel="author">, חדשות סרוגים</a></address>
      <p>היועמ״ש אביחי מנדבליט הקים צוות עבודה כדי להכריע בשאלות בעניין נתניהו, ובראשן האם יוכל להרכיב ממשלה גם בעתיד. על פי הפרסום בYNET, גורמים משפטיים בצלאח א-דין מעריכים כי מנדבליט ידגיש חוות הדעת לפיה קיימים קשיים משפטיים לכך שנתניהו, תחת כתב אישום כל כך חמור יכול וראוי להקים ממשלה.</p>
      <p>יחד עם זאת על פי הדיווח, הוא לא יאמר שיש מניעה חוקית שכן חוק יסוד הממשלה החריג במיוחד את ראש הממשלה שיכול לכהן בתפקיד עד פסק דין סופי.</p>
      <figure>
        <img src="https://www.srugim.co.il/i/wp-content/uploads/2019/11/%D7%A8%D7%99%D7%A7%D7%9C%D7%99%D7%9F__w204h120q80.png"/>
      </figure>
      <h4>עוד באותו נושא</h4>
      <h3>ריקלין: "אם לא תפטר את מנדלביט הם יפטרו אותך"</h3>
      <p>לכתבה המלאה בסרוגים &gt;<br/>18</p>
      <p>הערכה מדברת על כך שמנדלבליט ידגיש כי מדובר בעיקר בסוגיה שעומדת להכרעת הציבור. בכל מקרה, הוא צפוי להתנסח בזהירות בחוות דעתו. צוות העבודה שנדרש לסוגיה כולל את היועמ״ש, פרקליט המדינה שי ניצן, המשנה ליועמ"ש רז נזרי, המשנה ליועמ"ש דינה זילבר וראש מחלקת הבג״צים.</p>
      <p>בתנועה לאיכות השלטון הגישה כבר הבוקר (ראשון) עתירה ראשונה לחייב את נתניהו להתפטר מראשות הממשלה.</p>
      <p>בנוסף היא הגישה תנועה נגד הממשלה והיועמ"ש מנדבליט בטענה שעליהם מוטלת החובה להורות לנתניהו להתפטר. כך שבגץ יצטרך להידרש לסוגיה הזו, העמדה והנוסח שיגיש היועמ"ש בסוף השבוע, צפוי להיות משמעותי בהקשר של פסק הדין בנושא.</p>
      <p>עתירה דורשת התנועה כי ראש הממשלה יתפטר מתפקידו כראש הממשלה וכן יממש את סמכותו ויפעל בהתאם להלכה שקבע בית המשפט בעניינם של השר אריה דרעי וסגן השר רפאל פנחסי, ויעביר את עצמו מתפקידיו כשר. בנוסף, התנועה דורשת כי בית המשפט יורה לממשלת ישראל למנות ממלא-מקום לראש הממשלה מבין השרים</p>
    </article>
  </body>
</html>