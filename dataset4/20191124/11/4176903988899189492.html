<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/milos-jovanovic-blistali-bismo-da-nismo-izgubili-20-godina-za-pricu-o-eu/"/>
    <meta property="og:site_name" content="Krstarica"/>
    <meta property="article:published_time" content="2019-11-24T11:05:04+00:00"/>
    <meta property="og:title" content="Miloš Jovanović: Blistali bismo da nismo izgubili 20 godina za priču o EU"/>
    <meta property="og:description" content="Predsednik Demokratske stranke Srbije (DSS) i jedan od lidera političkog pokreta &quot;Metla 2020&quot; Miloš Jovanović izjavio je da bi Srbija danas &quot;blistala&quot; da"/>
  </head>
  <body>
    <article>
      <h1>Miloš Jovanović: Blistali bismo da nismo izgubili 20 godina za priču o EU</h1>
      <address><time datetime="2019-11-24T11:05:04+00:00">24 Nov 2019, 11:05</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-0yjzeh678q.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Predsednik Demokratske stranke Srbije (DSS) i jedan od lidera političkog pokreta „Metla 2020“ Miloš Jovanović izjavio je da bi Srbija danas „blistala“ da je energija koja je u poslednjih 20 godina potrošena na priču o Evropskoj uniji, umesto toga iskorišćena za sredjivanje zemlje.</p>
      <p>On je u intervjuu Kuriru rekao da je bavljenje pitanjem EU, u suštini bavljenje „nepostojećom temom“.</p>
      <p>„Niti će biti proširenja, niti će EU, kakva je sada, moći da izadje iz krize. Zato u pokretu „Metla 2020“ ne trošimo previše energije na to pitanje.</p>
      <p>„Sveobuhvatna saradnja na obostranu korist je jedini pravi i realni cilj koji treba da se postavi u odnosima Srbije i EU. Ništa više, ništa manje“, istakao je Jovanović.</p>
      <p>On je ponovio stav da je promena izbornog sistema apsolutni prioritet za politički pokret „Metla 2020“. „Potrebno je ljude birati po imenu i prezimenu, jer su partije danas okupirale finansijske tokove, medije i pravosudje“, dodao je lider DSS-a.</p>
      <p>Prema njegovim rečima na srpskoj političkoj sceni nestalo je odgovornosti, ideje, vizije i ambicije.</p>
      <p>„Užasno je opao moralni i intelektualni nivo na srpskoj političkoj sceni i sve je postalo prilično neozbiljno. Srpsku elitu danas neretko čini polusvet i to mora da se menja“, naglasio je lider DSS-a.</p>
      <p>(Beta)</p>
    </article>
  </body>
</html>