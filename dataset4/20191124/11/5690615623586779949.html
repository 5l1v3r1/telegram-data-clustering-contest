<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837508-na-luganschini-viluchili-likero-gorilchanikh-napoyiv-na-ponad-300-tis-grn"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T11:15:00+00:00"/>
    <meta property="og:title" content="На Луганщині вилучили лікеро-горілчаних напоїв на понад 300 тис. грн"/>
    <meta property="og:description" content="КИЇВ. 24 листопада. УНН. На одному з оптових складів торгівельної мережі в Луганській області вилучили лікеро-горілчаних напоїв з марками акцизного податку …"/>
  </head>
  <body>
    <article>
      <h1>На Луганщині вилучили лікеро-горілчаних напоїв на понад 300 тис. грн</h1>
      <address><time datetime="2019-11-24T11:15:00+00:00">24 Nov 2019, 11:15</time> by <a rel="author">Анна Мурашко</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/24/0651fd5122487de8fe258ac7ca03900b916913a1.jpg"/>
        </figure>
        <figure>
          <img src="https://www.unn.com.ua/uploads/media/photo/2019/11/24/828c6bce9c23b380da29b44428b671405f08e4c6.jpg"/>
        </figure>
      </slideshow>
      <p><b>КИЇВ. 24 листопада. УНН.</b> На одному з оптових складів торгівельної мережі в Луганській області вилучили лікеро-горілчаних напоїв з марками акцизного податку із ознаками підробки на понад 300 тис. грн. Про це <b>УНН</b> повідомляє з посиланням на пресцентр штабу ООС.</p>
      <p>Так, на підставі ухвали слідчого судді Сєвєродонецького міського суду, в рамках кримінального провадження за ч.1 ст.204 КК України (Незаконне виготовлення, зберігання, збут або транспортування з метою збуту підакцизних товарів), на одному з оптових складів Старобільська проведено обшук.</p>
      <p>"З незаконного обігу вилучено 5 120 пляшок лікеро-горілчаних виробів загальним об’ємом 1705 літрів маркованих знаками акцизного податку з ознаками підробки. Орієнтовна вартість вилучених алкогольних виробів складає понад 300 тис. гривень", - йдеться в повідомленні.</p>
      <p>Наразі триває досудове розслідування.</p>
      <p>Нагадаємо, у підпільному цеху <a href="https://www.unn.com.ua/uk/news/1800786-u-pidpilnomu-tsekhu-viyavili-falsifikatu-na-2-5-mln-grn?fbclid=IwAR3nRM7v88WeclQW6Vra576nIO8HC5z0TBTbKuFr4XJGjN6Kytt1PEc-D_g">виявили фальсифікату</a> на 2,5 млн грн.</p>
    </article>
  </body>
</html>