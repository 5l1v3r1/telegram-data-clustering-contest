<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/taste_articles/260273/8-all-day-estiatoria-me-epiloges-gia-ola-ta-goysta"/>
    <meta property="og:site_name" content="LiFO"/>
    <meta property="article:published_time" content="2019-11-24T11:32:00+00:00"/>
    <meta property="og:title" content="8 all day εστιατόρια με επιλογές για όλα τα γούστα"/>
    <meta property="og:description" content="Καφές, σνακ και brunch το πρωί, γεύμα και δείπνο αργότερα: Αυτά τα εστιατόρια έχουν κάτι καλό να προσφέρουν όλες τις ώρες της ημέρας"/>
  </head>
  <body>
    <article>
      <h1>8 all day εστιατόρια με επιλογές για όλα τα γούστα</h1>
      <h2>Καφές, σνακ και brunch το πρωί, γεύμα και δείπνο αργότερα: Αυτά τα εστιατόρια έχουν κάτι καλό να προσφέρουν όλες τις ώρες της ημέρας</h2>
      <address><time datetime="2019-11-24T11:32:00+00:00">24 Nov 2019, 11:32</time> by <a rel="author">LIFOTEAM</a></address>
      <h3>Italus</h3>
      <p>
        <b>Αναπάντεχες γεύσεις, όπου το γκουρμέ συναντά το street food.</b>
      </p>
      <p>Όταν ακούς street food, σου έρχονται στο μυαλό συγκεκριμένες γευστικές προτάσεις. Στο Italus θα αλλάξεις γνώμη για όσα ήξερες και ο κόσμος της γευστικής σου εμπειρίας θα καταρρεύσει, για να δώσει τη θέση του σε μια νέα, πρωτόγνωρη άποψη πάνω στο street food. Η φαντασία, η δημιουργικότητα και κυρίως τα ποιοτικά υλικά συνδυάζονται σε ένα μενού που έχει επιμεληθεί ο food blogger Γαβριήλ Νικολαΐδης. Από τον καφέ που σερβίρεται σε choco cup (πλέον και σε γεύση ruby σοκολάτας) και τα λαχταριστά πανίνι, με πρωταγωνιστές υλικά όπως το παστράμι, μέχρι τα ξεχωριστά μπέργκερ, το Italus είναι ο χώρος όπου θα φας βασιλικά, όπως προδίδει το όνομά του, που είναι εμπνευσμένο από τον βασιλιά της Σικελίας. Σε ένα τέτοιο concept street food spot θα βρεις gluten free χειροποίητα ψωμάκια με χούμους και ψητά λαχανικά, pizzetta σε διαφορετικές συνταγές αλλά και δροσερές σαλάτες, όπως αυτήν με κινόα με τηγανητό αυγό. Έπειτα, είναι τα μπέργκερ, που ξεφεύγουν από κάθε στερεότυπο και γράφουν τη δική τους ιστορία, όπως το Ρulled Βeef Βurger, βασισμένο στο αργομαγειρεμένο κρέας, και το Beyond Μeat, με ένα 100% plant based μπιφτέκι που θα λατρέψουν όχι μόνο οι vegan αλλά και οι κρεατοφάγοι. Στο Italus όχι μόνο θα φας καλά αλλά θα πιεις κιόλας, αφού εδώ το apperitivo τιμάται δεόντως με τα apperitivo sessions κάθε Πέμπτη και Παρασκευή, όπου από τις 8 και μετά, μαζί με το κοκτέιλ σου, θα γευτείς πεντανόστιμη pizzetta, κέρασμα του Italus, και θα απολαύσεις τα DJ sets από γνωστούς ραδιοφωνικούς παραγωγούς. Ένας χώρος γαστρονομικών εκπλήξεων αλλά και φιλόξενης απλότητας σε τραβάει κάθε στιγμή της ημέρας στην Καλλιθέα.</p>
      <p><b>Italus,</b> <i><b>Ελευθερίου Βενιζέλου 104, Καλλιθέα, 210 9512341, <a href="http://www.italus.gr/">www.italus.gr</a>, FB: <a href="https://www.facebook.com/ItalusKingMythPlace/">ItalusKingMythPlace</a>, Instagram: <a href="https://www.instagram.com/italus_kingmythplace/">italus_kingmythplace</a></b></i></p>
      <h3>Villa Dioskouri</h3>
      <p>
        <b>Η γεύση επιστρέφει ξανά στο Ψυχικό.</b>
      </p>
      <figure>
        <img src="https://www.lifo.gr/uploads/image/1570769/TASTE8.jpg"/>
      </figure>
      <p>Το Villa Dioskouri επιστρέφει στον φυσικό του χώρο, στο Νέο Ψυχικό, συνδυάζοντας τη γαστρονομική ιστορία του με την εξειδίκευση της meat cuisine του Wolves of Kitchen, και γράφει ένα νέο κεφάλαιο (προσιτό σε όλους) στη γευστική σκηνή της Αθήνας. Ο σεφ Βασίλης Τσουκαλάς αλλά και μια ομάδα που αποτελείται από παλιά και νέα μέλη προτείνουν επιλογές ανάμεσα σε κρέατα ωρίμανσης, ψάρι και ζυμαρικά, πλούσιες σαλάτες και ιδιαίτερα και νόστιμα ορεκτικά, ενώ τα μεσημέρια θα βρεις μια σειρά από μαγειρευτά. Η δημιουργικότητα και τα ποιοτικά υλικά ξεχωρίζουν σε κάθε συνταγή, με την ενημερωμένη λίστα κρασιών να συνοδεύει κάθε πιάτο. Το bar-restaurant που απλώνεται σε δύο επίπεδα διαθέτει τζάκι σε καθένα από αυτά για να φιλοξενήσει τις χειμωνιάτικες βόλτες της οικογένειας ή της παρέας, ενώ οι πριβέ χώροι φιλοξενούν τις πιο ιδιωτικές στιγμές σου. All-day spot, με καφέ και σνακ από νωρίς το πρωί, το Villa Dioskouri θα σε καλωσορίσει σε ένα σημείο που δίκαια αποτελεί και πάλι σημείο αναφοράς στη γεύση.</p>
      <p><b>Villa Dioskouri,</b> <i><b>Δημ. Βασιλείου 16, N. Ψυχικό, 210 6713997, FB: <a href="https://www.facebook.com/villadioskouri/">Villa Dioskouri</a>, Instagram: <a href="https://www.instagram.com/villadioskouri/">villadioskouri</a></b></i></p>
      <h3>Novak</h3>
      <p>
        <b>Ήρθε για να παρουσιάζει πάντα κάτι καινούργιο στη γαστρονομία.</b>
      </p>
      <figure>
        <img src="https://www.lifo.gr/uploads/image/1570772/TASTE9.jpg"/>
      </figure>
      <p>Μπορεί το όνομά του να σημαίνει «νεοφερμένο», αλλά το Novak, που μας κατέκτησε την προηγούμενη χρονιά, δεν είναι πια νέο. Βεβαίως, παραμένει εντυπωσιακό και, κυρίως, εξακολουθεί να μας προτείνει πάντα κάτι καινούργιο, δικαιολογώντας το όνομά του με έναν τρόπο ουσιαστικό. Αφοσιωμένο στη δημιουργική εκδοχή της μεσογειακής κουζίνας με στοιχεία από τη διεθνή γαστρονομία, το μενού του, που επιμελείται για μια ακόμη χρονιά ο βραβευμένος σεφ Γιάννης Κουτσώνης, αποτελεί μια all-day συνήθεια ή, μάλλον, μια all-day έκπληξη. Στα πιάτα του brunch που σερβίρεται καθημερινά θα βρεις εξαιρετικές συνταγές με αυγά (must try τα αυγά Benedict με μπέικον, σπαράγγια και σπανάκι σε μπριός) αλλά και πεντανόστιμα pancakes για να συνοδεύσουν τον καφέ σου. Στις επιλογές πιάτων, η ταλιάτα από μοσχαρίσιο Tri-Tip, το φιλέτο τόνου με σάλτσα μανταρίνι και τα κοχύλια rigati είναι κάποιες ενδεικτικές γεύσεις που επιβεβαιώνουν αυτό που έχει δηλώσει ήδη το Novak στον πρώτο χρόνο λειτουργίας του: ήρθε για να προχωρήσει τη γεύση ένα βήμα πιο πέρα! Σε αυτήν τη λογική, τα live sessions κάθε Πέμπτη βράδυ με τον Νικόλα Ραπτάκη και Κυριακή από νωρίς το βράδυ με τη Στεφανία Ρίζου δημιουργούν μια ατμόσφαιρα πάρτι στο ήδη χαρούμενο περιβάλλον του Novak. Όσο για το κυριακάτικο brunch, οι jazzy ήχοι της Σοφίας Μπράιλα παίζουν και φέτος στο stage για να θυμίζουν πως οι καλές συνήθειες γίνονται θεσμός, όπως άλλωστε έγινε το Novak στη γαστρονομική σκηνή της Αθήνας.</p>
      <p><b>Novak,</b> <b><i>Άγγελου Πύρρη 5, Αθήνα, 210 7481446, FΒ: <a href="https://www.facebook.com/novakathenstowers/">Novak Athens Towers</a>, Instagram: <a href="https://www.instagram.com/NovakAthens/">Novak Athens</a></i></b></p>
      <h3>MENO MALE Ιtalian Βistro</h3>
      <p>
        <b>Αυθεντική ιταλική γεύση στο κέντρο της Αθήνας. Πάλι καλά...</b>
      </p>
      <figure>
        <img src="https://www.lifo.gr/uploads/image/1570777/TASTE21.jpg"/>
      </figure>
      <p>Η ιταλική γλώσσα σού αφήνει από μόνη της μια γεύση ιδιαίτερη, που σε κάνει να χαμογελάς. Στο άκουσμα του Meno male αυτή η γεύση παίρνει τη μορφή της ιταλικής παράδοσης μέσα από πιάτα που θα σε ενθουσιάσουν με την απλότητα και την αυθεντική νοστιμιά τους. Το ιταλικό μπιστρό που βρίσκεται δίπλα στην Ακρόπολη μεταφέρει στον χώρο αλλά και στην κουζίνα του την ιστορία της κλασικής ιταλικής πίτσας και pasta μέσα από ένα μικρό, αλλά περιεκτικό μενού που επιμελείται ο σεφ Γιώργος Γαλάνης. Το ζυμάρι 48ωρης ωρίμανσης, συνταγής Meno male, καθορίζει το αποτέλεσμα σε όποια πίτσα κι αν επιλέξεις, ενώ τα ζυμαρικά αναδεικνύουν την ποιότητα των υλικών, όπως άλλωστε όλες οι επιλογές του μενού, που βασίζονται σε φρέσκες πρώτες ύλες ιταλικής καταγωγής. Πρέπει οπωσδήποτε να δοκιμάσεις το κατσικίσιο τυρί με μέλι τρούφας και το ταρτάρ μανιταριών στα ορεκτικά, αλλά και την υπέροχη μακαρονάδα με ραγού μοσχαριού. Στα επιδόρπια, το λαχταριστό τιραμισού με μασκαρπόνε και η παραδοσιακή πανακότα φέρουν όλη την αυθεντικότητα της ιταλικής κουλτούρας, ενώ στην επιλογή των ποτών θα βρεις, εκτός από μια ενημερωμένη λίστα κρασιών από ιταλικούς αμπελώνες, κάποιες επιλεγμένες ιταλικές ετικέτες μπίρας, αλλά και μια κάρτα με ιδιαίτερα κοκτέιλ. Το Meno male υπηρετεί την έννοια του μπιστρό, ανοίγοντας από το πρωί για καφέ και brunch και φιλοξενώντας οποιαδήποτε στιγμή σου μέχρι το βράδυ, όπου θα βρεθείς να συνοδεύεις το ποτό σου με κάποιο από τα πιάτα του μενού. Ένα all-day ιταλικό στέκι που δίνει στην έκφραση «πάλι καλά» την έννοια της αυθεντικής γεύσης.</p>
      <p><b>MENO MALE,</b> <b><i>Βεΐκου 10, Αθήνα, 210 9231350, FΒ: <a href="https://www.facebook.com/menomalerestaurant/">Meno Male</a>, Instagram: <a href="https://www.instagram.com/menomale.athens/">menomale.athens</a></i></b></p>
      <h3>Café Boheme</h3>
      <p>
        <b>«Περνάμε καλά κι αυτό βγαίνει προς τα έξω».</b>
      </p>
      <figure>
        <img src="https://www.lifo.gr/uploads/image/1570773/TASTE10.jpg"/>
      </figure>
      <p>Μεγάλο πράγμα το στέκι. Τόσο μεγάλο όσο η ανάγκη να νιώθεις ότι κάπου ανήκεις. Και συνήθως ανήκεις εκεί όπου μπορείς να είσαι ο εαυτός σου, να περνάς καλά και να απολαμβάνεις τη στιγμή χωρίς περιορισμούς. Το Café Boheme σου δίνει αυτήν τη δυνατότητα και γι' αυτό ξεχωρίζει εδώ και χρόνια ως το σημείο εκείνο όπου μπορείς να πας ακόμα και μόνος και να βρεις (ή να αποκτήσεις) την παρέα που θα σε κάνει να νιώσεις όμορφα.</p>
      <p>Το μενού, προσεγμένο και περιεκτικό, έρχεται να κάνει ακόμα πιο ενδιαφέρουσες τις στιγμές σου, αφού η μεσογειακή παράδοση περνά μέσα από μικρές, δημιουργικές παρεμβάσεις και καταλήγει σε αγαπημένα πιάτα. Τα λινγκουίνι σε διάφορες εκδοχές, η πίτσα, τα ριζότι και το μπέργκερ είναι από τα must του Café Boheme, ενώ τα πιάτα ημέρας καθημερινά αποτελούν μια νέα πρόταση, φτιαγμένη πάντα με ολόφρεσκα υλικά, όπως ολόφρεσκα είναι και τα ψάρια που περιλαμβάνονται στην πρόταση αυτή, με τον σολομό, τη σαρδέλα και το λαβράκι να πρωταγωνιστούν σε ευφάνταστες συνταγές.</p>
      <p>Κι επειδή κάποιες φορές δεν έχεις τον χρόνο να πας στο αγαπημένο σου στέκι, έρχεται εκείνο σ' εσένα με την υπηρεσία delivery που λειτουργεί καθημερινά 12:00-17:00 για να νοστιμίσει το lunch break στη δουλειά ή να προσφέρει το γεύμα που θα σου φτιάξει τη διάθεση στο σπίτι. Κλασικό σημείο αναφοράς πριν, κατά τη διάρκεια ή μετά το γραφείο, το Café Boheme θα σου προσφέρει πρωινό καφέ και πεντανόστιμο brunch, ενώ πιο αργά θα μεταμορφωθεί σε ατμοσφαιρικό μπιστρό που θα σε χαλαρώσει με κάποιο από τα κρασιά της ενημερωμένης λίστας ή ένα δροσιστικό κοκτέιλ. Η μεγάλη μπάρα στο εσωτερικό γίνεται μια ευθεία γραμμή συνάντησης και διασκέδασης, με τις μουσικές των DJs να παίζουν (κυριολεκτικά) τον δικό τους ρόλο.</p>
      <p>Τι άλλο μπορεί να ζητήσει κανείς από την καθημερινότητα, εκτός από ένα σημείο στο κέντρο της πόλης που κάνει αυτή την καθημερινότητα λίγο καλύτερη; Το Café Boheme αναβιώνει περίφημα το «περνάμε καλά κι αυτό βγαίνει προς τα έξω».</p>
      <p><b>Café Boheme,</b> <i><b>Ομήρου 36, Κολωνάκι, 210 3608018, FΒ: <a href="https://www.facebook.com/CafeBohemeAthens/">CafeBohemeAthens</a>, Instagram: <a href="https://www.instagram.com/cafe_boheme_athens/">cafe_boheme_athens</a></b></i></p>
      <h3>Frankie Gastro Bar</h3>
      <p>
        <b>Γεύσεις και κοκτέιλ σε απόλυτη αρμονία.</b>
      </p>
      <figure>
        <img src="https://www.lifo.gr/uploads/image/1570774/TASTE11.jpg"/>
      </figure>
      <p>Πόσες φορές έχεις αναρωτηθεί τι να πιεις με το φαγητό σου; Και πόσες φορές έχεις προσέξει ώστε αυτό που θα πιεις να ταιριάζει με το πιάτο σου; Στο Frankie Gastro Bar ο συνδυασμός αυτός είναι στα highlights του χώρου, που θα σε κερδίσει για τη συνολική εμπειρία της απόλαυσης. Ένα εστιατορικό μενού, βασισμένο στη μεσογειακή κουζίνα, με fusion τεχνικές από διάφορες χώρες, θα σε ενθουσιάσει με τα λαχταριστά πιάτα αλλά και την ιδιαίτερη παρουσίασή τους. Ο Άγγελος Γκιώκας, που επιμελείται τις γευστικές προτάσεις, σας προτείνει να δοκιμάσετε το rib ξηράς ωρίμανσης, το secretto μαύρου χοίρου ή, οι πιο τολμηροί, το μοσχαρίσιο rib ξηράς ωρίμανσης στα 1.500 γρ. (για ένα ή δύο άτομα). Ακόμα, συνταγές για brunch καταφθάνουν από τη Νέα Υόρκη για να εξυπηρετήσουν το πιο απαιτητικό κοινό στο κομμάτι του πρωινού. Τέλος, την παράσταση κλέβει η σούπα σοκολάτας με brownies και παγωτό cookies, όπως και το cheesecake με αλμυρή καραμέλα και κάσιους.</p>
      <p>Όσο για την κάρτα των κοκτέιλ που υπογράφει ο Δημήτρης Βασιλάκης, βρίσκεται σε απόλυτο pairing με κάθε γεύση που προσφέρεται στο Frankie και με κάθε στιγμή της ημέρας. Από τα ιδιαίτερα spritz, apperitivo και digestivo μέχρι τα άκρως βραδινά Med Sour με τζιν και γιαούρτι, Bloody Valentine με βότκα και χειροποίητο νερό ντομάτας και το Por la Mer με τζαμαϊκανό ρούμι. Η μουσική κινείται σε ήχους τζαζ και σουίνγκ, ενώ Παρασκευές και Σάββατα μπορείς να απολαύσεις ιδιαίτερα live που ταιριάζουν απόλυτα με τη νεοϋορκέζικη ατμόσφαιρα από τις δεκαετίες του '50 και του '60 που αναβιώνει στο Frankie Gastro Bar. To στέκι του Frank Sinatra (απ' όπου και το όνομα) βρίσκεται στο Δάσος Χαϊδαρίου.</p>
      <p><b>Frankie Gastro Bar,</b> <b><i>Γεωργίου Παπανδρέου 57, Δάσος Χαϊδαρίου, 210 5321882, FB: <a href="https://www.facebook.com/FrankieGastroBar/">Frankie, Gastro Bar</a>, Instagram: <a href="https://www.instagram.com/frankiegastrobar/">frankiegastrobar</a></i></b></p>
      <h3>TGI Fridays™ στο ανανεωμένο Golden Hall</h3>
      <p>
        <b>Enter the Fridays state of life.</b>
      </p>
      <figure>
        <img src="https://www.lifo.gr/uploads/image/1570775/TASTE12.jpg"/>
      </figure>
      <p>H αυθεντική αμερικανική ατμόσφαιρα και το χαλαρό περιβάλλον του TGI Fridays™ έρχονται από τις 12 Δεκεμβρίου στο ανανεωμένο Golden Hall για να προσφέρουν ένα απολαυστικό brunch, ένα διάλειμμα από το shopping ή μια πρόταση γεύματος στο εμπορικό κέντρο. Όλα τα κλασικά πιάτα, όπως τα μοναδικά tacos, τα quesadillas και τα χορταστικά burritos, βρίσκονται εδώ και σου κλείνουν το μάτι, ενώ η φημισμένη Jack Daniel's sauce με μυστική συνταγή από το Tενεσί συνοδεύει τις συνταγές-ορόσημο. Όμως εκείνο που θα σε φέρει στο νέο TGI Fridays™ είναι το brunch που θα απολαύσεις αποκλειστικά στο κατάστημα του Golden Hall. Eggs Royale με σολομό, λαχταριστά Scrambled Eggs ή χορταστικά Steak &amp; Eggs με ένα Fridays twist είναι κάποιες από τις επιλογές που θα σε ενθουσιάσουν, ενώ οι λάτρεις των γλυκών δεν θα αντισταθούν στα αφράτα Chocolate &amp; Banana Pancakes και Strawberry Cream Cheese Pancakes. Στις exclusive επιλογές ανήκουν και τα extreme shakes, όπως το Chocolate Dream Shake ή το μεγαλειώδες S'mores Shake. Όλα όσα έχεις αγαπήσει στα TGI Fridays™ σε περιμένουν στο Golden Hall, προτείνοντας μια άλλη εμπειρία γεύσης ανάμεσα στο shopping.</p>
      <p><b>TGI Fridays,</b> <i><b>Golden Hall, λεωφ. Κηφισίας 37Α, Μαρούσι, FB: TGI Fridays, Instagram: tgifridaysgr</b></i></p>
      <h3>West Side Caffe Creperie</h3>
      <p>
        <b>Ένα στέκι στο Περιστέρι για όλα τα γούστα.</b>
      </p>
      <figure>
        <img src="https://www.lifo.gr/uploads/image/1570776/TASTE13.jpg"/>
      </figure>
      <p>Το West Side του Περιστερίου είναι ένα μαγαζί με ζεστή ατμόσφαιρα και για κάθε γούστο. Θέλεις αλμυρή ή γλυκιά κρέπα; Φυσικά, την έχει. Θέλεις αλμυρά ή γλυκά pancakes; Τα έχει. Θέλεις αλμυρούς ή γλυκούς λουκουμάδες; Τους έχει. Και μάλιστα με επιλογές σε toppings που θα σου γυαλίσει το μάτι: bueno, ferrero, lila pause, είναι μερικά για να περιλούσεις τους λουκουμάδες σου. Αφού, βέβαια, θα έχεις δοκιμάσει πρώτα τους αλμυρούς με φέτα, μέλι και σουσάμι ή Φιλαδέλφεια. Αυτό που επίσης ξεχωρίζει το μαγαζί είναι οι γενναίες ποσότητες, η σοκολάτα που ρέει από τα pancakes και οι καλές τιμές! Μια ματιά στον κατάλογο και στις φωτογραφίες φτάνει για να καταλάβεις. Το πρόσφατα ανακαινισμένο West Side σε περιμένει για πρωινό (από τις... 6:00!), για brunch και, φυσικά, για ό,τι άλλο θες μέχρι το βράδυ. Αυτό σημαίνει ότι παίρνεις την παρέα σου και πας να συνδυάσεις τον καφέ, κάποιο milkshake ή smoothie με κάτι απ' όλα αυτά και, γιατί όχι, να το βάλετε στη μέση και να γίνει χαμούλης.</p>
      <p>Αν περνάς από κει και δεν προλαβαίνεις, υπάρχει take away, ενώ, αν είσαι κάτοικος της περιοχής, μπορείς να παραγγείλεις και να τα γευτείς στον καναπέ σου. Εμείς προτείνουμε να πας από κει, να χαρείς τη vintage διακόσμηση, να χαζέψεις τα όμορφα παλιά αντικείμενα, όση ώρα θα φτιάχνεται η κρέπα σου, και να δοκιμάσεις και τα μοναδικά sweet burgers. Τι είναι αυτά; Απολαυστικά μπριος με νουτέλες και παγωτό. Σλουρπ!</p>
      <p><b>West Side,</b> <i><b>Δωδεκανήσου 1, Περιστέρι, 210 5781695, 210 5767895, <a href="https://www.facebook.com/West-side-caffe-creperie-1567838773462043/">Facebook</a></b></i></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/taste_articles/255673/i-nea-cookoovaya-dokimasame-to-ananeomeno-menoy-toy-agapimenoy-athinaikoy-estiatorioy"/>
        <a href="https://www.lifo.gr/guide/culturenews/food/257359/to-manitari-to-pathos-gia-kalo-fagito-fytronei-mesa-sto-astiko-topio-tis-thessalonikis"/>
        <a href="https://www.lifo.gr/articles/athens_articles/255675/ta-palia-meri-stin-athina-poy-den-t-aggikse-o-xronos"/>
        <a href="https://www.lifo.gr/articles/taste_articles/253232/athinaiki-salata-pos-na-ftiaksete-to-dimofiles-piato-tis-astikis-koyzinas-ton-70s"/>
      </related>
    </article>
  </body>
</html>