<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-gololedz-w-pieciu-wojewodztwach-imgw-ostrzega,nId,3352241"/>
    <meta property="og:site_name" content="RMF24"/>
    <meta property="article:published_time" content="2019-11-24T11:54:01+00:00"/>
    <meta property="og:title" content="Gołoledź w pięciu województwach. IMGW ostrzega"/>
    <meta property="og:description" content="Na terenie pięciu województw na wschodzie kraju może spaść marznący deszcz powodujący gołoledź - ostrzega w niedzielę Instytut Meteorologii i Gospodarki Wodnej. Alerty obowiązują do godzin porannych w poniedziałek."/>
  </head>
  <body>
    <article>
      <h1>Gołoledź w pięciu województwach. IMGW ostrzega</h1>
      <address><time datetime="2019-11-24T11:54:01+00:00">24 Nov 2019, 11:54</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>Na terenie pięciu województw na wschodzie kraju może spaść marznący deszcz powodujący gołoledź - ostrzega w niedzielę Instytut Meteorologii i Gospodarki Wodnej. Alerty obowiązują do godzin porannych w poniedziałek.</b>
      </p>
      <figure>
        <img src="https://i.iplsc.com/zdjecie-ilustracyjne/0009EQSOD4H2V9MG-C123-F4.png"/>
        <figcaption>Zdjęcie ilustracyjne<cite>/Darek Delmanowicz /PAP</cite></figcaption>
      </figure>
      <p>Ostrzeżenia pierwszego stopnia przed gołoledzią obejmują całe województwo lubelskie oraz niektóre powiaty województw: mazowieckiego, podkarpackiego, świętokrzyskiego i podlaskiego.</p>
      <figure>
        <img src="https://i.iplsc.com/ostrzezenia-przed-gololedzia/0009EQSU1XNHFO5P-C123-F4.png"/>
        <figcaption>Ostrzeżenia przed gołoledzią<cite>/IMGW/pogodynka.pl /Internet</cite></figcaption>
      </figure>
      <p>Według prognoz IMGW w nocy z niedzieli na poniedziałek temperatura minimalna na północnym wschodzie wyniesie -3 stopnie, a w centrum - od 1 do 3 stopni. Cieplej ma być na południowym zachodzie, gdzie termometry mogą wskazywać 5 stopni na plusie.</p>
      <p>W poniedziałek rano podróż może utrudniać mgła ograniczająca widoczność do 200 metrów.</p>
      <p>
        <b>PRZECZYTAJ: </b>
        <a href="https://www.rmf24.pl/fakty/polska/news-prognoza-pogody-na-przyszly-tydzien-czy-bedzie-slonecznie,nId,3352203">
          <b>
            <u>Prognoza pogody na przyszły tydzień. Czy będzie słonecznie?</u>
          </b>
        </a>
      </p>
    </article>
  </body>
</html>