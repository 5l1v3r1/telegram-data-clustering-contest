<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/denizlispor/2019/11/24/denizlisporda-hasret-bitti"/>
    <meta property="og:site_name" content="Aspor"/>
    <meta property="article:published_time" content="2019-11-24T11:34:50+00:00"/>
    <meta property="og:title" content="Denizlispor'da hasret bitti"/>
    <meta property="og:description" content="Süper Lig'in 12'nci hafta mücadelesinde evinde Çaykur Rizespor'u son dakikalarda bulduğu gollerle 2-0 mağlup eden Yukatel Denizlispor, iç sahadaki 4 maçlık mağlubiyet serisine son vererek kabustan uyandı."/>
  </head>
  <body>
    <article>
      <h1>Denizlispor'da hasret bitti</h1>
      <address>
        <time datetime="2019-11-24T11:34:50+00:00">24 Nov 2019, 11:34</time>
      </address>
      <p>
        <b>Süper Lig'in 12'nci hafta mücadelesinde evinde <a href="https://www.aspor.com.tr/index/caykur-rizespor">Çaykur Rizespor</a>'u son dakikalarda bulduğu gollerle 2-0 mağlup eden Yukatel Denizlispor, iç sahadaki 4 maçlık mağlubiyet serisine son vererek kabustan uyandı.</b>
      </p>
      <p>Bu sezon ilk hafta mücadelesinde konuk ettiği <a href="https://www.aspor.com.tr/index/galatasaray">Galatasaray</a>'ı 2-0 yendikten sonra taraftarının önünde çıktığı karşılaşmalarda İttifak Holding Konyaspor ve <a href="https://www.aspor.com.tr/index/kasimpasa">Kasımpaşa</a>'ya 1-0, <a href="https://www.aspor.com.tr/index/fenerbahce">Fenerbahçe</a>'ye 2-1, Demir Grup Sivasspor'a ise 2-0 mağlup olan yeşil-siyahlılar, bu kez şeytanın bacağını kırdı. Denizlispor'un iç sahadaki <a href="https://www.aspor.com.tr/index/caykur-rizespor">Çaykur Rizespor</a> zaferiyle birlikte yönetim, teknik heyet, futbolcular ve taraftar derin bir nefes aldı. Tehlikeli bölgeden uzaklaşan Horoz, gelecek haftalar için camiaya umut verdi. Teknik direktör <a href="https://www.aspor.com.tr/index/mehmet-ozdilek">Mehmet Özdilek</a>, 12. adamın sabırlı olmasını isteyerek destek çağrısı yaptı. Başkanı Ali Çetin ise, "Bu takım çok daha iyi yerlere gelecek ve bu şehir artık <a href="https://www.aspor.com.tr/index/super-lig">Süper Lig</a>'in vazgeçilmez markası olacak" mesajı verdi.</p>
      <p>Bu arada Denizlispor'da, <a href="https://www.aspor.com.tr/index/gaziantep">Gaziantep</a> deplasmanı öncesi Murawski sarı kart cezalısı durumuna düştü.</p>
    </article>
  </body>
</html>