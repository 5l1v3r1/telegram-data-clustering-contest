<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837510-u-gonkogu-prokhodyat-mistsevi-vibori"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T11:47:00+00:00"/>
    <meta property="og:title" content="У Гонконгу проходять місцеві вибори"/>
    <meta property="og:description" content="КИЇВ. 24 листопада. УНН. Рекордна кількість людей вже проголосувала на місцевих виборах у Гонконгу, що тривають 24 листопада, повідомляє УНН із посиланням на …"/>
  </head>
  <body>
    <article>
      <h1>У Гонконгу проходять місцеві вибори</h1>
      <address><time datetime="2019-11-24T11:47:00+00:00">24 Nov 2019, 11:47</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>Рекордна кількість людей вже проголосувала на місцевих виборах у Гонконгу, що тривають 24 листопада, повідомляє УНН із посиланням на <a href="https://www.radiosvoboda.org/">"Радіо Свобода"</a>.</p>
      <p>Урядові дані показали, що понад 1,5 мільйона людей віддали свій голос до 13:30 за місцевим часом, поки залишилося дев'ять годин до закриття виборчих дільниць, що перевершило 1,46 мільйона, які проголосували на останніх виборах до округу чотири роки тому.</p>
      <p>Серед інших, волевиявлення вже здійснила голова адміністрації Гонконгу Керрі Лам. Вона сказала, що організація виборчих округів була надзвичайно складною через заворушення, але голосування повинно бути відносно мирним і спокійним завдяки роботі працівників безпеки.</p>
      <p>Нагадаємо, протести розпочалися в червні проти намірів влади дозволити екстрадицію громадян Гонконгу до Китаю.</p>
      <p>У жовтні влада Гонконгу офіційно відкликала законопроєкт про екстрадицію на материковий Китай правопорушників, підозрюваних у кримінальних злочинах.</p>
      <p>Наразі протестувальники вимагають прямих виборів лідерів Гонконгу, незалежного розслідування дій поліцейських проти демонстрантів та амністії всіх затриманих учасників акцій протесту.</p>
      <p>21 листопада акції на підтримку <a href="https://www.unn.com.ua/uk/news/1837071-u-kiyevi-pid-posolstvom-kitayu-provedut-aktsiyu-solidarnosti-zvilni-gonkong">протестувальників у Гонконгу</a> відбулися під стінами постольства Китаю у Києві.</p>
    </article>
  </body>
</html>