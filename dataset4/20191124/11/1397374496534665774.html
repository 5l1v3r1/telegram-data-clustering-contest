<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/milojevic-sve-vise-racuna-na-debitanta-hoce-li-dobiti-priliku-i-u-ligi-sampiona-393599.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T11:40:00+00:00"/>
    <meta property="og:title" content="Milojević sve više računa na debitanta, hoće li dobiti priliku i u Ligi šampiona?"/>
    <meta property="og:description" content="Navijači ne bi imali ništa protiv."/>
  </head>
  <body>
    <article>
      <h1>Milojević sve više računa na debitanta, hoće li dobiti priliku i u Ligi šampiona?</h1>
      <h2>Navijači ne bi imali ništa protiv.</h2>
      <address><time datetime="2019-11-24T11:40:00+00:00">24 Nov 2019, 11:40</time> by <a rel="author">Ivan Cvetković</a></address>
      <p>U derbiju 17. kola Linglong Superlige Srbije, fudbaleri Crvene zvezde slavili su protiv Radničkog u Nišu sa 2:0. <br/><br/>Mladi fudbaler Veljko Nikolić nedavno je debitovao u prvom timu "crveno-belih" u Kupu Srbije protiv Mačve, a sada je debitovao i u Superligi.<br/><br/><i>"Radujem se što smo osvojili nova tri boda. Krupnim koracima idemo ka tituli i svi smo veoma srećni zbog toga. Zadovoljan sam kako smo danas odigrali, a drago mi je i što sam samo nekoliko dana nakon debija, imao priliku da ponovo dobijem šansu. Osećaj je neverovatan i moram da ponovim da mi je čast što nosim crveno-beli dres"</i>, kazao je vezista u izjavi za klupski sajt.<br/><br/>Izabranike Vladana Milojevića očekuje gust raspored do završetka jesenje polusezone, ali Nikolić smatra da je ekipa spremna na izazove koji je očekuju.<br/><br/><i>"Igramo na svaka tri dana, ali smo fizički dobro pripremljeni, tako da nam to ne predstavlja veliki problem. Zadovoljni smo onim što smo uradili u ovoj polusezoni, ali ostaje nam da je završimo na pravi način. U utorak nas očekuje utakmica protiv Bajerna i nadam se da ćemo ostvariti pozitivan rezultat i izboriti proleće u Evropi"</i>, podvukao je Nikolić.<br/><br/>Navijači su veoma zadovoljni njegovim izdanjem protiv Mačve i Radničkog, ima i onih koji smatraju da je zaslužio priliku i u Ligi šampiona.<br/><br/>Na potezu je Vladan Milojević.</p>
      <p>Izvor: Sportske.net, FK Crvena zvezda</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/igramo-na-svaka-tri-dana-ali-dacemo-sve-od-sebe-protiv-bajerna-393593.html"/>
        <a href="https://www.sportske.net/vest/domaci-fudbal/vukanovic-ili-van-la-para-ko-ce-poceti-protiv-bajerna-393586.html"/>
        <a href="https://www.sportske.net/vest/domaci-fudbal/zvezda-kvari-posao-partizanu-oko-napadaca-ali-kako-parirati-arapima-393570.html"/>
        <a href="https://www.sportske.net/vest/domaci-fudbal/omladinci-zvezde-bolji-u-vecitom-derbiju-a-pravi-pobednik-je-komentator-393552.html"/>
        <a href="https://www.sportske.net/vest/domaci-fudbal/kosan-tesko-posle-iskljucenja-miloje-zadovoljan-393548.html"/>
      </related>
    </article>
  </body>
</html>