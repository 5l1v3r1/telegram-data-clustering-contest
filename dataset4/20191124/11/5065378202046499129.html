<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1032044/sas-afora-diagrafi-prostimon-dromologei-i-kyvernisi-poies-ofeiles-svinontai"/>
    <meta property="og:site_name" content="Newsbomb"/>
    <meta property="article:published_time" content="2019-11-24T11:28:47+00:00"/>
    <meta property="og:title" content="Σας αφορά! Διαγραφή προστίμων δρομολογεί η κυβέρνηση - Ποιες οφειλές σβήνονται"/>
    <meta property="og:description" content="Στην άπαξ διαγραφή προστίμων και οφειλών ύψους κάτω των δέκα ευρώ προς το Δημόσιο προχωρά η κυβέρνηση, πρωτοβουλία που αφορά 500.000 οφειλέτες."/>
  </head>
  <body>
    <article>
      <h1>Σας αφορά! Διαγραφή προστίμων δρομολογεί η κυβέρνηση - Ποιες οφειλές σβήνονται</h1>
      <h2>Στην άπαξ διαγραφή προστίμων και οφειλών ύψους κάτω των δέκα ευρώ προς το Δημόσιο προχωρά η κυβέρνηση, πρωτοβουλία που αφορά 500.000 οφειλέτες.</h2>
      <address><time datetime="2019-11-24T11:28:47+00:00">24 Nov 2019, 11:28</time> by <a rel="author">Newsroom</a></address>
      <p>Όπως αποκαλύπτει σε δημοσίευμά της η «Καθημερινή της Κυριακής», αποτέλεσμα της ρύθμισης αυτής θα είναι η μείωση των ληξιπρόθεσμων οφειλών σε κάτω από τρία εκατομμύρια ευρώ.</p>
      <p>Σύμφωνα με το δημοσίευμα της εφημερίδας, η ρύθμιση που είναι πιθανό να ενσωματωθεί ως τροπολογία στο επερχόμενο φορολογικό νομοσχέδιο, <i><b>«θα αποφέρει όφελος και στο ίδιο το Δημόσιο, καθώς το κόστος για την έκδοση ειδοποιήσεων, την είσπραξη μέσω ebanking και το φόρτο που δημιουργείται για τους υπαλλήλους, αποσπώντας τους από άλλες υποθέσεις, είναι στην πράξη πολλαπλάσιο»</b></i>.</p>
      <p>Η συγκεκριμένη πρωτοβουλία εντάσσεται σε ένα ευρύτερο πλέγμα κινήσεων «απλής αναλογικής» που χωρίς να έχουν δημοσιονομικό κόστος μεταβάλλουν το σκηνικό και, όπως αποδεικνύεται από τον αντίκτυπο των αλλαγών στο πανεπιστημιακό άσυλο και στην εφαρμογή του αντικαπνιστικού νόμου, έχουν μεγάλη απήχηση στους πολίτες.</p>
      <p>Πηγή: <a href="https://www.cnn.gr/oikonomia/story/198423/diagrafi-prostimon-kai-ofeilon-kato-ton-10-eyro-dromologei-i-kyvernisi">Cnn.gr</a></p>
    </article>
  </body>
</html>