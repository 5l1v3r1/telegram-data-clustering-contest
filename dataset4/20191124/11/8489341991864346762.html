<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807082/%D8%A2%D9%85%D8%A7%D8%B1-%D9%81%DB%8C%D9%84%D9%85%E2%80%8C%D9%87%D8%A7%DB%8C-%D9%85%D8%AA%D9%82%D8%A7%D8%B6%DB%8C-%D8%AC%D8%B4%D9%86%D9%88%D8%A7%D8%B1%D9%87-%D9%81%D8%AC%D8%B1-%DB%B3%DB%B8-%D8%A7%D8%B9%D9%84%D8%A7%D9%85-%D8%B4%D8%AF-%D8%AB%D8%A8%D8%AA%E2%80%8C%D9%86%D8%A7%D9%85-%DB%B3%DB%B7-%D9%81%DB%8C%D9%84%D9%85-%D8%A7%D9%88%D9%84%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T11:18:00+00:00"/>
    <meta property="og:title" content="آمار فیلم‌های متقاضی جشنواره فجر ۳۸ اعلام شد/ ثبت‌نام ۳۷ فیلم اولی"/>
    <meta property="og:description" content="۱۵۱ اثر متقاضی حضور در سی و هشتمین جشنواره فیلم فجر شدند که از این تعداد، ۳۷ اثر به کارگردان‌های فیلم اولی اختصاص دارد."/>
  </head>
  <body>
    <article>
      <h1>آمار فیلم‌های متقاضی جشنواره فجر ۳۸ اعلام شد/ ثبت‌نام ۳۷ فیلم اولی</h1>
      <h2>۱۵۱ اثر متقاضی حضور در سی و هشتمین جشنواره فیلم فجر شدند که از این تعداد، ۳۷ اثر به کارگردان‌های فیلم اولی اختصاص دارد.</h2>
      <address>
        <time datetime="2019-11-24T11:18:00+00:00">24 Nov 2019, 11:18</time>
      </address>
      <p>به گزارش گروه فرهنگی خبرگزاری دانشجو به نقل از روابط عمومی جشنواره فیلم فجر، با پایان مهلت ثبت نام آثار برای حضور در سی و هشتمین جشنواره فیلم فجر، ۱۱۵ فیلم سینمایی به همراه ۳۶ فیلم مستند فرم ثبت نام جشنواره را تکمیل کرده‌اند که در میان فیلم‌های سینمایی ۳۷ اثر به فیلمسازان اول اختصاص دارد.<br/><br/>بنابر اعلام سیمون سیمونیان، مدیر دبیرخانه جشنواره کار ارزیابی آثار از نظر تطابق با مقررات آغاز شده و بعد از دهم آذر ماه (آخرین فرصت ارائه نسخه فیلم) بازبینی فیلم‌ها توسط هیات انتخاب آغاز خواهد شد.<br/><br/>سی و هشتمین جشنواره فیلم فجر ۱۲ تا ۲۲ بهمن ماه سال جاری همزمان با گرامیداشت چهل و یکمین سالگرد پیروزی انقلاب اسلامی به دبیری ابراهیم داروغه‌زاده برگزار می‌شود.</p>
    </article>
  </body>
</html>