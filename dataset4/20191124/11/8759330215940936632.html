<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904989/doelpuntenmachine-bij-uitstek-statistieken-van-lukaku-zijn-ronduit-indrukwekkend.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T11:29:00+00:00"/>
    <meta property="og:title" content="Ironische Britten loven Lukaku: &quot;Die eerste aanname houdt hem duidelijk tegen&quot;"/>
    <meta property="og:description" content="Internazionale behield zaterdagavond haar perfecte uitrapport in de Serie A. Ook Torino kon de achtervolger van Juventus niet te baas (0-3). Het laatste doelpunt van de Nerazzurri werd verzorgd door Romelu Lukaku. Die haalt (alweer) geweldige statistieken boven."/>
  </head>
  <body>
    <article>
      <h1>Ironische Britten loven Lukaku: "Die eerste aanname houdt hem duidelijk tegen"</h1>
      <address>
        <time datetime="2019-11-24T11:29:00+00:00">24 Nov 2019, 11:29</time>
      </address>
      <p>
        <b>Internazionale behield zaterdagavond haar perfecte uitrapport in de Serie A. Ook Torino kon de achtervolger van Juventus niet te baas (0-3). Het laatste doelpunt van de Nerazzurri werd verzorgd door Romelu Lukaku. Die haalt (alweer) geweldige statistieken boven.</b>
      </p>
      <p>Voor het achtste seizoen op rij behaalt Lukaku dubbele cijfers wat betreft zijn doelpuntenproductie. In twaalf duels in de Serie A zit de recordtopschutter van de Rode Duivels nu al aan tien rozen. Daarmee moet hij enkel Ciro Immobile van Lazio voorlaten: die zit al aan veertien.</p>
      <figure>
        <iframe data-src="https://twitter.com/Squawka/status/1198542775798468609?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ondanks alle kritiek die Lukaku nog steeds met de regelmaat van een klok over zich heen krijgt, blijft de Rode Duivel doen waar hij het best in is: doelpunten maken. Het Britse <i>Squawka </i>oordeelt dat de negatieve commentaren nu eindelijk eens mogen stoppen. 'Die zwakke eerste aanname houdt hem duidelijk tegen', schrijft <i>Squawka </i>bij haar post.</p>
      <p>Overigens breekt Lukaku bij Inter records. Niet alleen is onze landgenoot momenteel de topschutter van de Milanezen, daarnaast is hij <a href="https://www.voetbalprimeur.be/nieuws/902129/droomseizoen-voor-lukaku-rode-duivel-even-goed-als-legendarische-ronaldo.html?utm_source=doorlink&amp;utm_medium=doorlink&amp;utm_campaign=%2F">de eerste aanwinst van Inter die zo snel aan tien doelpunten geraakt.</a> Lukaku doet even goed als de legendarische Ronaldo.</p>
      <aside>Lees meer<br/><a href="https://www.voetbalprimeur.be/videos/904943/goal-lukaku-staat-voor-tiende-keer-aan-het-kanon-bij-inter.html?itm_source=www.voetbalprimeur.be&amp;itm_medium=highlighted-content">GOAL! Lukaku staat voor tiende keer aan het kanon bij Inter</a></aside>
    </article>
  </body>
</html>