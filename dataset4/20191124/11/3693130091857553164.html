<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/galatasaray-club-brugge-maci-hazirliklarini-surdurdu-1211213.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T11:56:00+00:00"/>
    <meta property="og:title" content="Galatasaray, Club Brugge maçı hazırlıklarını sürdürdü"/>
    <meta property="og:description" content="Galatasaray, UEFA Şampiyonlar Ligi A Grubu beşinci haftasındaki Club Brugge karşılaşmasının hazırlıklarını bugün yaptığı antrenmanla sürdürdü."/>
  </head>
  <body>
    <article>
      <h1>Galatasaray, Club Brugge maçı hazırlıklarını sürdürdü</h1>
      <h2>Galatasaray, UEFA Şampiyonlar Ligi A Grubu beşinci haftasındaki Club Brugge karşılaşmasının hazırlıklarını bugün yaptığı antrenmanla sürdürdü.</h2>
      <address>
        <time datetime="2019-11-24T11:56:00+00:00">24 Nov 2019, 11:56</time>
      </address>
      <p>Florya Metin Oktay Tesisleri'nde, <b>Teknik Direktör Fatih Terim yönetimindeki antrenman </b>salonda açma germe ve core stabilizasyon hareketleri ile başladı. Antrenmanın Jupp Derwall Antrenman Sahası'ndaki kısmında interval koşular gerçekleştirildi. Antrenman, yenilenme koşusu ve soğuma hareketlerinin ardından tamamlandı.</p>
      <p>Sarı-kırmızılılar, Club Brugge müsabakası öncesindeki son antrenmanını yarın saat 17.00'de yapacak. Florya Metin Oktay Tesisleri'ndeki antrenmanın ilk 15 dakikası medya mensuplarına açık olacak.</p>
      <p>
        <b>Galatasaray'a Slovak hakem</b>
      </p>
      <p>UEFA Şampiyonlar Ligi A Grubu'nda Galatasaray'ın, 26 Kasım Salı günü Türk Telekom Stadyumu'nda Belçika ekibi <b>Club Brugge ile oynayacağı karşılaşmada Slovak hakem Ivan Kruzliak düdük çalacak</b>. Kruzliak'ın yardımcılıklarını Tomas Somolani ve Branislav Hancko yapacak. Filip Glova'nın dördüncü hakem olacağı müsabakada VAR hakemi olarak ise İtalyan Massimiliano Irrati görev alacak.</p>
    </article>
  </body>
</html>