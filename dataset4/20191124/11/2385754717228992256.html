<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/598832/den-mou-dinoun-faoul-se-oli-tin-kariera-mou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T11:21:00+00:00"/>
    <meta property="og:title" content="«Δεν μου δίνουν φάουλ σε όλη την καριέρα μου!»"/>
    <meta property="og:description" content="Ο ΛεΜπρόν Τζέιμς είχε έντονα παράπονα από τον τρόπο που του συμπεριφέρθηκαν οι διαιτητές στο ματς με τους Γκρίζλις και δεν δίστασε να τα εκφράσει.   ..."/>
  </head>
  <body>
    <article>
      <h1>«Δεν μου δίνουν φάουλ σε όλη την καριέρα μου!»</h1>
      <address><time datetime="2019-11-24T11:21:00+00:00">24 Nov 2019, 11:21</time> by <a rel="author">Sigmalivesports</a></address>
      <p>Ο ΛεΜπρόν Τζέιμς είχε έντονα παράπονα από τον τρόπο που του συμπεριφέρθηκαν οι διαιτητές στο ματς με τους Γκρίζλις και δεν δίστασε να τα εκφράσει.<br/> <br/>Δεν σούταρε ούτε μια βολή ο ΛεΜπρόν Τζέιμς κόντρα στους Γκρίζλις, κάτι που έκανε έξαλλο τον σταρ των Λέικερς, ο οποίος έκανε τα παράπονα του για τη διαιτησία.<br/> <br/>«Είμαι παίκτης που ζω στο ζωγραφιστό. Αν δει κάποιος τον αγκώνα μου, θα παρατηρήσει τις τέσσερις-πέντε γρατζουνιές που έγιναν στα τελευταία 4 ματς και δεν δόθηκαν φάουλ. Είναι μεγάλο θέμα για μένα σε όλη την καριέρα μου. Αυτά τα no-calls δεν θα με σταματήσουν, όπως δεν με σταμάτησαν απόψε. Όταν σουτάρω βολές, επιτρέπει στην άμυνα μας να βρεθεί σε καλή θέση στην επόμενη φάση. Πρέπει να συνεχίσω ακόμα και αν ξέρω πως θα χτυπηθώ».<br/> <br/>Από την πλευρά του Βόγκελ είπε για το γεγονός πως ο Βασιλιάς δεν επιχείρησε βολή: «Με εκνευρίζει αυτό που γίνεται. Πηγαίνει συνέχεια κοντά στο καλάθι και δεν πήρε βολές. Πως να μην θυμώσεις. Θα μιλήσουμε με το ΝΒΑ και θα το πούμε σε αυτούς που χρειάζεται».<br/> <br/>Πηγή: gazzetta.gr</p>
    </article>
  </body>
</html>