<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549636.html/%D8%B1%D8%A7%D9%86%D8%B4-%D8%B2%D9%85%DB%8C%D9%86-%D8%AF%D8%B1-%DA%A9%D9%86%DB%8C%D8%A7----%DA%A9%D8%B4%D8%AA%D9%87-%D8%A8%D8%B1-%D8%AC%D8%A7%DB%8C-%DA%AF%D8%B0%D8%A7%D8%B4%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T11:33:00+00:00"/>
    <meta property="og:title" content="رانش زمین در کنیا ۳۷ کشته بر جای گذاشت"/>
    <meta property="og:description" content="خبرگزاری آل افریکا از نایروبی گزارش داد که رانش زمین ناشی از باران های سیل آسا در شمالغرب کنیا موجب جان باختن ۳۷ نفر و مفقودی ۱۶ تن دیگر از شهورندان این کشور شد."/>
  </head>
  <body>
    <article>
      <h1>رانش زمین در کنیا ۳۷ کشته بر جای گذاشت</h1>
      <address>
        <time datetime="2019-11-24T11:33:00+00:00">24 Nov 2019, 11:33</time>
      </address>
      <p>خبرگزاری آل افریکا از نایروبی گزارش داد که رانش زمین ناشی از باران های سیل آسا در شمالغرب کنیا موجب جان باختن ۳۷ نفر و مفقودی ۱۶ تن دیگر از شهورندان این کشور شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از ایرنا، این گزارش به نقل از سازمان حوادث غیرمترقبه کنیا اعلام کرد که باران های شدید شب شنبه در منطقه "پوکوت" در مجاورت مرز اوگاندا و سودان جنوبی این کشور تاکنون ۳۷ تن را به کام مرگ برده است.</p>
      <p>"فِرُِد ماتیانگئی" دبیر هماهنگی های ملی دولت مستقر در وزارت کشور کنیا آمار دقیق مفقود شدگان را نامشخص دانست و گفت که تحقیقات جمعیتی برای تعیین دقیق این افراد آغاز شده و نیروهای ارتش و پلیس در مناطق آسیب دیده مستقر شدند تا علاوه بر تامین امنیت مالی شهروندان منطقه، برای نجات جان آنها از زیر گل و لای نیز اقدام کنند.   وی ۸ تن از این قربانیان را کودک اعلام کرد و گفت که نهادهای محلی و بین المللی بشردوستانه نیز راهی منطقه شدند تا کمک های لازم را در اختیار قربانیان و بازماندگان آنها قرار دهند و در عین حال برای بازسازی ساختمان ها، پل ها و جاده های تخریب شده مردم نیز وارد عمل شوند.   بر اثر بارش های شدید یک هفته اخیر، دو روستا آسیب های بسیار جدی دیده اند و چندین روستای دیگر نیز از ۲۰ تا ۶۰ درصد خسارت متحمل شده و در پی این بارش های شدید و رانش زمین متعاقب آن راه های ارتباطی زیادی قطع شده و همچنین خسارت قابل توجهی به زیرساخت های مناطق شمالی کنیا وارد آمده است.   بر اساس اعلام صلیب سرخ کنیا، نیروهای امدادی با همکاری ارتش، تلاش خود را برای باز کردن راه های ارتباطی و کمک رسانی به سیل زدگان آغاز کرده اند.   اوهارو کنیاتا، رئیس جمهوری کنیا نیز ضمن تسلیت این حادثه اسف بار به ملت کشورش، به آسیب دیدگان از این حادثه به ویژه خانواده مفقود شدگان قول داد هرگونه کمک لازم را از مجاری بودجه در اختیار آنها قرار دهد.   سازمان هواشناسی کنیا از احتمال بروز حوادث مشابه در برخی مناطق دیگر این منطقه خبر داد و از مردم خواست تدابیر پیشگیرانه برای نجات جان خود را از مد نظر دور ندارند.   در آوریل سال ۲۰۱۸، نیز زمین لرزه ای در کنیا باعث مرگ ۱۰۰ نفر و آواره شدن هزاران نفر دیگر در این کشور شده بود.   انتهای یپام/</p>
    </article>
  </body>
</html>