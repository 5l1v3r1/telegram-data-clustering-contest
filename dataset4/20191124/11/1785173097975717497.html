<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/snl-alec-baldwin-a-reluat-la-nbc-rolul-lui-donald-trump-alaturi-de-will-ferell-in-rolul-ambasadorului-gordon-sondland-video-1922402124002019111119178968"/>
    <meta property="og:site_name" content="News.ro"/>
    <meta property="article:published_time" content="2019-11-24T11:21:00+00:00"/>
    <meta property="og:title" content="SNL - Alec Baldwin a reluat la NBC rolul lui Donald Trump, alături de Will Ferell, în rolul ambasadorului Gordon Sondland - VIDEO"/>
    <meta property="og:description" content="Actorul Alec Baldwin a revenit în rolul lui Trump din emisiunea &quot;Saturday Night Live&quot; de la NBC, iar gazda episodului de sâmbătă, Will Ferell, l-a interpretat pe ambasadorul american la UE Gordon Sondland, potrivit Variety."/>
  </head>
  <body>
    <article>
      <h1>SNL - Alec Baldwin a reluat la NBC rolul lui Donald Trump, alături de Will Ferell, în rolul ambasadorului Gordon Sondland - VIDEO</h1>
      <address><time datetime="2019-11-24T11:21:00+00:00">24 Nov 2019, 11:21</time> by <a rel="author">News.ro</a></address>
      <p>
        <b>Actorul Alec Baldwin a revenit în rolul lui Trump din emisiunea "Saturday Night Live" de la NBC, iar gazda episodului de sâmbătă, Will Ferell, l-a interpretat pe ambasadorul american la UE Gordon Sondland, potrivit Variety.</b>
      </p>
      <figure>
        <iframe src="https://www.youtube.com/embed/VDNQEplDHjA" width="727" height="409" data-service="Youtube" scrolling="no"/>
      </figure>
      <p>După o nouă săptămână de audieri cu privire la destituirea preşedintelui american, care a inclus şi reconstituirea unei convorbiri telefonice dintre preşedintele Donald Trump şi ambasadorul Gordon Sondland, "SNL" a prezentat sâmbătă propria variantă a relaţiei dintre cei doi oficiali.</p>
      <p>Scheciul, care nu a fost mediatizat, l-a prezentat pe Trump într-o conferinţă de presă foarte scurtă, în timp ce ţinea în mână "teribilele" sale notiţe pe peluza de la Casa Albă.</p>
      <p>El a numit "impeachement"-ul un "nonsens", adăugând că acest lucru se poate vedea din "elicopterul foarte zgomotos care zboară în spatele meu", conferinţă de presă la care nu a mai răspuns întrebărilor. Aşa că reporterii şi publicul american ar trebui să aibă încredere că "totul e perfect".</p>
      <p>Dar "reporterii" de la SNL, Heidi Gardner, Mikey Day, Cecily Strong şi Kyle Mooney nu l-au lăsat să scape aşa uşor: Mooney l-a întrebat despre legăturile lui cu Ucraina.</p>
      <p>Folosind zgomotul produs de elicopter drept scuză pentru faptul că nu poate auzi întrebarea, Trump interpretat de Baldwin a spus: "Am înţeles că ai spus că declaraţia lui Sondland mă disculpă şi sunt total de acord".</p>
      <p>"Eu şi ambasadorul Sondland la telefon. El mi-a spus: Ce vrei? Şi eu am răspuns: "Două porţii de plăcintă, cu multă brânză şi sos". Scuze, era o altă convorbire", a spus Baldwin în timp ce citea de pe notiţe. "I-am spus lui Sondland că nu vreau nimic. Niciun "quid pro quo, frate”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>