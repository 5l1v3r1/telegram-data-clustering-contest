<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386833/taraftari-isyan-ettirdi-fatih-terim-kararini-verdi"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T11:51:00+00:00"/>
    <meta property="og:title" content="Taraftarı isyan ettirdi: Fatih Terim kararını verdi"/>
    <meta property="og:description" content="Son dönemde kötü sonuçlar alan Galatasaray'da gözler devre arasında yapılacak operasyona çevrildi. Bir çok ismin takımdan ayrılması bekleniyor. Özellikle büyük umutlarla transfer edilen ancak bekleneni veremeyen ve yaptığı hatalarla taraftarı isyan ettiren Emre Mor ile ilgili Fatih Terim kararını verdi."/>
  </head>
  <body>
    <article>
      <h1>Taraftarı isyan ettirdi: Fatih Terim kararını verdi</h1>
      <h2>Başakşehir yenilgisi sonrası Galatasaray'da gözler devre arasında yapılacak operasyona çevrildi. Yaptığı hatalarla taraftarı isyan ettiren Emre Mor ile ilgili Fatih Terim kararını verdi.</h2>
      <address>
        <time datetime="2019-11-24T11:51:00+00:00">24 Nov 2019, 11:51</time>
      </address>
      <p>Son dönemde kötü sonuçlar alan Galatasaray'da gözler devre arasında yapılacak operasyona çevrildi. Bir çok ismin takımdan ayrılması bekleniyor. Özellikle büyük umutlarla transfer edilen ancak bekleneni veremeyen ve yaptığı hatalarla taraftarı isyan ettiren Emre Mor ile ilgili Fatih Terim kararını verdi.</p>
      <p>Fotomaç'ın haberine göre Galatasaray'ın Medipol Başakşehir karşılaşmasında sonradan oyuna giren Emre Mor, performansı ile yine taraftarı çıldırttı.</p>
      <p>74'üncü dakikada oyuna giren genç futbolcu hiçbir varlık gösterememişti. Emre'nin bu performansı taraftarlar tarafından, "Emre Mor etkisiz eleman gibi, amatör takımda bile oynayamaz" ifadeleriyle yorumlandı.</p>
      <p>Genç oyuncu 74'te oyuna girerken topla 15 kez buluştu. Yüzde 66.7 pas isabetiyle oynadı. Hiç orta yapmadı, 1 isabetsiz şut çekerken, 5 ikili mücadelenin 2'sini kaybetti.</p>
      <p>Emre'nin performans grafiği Fatih Terim'in sürekli şans vermesine rağmen yükselmemesi Galatasaray'da radikal kararların alınmasına neden oldu. Teknik Direktör Fatih Terim'in önümüzdeki dönemde Emre'den ziyade Yunus Akgün üzerinde duracağı belirtiliyor.</p>
      <p>Teknik kadronun, genç oyuncuyu kazanmak için yapılan bu hamleden dolayı pişmanlık duyduğu ifade edildi.</p>
    </article>
  </body>
</html>