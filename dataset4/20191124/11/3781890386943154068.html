<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743353"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="สมัครสรรหาป.ป.ช.ถึง 26 พ.ย.นี้"/>
    <meta property="og:description" content="เปิดรับสมัครสรรหาป.ป.ช.แทนตำแหน่งที่ว่างถึง 26 พ.ย.นี้ มียอดคนยื่นใบสมัครแล้ว 6 คน เผยมีอดีตรองผบ.ตร.-อธิบดีผู้พิพากษา-อัยการอาวุโสร่วมชิง"/>
  </head>
  <body>
    <article>
      <h1>สมัครสรรหาป.ป.ช.ถึง 26 พ.ย.นี้</h1>
      <address>
        <time datetime="2019-11-24T11:00:00+00:00">24 Nov 2019, 11:00</time>
      </address>
      <p>
        <b>เปิดรับสมัครสรรหาป.ป.ช.แทนตำแหน่งที่ว่างถึง 26 พ.ย.นี้ มียอดคนยื่นใบสมัครแล้ว 6 คน เผยมีอดีตรองผบ.ตร.-อธิบดีผู้พิพากษา-อัยการอาวุโสร่วมชิง</b>
      </p>
      <p>เมื่อวันที่ 24 พ.ย. ผู้สื่อข่าวรายงานจากรัฐสภาว่า ตามที่สำนักงานเลขาธิการวุฒิสภา เปิดรับสมัครบุคคลเพื่อเข้ารับการสรรหาเป็นผู้สมควรได้รับการแต่งตั้งเป็นกรรมการป้องกันและปราบปรามการทุจริตแห่งชาติ (ป.ป.ช.) (แทนตำแหน่งที่ว่าง) ตามมาตรา 9 และมาตรา 10 และไม่มีลักษณะต้องห้ามตามมาตรา 11 แห่ง พระราชบัญญัติ (พ.ร.บ.)ประกอบรัฐธรรมนูญว่าด้วยการป้องกันและปราบปรามการทุจริต พ.ศ. 2561 รวมจำนวน 2 คน ในระหว่างวันที่ 6 -26 พ.ย. 2562 ในเวลาและเวลาราชการ ณ บริเวณห้องโถง ชั้น 1 อาคารสุขประพฤติ ถนนประชาชื่น เขตบางซื่อ กรุงเทพฯ โทรศัพท์ 0 2831 9488 ,0 2 831 9336-7<br/><br/>ปรากฏผลการรับสมัครล่าสุด มีผู้สมัคร จำนวน 6 คน ดังนี้ 1.พล.ต.อ. เฉลิมเกียรติ ศรีวรขาน อายุ 61 ปี อดีตรองผู้บัญชาการตำรวจแห่งชาติ (สมัครคุณสมบัติตามมาตรา 9 วรรคสอง (2)) 2.นายจาตุรงค์ สรนุวัตร อายุ 61 ปี อธิบดีผู้พิพากษาศาลอาญาธนบุรี (สมัครคุณสมบัติตามมาตรา 9 วรรคสอง (1)) 3.นายณัฐจักร ปัทมสิงห์ ณ อยุธยา อายุ 66 ปี อัยการอาวุโส สำนักงานอัยการสูงสุด (สมัครคุณสมบัติตามมาตรา 9 วรรคสอง (1)) 4.นายสุวัฒน์ เทพอารักษ์ อายุ 65 ปี อดีตเลขาธิการคณะกรรมการพิเศษเพื่อประสานงานโครงการอันเนื่องมาจากพระราชดำริ (กปร.) (สมัครคุณสมบัติตามมาตรา 9 วรรคสอง (2)) 5.นายวิฑูลรย์ ศิริวิโรจน์ อายุ 54 ปี ทนายความ (สมัครคุณสมบัติตามมาตรา 9 วรรคสอง (5)) 6.ว่าที่ ร.ต.อำนวย อุปถัมภ์ อายุ 55 ปี ทนายความ (สมัครคุณสมบัติตามมาตรา 9 วรรคสอง (5)).</p>
    </article>
  </body>
</html>