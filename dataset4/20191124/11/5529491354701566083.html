<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/maltempo-vongole-spaghetti-natale-3120884/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T11:21:56+00:00"/>
    <meta property="og:title" content="Maltempo fa strage di vongole: a rischio gli spaghetti di Natale"/>
    <meta property="og:description" content="ROMA  –  Il maltempo che in queste ore sta flagellando l’Italia mette a rischio anche un piatto tipico del Natale: gli spaghetti alle vongole. A far scattare l’allarme è Fedagripesca-Confcooperative che in questi giorni ha verificato una strage di lupini, la vongola Venus Gallina autoctona del Mediterraneo pescata in mare a differenza della ‘filippina’ che invece viene allevata. Migliaia gli esemplari spiaggiati lungo le coste intorno a Chioggia (Venezia), come fa sapere Fedagripesca-Confcooperative, secondo la quale per ora è impossibile quantificare i danni. Le violente mareggiate hanno spazzato via interi banchi di vongole che si trovavano a circa 600 metri dalla costa, lasciandole senza acqua.Viadotti e autostrade a rischio in Italia: l’elenco. E le ferrovie…Linda Grassucci, a Sezze i funerali della campionessa mondiale di Karate Ed è proprio nell’Alto Adriatico, tra Veneto, Friuli e Emilia-Romagna che è concentrato il 50% della produzione nazionale di questo tipo di vongole, spiega il presidente di Fedagripesca…"/>
  </head>
  <body>
    <article>
      <h1>Maltempo fa strage di vongole: a rischio gli spaghetti di Natale</h1>
      <address><time datetime="2019-11-24T11:21:56+00:00">24 Nov 2019, 11:21</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/vongole-1.jpg"/>
        <figcaption>(Foto Ansa)</figcaption>
      </figure>
      <p>ROMA  –  Il maltempo che in queste ore sta flagellando l’Italia mette a rischio anche un piatto tipico del Natale: gli spaghetti alle vongole. A far scattare l’allarme è Fedagripesca-Confcooperative che in questi giorni ha verificato una <b>strage di lupini,</b> la vongola Venus Gallina autoctona del Mediterraneo pescata in mare a differenza della ‘filippina’ che invece viene allevata.</p>
      <p>Migliaia gli esemplari spiaggiati lungo le coste intorno a <b>Chioggia (Venezia),</b> come fa sapere Fedagripesca-Confcooperative, secondo la quale per ora è impossibile quantificare i danni. Le<a href="https://www.blitzquotidiano.it/cronaca-italia/maltempo-sfollati-liguria-a10-po-torino-3120853/"> violente mareggiate</a> hanno spazzato via interi banchi di vongole che si trovavano a circa 600 metri dalla costa, lasciandole senza acqua.</p>
      <figure>
        <a href="https://www.blitzquotidiano.it/cronaca-italia/viadotti-autostrade-rischio-3121199/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/viadotti-autostrade-rischio-3121199/">
          <img src="https://static.blitzquotidiano.it/wp/wp-content/uploads/2019/11/viadotto-a6-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/viadotti-autostrade-rischio-3121199/">Viadotti e autostrade a rischio in Italia: l’elenco. E le ferrovie…</a>
      </h3>
      <figure>
        <a href="https://www.blitzquotidiano.it/cronaca-italia/linda-grassucci-sezze-funerali-3121211/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/linda-grassucci-sezze-funerali-3121211/">
          <img src="https://static.blitzquotidiano.it/wp/wp-content/uploads/2019/11/linda_grassucci-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/linda-grassucci-sezze-funerali-3121211/">Linda Grassucci, a Sezze i funerali della campionessa mondiale di Karate</a>
      </h3>
      <p>Ed è proprio nell’<b>Alto Adriatico</b>, tra Veneto, Friuli e Emilia-Romagna che è concentrato il 50% della produzione nazionale di questo tipo di vongole, spiega il presidente di Fedagripesca-Confcooperative, Paolo Tiozzo. La produzione di lupini e di poco meno di 20 mila tonnellate su un totale di 60 mila tonnellate, compresa la filippina. A mettere in ansia i produttori di lupini è anche il verdetto atteso da Bruxelles sulla proroga della taglia minima, oggetto di un braccio di ferro tra Italia e Spagna. (Fonte: Ansa)</p>
    </article>
  </body>
</html>