<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Komsic-cestitao-Dan-drzavnosti-BiH/570222?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T11:27:56+00:00"/>
    <meta property="og:title" content="Komšić čestitao Dan državnosti BiH"/>
    <meta property="og:description" content="SARAJEVO - Predsjedavajući Predsjedništva Bosne i Hercegovine Željko Komšić uputio je svim bh. građanima u Bosni i Hercegovini i svijetu čestitku u povodu 25. novembra, Dana državnosti Bosne i Hercegovine."/>
  </head>
  <body>
    <article>
      <h1>Komšić čestitao Dan državnosti BiH</h1>
      <address><time datetime="2019-11-24T11:27:56+00:00">24 Nov 2019, 11:27</time> by <a rel="author">Fena</a></address>
      <p>SARAJEVO - Predsjedavajući Predsjedništva Bosne i Hercegovine Željko Komšić uputio je svim bh. građanima u Bosni i Hercegovini i svijetu čestitku u povodu 25. novembra, Dana državnosti Bosne i Hercegovine.</p>
      <p>On je dodao da su "civilizacijski principi ZAVNOBIH-a, politička hrabrost i zrelost njegovih vijećnika, utkani u temelje državnosti Bosne i Hercegovine".</p>
      <p>"Odlučnost i istrajnost tadašnje generacije građana Bosne i Hercegovine i njihovo antifašističko opredjeljenje i danas su ideja vodilja svima nama koji Bosnu i Hercegovinu nosimo u srcu. Ona će uvijek biti ono što je oduvijek bila, zemlja svih njenih građana, bez obzira na nacionalnu, vjersku ili bilo koju drugu pripadnost. Svim građanima Bosancima i Hercegovcima u domovini i svijetu želim sretan 25. novembar, Dan državnosti Bosne i Hercegovine", navodi se u čestitki.                  </p>
    </article>
  </body>
</html>