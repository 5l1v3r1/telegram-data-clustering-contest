<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-inegol-de-ogretmenler-gunu-kutlandi-1211208.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T11:33:00+00:00"/>
    <meta property="og:title" content="Bursa İnegöl'de Öğretmenler Günü kutlandı"/>
    <meta property="og:description" content="1928 yılında Gazi Mustafa Kemal Atatürk'ün 'Millet Mektepleri Başöğretmenliği' unvanını kabul ettiği tarih olan 24 Kasım Öğretmenler Günü, yurt genelinde olduğu gibi İnegöl'de de düzenlenen törenlerle kutlandı."/>
  </head>
  <body>
    <article>
      <h1>Bursa İnegöl'de Öğretmenler Günü kutlandı</h1>
      <h2>1928 yılında Gazi Mustafa Kemal Atatürk'ün 'Millet Mektepleri Başöğretmenliği' unvanını kabul ettiği tarih olan 24 Kasım Öğretmenler Günü, yurt genelinde olduğu gibi İnegöl'de de düzenlenen törenlerle kutlandı.</h2>
      <address>
        <time datetime="2019-11-24T11:33:00+00:00">24 Nov 2019, 11:33</time>
      </address>
      <p><b>İnegöl'de 24 Kasım Öğretmenler Günü kutlama programı</b>, sabah 10.30'da Atatürk Anıtı önünde gerçekleştirilen çelenk töreniyle baladı. Belediye Başkanvekili Ahmet Kara'nın da katıldığı törende, Milli Eğitim Müdürlüğü çelengi anıta bırakıldı.</p>
      <figure>
        <img src="https://images.bursadabugun.com/editor/haber/24112019/8313-11574591151-5dda5c2356389.jpg"/>
      </figure>
      <p><b>PARATRİKE İLE SÜRPRİZ KUTLAMA</b><br/>Tören sırasında İnegöl Belediyesi Doğa Sporları ve Turizm Merkezi (DOSTUM) sporcuları, paratrike ile alan üzerinde uçuş yaptı. Paratrike arkasına asılan "Öğretmenler Gününüz Kutlu Olsun" yazılı pankartla öğretmenlere sürpriz bir kutlama yapıldı.</p>
      <figure>
        <img src="https://images.bursadabugun.com/editor/haber/24112019/8313-31574591152-5dda5c1f6a6dc.jpg"/>
      </figure>
      <p>Atatürk anıtındaki tören sonrası, öğretmenler günü kutlama programı 11.00'da Beşinci Mevsim Kültür Sanat Merkezinde Yunus Emre Mesleki ve Teknik Anadolu Lisesi tarafından hazırlanan programla devam etti. Saygı duruşu ve İstiklal Marşının okunmasıyla başlayan öğretmenler günü programına Kaymakam Şükrü Görücü ve Belediye Başkanvekili Ahmet Kara başta olmak üzere protokol üyelerinin katılımı yoğun oldu. Öğretmenler günü kutlama programının açılış konuşmasını Milli Eğitim Müdürü Fatih Bilican yaptı. Ardından Belediye Başkanvekili Ahmet Kara, günün anlam ve önemini belirten bir konuşma gerçekleştirdi. Son olarak Kaymakam Şükrü Görücü, kürsüden salondaki konuklara hitaben bir konuşma yaptı.</p>
      <figure>
        <img src="https://images.bursadabugun.com/editor/haber/24112019/8313-41574591152-5dda5c1eac96f.jpg"/>
      </figure>
      <p>Konuşmanın ardından öğretmenler günü kutlama programı farklı sahne gösterileriyle devam etti. Yunus Emre Mesleki ve Teknik Anadolu Lisesi öğrencilerinin hazırladığı şiirler, türküler ve oratoryo gösterisi, salondaki konuklardan büyük beğeni topladı. İnegöl'deki okullarda görev yapan öğretmenlerden oluşan koro, seslendirdikleri parçalara programa renk kattılar. Emekli olan öğretmenlere de hizmet şeref belgeleri takdim edildi. Öğrencilerin sergilediği tiyatro gösterisi de kutlamalara renk kattı.</p>
      <figure>
        <img src="https://images.bursadabugun.com/editor/haber/24112019/8313-121574591155-5dda5c1cf0035.jpg"/>
      </figure>
      <figure>
        <img src="https://images.bursadabugun.com/editor/haber/24112019/8313-101574591154-5dda5c1a2e5c2.jpg"/>
      </figure>
    </article>
  </body>
</html>