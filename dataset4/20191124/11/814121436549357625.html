<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/podroze/10274221/awaria-polskiego-dreamlinera-232-pasazerow-od-soboty-nie-moze-wrocic-ze-sri-lanki.html"/>
    <meta property="og:site_name" content="Wprost"/>
    <meta property="article:published_time" content="2019-11-24T11:48:00+00:00"/>
    <meta property="og:title" content="Awaria polskiego Dreamlinera. 232 pasażerów od soboty nie może wrócić ze Sri Lanki"/>
    <meta property="og:description" content="Boeing 787 Dreamliner planowo miał wystartować w sobotę 23 listopada o godzinie 8:05 czasu lokalnego. Maszyna LOT-u poinformowała jednak załogę o nieprawidłowym działaniu silnika. Kapitan podjął decyzję o przeprowadzeniu dodatkowych testów. W rozmowie z polsatnews.pl pasażerowie skarżą się na swoją sytuację."/>
  </head>
  <body>
    <article>
      <h1>Awaria polskiego Dreamlinera. 232 pasażerów od soboty nie może wrócić ze Sri Lanki</h1>
      <address>
        <time datetime="2019-11-24T11:48:00+00:00">24 Nov 2019, 11:48</time>
      </address>
      <p>
        <b>Boeing 787 Dreamliner planowo miał wystartować w sobotę 23 listopada o godzinie 8:05 czasu lokalnego. Maszyna LOT-u poinformowała jednak załogę o nieprawidłowym działaniu silnika. Kapitan podjął decyzję o przeprowadzeniu dodatkowych testów. W rozmowie z polsatnews.pl pasażerowie skarżą się na swoją sytuację.</b>
      </p>
      <p>P.o. rzecznika prasowego LOT Michał Czernicki przekazał informację o awarii Dreamlinera. „Przed wylotem komputer pokładowy samolotu poinformował załogę o nieprawidłowym działaniu jednego z zaworów silnika. Została podjęta decyzja o weryfikacji zaworu. 232 pasażerów oraz 15 członków załogi przebywa obecnie pod opieką lokalnego przedstawiciela LOT-u. Z racji na komfort podróżnych zostaną oni zakwaterowani w hotelach” – oświadczył.</p>
      <p>Podróżni opowiadają, że od soboty już dwa razy wchodzili i wychodzili z feralnej maszyny. Jak mówili w rozmowie z polsatnews.pl, samolot kołował jedynie po pasie i nie miał mocy odpowiedniej do startu. Podróżni przyznają, że cała sytuacja jest dla nich mocno stresująca.</p>
      <p>– Pasażerowie boją się o swoje życie, gdyż powyższy samolot jest obecnie „naprawiany”, a z niepotwierdzonych informacji miał problemy z lądowaniem w Cancun oraz miał awarie w Chicago – mówił jeden z rozmówców Polsat News. Narzekają też na „kompletny brak informacji” i „ogólny chaos”.</p>
      <related>
        <h4>Czytaj także:</h4>
        <a href="https://www.wprost.pl/swiat/10273852/samolot-z-360-pasazerami-musial-ladowac-awaryjnie-zapalil-sie-jeden-z-silnikow.html"/>
      </related>
      <footer>Źródło: <a href="http://www.polsatnews.pl/">Polsat News</a> / polsatnews.pl</footer>
    </article>
  </body>
</html>