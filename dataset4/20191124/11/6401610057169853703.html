<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/rijksoverheid-verpest-markt-voor-winkeliers-lastenverhogingen-en-regels-werken-als-sluipmoordenaar/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T11:00:19+00:00"/>
    <meta property="og:title" content="Rijksoverheid verspilt tijd van ondernemers met onzin, volgens INretail zijn nieuwe regels een “sluipmoordenaar”"/>
    <meta property="og:description" content="Door de overheid hebben winkeliers het steeds moeilijker. Terwijl de parkeertarieven nabij hun winkelcentra sterk stijgen betreden buitenlandse internetgiganten zoals Amazon en Alibaba de markt. Belastingtechnisch is er van alles mis: zo hoeft bijvoorbeeld Alibaba geen BTW af te dragen voor het verzenden van postpakketten, maar moeten Nederlandse winkeliers dat natuurlijk wel, via Metro Veel winkeliers in de detailhandel zien de toekomst zwartgallig tegemoet. Een zogenaamde ‘perfect storm’ lijkt zich met donkere wolken boven hen af te tekenen. Brancheorganisatie INretail heeft daarom een brief naar de Tweede Kamer verstuurd met daarin tien actiepunten. Volgens de winkeliers is ingrijpen door de overheid noodzakelijk omdat anders “veel mensen hun baan verliezen”. De brancheorganisatie schrijft het volgende in haar brief: “Eerst verdween het beleg van de boterham en inmiddels houden we het hoofd niet meer boven water. Nog altijd voelen we in de retail de gevolgen van de crisis die ons land al weer tien jaar geleden…"/>
  </head>
  <body>
    <article>
      <h1>Rijksoverheid verspilt tijd van ondernemers met onzin, volgens INretail zijn nieuwe regels een “sluipmoordenaar”</h1>
      <address><time datetime="2019-11-24T11:00:19+00:00">24 Nov 2019, 11:00</time> by <a rel="author">Teunis Dokter</a></address>
      <p>
        <b>Door de overheid hebben winkeliers het steeds moeilijker. Terwijl de parkeertarieven nabij hun winkelcentra sterk stijgen betreden buitenlandse internetgiganten zoals Amazon en Alibaba de markt. Belastingtechnisch is er van alles mis: zo hoeft bijvoorbeeld Alibaba geen BTW af te dragen voor het verzenden van postpakketten, maar moeten Nederlandse winkeliers dat natuurlijk wel, via <a href="https://www.metronieuws.nl/in-het-nieuws/2019/11/winkeliers-willen-actie-winkel-mag-geen-paskamer-worden">Metro</a></b>
      </p>
      <p>Veel winkeliers in de detailhandel zien de toekomst zwartgallig tegemoet. Een zogenaamde ‘perfect storm’ lijkt zich met donkere wolken boven hen af te tekenen. Brancheorganisatie INretail heeft daarom een brief naar de Tweede Kamer verstuurd met daarin tien actiepunten. Volgens de winkeliers is ingrijpen door de overheid noodzakelijk omdat anders “veel mensen hun baan verliezen”.</p>
      <p>De brancheorganisatie schrijft het volgende in haar <a href="https://www.inretail.nl/Uploaded_files/Zelf/brief-aan-tweede-kamer-leden.031f90.pdf"><b>brief</b></a>:</p>
      <blockquote>“Eerst verdween het beleg van de boterham en inmiddels houden we het hoofd niet meer boven water. Nog altijd voelen we in de retail de gevolgen van de crisis die ons land al weer tien jaar geleden trof.”</blockquote>
      <p>Volgens de brief holt de overheid  de Nederlandse winkeliers uit. Als we kijken naar de wijze waarop de overheid <a href="https://www.dagelijksestandaard.nl/2019/09/stikstofcrisis-nu-al-een-verdienmodel-cursussen-aangeboden-over-juridische-mogelijkheden/"><b>de stikstofcrisis heeft veroorzaakt</b></a> door ons op te zadelen met foute wetten, dan is de gedachte dat het ‘bijna lijkt alsof de Rijksoverheid ons opzettelijk saboteert’ helemaal niet zo vreemd.</p>
      <p>Die gevoelens hebben veel meer mensen, zo suggereert de brief van INretail bijvoorbeeld dat de <i>handelingen</i> van de overheid werken als een ‘sluipmoordenaar':</p>
      <blockquote>“Zelfs waar de omzet groeit, holt het rendement terug. De vele<b> lastenverhogingen</b> en <b>nieuwe regels van de overheid</b> werken als een <b>sluipmoordenaar</b>. Niet altijd zichtbaar voor de buitenwereld, maar voor ons een voelbare last. Het <b>wordt ons onmogelijk gemaakt</b> om klaar te zijn voor de toekomst.”</blockquote>
      <p>Kortom: ondernemers willen graag ondernemen, groeien, nieuwe markten aanboren en klanten helpen met het vinden van producten. In plaats hen die ruimte te gunnen, stelt de overheid steeds meer regels. Iedereen met enig verstand vraagt zich ook af wat het nut van sommige van die regels is, maar als je niet gehoorzaamd krijg je boetes of wordt je gearresteerd door mensen die met wapens je winkel binnenstormen.</p>
      <p>Maar blijkbaar is Nederlandse ondernemers die ruimte niet gegund. Overigens wordt de brief van INretail <a href="https://www.vakbladkindermode.nl/inretail-stuurt-brandbrief-aan-de-tweede-kamer/"><b>onterecht een ‘brandbrief’ genoemd</b></a>. Het is voor de winkeliers te hopen dat men daar luistert naar hun zorgen.</p>
    </article>
  </body>
</html>