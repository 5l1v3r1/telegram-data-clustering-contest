<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903062.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T11:38:00+00:00"/>
    <meta property="og:title" content="دعوت کره‌جنوبی از پاپ فرانسیس: با رهبر کره‌شمالی دیدار کنید"/>
    <meta property="og:description" content="به گزارش ایرنا، روزنامه &quot;چوسان&quot; به نقل از مقامات آگاه دولت کره جنوبی نوشت، دفتر &quot;مون جائه این&quot; از پاپ دعوت کرد تا پس از پایان سفرش به ژاپن در تاریخ ۲۶ نوامبر(۵ آذر) به شبه جزیره کره سفر کند. دعوتنامه رسمی دولت(کره جنوبی) ماه ژوئیه از طریق سفیر پاپ در کره جنوبی و مغولستان تسلیم واتیکان شد."/>
  </head>
  <body>
    <article>
      <h1>دعوت کره‌جنوبی از پاپ فرانسیس: با رهبر کره‌شمالی دیدار کنید</h1>
      <address>
        <time datetime="2019-11-24T11:38:00+00:00">24 Nov 2019, 11:38</time>
      </address>
      <p>رئیس‌جمهوری کره جنوبی از پاپ فرانسیس، رهبر کاتولیک های جهان، دعوت کرد تا در منطقه غیرنظامی در مرز دو کره، با رهبر کره‌شمالی دیدار کند.</p>
      <p>به گزارش ایرنا، روزنامه "چوسان" به نقل از مقامات آگاه دولت کره جنوبی نوشت، دفتر "مون جائه این" از پاپ دعوت کرد تا پس از پایان سفرش به ژاپن در تاریخ ۲۶ نوامبر(۵ آذر) به شبه جزیره کره سفر کند. دعوتنامه رسمی دولت(کره جنوبی) ماه ژوئیه از طریق سفیر پاپ در کره جنوبی و مغولستان تسلیم واتیکان شد.</p>
      <p>دفتر مون پاسخی در پذیرش این دعوت دریافت نکرده است.</p>
      <p>پاپ فرانسیس امروز(یکشنبه) در پارک عمومی شهر ناگازاگی، یکی از دو شهر ژاپن که هدف حمله اتمی آمریکا قرار گرفت، گفت، جهان عاری از تسلیحات هسته ای و اتمی، هم ممکن و هم ضروری است.</p>
      <p>وی خواستار اقدام همه طرف ها برای ایجاد جهانی عاری از تسلیحات هسته ای شد و افزود، دنیای برخوردار از صلح پایدار و عاری از تسلیحات هسته ای آرزوی میلیون ها نفر در سراسر جهان است.</p>
      <p>پاپ قرار است امروز از هیروشیما که در جنگ جهانی دوم بمباران اتمی شد نیز بازدید کند.</p>
      <p>رهبر کاتولیک‌ های جهان چهارشنبه گذشته سفر هفت روزه خود به آسیا را از تایلند آغاز کرد.</p>
    </article>
  </body>
</html>