<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/europe/jyltite-jiletki-otnovo-izlizat-na-protest-v-parij-news_1409181.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T11:30:00+00:00"/>
    <meta property="og:title" content="&quot;Жълтите жилетки&quot; отново излизат на протест в Париж"/>
    <meta property="og:description" content="Полицията въведе извънредни мерки за сигурност заради поредния протест"/>
  </head>
  <body>
    <article>
      <h1>"Жълтите жилетки" отново излизат на протест в Париж</h1>
      <address><time datetime="2019-11-24T11:30:00+00:00">24 Nov 2019, 11:30</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>Засилени мерки за сигурност са въведени в Париж, съобщава Ройтерс. Причината – планираният за събота протест на движението „жълти жилетки“, пише БГНЕС.  <br/><br/><br/>Районът около площад „Конкорд“ и емблематичния булевард „Шанз-Елизе” са отцепени с полицейски кордон. Достъпът на протестиращи в тази зона е напълно забранен. Властите въведоха и други ограничения – протестиращите не могат да носят у себе си лесно възпламеними предмети и не могат да закриват лицата си. Единствената разрешена демонстрация ще се състои на площад „Естиен д’Орв“ и то при засилено полицейско присъствие.</p>
      <related>
        <a href="https://www.actualno.com/europe/mnogohiljadni-shestvija-vyv-francija-jyltite-jiletki-pak-vandalstvaha-i-se-biha-s-policijata-news_744854.html"/>
      </related>
      <p>Мащабните протести на „жълтите жилетки” започнаха преди година във Франция с искане да не се повишават данъците и цените на бензина. Участниците в тях облякоха светлоотразителни жилетки, които шофьорите задължително трябва да притежават. Съботните протестни акции бързо се превърнаха в традиционни и често са придружени от безредици и сблъсъци с полицията. По информация на правителството, за една година заради протестите на „жълтите жилетки” Франция е загубила 2,5 милиарда евро.</p>
    </article>
  </body>
</html>