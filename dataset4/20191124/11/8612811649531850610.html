<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/business/automobile/news/extensive-layoffs-may-occur-in-the-forging-and-auto-component-industry-263214"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T11:21:53+00:00"/>
    <meta property="og:title" content="फेस्टिव सीजन के बावजूद इन सेक्टर्स में मंदी की मार, हो सकती है व्यापक छंटनी"/>
    <meta property="og:description" content="नई दिल्ली : फेस्टिव सीजन में यात्री वाहनों की सेल में कुछ बढ़ोतरी देखे जाने के बावजूद यह उद्योग अब तक पटरी पर नहीं लौट पाया है और ऑटोमोबाइल उद्योग में महत्वपूर्ण भूमिका निभाने वाले फोर्जिंग उद्योग और असली कलपुर्जे बनाने वाले उद्योग की स्थिति में भी कोई सुधार नहीं हो रहा है। जिसके कारण इस क्षेत्र की कंपनियों पर नौकरियां कम करने का भारी दबाव बढ़ रहा है। भारत में फोर्जिंग उद्योग से जुड़ी 250 से अधिक कंपनियों का प्रतिनिधित्व करने वाली इस क्षेत्र की सबसे बड़ी संस्था एसोसिएशन ऑफ इंडियन फोर्जिंग इंडस्ट्री (एआईएफआई) ने वाहन उद्योग से नए ऑर्डरों में कमी पर चिंता जताई है। कम होती ऑटोमोबाइल बिक्री के कारण आई गिरावट के चलते, फोर्जिंग उद्योग को मांग में आ रही तेज गिरावट के असर का सामना करना पड़ रहा है जिसके कारण उत्पादन में भारी कटौती हुई है।"/>
  </head>
  <body>
    <article>
      <h1>फेस्टिव सीजन के बावजूद इन सेक्टर्स में मंदी की मार, हो सकती है व्यापक छंटनी</h1>
      <address><time datetime="2019-11-24T11:21:53+00:00">24 Nov 2019, 11:21</time> by <a rel="author">Rkumar</a></address>
      <p>नई दिल्ली : फेस्टिव सीजन में यात्री वाहनों की सेल में कुछ बढ़ोतरी देखे जाने के बावजूद यह उद्योग अब तक पटरी पर नहीं लौट पाया है और ऑटोमोबाइल उद्योग में महत्वपूर्ण भूमिका निभाने वाले फोर्जिंग उद्योग और असली कलपुर्जे बनाने वाले उद्योग की स्थिति में भी कोई सुधार नहीं हो रहा है। जिसके कारण इस क्षेत्र की कंपनियों पर नौकरियां कम करने का भारी दबाव बढ़ रहा है। भारत में फोर्जिंग उद्योग से जुड़ी 250 से अधिक कंपनियों का प्रतिनिधित्व करने वाली इस क्षेत्र की सबसे बड़ी संस्था एसोसिएशन ऑफ इंडियन फोर्जिंग इंडस्ट्री (एआईएफआई) ने वाहन उद्योग से नए ऑर्डरों में कमी पर चिंता जताई है। कम होती ऑटोमोबाइल बिक्री के कारण आई गिरावट के चलते, फोर्जिंग उद्योग को मांग में आ रही तेज गिरावट के असर का सामना करना पड़ रहा है जिसके कारण उत्पादन में भारी कटौती हुई है।</p>
      <p>READ NEWS : <a href="https://www.dainiksaveratimes.com/national/maharashtra/news/ncp-removes-ajit-pawar-as-leader-of-ncp-legislative-party-263208">राकांपा के जयंत पाटील का दावा NCP के साथ 51 विधायक,</a>...</p>
      <p>भारतीय फोर्जिंग उद्योग मुख्य रूप से 57 अरब डॉलर के देश के ऑटोमोटिव उद्योग को सेवायें प्रदान करता है, जो कि फोर्जिंग उद्योग के उत्पादन का 60 से 70 प्रतिशत हिस्सा होता है। ऑटो सेक्टर में चल रही मंदी के कारण फोर्जिंग उद्योग की मांग में 25 से 30 प्रतिशत की औसत गिरावट देखी गई है। एआईएफआई के अध्यक्ष एस मुरलीशंकर ने यहां कहा कि हाल के त्योहारों के दिनों में कुछ कार कंपनियों ने रिटेल स्तर पर बिक्री में वृद्धि दर्ज की है। इसके परिणामस्वरुप, डीलर के स्तर पर इन्वेंट्री का निपटारा किया गया। त्योहारों के दिनों के आँकड़े स्पष्ट रुप से होलसेल बिक्री की तुलना में ज़्यादा रिटेल बिक्री दर्शा रहे हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Extensive layoffs may occur in the forging and auto component industry</p>
    </article>
  </body>
</html>