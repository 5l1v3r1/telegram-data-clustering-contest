<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779508/%D9%87%DA%A9-%D9%86%D9%85%D8%A7%DB%8C%D8%B4%DA%AF%D8%B1-%DA%A9%D9%86%D8%AA%D8%B1%D9%84-%D9%86%D9%88%D8%B2%D8%A7%D8%AF-%D8%AF%D8%B1-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%A7%D8%A8%D8%B1%D8%A7%D8%B2-%D8%B9%D8%B4%D9%82-%D8%A8%D9%87-%DA%A9%D9%88%D8%AF%DA%A9"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T11:07:13+00:00"/>
    <meta property="og:title" content="هک نمایشگر کنترل نوزاد در آمریکا برای ابراز عشق به کودک"/>
    <meta property="og:description" content="یک هکر بانفوذ به تجهیزات کنترل نوزاد در آمریکا از نمایشگر آن برای سرک کشیدن به نقاط مختلف منزل و بیان مکرر عبارت من عاشق تو هستم خطاب به طفل سه ساله استفاده کرد."/>
  </head>
  <body>
    <article>
      <h1>هک نمایشگر کنترل نوزاد در آمریکا برای ابراز عشق به کودک</h1>
      <address>
        <time datetime="2019-11-24T11:07:13+00:00">24 Nov 2019, 11:07</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از ان بی سی نیوز، این اقدام باعث ترس و وحشت شدید پدر و مادر این نوزاد شد و آنها به سرعت موضوع را با پلیس و رسانه ها در میان گذاشتند.</p>
      <p>به گفته مادر این نوزاد در زمان وقوع این رویداد، وی در طبقه پایین منزل بوده که ناگهان دختر دیگر این زوج فریاد می زده و از صحبت کردن صدایی با خود در منزل خبر می دهد. با مراجعه مادر به طبقه دوم خانه مشخص می شود که هکر یادشده از طریق نمایشگر نمایش دهنده شرایط نوزاد در حال بیان جملاتی عاطفی خطاب به نوزاد است و به وی می گوید من عاشق تو هستم!</p>
      <p>نمایشگر کنترل نوزاد یادشده که Fredi نام دارد، توسط شرکت چینی Jinbaixun تولید شده و تا به حال بارها اخباری در مورد هک شدن آن به علت امنیت پایین سخت افزارهای آن منتشر شده است.</p>
      <p>به نظر می رسد هکر این ابزار کنترل نوزاد با نفوذ به شبکه خانگی وای – فای توانسته از آن سواستفاده کند. پلیس فدرال آمریکا تحقیقات خود را در این زمینه آغاز کرده است.</p>
    </article>
  </body>
</html>