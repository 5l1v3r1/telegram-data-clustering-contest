<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/savo-patirti-isskyres-j-mourinho-svarbiausia-buvo-laimeti/73379"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-24T11:34:57+00:00"/>
    <meta property="og:title" content="Savo patirtį išskyręs J. Mourinho: &quot;Svarbiausia buvo laimėti&quot;"/>
    <meta property="og:description" content="Jose Mourinho vėl atsisėdo į trenerio kėdę ir sugrąžino Londono &quot;Tottenham&quot; komandą į pergalių kelią."/>
  </head>
  <body>
    <article>
      <h1>Savo patirtį išskyręs J. Mourinho: "Svarbiausia buvo laimėti"</h1>
      <address>
        <time datetime="2019-11-24T11:34:57+00:00">24 Nov 2019, 11:34</time>
      </address>
      <p>Jose Mourinho vėl atsisėdo į trenerio kėdę ir sugrąžino Londono "Tottenham" komandą į pergalių kelią.</p>
      <p>Šios savaitės viduryje "Tottenham" komandos vairą į savo rankas perėmęs J. Mourinho šeštadienį išvykoje įveikė "West Ham" komandą. Portugalo sugrįžimas nebuvo idealus – "Spurs" vienu metu pirmavo rezultatu 3:0, tačiau "plaktukai" rado spragų jų gynyboje ir atsakė dviem įvarčiais.</p>
      <p>Po rungtynių kalbėjęs strategas pripažino, kad pasirodymas rungtynių pabaigoje šiek tiek nuvylė, tačiau svarbiausias tikslas buvo pasiektas – pirmą kartą nuo sausio mėnesio iškovota pergalė išvykoje.</p>
      <p>"Buvau labai laimingas iki to momento, kol praleidome du įvarčius", – "BT Sports" sakė J. Mourinho. – Iki tol žaidėme puikiai, darėme tai, ką bandėme per treniruotes. Be to, turėjome progą įmušti ketvirtąjį įvartį, kuris būtų galutinai nužudęs varžovus".</p>
      <p>"Turėdamas tokią patirtį "Premier" lygoje, komandai pertraukos metu pasakiau, kad rungtynės bus atviros net jeigu 85-ąją minutę pirmausime rezultatu 3:0.</p>
      <p>"Žinoma, šiose rungtynėse buvo daug kitų faktorių – trenerio praradimas, iš rinktinių grįžę žaidėjai ir akivaizdus nuovargis paskutines 20 minučių.</p>
      <p>Svarbiausias dalykas šioje dvikovoje buvo pergalė, nepriklausomai nuo žaidimo. Vaikinai dabar yra laimingi, o to mums ir reikėjo", – pridūrė J. Mourinho.</p>
    </article>
  </body>
</html>