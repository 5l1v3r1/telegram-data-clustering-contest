<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techmaniacs.gr/aytes-einai-oi-allages-kai-oi-tropopoiiseis-paketon-kartokinitis-wind-kai-q/"/>
    <meta property="og:site_name" content="Techmaniacs"/>
    <meta property="article:published_time" content="2019-11-24T11:54:31+00:00"/>
    <meta property="og:title" content="Αυτές είναι οι αλλαγές και οι τροποποιήσεις πακέτων καρτοκινητής Wind και Q"/>
    <meta property="og:description" content="Η WIND ΕΛΛΑΣ Τηλεπικοινωνίες Α.Ε.Β.Ε. ανακοινώνει για τους συνδρομητές Q, την επέκταση του δωρεάν bonus 2GB με διάρκεια 7 ημέρες και κατανάλωση ανά KB, έως τις 31 Μαρτίου 2020, καθώς και του δωρεάν bonus 1GB και 1000’ προς Q, το οποίο προσφέρεται κατά την 1η ανανέωση του μήνα από 10€ και άνω μέσα από το myQ.gr /myQapp με πιστωτική, χρεωστική κάρτα ή PayPal επίσης έως 31 Μαρτίου 2020."/>
  </head>
  <body>
    <article>
      <h1>Αυτές είναι οι αλλαγές και οι τροποποιήσεις πακέτων καρτοκινητής Wind και Q</h1>
      <address><time datetime="2019-11-24T11:54:31+00:00">24 Nov 2019, 11:54</time> by <a rel="author" href="https://techmaniacs.gr/author/valadis-k/" target="_blank">valadis.k</a></address>
      <p>Η WIND ΕΛΛΑΣ Τηλεπικοινωνίες Α.Ε.Β.Ε. ανακοινώνει για τους συνδρομητές Q, την επέκταση του δωρεάν bonus 2GB με διάρκεια 7 ημέρες και κατανάλωση ανά KB, έως τις 31 Μαρτίου 2020, καθώς και του δωρεάν bonus 1GB και 1000’ προς Q, το οποίο προσφέρεται κατά την 1η ανανέωση του μήνα από 10€ και άνω μέσα από το myQ.gr /myQapp με πιστωτική, χρεωστική κάρτα ή PayPal επίσης έως 31 Μαρτίου 2020.</p>
      <figure>
        <img src="https://techmaniacs.gr/wp-content/uploads/2018/12/Wind.jpg"/>
      </figure>
      <p>Επιπλέον η εταιρεία ανακοινώνει για τους συνδρομητές F2G, την έως τις 31 Μαρτίου 2020 επέκταση του δωρεάν bonus 2GB με διάρκεια 7 ημέρες και κατανάλωση ανά 1 KΒ, κατά την πρώτη νέα είσοδο στην πλήρως αναβαθμισμένη myF2G εφαρμογή και εφόσον έχει προηγηθεί μία ανανέωση τις τελευταίες 60 ημέρες.</p>
      <p>Ακόμη για όλους τους συνδρομητές F2G συνεχίζεται να χορηγείται μέχρι τις 31 Μαρτίου 2020 η προσφορά Log&amp;Win που αποδίδει δωρεάν 150ΜΒ ή 20 λεπτά προς όλα τα δίκτυα ή 60 λεπτά προς WIND/Q ή 20 SMS προς όλους ή 60 SMS προς WIND/Q, με διάρκεια 7 ημέρες. Η προσφορά ενεργοποιείται αποκλειστικά μέσα από το myF2Gapp ή το myF2G.gr και είναι διαθέσιμη μία φορά ανά 7 ημέρες και εφόσον έχει πραγματοποιηθεί τουλάχιστον μία (1) ανανέωση οποιασδήποτε αξίας τις τελευταίες 30 ημέρες.</p>
      <p>Επιπλέον ανακοινώνεται, ότι η εταιρεία ανακαλεί την από την 9η Αυγούστου ανακοίνωση περί τροποποίησης του μη εμπορικά διαθέσιμου σχήματος Free2Talk. Από την 1η Ιανουαρίου 2020, το τέλος ανανέωσης της προσφοράς θα ανέρχεται από 10€ σε 10,40€ και θα εφαρμόζεται αυτόματα μία φορά ανά ημερολογιακό τρίμηνο αντί για μία φορά ανά ημερολογιακό τετράμηνο, στην πρώτη ανανέωση χρόνου ομιλίας αξίας 12€ και άνω. Με την αυτόματη καταβολή του τέλους ενεργοποίησης θα αποδίδονται 500MB για 30 ημέρες, καθώς και 300 δωρεάν λεπτά ομιλίας προς όλα τα δίκτυα στην Ελλάδα, στις δύο (2) πρώτες ανανεώσεις αξίας από 12€ και άνω κάθε ημερολογιακού μήνα.</p>
      <p>Από 1 Ιανουαρίου 2020, σε όλα τα εμπορικά διαθέσιμα πακέτα καρτοκινητής F2G με κόστος ενεργοποίησης 10€ και 10,08€, το σχετικό κόστος τροποποιείται και θα διαμορφωθεί στα 10,40€. Το βήμα χρέωσης παραμένει το 1’’ ενώ η ελάχιστη κατανάλωση τα 3 λεπτά.</p>
      <p>Aπό 1 Ιανουαρίου 2020, τροποποιούνται τα παρακάτω πακέτα καρτοκινητής Q με επιπλέον παροχές σε λεπτά, SMS και Data υπό τη μορφή bonus και το κόστος ενεργοποίησής τους διαμορφώνεται σε 6, 90€.</p>
      <ul>
        <li>Το πακέτο ομιλίας προς όλους με υφιστάμενη χρέωση 5,90€, το οποίο προσφέρει 140’ θα προσφέρει επιπλέον 10’ bonus προς όλα τα δίκτυα στην Ελλάδα</li>
        <li>Το πακέτο δεδομένων με υφιστάμενη χρέωση 4,90€, το οποίο προσφέρει 750ΜΒ, θα προσφέρει επιπλέον 250ΜΒ bonus για χρήση Mobile Internet.</li>
        <li>Το πακέτο SMS προς όλους με υφιστάμενη χρέωση 5,90€, που προσφέρει 110 SMS,θα προσφέρει επιπλέον 10 SMS bonus προς όλα τα δίκτυα στην Ελλάδα.</li>
        <li>Το πακέτο ομιλίας προς όλη τη WIND και την Q, με υφιστάμενη χρέωση 4,90€, που προσφέρει 1200’, θα προσφέρει επιπλέον 300΄ bonus προς όλη τη WIND και την Q</li>
        <li>Το πακέτο SMS προς όλη τη WIND και την Q με υφιστάμενη χρέωση 4,90€, που προσφέρει 1200 SMS, θα προσφέρει επιπλέον 300 SMS bonus προς όλη τη WIND και την Q.</li>
        <li>Το πακέτο με υφιστάμενη χρέωση 5,90€, που προσφέρει 150’ προς όλους, 150’ προς όλη τη WIND και την Q και 150ΜΒ + 150MB Bonus, θα προσφέρει επιπλέον 200ΜΒ bonus.</li>
      </ul>
      <p>Τα παραπάνω λεπτά, SMS και Data τα οποία προσφέρονται με τη μορφή bonus έχουν ισχύ έως 29/2/2020. Η κατανάλωση των λεπτών παραμένει ανά δευτερόλεπτο με ελάχιστη χρέωση το ένα δευτερόλεπτο.</p>
      <p>Σε όλες τις παραπάνω τιμές περιλαμβάνεται ΦΠΑ και τέλος καρτοκινητής τηλεφωνίας. Αναλυτικός τιμοκατάλογος προγραμμάτων και υπηρεσιών στο <a href="http://www.wind.gr/">www.wind.gr</a>.</p>
      <p>H WIND διατηρεί το δικαίωμα τροποποίησης ή/ και τερματισμού ή ανάκλησης όλων των παραπάνω εμπορικά διαθέσιμων πακέτων/προσφορών ή/και της μετατροπής των σχετικών όρων ή/και τροποποίησης των ανωτέρω προσφορών, ακολουθώντας την προσήκουσα διαδικασία ενημέρωσης των συνδρομητών, όπως εκάστοτε ορίζεται από την κείμενη νομοθεσία και το ρυθμιστικό πλαίσιο της ΕΕΤΤ. Οι συνδρομητές των ανωτέρω προγραμμάτων, εφόσον επηρεάζονται, έχουν το δικαίωμα καταγγελίας της σύμβασής τους αζημίως εντός τριάντα ημερών (εξαιρούνται τυχόν επιδοτήσεις συσκευής) από την ημερομηνία εφαρμογής των ανωτέρω τροποποιήσεων. Εάν ο συνδρομητής των υπηρεσιών καρτοκινητής τηλεφωνίας αντιταχθεί στην τροποποίηση τιμολογίων σύμφωνα με τα ανωτέρω, δύναται να υποβάλει σχετικό αίτημα προς την Εταιρεία προκειμένου να του επιστραφεί εντός τριάντα (30) ημερών το εναπομείναν στην κάρτα χρηματικό υπόλοιπο, εφόσον οι αλλαγές τίθενται σε ισχύ σε λιγότερο από τρεις μήνες από την ημερομηνία ενημέρωσης του χρήστη σχετικά με την τροποποίηση.</p>
      <p>Για περισσότερες πληροφορίες και τιμοκαταλόγους, ενημερωθείτε από την ιστοσελίδα της WIND <a href="http://www.wind.gr/">www.wind.gr</a> ειδική ιστοσελίδα ή την εξυπηρέτηση πελατών καλώντας 13800 (0,25€/ κλήση) ή στο Δίκτυο Καταστημάτων WIND. Σε όλες τις παραπάνω τιμές περιλαμβάνεται ΦΠΑ και τέλος καρτοκινητής τηλεφωνίας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://techmaniacs.gr/ta-10-kalytera-os-pros-tis-epidoseis-android-smartphones-tis-global-agoras-oktovrios-2019/"/>
        <a href="https://techmaniacs.gr/honor-play-64gb-sta-159-eyro-sto-kotsovolo-apo-243-amesi-diathesimotita-sto-skroutz/"/>
        <a href="https://techmaniacs.gr/koryfaia-prosfora-sony-xperia-xz3-black-dual-sim-240-eyro-ston-kotsovolo-870-sto-skroutz/"/>
        <a href="https://techmaniacs.gr/google-play-services-i-kardia-toy-android-smartphone-soy/"/>
        <a href="https://techmaniacs.gr/gnoriste-to-samsung-galaxy-s11e-ton-antagonisti-toy-iphone-11/"/>
        <a href="https://techmaniacs.gr/i-kamera-toy-galaxy-s11-simatodotei-to-telos-enos-ek-ton-charaktiristikoteron-designs-tis-samsung/"/>
      </related>
    </article>
  </body>
</html>