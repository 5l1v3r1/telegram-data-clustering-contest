<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/ekspozitsija-ukrajinskogo-zhivopisu-roztashuvalasja-v-oblradi"/>
    <meta property="og:site_name" content="ПІК"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="Експозиція українського живопису розташувалася в облраді"/>
    <meta property="og:description" content="Привернути увагу до українського живопису, огортати творчістю будь-яке середовище – завдання для митців непросте, але здійсненне."/>
  </head>
  <body>
    <article>
      <h1>Експозиція українського живопису розташувалася в облраді</h1>
      <address>
        <time datetime="2019-11-24T11:00:00+00:00">24 Nov 2019, 11:00</time>
      </address>
      <p>Привернути увагу до українського живопису, огортати творчістю будь-яке середовище – завдання для митців непросте, але здійсненне. Так, за домовленістю між головою Херсонської обласної ради Владиславом Мангером та директором Херсонського художнього музею імені О. Шовкуненка Аліною Доценко, співпраця влади та мистецтва отримала продовження – на третьому поверсі адміністративної будівлі (пл. Свободи, 1) розташувалася експозиція українського живопису.</p>
      <p>Досвід експонування творів з колекції Херсонського обласного художнього музею імені О. Шовкуненка поза територією закладу виявився успішним. Спершу на другому поверсі будівлі Херсонської обласної ради, яку займає обласна державна адміністрація, з’явилася виставка картин зі сховищ музею. Позитивна реакція відвідувачів та співробітників, можливість завдяки мистецтву оживити «коридори влади» надихнули митців. Наразі експозицію продовжено на третьому поверсі, де працює виконавчий апарат та депутати обласної ради.</p>
      <p>Тож, у херсонських митців як досвідчених, так й початківців, з’явився ще один відкритий виставковий майданчик та можливість ділитись своєю творчістю. Наразі, на третьому поверсі адміністративної будівлі з 22 листопада 2019 року по 10 лютого 2020 року можна відвідати виставку творів українських художників ХІХ-ХХ століть. Серед авторів таки метри як Олексій Шовкуненко, Микола Глущенко, Тамара Хитрова та інші.</p>
      <related>
        <h4>Новини по темі</h4>
        <a href="https://pik.ua/news/url/bibliotechnij-skandal-na-hersonschini-reorganizatsija-chi-skorochennja"/>
        <a href="https://pik.ua/news/url/zhittja-bez--iljuzij-v-oblradi-ogolosili-konkurs-na-orendu-iljuzionu"/>
        <a href="https://pik.ua/news/url/u-hersoni-rozkazhut-pro-kulturne-rejderstvo"/>
      </related>
    </article>
  </body>
</html>