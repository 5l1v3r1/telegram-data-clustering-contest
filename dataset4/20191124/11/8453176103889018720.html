<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/security/%D7%94%D7%95%D7%9C%D7%A0%D7%93_%D7%AA%D7%A4%D7%A1%D7%99%D7%A7_%D7%9C%D7%94%D7%A2%D7%A0%D7%99%D7%A7_%D7%A1%D7%99%D7%95%D7%A2_%D7%9C%D7%A8%D7%A9_%D7%A4_%D7%91%D7%A9%D7%9C_%D7%AA%D7%9E%D7%99%D7%9B%D7%AA%D7%94_%D7%91%D7%9E%D7%A9%D7%A4%D7%97%D7%95%D7%AA_%D7%9E%D7%97%D7%91%D7%9C%D7%99%D7%9D"/>
    <meta property="og:site_name" content="הקול היהודי"/>
    <meta property="article:published_time" content="2019-11-24T11:07:00+00:00"/>
    <meta property="og:title" content="הולנד תפסיק לסייע לרש&quot;פ בשל תמיכתה במשפחות מחבלים"/>
    <meta property="og:description" content="הצלחה למכון 'מבט לתקשורת הפלסטינית: כשנה לאחר הרצאתו של יו&quot;ר המכון בפני הפרלנמט ההולנדי - הולנד הודיע כי תחדול מכל סיוע לרש&quot;פ."/>
  </head>
  <body>
    <article>
      <h1>הולנד תפסיק לסייע לרש"פ בשל תמיכתה במשפחות מחבלים</h1>
      <h2>הצלחה למכון 'מבט לתקשורת הפלסטינית: כשנה לאחר הרצאתו של יו"ר המכון בפני הפרלנמט ההולנדי - הולנד הודיע כי תחדול מכל סיוע לרש"פ.</h2>
      <address><time datetime="2019-11-24T11:07:00+00:00">24 Nov 2019, 11:07</time> by <a rel="author">יהודה פרל</a></address>
      <p>שנה תמימה עברה מאז הרצאתו של איתמר מרכוס, מנהל מכון 'מבט לתקשורת הפלסטינית' בפרלמנט ההולנדי, יחד עם נפגעת הטרור קיי וילסון, וכעת הודיעה הממשלה ההולנדית כי תחדול מהענק הסיוע לרשות הפלסטינית.</p>
      <p>את ההחלטה, כך אומרים במבט לתקשורת הפלסטינית, קיבלו בהולנד בעקבות דיווחי המכון שהועברו לחברי הפלרלמנט בנוגע למדיניות ה'תשלום עבור רצח' של הרשות הפלסטינית, לפיה היא מתגמלת את המחבלים ומשפחותיהם, וכן בשל סירוב הרשות לחדול ממדיניות זו.</p>
      <p>מיד לאחר הפרזנטציה של "מבט לתקשורת פלסטינית, לפני כשנה, חבר הפרלמנט ההולנדי ג'ואל וורדווינד הודיע על כוונתו לקדם קיצוץ של המימון לרשות הפלסטינית. "מאוד התרשמתי מסיפורה של קיי וילסון, ששרדה 13 דקירות לגופה. זה מחזק עוד יותר את בקשת איתמר מרכוס לפיה תשלום [הרש"פ] למחבלים מורשעים חייב להיפסק, ונקדם זאת שוב בפרלמנט שלנו". [הפרלמנט של הולנד, 07/11/2018]<br/><br/>שלושה שבועות בלבד לאחר מכן, חבר הפרלמנט ג'ואל וורדווינד הגיש הצעה והפרלמנט ההולנדי הצביע 94-56 בעד קיצוץ של 7% במימון ההולנדי לרש"פ. הקיצוץ של 7% נבחר כי "מבט לתקשורת פלסטינית" דיווח שהרש"פ מקדישה 7% מתקציבה עבור תשלומי משכורות למחבלים בכלא ולמשפחות מחבלים הרוגים ("השהידים" כביכול).</p>
      <h3>    | הולנד דוחה את התירוץ האירופאי: כשיש כסף שממן טרור - כל סיוע הוא בעייתי</h3>
      <p>ההחלטה החדשה לקצץ את כל הסיוע ההולנדי הינה התפתחות מהותית. הולנד, שעד עכשיו מימנה את משרד המשפטים של הרש"פ, אומרת כי תשלום המשכורות למחבלים על ידי הרש"פ מסיר ממנה את הזכאות למימון כלשהו - גם אם כספי התרומה משמשים עבור צורך לגיטימי כגון למשרד המשפטים. בנוסף, כסף הינו בר-חליפין, וכל תשלום של כספי תרומות משחרר כסף אחר של הרש"פ לשמש עבור תמיכה בטרור ותגמול טרור.<br/><br/>בעוד שקיבלו את ההוכחות שסופקו להם על ידי "מבט לתקשורת פלסטינית" המתעדות את תגמול הטרור של הרש"פ, ממשלות אירופאיות אחרות הגיבו כי יש להן "ערבויות" כי כספי התרומה שלהן אינם משמשים לממן מדיניות זו, אלא לממן הוצאות לגיטימיות של הרש"פ. כעת הולנד דוחה את התירוץ האירופאי הזה להמשך מימון הרש"פ למרות שהיא מתמרצת טרור.</p>
      <figure>
        <img src="https://hakolhayehudi.co.il/Uploads/2019/11/H6loo1bkbJLy64.jpg"/>
        <figcaption>הפגנה נגד הרש"פ המממנת מחבלים (ציפי מפתח,tps)</figcaption>
      </figure>
      <p>מנהל "מבט לתקשורת פלסטינית" איתמר מרכוס התקשר לחבר פרלמנט ג'ואל וורדווינד בימים האחרונות בכדי להודות לו באופן אישי ולברך אותו על החלטת הממשלה.<br/><br/>יש לציין כי בדיווח ההולנדי על ההחלטה החדשה עולה כי מאז ביקורו של מרכוס בפרלמנט ההולנדי בשנת 2013, הממשלה ההולנדית העלתה את הנושא של מדיניות ה-"תשלום עבור רצח" של הרש"פ מעל 20 פעמים עם בכירים מהרש"פ, אך הם סירבו להתפשר ולהפסיק את מדיניותם של תגמול טרור.<br/><br/>הולנד הינה המדינה האירופאית הראשונה לקצץ את כל סיועה כתוצאה מחשיפת מדיניות ה-"תשלום עבור רצח" על ידי "מבט לתקשורת פלסטינית," והמדינה השלישית בסך הכל. הממשלה האוסטרלית קיצצה את סיועה לרש"פ בשנת 2018, זמן קצר לאחר הרצאה של מרכוס בפני מחוקקים אוסטרליים. ארה"ב קיצצה את סיועה לרש"פ במסגרת חוק טיילור פורס של 2018. קנדה קיצצה את סיועה הישיר לרש"פ בצורה דומה לפני שנים רבות. אוסטרליה וקנדה ממשיכות לממן את אונר"א.<br/><br/>הולנד מעבירה מסר נוסף ופשוט לרש"פ: לא יעלה על הדעת שהרש"פ מקבלת מאות מיליונים של דולרים כל שנה מממשלות זרות לממן את פעילויותיה, בעוד שבו זמנית הרש"פ מבזבזת מאות מיליונים של דולרים כל שנה על תשלום משכורות למחבלים אסירים ואסירים משוחררים וקצבאות למשפחות מחבלים מתים.</p>
    </article>
  </body>
</html>