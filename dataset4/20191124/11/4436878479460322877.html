<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191601/dos/detinguts/41e/tall/consecutiu/meridiana"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-24T11:20:00+00:00"/>
    <meta property="og:title" content="Dos detinguts en el 41è tall consecutiu a la Meridiana"/>
    <meta property="og:description" content="Un dels arrestats està acusat d'atemptat a agents de l'autoritat i l'altre d'amenaces i desordres públics"/>
  </head>
  <body>
    <article>
      <h1>Dos detinguts en el 41è tall consecutiu a la Meridiana</h1>
      <h2>Un dels arrestats està acusat d'atemptat a agents de l'autoritat i l'altre d'amenaces i desordres públics</h2>
      <address>
        <time datetime="2019-11-24T11:20:00+00:00">24 Nov 2019, 11:20</time>
      </address>
      <p>Els Mossos d'Esquadra van detenir aquest dissabte a la nit dos homes després de diversos talls a l'Avinguda Meridiana de Barcelona i els carrers propers. Segons el cos, un dels detinguts està acusat d'atemptat contra agents de l'autoritat per llençar ampolles de vidre a la línia policial i l'altre d'amenaces cap als policies i desordres públics.<br/><br/>Els Mossos han indicat que durant el tall alguns manifestants van fer barricades amb contenidors. De fet, en la que era la 41ena nit consecutiva de tall a la Meridiana, hi va haver moments de tensió entre els manifestants i la policia, <a href="http://naciodigital.cat/noticia/191589/videos/corredisses/dels/mossos/desallotjament/tall/meridiana/barcelona">que va provar de desallotjar la manifestació</a>.<br/><br/>Antiavalots van provar de dispersar els manifestants i, tot i que la majoria van situar-se al marge de la via, alguns van desplaçar-se cap al carrer Olesa. Segons els manifestants, en aquesta zona hi va haver "fortes càrregues policials", mentre que els Mossos parlen d'un ús "de la defensa mínima i restrictiva" per protegir-se.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>