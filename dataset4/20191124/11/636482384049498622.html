<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-s-a-intamplat-cu-apartamentul-denisei-raducu-la-doi-ani-de-la-moartea-artistei-20098455"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T11:44:03+00:00"/>
    <meta property="og:title" content="Ce s-a întâmplat cu apartamentul Denisei Răducu, la doi ani de la moartea artistei"/>
    <meta property="og:description" content="Au trecut doi ani de când Denisa Răducu a încetat din viață, după ce medicii care au sosit, de urgență, la domiciliul său nu au mai putut face nimic"/>
  </head>
  <body>
    <article>
      <h1>Ce s-a întâmplat cu apartamentul Denisei Răducu, la doi ani de la moartea artistei</h1>
      <address><time datetime="2019-11-24T11:44:03+00:00">24 Nov 2019, 11:44</time> by <a rel="author">Cristian Lisandru</a></address>
      <p>
        <b>Au trecut doi ani de când Denisa Răducu a încetat din viață, după ce medicii care au sosit, de urgență, la domiciliul său nu au mai putut face nimic pentru a o salva. Denisa suferea de cancer, iar trupul ei, într-un final, a pierdut lupta cu boala.</b>
      </p>
      <p>Cumnatul <a href="https://www.cancan.ro/denisa-raducuce-s-a-intamplat-cu-averea-pe-care-a-strans-o-denisa-raducu-tatal-regretatei-artiste-a-rupt-tacerea-apartamentul-masina-si-20081985">Denisei</a> a declarat că el și sora artistei au decis ca apartamentul în care a locuit Denisa să rămână exact așa cum era aranjat în ultima zi din viața ei. Nu s-a făcut nicio schimbare, pare că timpul s-a oprit în loc în acea zi fatidică.</p>
      <p><i><b>„Și eu, și Adelina, am decis că apartamentul Denisei va trebui să rămână exact așa cum a fost aranjat în ultima zi din viața ei. Totul trebuie să rămână la fel cum e acum, adică la fel cum a fost pe când era Denisa în viață”,</b></i> spunea Florian, cumnatul <a href="https://www.cancan.ro/ex-iubitul-denisei-manelista-a-rupt-legatura-cu-familia-ei-s-a-stabilit-in-spania-imagini-in-premiera-20049198">cântăreței.</a></p>
      <p>După moartea artistei, apartamentul a rămas surorii sale, iar aceasta a luat hotărârea de a nu înstrăina nimic. <i><b>„Din nefericire, apartamentul Denisei mi-a rămas mie. Nu voi înstrăina nimic ce îi aparținea Denisei”, </b></i>a mărturisit Adelina.</p>
      <figure>
        <img src="https://www.cancan.ro/wp-content/uploads/2019/11/2-denisa-a-murit-2.jpg"/>
        <figcaption>Denisa Răducu a fost răpusă de cancer</figcaption>
      </figure>
      <h3>Boala de care suferea Denisa Răducu</h3>
      <p>Cântăreața <a href="https://www.cancan.ro/coincidenta-cutremuratoare-prima-si-ultima-piesa-a-denisei-raducu-au-fost-20083898">Denisa Răducu</a> s-a stins din viață în dimineața zilei de 23 iulie 2017. Alis Grasu, managerul general al Serviciului de Ambulanță București-Ilfov, a declarat – la scurt timp de la moartea artistei – că la domiciliul ei a fost chemată ambulanța în jurul orei 04:00. La sosirea echipajului medical, <a href="https://www.cancan.ro/denisa-manelista-se-rasuceste-in-mormant-nu-s-au-tinut-de-cuvant-au-uitat-ce-au-promis-19904034">vedeta</a> cu chip de înger se afla în stop cardio-respirator și, în ciuda manevrelor de resuscitare, inima ei nu a mai pornit… s-a oprit pentru totdeauna.</p>
      <p>Cancerul de ficat este, adeseori, lipsit de simptome, mai ales în stadiile incipiente ale bolii. Statisticile<i> Cancer Research UK</i> arată că aproape jumătate din cazurile de cancer la ficat pot fi prevenite, dar aasta doar dacă acordăm mai mare atenţie corpului nostru şi stilului de viaţă pe care îl avem, informează <b><a href="https://www.csid.ro/health/sanatate/cum-se-manifesta-cancerul-de-ficat-simptome-banale-pe-care-multa-lume-le-ignora-16208875">csid.ro</a></b>. Consumul de alimente bogate în grăsimi şi excesul de alcool sunt principalele cauze care duc la îmbolnăvirea ficatului. Pe lângă acestea, infecţia cu virusul hepatitei B sau C, infecţiile virale repetate şi ciroza biliară primară pot contribui la instalarea cancerului de ficat. Potrivit oamenilor de știință, ciroza și cauzele pentru care această maladie cumplită apare sunt principalii factori de risc ai carcinomului hepatocelular, diagnostic primit în urmă cu doi ani de Denisa Răducu.</p>
    </article>
  </body>
</html>