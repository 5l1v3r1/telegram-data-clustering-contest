<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291611,katarzyna-lubnauer-podala-sie-do-dymisji-nie-jest-szefowa-nowoczesnej"/>
    <meta property="og:site_name" content="na:Temat"/>
    <meta property="article:published_time" content="2019-11-24T11:45:03+00:00"/>
    <meta property="og:title" content="Nieoficjalne informacje potwierdziły się. Katarzyna Lubnauer nie jest już szefową Nowoczesnej"/>
    <meta property="og:description" content="Zgodnie z medialnymi spekulacjami podczas trwającej konwencji Nowoczesnej Katarzyna Lubnauer złożyła rezygnację z pełnienia funkcji przewodniczącej partii."/>
  </head>
  <body>
    <article>
      <h1>Nieoficjalne informacje potwierdziły się. Katarzyna Lubnauer nie jest już szefową Nowoczesnej</h1>
      <address><time datetime="2019-11-24T11:45:03+00:00">24 Nov 2019, 11:45</time> by <a rel="author">Piotr Rodzik</a></address>
      <p>Zgodnie z medialnymi spekulacjami podczas trwającej konwencji Nowoczesnej Katarzyna Lubnauer złożyła rezygnację z pełnienia funkcji przewodniczącej partii.<br/><br/><br/>– Jako jedna z liderek Koalicji Obywatelskiej biorę na siebie odpowiedzialność za porażkę w wyborach do Sejmu. Dlatego rezygnuję z funkcji przewodniczącej. Nowoczesna jest Polsce potrzebna – mówiła Lubnauer na konwencji w Warszawie.</p>
      <figure>
        <iframe data-src="https://twitter.com/natemat/status/1198552498006573058" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ponadto na niedzielnej konwencji Nowoczesnej delegaci wybiorą nowego lidera. Ma nim zostać obecny sekretarz generalny partii Adam Szłapka.<br/><br/>Lubnauer szefową Nowoczesnej była przez dwa lata. Zastąpiła na tym stanowisku Ryszarda Petru, którego pokonała w partyjnym głosowaniu.<br/><br/>O tym, że Lubnauer może ustąpić, mówiło się już od kilku dni. W sobotę <a href="https://natemat.pl/291557,zmiana-przewodniczacego-nowoczesnej-nieoficjalnie-lubnauer-rezygnuje">przekonywała</a> o tym choćby Polska Agencja Prasowa. Wpływ na decyzję Lubnauer miała mieć jej świadomość, że "nie udało się jej osiągnąć podstawowych celów, jakie zakładała".</p>
    </article>
  </body>
</html>