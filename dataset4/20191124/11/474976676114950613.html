<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121417/polityk-w-ministerstwie-sportu-polacy-sa-sceptyczni.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-24T11:49:00+00:00"/>
    <meta property="og:title" content="Polityk w ministerstwie sportu? Polacy są sceptyczni"/>
    <meta property="og:description" content="Jedynie niecałe 9 proc. respondentów chce, aby szefem Ministerstwa Sportu był zawodowy polityk."/>
  </head>
  <body>
    <article>
      <h1>Polityk w ministerstwie sportu? Polacy są sceptyczni</h1>
      <address>
        <time datetime="2019-11-24T11:49:00+00:00">24 Nov 2019, 11:49</time>
      </address>
      <h4>Jedynie niecałe 9 proc. respondentów chce, aby szefem Ministerstwa Sportu był zawodowy polityk.</h4>
      <p>W miniony piątek prezydent Andrzej Duda powołał drugi rząd Mateusza Morawieckiego. Na razie premier przejął nadzór nad Ministerstwem Sportu, którego jeszcze nie obsadzono.</p>
      <p>Jacek Sasin mówił w radiu RMF FM, że to sytuacja tymczasowa, a minister sportu będzie znany "jeszcze w tym miesiącu".</p>
      <p>Czy na czele tego resortu powinien stać zawodowy polityk? Oto "Rzeczpospolita" zapytała Polaków w najnowszym sondażu. Tylko 8,8 proc. badanych odpowiedziało twierdząco na to pytanie. 34,9 proc. ankietowanych uważa, że na czele resortu powinien stanąć były sportowiec.</p>
      <p>30,7 proc. badanych twierdzi, że ministrem powinien zostać działacz sportowy. Z kolei 25,6 proc. Polaków nie ma zdania w tej sprawie.</p>
      <p>- Częściej na byłego sportowca wskazywały kobiety (38%), osoby o wykształceniu zasadniczym zawodowym (49%), dochodzie netto od 1001 do 2000 zł (41%) oraz badani z miast od 200 do 499 tys. mieszkańców (44%) – skomentował wyniki Piotr Zimolzak z agencji SW Research, która przeprowadzała sondaż.</p>
      <footer>/ Źródło: <a href="http://www.rp.pl/">rp.pl<br/></a>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/120785/kto-zostanie-ministrem-sportu-to-bedzie-kobieta.html"/>
      </related>
    </article>
  </body>
</html>