<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159290_1073.html"/>
    <meta property="og:site_name" content="Novsport"/>
    <meta property="article:published_time" content="2019-11-24T11:40:00+00:00"/>
    <meta property="og:title" content="Солскяер: Може да вземем един или двама играчи под наем"/>
    <meta property="og:description" content="&quot;Ще огледаме пазара и ще видим какви са възможностите”"/>
  </head>
  <body>
    <article>
      <h1>Солскяер: Може да вземем един или двама играчи под наем</h1>
      <address><time datetime="2019-11-24T11:40:00+00:00">24 Nov 2019, 11:40</time> by <a rel="author">Спортал</a></address>
      <p>Солскяер: Може да вземем един-двама под наем през януари<br/><br/>Мениджърът на Манчестър Юнайтед Оле Гунар Солскяер говори за възможностите на неговия тим да привлече нови попълнения през зимния трансферен прозорец.<br/><br/>“Червените дяволи” изживяват противоречив сезон до момента и са събрали едва 16 точки от 12 мача. Норвежецът е вече почти година начело на отбора от “Олд Трафорд” и се опитва да промени политиката от привличане на скъпи звезди към даване на шанс на млади футболисти от школата, както и купуване на млади и талантличи играчи. Израз на новият курс на тима бяха и ходовете през лятото, когато бяха привлечени Хари Магуаиър, Даниел Джеймс и Аарън Уан-Бисака.<br/><br/>В медиите се спрягат основно имената на Джейдън Санчо, Ерлинг Холанд, Джеймс Мадисън като основните цели за следващите трансферни прозорци. Солскяер призна, че възможностите за подобни покупки през зимата са силно занижени, но е възможно да бъдат привлечени един-двама играчи под наем, които да помогнат на неговия тим в краткосрочен план.<br/><br/>“Проблемът не е в сумата хикс, която ще дадем, а в това кой точно искаме да привлечем в дългосрочен план, а не само за три или четири месеца. Не много клубове са готови да се разделят с основните си играчи през януари. Може би един или двама играчи под наем, които просто да помогнат да тима, но това няма да струва много. Някои играчи се завърнаха при нас, ще огледаме пазара и ще видим какви са възможностите”, обясни накратко ситуацията Солскяер.</p>
    </article>
  </body>
</html>