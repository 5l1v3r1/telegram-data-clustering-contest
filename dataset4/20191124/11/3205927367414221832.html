<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/women-basketball/294248-otan-se-ekthetei-h-idia-h-alhtheia"/>
    <meta property="og:site_name" content="gavros.gr"/>
    <meta property="article:published_time" content="2019-11-24T11:27:00+00:00"/>
    <meta property="og:title" content="Όταν σε… εκθέτει η ίδια η αλήθεια"/>
    <meta property="og:description" content="Πόση… ερμηνεία των κανονισμών, κατά το δοκούν, αντέχεις; Και πόσο… πόνο ψυχής, από τον Ολυμπιακό;"/>
  </head>
  <body>
    <article>
      <h1>Όταν σε… εκθέτει η ίδια η αλήθεια</h1>
      <address>
        <time datetime="2019-11-24T11:27:00+00:00">24 Nov 2019, 11:27</time>
      </address>
      <p>Ο «μηχανισμός» κατά του Ολυμπιακού πήρε και χθες… φωτιά! Αφορμή, τούτη τη φορά, το μπάσκετ Γυναικών και το ιστορικό ρεκόρ, της ομάδας του Θρύλου, των 120 συνεχόμενων νικών σε όλες τις διοργανώσεις! Δεν αντέχουν, οι… απέναντι, κάθε τι «ερυθρόλευκο» και θριαμβευτικό. Και ο «μηχανισμός» βαράει… αδιακρίτως. Είναι-δεν είναι σωστά, αυτά που γράφονται, έχουν-δεν έχουν βάση, ανταποκρίνονται-δεν ανταποκρίνονται στην… αλήθεια, ουδεμία σημασία έχει… Τόσο αντέχουν, τόσο γράφουν…</p>
      <p>Ο Ολυμπιακός, στο περιβόητο ματς με τον Παναθηναϊκό, είχε τιμωρηθεί, το 2017, για αντικανονική συμμετοχή της Εβίνας Μάλτση, όμως, όπως σαφώς αναφέρει η απόφαση του ΑΣΕΑΔ, την οποία μπορείτε να δείτε παρακάτω, όχι με κατακύρωση του ματς υπέρ του Παναθηναϊκού, αλλά με απλή αφαίρεση των δύο βαθμών της νίκης του.</p>
      <p>Συγκεκριμένα:</p>
      <p>
        <b>[…] Μηδενισμός, δε, κατά την έννοια της προαναφερόμενης διατάξεως και στο ισχύον σύστημα βαθμολογίας των δύο βαθμών σε περίπτωση νίκης και του ενός βαθμού σε περίπτωση ήττας (βλ. άρθρο 47 παρ. 1 του ισχύοντος Κανονισμού της Ε.Ο.Κ.), σημαίνει, σύμφωνα και με τη γραμματική χρήση του όρου (μηδενισμός) ότι η τιμωρούμενη με μηδενισμό στο συγκεκριμένο αγώνα ομάδα αν μεν είχε ηττηθεί δεν λαμβάνει στο συγκεκριμένο παιχνίδι ούτε τον ένα βαθμό της ήττας, αν, δε, είχε κερδίσει τον αγώνα δεν λαμβάνει τους δύο βαθμούς της νίκης, από την ανωτέρω, δε, διάταξη του Κανονισμού της Ε.Ο.Κ. (αρθρ. 47 παρ. 2) ουδεμία άλλη έννομη συνέπεια, πλην αυτής του μηδενισμού προβλέπεται ρητώς. […]</b>
      </p>
      <p>
        <b>[…] Τέλος, η μοναδική προβλεπόμενη έννομη συνέπεια σύμφωνα με τη διάταξη του άρθρου 47 παρ. 2 του Κανονισμού της Ε.Ο.Κ. σε περίπτωση αντικανονικής συμμετοχής αθλητή σε αγώνα (κακή συμμετοχή) είναι ο μηδενισμός της ομάδας του στον αγώνα αυτό, ήτοι σε περίπτωση ήττας της ομάδας του στον αγώνα η αφαίρεση του ενός βαθμού της ήττας και σε περίπτωση νίκης η αφαίρεση των δύο βαθμών της νίκης, ενώ δεν προβλέπεται ρητά, ως έννομη συνέπεια η κατακύρωση του αγώνα (σε περίπτωση νίκης) υπέρ της αντίπαλης ομάδας. Σημειώνεται ότι σε άλλη περίπτωση ο άνω Κανονισμός της Ε.Ο.Κ. και δη στην αμέσως προηγούμενη διάταξη του άρθρου 46 παρ. 3 περ. β΄ ορίζει ρητά ότι σε περίπτωση διακοπής του αγώνα από υπαιτιότητα της μίας ομάδας, πλην του μηδενισμού της υπαίτιας ομάδας, ο αγώνας κατακυρώνεται υπέρ της αντίπαλης ομάδας (ακόμη και αν η υπαίτια ομάδα κέρδιζε), ενώ στην παρ. 5 του ιδίου άρθρου ορίζεται ότι όταν υπαίτιες είναι και οι δύο ομάδες, μηδενίζονται και οι δύο ομάδες, χωρίς ο αγώνας να κατακυρώνεται σε καμία, ρύθμιση από την οποία προκύπτει ότι συνιστά άλλο ζήτημα ο μηδενισμός μίας ομάδας και άλλο ζήτημα αυτό της κατακύρωσης του αγώνα. Και ενώ στην προαναφερόμενη περίπτωση ορίζεται ρητά ως ποινή, πλην του μηδενισμού, και αυτή της κατακύρωσης του αγώνα στην αντίπαλη ομάδα, στην περίπτωση του άρθρου 47 παρ. 2 ουδόλως αναφέρεται ως έννομη συνέπεια της αντικανονικής συμμετοχής αθλητή η κατακύρωση του αγώνα υπέρ της αντίπαλης ομάδας αλλά μόνο ο μηδενισμός της ομάδας στην οποία κακώς συμμετείχε ο αθλητής. […]</b>
      </p>
      <p>Κοινώς… διαστρέβλωση της αλήθειας. Ο Ολυμπιακός διατήρησε τη νίκη, στον συγκεκριμένο αγώνα, φτάνοντας, όπως αναφέραμε και χθες, στο 22-0 εκείνη τη σεζόν, συνεχίζοντας, έτσι να χτίζει το ρεκόρ του, μέχρι το χθεσινό, ιστορικό, των 120 συνεχόμενων νικών!</p>
      <p>Είπαμε, ωστόσο. Κάθε τι Ολυμπιακό και θριαμβευτικό, πονάει. Σε βαθμό… επιλεκτικής ερμηνείας των κανονισμών και παρουσίασης αυτών… όπως συμφέρει. Ο «μηχανισμός» δεν σταματά, αλλά ό,τι και να… σκαρφιστεί, για να πλήξει τον Ολυμπιακό, η αλήθεια παραμένει μία, μοναδική και… αδύνατο να διαστρεβλωθεί!</p>
      <p>Αναλυτικά παρακάτω ΟΛΗ η απόφαση του ΑΣΕΑΔ, για το συγκεκριμένο ματς, «γροθιά στο στομάχι» της προπαγάνδας…</p>
      <figure>
        <img src="https://www.gavros.gr/photos/w_800px/articles/201911/asead1.jpg?0.40483262301191614"/>
      </figure>
      <figure>
        <img src="https://www.gavros.gr/photos/w_800px/articles/201911/asead2.jpg?0.3025044329162876"/>
      </figure>
      <figure>
        <img src="https://www.gavros.gr/photos/w_800px/articles/201911/asead3.jpg?0.6991933374957644"/>
      </figure>
      <figure>
        <img src="https://www.gavros.gr/photos/w_800px/articles/201911/asead4.jpg?0.4581984260622418"/>
      </figure>
      <figure>
        <img src="https://www.gavros.gr/photos/w_800px/articles/201911/asead5.jpg?0.47347147290616287"/>
      </figure>
      <figure>
        <img src="https://www.gavros.gr/photos/w_800px/articles/201911/asead6.jpg?0.8182475685416337"/>
      </figure>
      <figure>
        <img src="https://www.gavros.gr/photos/w_800px/articles/201911/asead7.jpg?0.16343839476816324"/>
      </figure>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/women-basketball/294235-eimaste-xaroymenes-gia-ayto-to-rekor"/>
        <a href="https://www.gavros.gr/article/mpasket/women-basketball/294233-klhronomia-toy-olympiakoy-ayto-to-rekor"/>
        <a href="https://www.gavros.gr/article/mpasket/women-basketball/294224-toys-ponaei-to-thryliko-rekor-kai-kseytilizontai"/>
        <a href="https://www.gavros.gr/article/mpasket/women-basketball/294216-thryliko-rekor"/>
      </related>
    </article>
  </body>
</html>