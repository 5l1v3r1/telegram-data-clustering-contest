<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159287_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-24T11:25:00+00:00"/>
    <meta property="og:title" content="Синът на Георги Младенов подсили Левски Лукойл"/>
    <meta property="og:description" content="&quot;Сините&quot; хвърлят Борислав в дербито с Рилски спортист"/>
  </head>
  <body>
    <article>
      <h1>Синът на Георги Младенов подсили Левски Лукойл</h1>
      <address><time datetime="2019-11-24T11:25:00+00:00">24 Nov 2019, 11:25</time> by <a rel="author">Пламен Димитров</a></address>
      <p>На ново попълнение ще може да разчита Левски Лукойл за дербито на 8-я кръг в НБЛ срещу Рилски спортист. Двубоят в Самоков е от 17.00 часа.</p>
      <p> <br/>Става въпрос за гарда Борислав Младенов. Младежкият национал тренира от миналата седмица с отбора и ще опита да помогне в отсъствието на Чавдар Костов.<br/> <br/>Борислав, който е син на легендата на Левски Георги Младенов, игра за италианския Римини през миналия сезон, но се завърна в България и дълго време се възстановяваше след операция. Той бе основна част от състава на България U20 през лятото и направи добро европейско първенство.<br/> <br/>Младенов е на 19 години, като прекара няколко години в школата на Римини, преди да стигне до мъжкия тим там.</p>
    </article>
  </body>
</html>