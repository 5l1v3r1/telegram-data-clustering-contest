<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-worship-lord-vishnu-avatar-padmanabh-swami-for-wealth-and-prosperity-2865765.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T11:57:54+00:00"/>
    <meta property="og:title" content="भगवान विष्णु के अवतार पद्मनाभ स्वामी की पूजा करने से जीवन में कभी नहीं होती धन की कमी, जानें पूजन विधि"/>
    <meta property="og:description" content="पौराणिक मान्यता के अनुसार जन्म और मरण के चक्र से मुक्ति प्राप्त करने के लिए भगवान विष्णु के पद्मनाथ अवतार पूजा करने का विधान है। शास्त्रों  में कहा गया है कि भगवान पद्मनाभ की पूजा..."/>
  </head>
  <body>
    <article>
      <h1>भगवान विष्णु के अवतार पद्मनाभ स्वामी की पूजा करने से जीवन में कभी नहीं होती धन की कमी, जानें पूजन विधि</h1>
      <address><time datetime="2019-11-24T11:57:54+00:00">24 Nov 2019, 11:57</time> by <a rel="author">लाइव हिन्दुस्तान टीम ,नई दिल्ली</a></address>
      <p>पौराणिक मान्यता के अनुसार जन्म और मरण के चक्र से मुक्ति प्राप्त करने के लिए भगवान विष्णु के पद्मनाथ अवतार पूजा करने का विधान है। शास्त्रों  में कहा गया है कि भगवान पद्मनाभ की पूजा करने से मोक्ष की प्राप्ति होती है। यह व्रत भगवान पद्मनाभ को समर्पित होता है। मान्यता है कि इस पूजा से मां लक्ष्मी प्रसन्न होती हैं और साधक को कभी भी धन की कमी नहीं होती है। </p>
      <p><b>नए कार्य की शुरुआत शुभ</b><br/>मान्यता है कि पद्मनाभ अवतार की आराधना से मनुष्य के सभी दुखों का नाश हो जाता है और उसे मोक्ष की प्राप्ति होती है। माना जाता है कि इस दिन किसी भी तरह के नए कामों को करना शुभ माना जाता है। इस दिन से व्याापार, लेन देन के कामों की शुरुआत की जा सकती है।</p>
      <p><b>पूर्व संध्या से ही आराधना शुरू</b><br/>सबसे पहले भगवान पद्मनाभ अवतार की आरती की जाती और फिर सात्विक भोजन ग्रहण किया जाता है। अगले दिन सुबह सरोवर या नदी में स्नान करने के बाद व्रत रखा जाता है। भगवान विष्णु की शेषनाग पर विश्राम करते स्वरूप पद्मनाभ की पूजा की जाती है। इस व्रत पूजा से भगवान विष्णु तो प्रसन्न होते ही हैं, माता लक्ष्मी की कृपा भी साधक को प्राप्त होती है। ऐसे में माता लक्ष्मीे से साधक को धनप्राप्ति का वरदान हासिल होता है, जिससे उसके पास जीवन भर धन की कमी नहीं रहती है।</p>
      <p><b>पूजन विधि : गुड़ और पीले पुष्प भेंट करना आवश्यक </b><br/>पद्मनाभ अवतार की पूजा के दौरान स्नान के बाद मस्तक पर चंदन का लेप लगाना होता है। इसके अलावा भगवान को पीले फूल, गुड़, मौसमी फल भेंट करना अनिवार्य होता है। इस दौरान साधक का सांसारिक सुखों से दूर रहना भी प्रमुख कार्य होता है। भगवान की आरती के दौरान घी के दिए का इस्तेंमाल किया जाना चाहिए और पूजा की समाप्ति पर प्रसाद बांटने को आवश्यतक कार्य शास्त्रों में बताया गया है। </p>
    </article>
  </body>
</html>