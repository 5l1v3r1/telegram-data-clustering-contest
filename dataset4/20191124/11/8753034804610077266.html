<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/WbX9Qd/tjommi-jeg-er-fan"/>
    <meta property="og:site_name" content="Aftenbladet"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="Tjommi, jeg er fan!"/>
    <meta property="og:description" content="Emir har laget en mørk popplate perfekt for vinterdepresjonen din."/>
  </head>
  <body>
    <article>
      <h1>Tjommi, jeg er fan!</h1>
      <h2>Emir har laget en mørk popplate perfekt for vinterdepresjonen din.</h2>
      <address><time datetime="2019-11-24T11:00:00+00:00">24 Nov 2019, 11:00</time> by <a rel="author">Stella Marie Brevik</a></address>
      <figure>
        <img src="https://sa.mnocdn.no/images/e2152666-2054-4fd2-b5aa-6451e2ebaf68?fit=crop&amp;q=80&amp;w=480"/>
      </figure>
      <aside>1 2 3 4 5 6</aside>
      <p><b>Emir:</b> <i>«Det lille ingenting» (Sony)</i></p>
      <p>Emir Hvidsten Hindic alias Onge Sushi Mane har droppet nytt album. Musikeren operer med mange navn, men holder seg til fornavnet når solomusikken skal presenteres. I tillegg til en Spellemanns-vinnende solokarriere er 26-åringen kjent fra duoen Sushi x Kobe og bandet Softcore Untd.</p>
      <p>Da Emir inntok musikkscenen i 2017 var jeg langt fra imponert. Mange gutter hadde begynt å mumle sårt og hivende om vondt følelsesliv, og jeg antok bergensgutten kom til å forsvinne i mengden.</p>
      <p>Vel, jeg tok feil.</p>
      <p>Etter gjentatte lytt kom jeg frem til følgende: I suppa av menn som mumler på norsk, har Emir noe særegent. Han mumler akkurat nok – han er uredd og tilfører noe nytt.</p>
      <p>Solo-Emir er det nærmeste energibunten kommer pop. Debutplaten «Mer av deg» var mer pop og sukkersøt enn oppfølgeren. Her er lydbildet mørkere, men like fullt house og dansegulvinspirert.</p>
      <p>Det blir mye «tjommi», men Emir gir oss åtte spor som tar oss opp og ned, mens han reflekterer over livets mange endringer.</p>
      <p><b>Beste spor:</b> «Sidelinjen», «Luftslott», «Det lille ingenting».</p>
    </article>
  </body>
</html>