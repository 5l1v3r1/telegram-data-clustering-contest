<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386806/30-bin-yahudi-isgalci-hz-ibrahim-camisine-baskin-duzenledi"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T11:20:00+00:00"/>
    <meta property="og:title" content="30 bin Yahudi işgalci, Hz. İbrahim Camisi'ne baskın düzenledi"/>
    <meta property="og:description" content="İşgalci İsrail güçlerinin Hz. İbrahim Camisi'ni Müslümanlara tamamen kapatmasının ardından 30 bin Yahudi işgalcinin Hz. İbrahim Camisi'ne baskın düzenlediği bildirildi."/>
  </head>
  <body>
    <article>
      <h1>30 bin Yahudi işgalci, Hz. İbrahim Camisi'ne baskın düzenledi</h1>
      <h2>İşgalci İsrail güçlerinin Hz. İbrahim Camisi'ni Müslümanlara tamamen kapatmasının ardından 30 bin Yahudi işgalcinin Hz. İbrahim Camisi'ne baskın düzenlediği bildirildi.</h2>
      <address>
        <time datetime="2019-11-24T11:20:00+00:00">24 Nov 2019, 11:20</time>
      </address>
      <p>Dün İsrail işgal yönetiminin yahudi bayramını gerekçe göstererek Batı Şeria'nın güneyindeki El-Halil şehrinde bulunan Hz. İbrahim Camisi'ni Müslümanlara tamamen kapatması üzerine dün akşam otuz bin yahudi işgalcinin camiye baskın düzenlediği bildirildi. </p>
      <p>Filistin Enformasyon Merkezi'nde yer alan habere göre Hz. İbrahim Camisi'nin müdürü Hıfzı Ebu Sinine şu bilgiyi verdi: "İşgal yönetimi Hz. İbrahim Camisi'nin bütün revaklarını ve alanlarını Cuma günü ikindi vakti 16.00'dan itibaren kapatarak Cumartesi günü gece 21.00'e kadar kapalı tuttu." </p>
      <p>Ebu Sinine işgal yönetiminin bu tutumunun mabetlere ve ibadet özgürlüğüne yönelik bir aşırılık olduğunu vurguladı. </p>
      <p>İşgalci askerler tarafından korunan yahudi işgalciler dün akşam saatlerinde El-Halil'in Tellu'r-Remide mahallesinde Filistinlilere saldırmış ve bir buçuk yaşında bir bebeğin başından yaralanmasına neden olmuşlardı. İşgalciler Kızılay ekiplerine de saldırmış bu olayda işgal askerleri de gaz bombaları kullanmıştı ve 4 kişi bu bombalardan dolayı nefes alma zorluğu çekme sebebiyle hastaneye kaldırılmıştı.</p>
      <p>
        <a href="https://www.milligazete.com.tr/haber/3387016/hamastan-savas-ve-kutsal-mekanlarin-savunulmasi-cagrisi">'Hamas'tan savaş ve kutsal mekanların savunulması çağrısı' başlıklı haberi okumak için tıklayınız</a>
      </p>
    </article>
  </body>
</html>