<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77671-Na-internet-nahral-video-kde-vrazdi-maciatka-potom-zabil-aj-cloveka-Netflix-nam-ukaze-vraha-menom-Luka-Magnotta"/>
    <meta property="og:site_name" content="REFRESHER"/>
    <meta property="article:published_time" content="2019-11-24T11:34:00+00:00"/>
    <meta property="og:title" content="Na internet nahral video, kde vraždí mačiatka, potom zabil aj človeka. Netflix nám ukáže vraha menom Luka Magnotta"/>
    <meta property="og:description" content="Bizarný prípad vraha, na ktorého si prostredníctvom seriálu posvietil streamovací gigant Netflix."/>
  </head>
  <body>
    <article>
      <h1>Na internet nahral video, kde vraždí mačiatka, potom zabil aj človeka. Netflix nám ukáže vraha menom Luka Magnotta</h1>
      <address><time datetime="2019-11-24T11:34:00+00:00">24 Nov 2019, 11:34</time> by <a rel="author">Jakub Paulík</a></address>
      <p>
        <b>Bizarný prípad vraha, na ktorého si prostredníctvom seriálu posvietil streamovací gigant Netflix.</b>
      </p>
      <p>Netflix nám už doposiaľ priniesol hneď niekoľko skvelých dokumentárnych projektov z kriminálneho prostredia. Z posledného obdobia si pripomeňme seriál o procese s údajným nacistickým dozorcom <a href="https://refresher.sk/tag/the-devil-next-door"><b>The Devil Next Door</b></a> či úspešný <a href="https://refresher.sk/tag/making-a-murderer"><b>Making a Murderer</b></a>.</p>
      <p>Novinka s podivným názvom <a href="https://www.netflix.com/title/81031373"><b>Don't F**k With Cats: Hunting An Internet Killer</b></a> je ale mierne odlišná. V rámci počtu epizód bude so svojimi<b> tromi časťami</b> značne kratšia, no najväčšiu odlišnosť od menovaných projektov bude predstavovať najmä osoba v centre pozornosti – <b>vrah Luka Magnotta</b>.</p>
      <figure>
        <img src="https://i.refresher.sk/public/jakub-p/Screenshot_10.jpg"/>
        <figcaption>
          <cite>Netflix / screenshot</cite>
        </figcaption>
      </figure>
      <p>Jeho bizarný prípad budeme sledovať od roku 2010, keď sa na internet objavilo video, kde Luka <b>vraždí dvojicu mačiatok</b>. Pri zabíjaní nevinných zvierat to však neskončilo. 2 roky po danej udalosti Magnottu odsúdili za <b>brutálnu vraždu čínskeho študenta Jun Lina</b>.</p>
      <p>Po jeho stopách sa prostredníctvom troch dielov Don't F**k With Cats: Hunting An Internet Killer vydáva partia amatérskych detektívov. Vraha nakoniec vypátrali v istej berlínskej kaviarni. </p>
      <p>O projekt sa z postu režiséra postaral<b> Mark Lewis</b> (Silk Road: Drugs, Death And The Dark Web), ktorý svoj výtvor pre <a href="https://deadline.com/2019/11/raw-tv-wins-netflix-commission-on-luka-rocco-magnotta-1202789696/"><b>Deadline</b></a> prirovnal k autentickému thrilleru z reálneho sveta s rôznymi neočakávanými zvratmi. Don't F**k With Cats: Hunting An Internet Killer budeš môcť <a href="https://www.netflix.com/title/81031373"><b>na Netflixe</b> </a>sledovať už od <b>18. decembra 2019</b>.</p>
      <related>
        <a href="https://refresher.sk/70551-Satorovci-boli-brutalni-clena-gangu-popravili-pri-moceni-rozrezali-ho-a-telo-pomleli-v-mlynceku-na-maso"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/29007-Exkluzivne-Slovenska-kriminalka-Cerveny-kapitan-Dominika-Dana-puta-nasu-pozornost-skvelym-trailerom"/>
        <a href="https://refresher.sk/75654-Novy-trailer-naznacuje-ze-Ray-Donovan-bude-muset-vyresit-spoustu-problemu-i-ve-3-serii"/>
        <a href="https://refresher.sk/69036-Novy-Mindhunter-Serial-Criminal-od-Netflixu-bude-objasnovat-vsetky-pripady-v-klaustrofobickych-vysetrovacich-miestnostiach"/>
        <a href="https://refresher.sk/30790-V-napinavom-krimithrilleri-Triple-9-sa-proti-sebe-postavia-policajti-ale-i-mafiani"/>
        <a href="https://refresher.sk/39454-Temny-belgicky-thriller-ktory-si-vzal-na-musku-temu-pedofilie-vas-nenecha-ani-na-okamih-vydychnut-Tip-na-film"/>
        <a href="https://refresher.sk/25956-Toma-Hardyho-bude-v-gangsterke-Legend-plne-platno"/>
        <a href="https://refresher.sk/76723-Seriovy-vrah-ktory-sa-priznal-k-stovkam-obeti-Dokument-od-Netflixu-preskuma-zvratenu-mysel-Henryho-Lee-Lucasa"/>
        <a href="https://refresher.sk/77570-Ian-Somerhalder-z-Upirskych-dennikov-si-v-seriali-od-Netflixu-zabojuje-vo-vojne-upirov-proti-ludstvu"/>
      </related>
    </article>
  </body>
</html>