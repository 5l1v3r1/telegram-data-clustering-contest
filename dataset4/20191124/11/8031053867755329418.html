<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%8e%cf%82-%ce%b8%ce%b1-%ce%b4%ce%b5%ce%b9%cf%82-%ce%b1%ce%bd-%cf%84%ce%bf-email-%ce%ae-%cf%84%ce%bf-%cf%80%cf%81%ce%bf%cf%86%ce%af%ce%bb-%cf%83%cf%84%ce%b1-social-media-%ce%ad%cf%87%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T11:02:56+00:00"/>
    <meta property="og:title" content="Πώς θα δεις αν το email ή το προφίλ στα social media έχει διαρρεύσει στο Διαδίκτυο"/>
    <meta property="og:description" content="Μια βάση δεδομένων με τα προσωπικά δεδομένα περισσότερων από 1 δισ. ανθρώπων βρέθηκε σε μη ασφαλή cloud server της Google. Σε ποιον ανήκει ο server, αλλά υπάρχει τρόπος να τσεκάρεις αν και τα δικά σου δεδομένα έχουν διαρρεύσει εκεί."/>
  </head>
  <body>
    <article>
      <h1>Πώς θα δεις αν το email ή το προφίλ στα social media έχει διαρρεύσει στο Διαδίκτυο</h1>
      <address>
        <time datetime="2019-11-24T11:02:56+00:00">24 Nov 2019, 11:02</time>
      </address>
      <p>
        <b>Μια βάση δεδομένων με τα προσωπικά δεδομένα περισσότερων από 1 δισ. ανθρώπων βρέθηκε σε μη ασφαλή cloud server της Google. Σε ποιον ανήκει ο server, αλλά υπάρχει τρόπος να τσεκάρεις αν και τα δικά σου δεδομένα έχουν διαρρεύσει εκεί.</b>
      </p>
      <p>Συγκεκριμένα, σύμφωνα με το Wired, 4 τεραμπάιτ δεδομένα, με προσωπικές πληροφορίες, αν κι όχι εμπιστευτικής φύσεως, εμπεριέχονται στη συγκεκριμένη βάση, που ανακαλύφθηκε από το επιστήμονα της πληροφορικής Βίνι Τρία.</p>
      <p>Στο σύνολο, η ανακάλυψη αφορά σε 1,2 δισ. ανθρώπους. Η βάση δεν περιέχει εμπιστευτικά στοιχεία όπως αριθμούς ταυτοτήτων, κωδικούς, πιστωτικές κάρτες και αριθμούς ασφάλισης, αλλά έχει email, λογαριασμούς στα social media και τηλέφωνα.</p>
      <p>Είναι στοιχεία που θα μπορούσε να χρησιμοποιήσει κάποιος ακόμη και για απάτες, με την αποστολή email και μηνυμάτων με στόχο την εξαπάτηση.</p>
      <p>Προς το παρόν ο ιδιοκτήτης του server παραμένει άγνωστος και σε 4 ώρες από την ανακάλυψη της ύπαρξής του, το συγκεκριμένο αρχείο με τα προσωπικά δεδομένα κατέβηκε.</p>
      <figure>
        <img src="https://www.pentapostagma.gr/wp-content/uploads/2019/11/142282.jpg"/>
      </figure>
      <p>Όμως το format που έχουν οι λίστες παραπέμπουν στον τρόπο αρχειοθέτησης δεδομένων όπως αυτός χρησιμοποιείται από συγκεκριμένες αμερικανικές εταιρείες, τις People Data Labs και OxyData, που παρέχουν τις λίστες τους σε πελάτες, οι οποίοι μπορούν να τις συμπληρώσουν.</p>
      <p>Και οι δύο εταιρείες αρνούνται ότι έπεσαν θύμα χάκερ ή διαρροών.</p>
      <p>Μπορείς κι εσύ να ελέγξεις αν τα δικά σου δεδομένα, το προφίλ ή διεύθυνσή σου υπάρχει σ’ αυτό το τεράστιο αρχείο, χρησιμοποιώντας την <a href="https://haveibeenpwned.com/">υπηρεσία HaveIBeenPwned</a>.</p>
      <p>Η λίστα περιλαμβάνει περισσότερα από 662 εκατ. διευθύνσεις email.</p>
    </article>
  </body>
</html>