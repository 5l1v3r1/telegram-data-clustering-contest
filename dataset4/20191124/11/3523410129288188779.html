<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641742/%D8%A8%D8%A7%D8%B1%D9%86%D8%AF%DA%AF%DB%8C-%D8%AF%D8%B1-%D8%B4%D9%85%D8%A7%D9%84-%D9%88-%D8%AC%D9%86%D9%88%D8%A8%D8%A2%D9%84%D9%88%D8%AF%DA%AF%DB%8C-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D8%A8%D8%B2%D8%B1%DA%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T11:05:00+00:00"/>
    <meta property="og:title" content="بارندگی در شمال و جنوب/آلودگی در شهرهای بزرگ"/>
    <meta property="og:description" content="سازمان هواشناسی اعلام کرده امروز و فردا در مناطق مختلفی از کشور شاهد بارندگی خواهیم بود اما شهرهای صنعتی و پرجمعیت تا روز چهارشنبه..."/>
  </head>
  <body>
    <article>
      <h1>
        <a href="https://www.bultannews.com/fa/news/641742/%D8%A8%D8%A7%D8%B1%D9%86%D8%AF%DA%AF%DB%8C-%D8%AF%D8%B1-%D8%B4%D9%85%D8%A7%D9%84-%D9%88-%D8%AC%D9%86%D9%88%D8%A8%D8%A2%D9%84%D9%88%D8%AF%DA%AF%DB%8C-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D8%A8%D8%B2%D8%B1%DA%AF">بارندگی در شمال و جنوب/آلودگی در شهرهای بزرگ</a>
      </h1>
      <h2>سازمان هواشناسی اعلام کرده امروز و فردا در مناطق مختلفی از کشور شاهد بارندگی خواهیم بود اما شهرهای صنعتی و پرجمعیت تا روز چهارشنبه...</h2>
      <address><time datetime="2019-11-24T11:05:00+00:00">24 Nov 2019, 11:05</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مدیرکل پیش بینی و هشدار سریع هواشناسی کشور  گفت: امروز یکشنبه در استان گیلان ارتفاعات البرز مرکزی و ارتفاعات شمال شرق، بارش پراکنده و خفیف پیش بینی می شود.</p>
      <p>صادق ضیاییان افزود: از اواخر وقت امروز و فردا دوشنبه  در برخی نقاط استان های ایلام، لرستان، خوزستان، چهار محال و بختیاری، کهگیلویه و بویراحمد، بخش هایی از اصفهان و شمال خلیج فارس، بارش پراکنده باران گاهی رعد و برق و در ارتفاعات این استان ها بارش پراکنده برف پیش بینی می شود.</p>
      <p>وی ادامه داد: همچنین تا روز چهارشنبه به سبب پایداری هوا در شهرهای صنعتی و پرجمعیت با افزایش غلظت آلاینده های جوی و کاهش کیفیت هوا مواجه خواهیم بود.</p>
      <p>به گفته ضیاییان، از روز دوشنبه تا پنجشنبه روند افزایش نسبی دما بر سواحل خزر حاکم خواهد بود.</p>
      <p>وی افزود: هوای تهران امروز نیمه ابری همراه با غبار محلی، فردا کمی ابری و غبارآلود و سه شنبه و چهارشنبه صاف و غبار آلود خواهد بود. و کمترین دمای پایتخت فردا دوشنبه در سردترین ساعات به یک درجه سانتیگراد خواهد رسید.</p>
    </article>
  </body>
</html>