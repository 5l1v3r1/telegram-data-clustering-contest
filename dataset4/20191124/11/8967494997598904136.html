<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/meer-sport/nba/suspens-in-de-nba-chicago-haalt-5-punten-achterstand-op-met-nog-10-tellen-te-gaan-lakers-zijn-weer-niet-te-stoppen~aa9ebf7b/"/>
    <meta property="og:site_name" content="HLN"/>
    <meta property="article:published_time" content="2019-11-24T11:11:00+00:00"/>
    <meta property="og:title" content="Suspens in de NBA: Chicago haalt 5 punten achterstand op met nog 10 tellen te gaan, Lakers zijn weer niet te stoppen"/>
    <meta property="og:description" content="Nieuw filmmateriaal in de NBA. De Chicago Bulls haalden vannacht een achterstand van vijf punten op met nog tien seconden te gaan. Zach Lavine was de grote held met 49 punten."/>
  </head>
  <body>
    <article>
      <h1>Suspens in de NBA: Chicago haalt 5 punten achterstand op met nog 10 tellen te gaan, Lakers zijn weer niet te stoppen</h1>
      <address><time datetime="2019-11-24T11:11:00+00:00">24 Nov 2019, 11:11</time> by <a rel="author">DMM</a></address>
      <p>
        <b>Nieuw filmmateriaal in de NBA. De Chicago Bulls haalden vannacht een achterstand van vijf punten op met nog tien seconden te gaan. Zach Lavine was de grote held met 49 punten.</b>
      </p>
      <p>De koploper in de Eastern Conference, Milwaukee, had geen moeite met Detroit: 104-90. Zach LaVine loodste verder de Chicago Bulls met 49 punten voorbij Charlotte: 115-116. Hij gooide 13 driepunters door de korf, waarvan één vlak voor de buzzer. Chicago stond tien seconden voor het einde nog vijf punten achter. De dertien driepunters van LaVine waren net niet voldoende voor een record. Enkel Klay Thompson deed ooit beter. Hij gooide in één wedstrijd veertien driepunters.</p>
      <figure>
        <iframe data-src="https://twitter.com/NBA/status/1198440066286342146" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/SportsCenter/status/1198441999654883329" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De LA Lakers hebben hun zevende opeenvolgende zege geboekt in de NBA. De leider in de Western Conference haalde het moeizaam met 108-109 bij Memphis. Dat de Lakers opnieuw konden winnen, hadden ze in Memphis vooral weer te danken aan LeBron James (30 punten) en Anthony Davis (24 ptn). Bij de thuisploeg was rookie Ja Morant goed voor 26 punten, maar hij kon de nipte nederlaag niet afwenden.</p>
      <figure>
        <iframe data-src="https://twitter.com/NBA/status/1198450472182599681" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://images1.persgroep.net/rcs/D8yvLC8GgeFvHqNGjUJGx5iOIIk/diocontent/161308255/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Lebron James.<cite>© AFP</cite></figcaption>
      </figure>
      <p>In de Eastern Conference slikte Miami een duidelijke 113-86 nederlaag bij Philadelphia, dat voor de vierde keer op een rij won. Bij Philadelphia blonken Josh Richardson (32 ptn) en Joel Embiid (23 ptn en 11 rebounds) uit. Miami staat op de derde plaats in het oosten, Philadelphia is vijfde.</p>
      <figure>
        <iframe data-src="https://twitter.com/NBA/status/1198467421197275137" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://images3.persgroep.net/rcs/XaKvJepPRZQ6XmAiQrG5gQ1QBCg/diocontent/160855679/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© EPA</cite>
        </figcaption>
      </figure>
      <figure>
        <img src="https://images3.persgroep.net/rcs/7XKxUZUkWYd3JiROTjmzFYJxtsQ/diocontent/161308423/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© AFP</cite>
        </figcaption>
      </figure>
      <figure>
        <img src="https://images2.persgroep.net/rcs/sQ_97OyZWPTzIqO4lVfTulxicTk/diocontent/161308490/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© AFP</cite>
        </figcaption>
      </figure>
    </article>
  </body>
</html>