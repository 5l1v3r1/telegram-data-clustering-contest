<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/u-ssha-z-yavytsya-pershyj-v-sviti-tsentr-dlya-kompostuvannya-lyudskyh-til/"/>
    <meta property="og:site_name" content="Рубрика"/>
    <meta property="article:published_time" content="2019-11-24T11:54:02+00:00"/>
    <meta property="og:title" content="У США з'явиться перший в світі центр для компостування людських тіл"/>
    <meta property="og:description" content="У Сіетлі в Сполучених Штатах Америки побудують перший у світі центр для компостування людських тіл. Цей спосіб — екологічна альтернатива похованню та кремації. Про це повідомляє dezeen. Будівлю площею в 1719 квадратних метрів завершать до весни 2021 року — це буде відкритий простір з дерев’яною стелею і мансардними вікнами. Між стінами розташують спеціальні портали з колбами […]"/>
  </head>
  <body>
    <article>
      <h1>У США з'явиться перший в світі центр для компостування людських тіл</h1>
      <address><time datetime="2019-11-24T11:54:02+00:00">24 Nov 2019, 11:54</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/17-2-860x580.jpg"/>
      </figure>
      <p>Фото dezeen.com<br/><b><b>У Сіетлі в Сполучених Штатах Америки побудують перший у світі центр для компостування людських тіл. Цей спосіб — екологічна альтернатива похованню та кремації</b></b><b>.</b></p>
      <p>Про це повідомляє <a href="https://www.dezeen.com/2019/11/20/recompose-seattle-human-composting-olson-kundig/">dezeen</a>.</p>
      <p>Будівлю площею в 1719 квадратних метрів завершать до весни 2021 року — це буде відкритий простір з дерев’яною стелею і мансардними вікнами. Між стінами розташують спеціальні портали з колбами для тіл.</p>
      <p>Також в центрі буде величезний зал для проведення прощальних церемоній — всередині поставлять велику стіну з рослин.</p>
      <p>Компостування останків витрачає у вісім разів менше енергії, ніж кремація, і скорочує викид вуглекислого газу в атмосферу. А ще це в кілька разів дешевше, ніж традиційні похорони. Єдине, що може стати перешкодою для перетворення в добриво, це певні захворювання людини, які можуть отруїти грунт.</p>
    </article>
  </body>
</html>