<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/zirka_vidmaka_genri_kavill_zayaviv_shho_ne_maye_namiru_pokidati_rol_supermena_n1237205"/>
    <meta property="og:site_name" content="24 Канал"/>
    <meta property="article:published_time" content="2019-11-24T11:35:00+00:00"/>
    <meta property="og:title" content="Зірка &quot;Відьмака&quot; Генрі Кавілл заявив, що не має наміру покидати роль Супермена"/>
    <meta property="og:description" content="Незважаючи на те, що до прем'єри серіалу &quot;Відьмак&quot; залишився цілий місяць, він набирає популярності все більше з кожним днем. Однак актор Генрві Кавілл, який грає головну роль, відомий також грою у фільмах про Супермена. І, як він заявляє, він не збирається покидати свого героя."/>
  </head>
  <body>
    <article>
      <h1>Зірка "Відьмака" Генрі Кавілл заявив, що не має наміру покидати роль Супермена</h1>
      <address><time datetime="2019-11-24T11:35:00+00:00">24 Nov 2019, 11:35</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Незважаючи на те, що до прем'єри серіалу "Відьмак" залишився цілий місяць, він набирає популярності все більше з кожним днем. Однак актор Генрві Кавілл, який грає головну роль, відомий також грою у фільмах про Супермена. І, як він заявляє, він не збирається покидати свого героя.</b>
      </p>
      <p>Прем'єра серіалу "Відьмак", де Генрі Кавілл зіграє головну роль, запланована на 20 грудня цього року. Ще до офіційного релізу стрічки її продовжили на 2 сезон. Це свідчить про майбутній успіх картини. Однак, незважаючи на це, актор, який зіграв у фільмах "Людина зі сталі" і "Бетмен проти супермена", хоче повернутися і до своєї попередньої ролі. Про це він заявив в інтерв'ю <a href="https://www.menshealth.com/entertainment/a29774618/henry-cavill-the-witcher-superman-interview/">Men's Health</a>.</p>
      <blockquote>Читайте також:<a href="https://24tv.ua/lifestyle/vidmak_netflix_opubilkuvav_ofitsiyniy_treyler_do_serialu_i_rozsekretiv_datu_premyeri_n1227517"> "Відьмак": вслід за трейлером в мережі з'явилися нові ефектні кадри з серіалу</a></blockquote>
      <p>За словами Генрі Кавілла, він не відмовився б від пропозиції зіграти Супермена, незважаючи на те, що компанія DC I Warner Bros. поки що не планують повертати його на великий екран. Актор додав, що плащ супергероя, як і раніше, висить у його шафі.</p>
      <aside>Я все ще можу чимало дати Супермену. Є ще чимало того, що я можу дати Супермену. Ще багато чого можна розповісти. Розкрити щирі сторони цього персонажа. Мені хотілося б відобразити і те, що є в коміксах, для мене це важливо. З Суперменом потрібно обійтися по справедливості … ,<cite>– заявив Генрі Кавілл.</cite></aside>
      <p>Варто додати, що 36-річний актор прикрасив обкладинку журналу Men's Health. А світлини з фотосесії опублікував на своїй сторінці в <a href="https://www.instagram.com/henrycavill/">інстаграмі</a>. </p>
      <figure>
        <embed-post data-src="https://www.instagram.com/p/B5DLFUXB30I" data-service="Instagram"/>
      </figure>
      <p> </p>
    </article>
  </body>
</html>