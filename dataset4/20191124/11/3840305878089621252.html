<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/alegeri-prezidentiale-exit-poll-klaus-iohannis-victorie-zdrobitoare-voturile-exprimate-presedintele-307060.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T11:14:20+00:00"/>
    <meta property="og:title" content="ALEGERI PREZIDENȚIALE 2019 - EXIT POLL | Klaus Iohannis, victorie zdrobitoare în voturile exprimate până la 12.00: Președintele, avans de 20% în fața lui Dăncilă"/>
    <meta property="og:description" content="Klaus Iohannis, președintele în exercițiu, avea un avans de 20 de procente, la ora 12.00, arată datele institutelor de sondare, potrivit surselor politice.Românii merg la urne, în acest final de săpt..."/>
  </head>
  <body>
    <article>
      <h1>ALEGERI PREZIDENȚIALE 2019 - EXIT POLL | Klaus Iohannis, victorie zdrobitoare în voturile exprimate până la 12.00: Președintele, avans de 20% în fața lui Dăncilă</h1>
      <address><time datetime="2019-11-24T11:14:20+00:00">24 Nov 2019, 11:14</time> by <a rel="author">Vladimir Ionescu</a></address>
      <p><a href="https://www.b1.ro/tag/klaus-iohannis-73135.html">Klaus Iohannis</a>, președintele în exercițiu, avea un avans de 20 de procente, la ora 12.00, arată datele institutelor de sondare, potrivit surselor politice.<br/><br/>Românii merg la urne, în acest final de săptămână, pentru a-și exprima opțiunea la alegerile pentru Președintele României. <a href="https://www.b1.ro/tag/klaus-iohannis-73135.html">Klaus Iohannis</a>, șeful statului în exercițiu, este marele favorit al confruntării, în timp ce Viorica Dăncilă, reprezentanta PSD în finală, este creditată cu șansa a doua.</p>
      <p>Un număr de 4.066.421 de români au votat în țară, duminică, până la ora 13:00. Dintre aceștia, 3.571.143 și-au exprimat opțiunea pe liste permanente, în timp ce alți 472.199 au făcut-o pe liste suplimentare. Totodată, 23.079 au folosit urna mobilă.</p>
      <p>Dacă 2.388.941 de voturi vin din mediul urban, în rural s-au înregistrat 1.677.480.</p>
      <p>Prezența la vot în țară, în primul tur de scrutin, până la aceeași oră, era de 21,04%.</p>
      <p>Un număr de 522.159 de români din diaspora au votat în turul al doilea al alegerilor prezidențiale. Dintre aceștia, 504.656 s-au prezentat la urne, în timp ce alți 17.503 și-au exprimat opțiunea prin corespondență.<br/> </p>
    </article>
  </body>
</html>