<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/594241/%E0%A6%A1%E0%A6%BF%E0%A6%86%E0%A6%B0-%E0%A6%95%E0%A6%99%E0%A7%8D%E0%A6%97%E0%A7%8B%E0%A7%9F-%E0%A6%AC%E0%A6%BF%E0%A6%AE%E0%A6%BE%E0%A6%A8-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A6%85%E0%A6%A8%E0%A7%8D%E0%A6%A4%E0%A6%A4-%E0%A7%A7%E0%A7%AE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T11:18:00+00:00"/>
    <meta property="og:title" content="ডিআর কঙ্গোয় বিমান দুর্ঘটনায় নিহত অন্তত ১৮"/>
    <meta property="og:description" content="আফ্রিকার দেশ ডেমোক্র্যাটিক রিপাবলিক অব কঙ্গোতে (ডিআর কঙ্গো) বিমান দুর্ঘটনায় অন্তত ১৮ জন নিহত হয়েছে। রবিবার (২৪ নভেম্বর) দেশটির পূর্বাঞ্চলীয় গোমা বিমান বন্দর থেকে উড্ডয়নের কয়েক মিনিট পর যাত্রীবাহী বিমানটি বিধস্ত হয়। উদ্ধারকর্মীরা জানিয়েছে, ধ্বংসাবশেষ থেকে মরদেহগুলো উদ্ধার করা..."/>
  </head>
  <body>
    <article>
      <h1>ডিআর কঙ্গোয় বিমান দুর্ঘটনায় নিহত অন্তত ১৮</h1>
      <address><time datetime="2019-11-24T11:18:00+00:00">24 Nov 2019, 11:18</time> by <a rel="author">বিদেশ ডেস্ক</a></address>
      <p>
        <b>আফ্রিকার দেশ ডেমোক্র্যাটিক রিপাবলিক অব কঙ্গোতে (ডিআর কঙ্গো) বিমান দুর্ঘটনায় অন্তত ১৮ জন নিহত হয়েছে। রবিবার (২৪ নভেম্বর) দেশটির পূর্বাঞ্চলীয় গোমা বিমান বন্দর থেকে উড্ডয়নের কয়েক মিনিট পর যাত্রীবাহী বিমানটি বিধস্ত হয়। উদ্ধারকর্মীরা জানিয়েছে, ধ্বংসাবশেষ থেকে মরদেহগুলো উদ্ধার করা  হয়েছে।</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/24/804b170e8c521a744a3dd1689f5b3559-5dda6808d9a1f.jpg"/>
      </figure>
      <p>দ্য দর্নিয়ার-২২৮ নামের বিমানটির মালিক প্রাইভেট ক্যারিয়ার বিজি বি। এর কর্তৃপক্ষ জানিয়েছে, ওই বিমানটিতে ১৬ জন যাত্রী ও দুই জন ক্রু ছিল। নর্থ কিভুর আঞ্চলিক গভর্নর নাজানজু কাসিভিটা কার্লি বলেন, ‘এতে বেশ কয়েক নিহত হয়েছে। তবে নিহতের সংখ্যা এখনও নিশ্চিত হওয়া যায়নি।’</p>
      <p>গোমা বিমানবন্দর কর্তৃপক্ষ সংবাদমাধ্যম বিবিসিকে জানিয়েছে, ধারণা করা হচ্ছে বিমানটি গোমা থেকে বেনি শহরের দিকে যাচ্ছিল। তবে উড্ডয়নের কয়েক মিনিটের মাথায় বিধ্বস্ত হয়।</p>
      <p>ডিআর কঙ্গোয় বিমানের দুর্বল রক্ষণাবেক্ষণ ও নিরাপত্তা মান শিথিল হওয়ায় প্রায় দুর্ঘটনা ঘটে। </p>
      <footer>/এইচকে/</footer>
    </article>
  </body>
</html>