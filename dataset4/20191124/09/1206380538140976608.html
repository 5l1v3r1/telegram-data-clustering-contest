<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/prezil-autobus-smrti-nyni-bojuje-v-nemocnici-sebastian-15-je-stale-v-umelem-spanku"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T09:05:00+00:00"/>
    <meta property="og:title" content="Přežil autobus smrti, nyní bojuje v nemocnici: Sebastian (15) je stále v umělém spánku"/>
    <meta property="og:description" content="Tragická nehoda autobusu, která si vyžádala 12 obětí, stále otřásá Slovenskem i Českem. Zatímco většina přeživších už opustila nemocnici a s neštěstím se musí nyní vyrovnat především po psychické stránce, patnáctiletý Sebastian je stále upoután na lůžku a v umělém spánku bojuje o svůj život."/>
  </head>
  <body>
    <article>
      <h6 class="kicker">tragédie</h6>
      <h1>Přežil autobus smrti, nyní bojuje v nemocnici: Sebastian (15) je stále v umělém spánku</h1>
      <address><time datetime="2019-11-24T09:05:00+00:00">24 Nov 2019, 09:05</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/5e/b2/5eb22f1-246913-vrak-0d0000000-0d0879765-1d0000000-0d9120235-sector_2560x0-shrink.png"/>
          <figcaption>Z pohledu na trosky autobusu smrti mrazí.<cite>FB Denisa Saková</cite></figcaption>
        </figure>
        <figure>
          <img src="https://www.extra.cz/images/thumbs/f4/5e/f45ee1e-246902-1-2560x0-shrink.png"/>
          <figcaption>Alex Fleischhacker (†16) seděl vedle patnáctiletého Sebastiana. Ten bojuje o život v nemocnici.<cite>Topky.sk</cite></figcaption>
        </figure>
        <figure>
          <img src="https://www.extra.cz/images/thumbs/79/2b/792b031-247059-tragedia-autobus-smutok-pohreby--2560x0-shrink.jpg"/>
          <figcaption>Za 12 obětí autobusového neštěstí hoří v Kolíňanech desítky svíček. Sebastian o svůj život bojuje v nemocnici.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/67/b8/67b865f-247060-tragedia-autobus-smutok-pohreby--2560x0-shrink.jpg"/>
          <figcaption>Dojemná báseň obětem z autobusu smrti…<cite>Facebook</cite></figcaption>
        </figure>
        <figcaption>
          <a href="https://www.extra.cz/prezil-autobus-smrti-nyni-bojuje-v-nemocnici-sebastian-15-je-stale-v-umelem-spanku/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Tragická nehoda autobusu, která si vyžádala 12 obětí, stále otřásá Slovenskem i Českem. Zatímco většina přeživších už opustila nemocnici a s neštěstím se musí nyní vyrovnat především po psychické stránce, patnáctiletý Sebastian je stále upoután na lůžku a v umělém spánku bojuje o svůj život.</b>
      </p>
      <p>V nemocnici v umělém spánku stále zůstává patnáctiletý Sebastian. <a href="https://www.extra.cz/v-autobusu-smrti-sedel-vedle-kamarada-alexe-16-sebastian-15-stale-bojuje-o-zivot">Ten při nehodě autobusu smrti seděl vedle o rok staršího Alexe, kterému se tragédie stala osudnou.</a> Zatímco ostatní pacienti kromě jedné ženy už byli z péče lékařů propuštěni, chlapec nadále bojuje o svůj život.</p>
      <p>Alex a Sebastian byli kamarádi, kteří spolu prý v autobusu sedávali vždy, když jeli ze školy. Za to, aby se Sebastian co nejdříve zotavil, se nyní modlí jeho rodina, kamarádi a spolužáci. Ti mají za sebou už rozloučení s přáteli, kteří při neštěstí přišli o život. Sebastianův stav je stále kritický a chlapec je hospitalizován na klinice anesteziologie a intenzivní medicíny.</p>
      <related>
        <a href="https://www.extra.cz/srdcervouci-basen-o-12-obetech-z-autobusu-smrti-mami-neplac-je-mi-jen-trochu-zima"/>
      </related>
      <p>Slovenská policie nehodu stále vyšetřuje, vzhledem k probíhajícímu řízení a s ohledem na pozůstalé však podle serveru TN.cz nebude zveřejňovat jakékoliv další informace. Experti by aktuálně měli zkoumat kamion i nákladní auto, oficiální příčina tragédie stále není známa. Podle svědeckých výpovědí však jel řidič kamionu příliš rychle, rozkýval se a způsobil náraz do autobusu.</p>
    </article>
  </body>
</html>