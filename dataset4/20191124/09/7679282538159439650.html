<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-shiv-sena-supporter-attempts-suicide-in-sadness-of-uddhav-thackeray-not-becoming-chief-minister-2865614.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T09:41:06+00:00"/>
    <meta property="og:title" content="उद्धव ठाकरे के मुख्यमंत्री नहीं बनने के गम में शिवसेना समर्थक ने काटी अपनी नस"/>
    <meta property="og:description" content="महाराष्ट्र में शिवसेना प्रमुख उद्धव ठाकरे के मुख्यमंत्री नहीं बनने से दुखी एक शिवसेना समर्थक ने वाशिम जिले में कथित तौर पर आत्महत्या करने की कोशिश की। पुलिस ने रविवार को यह जानकारी दी। यह घटना शनिवार..."/>
  </head>
  <body>
    <article>
      <h1>उद्धव ठाकरे के मुख्यमंत्री नहीं बनने के गम में शिवसेना समर्थक ने काटी अपनी नस</h1>
      <address><time datetime="2019-11-24T09:41:06+00:00">24 Nov 2019, 09:41</time> by <a rel="author">भाषा।,मुंबई।</a></address>
      <p>महाराष्ट्र में शिवसेना प्रमुख उद्धव ठाकरे के मुख्यमंत्री नहीं बनने से दुखी एक शिवसेना समर्थक ने वाशिम जिले में कथित तौर पर आत्महत्या करने की कोशिश की। पुलिस ने रविवार को यह जानकारी दी। यह घटना शनिवार शाम को मुंबई से 580 किमी दूर मनोरा चौक पर हुई। वाशिम जिले के उमरी गांव निवासी रमेश बालू जाधव वहां किसी काम से गया था।  उसने ब्लेड से अपने हाथ की नस काटकर आत्महत्या करने की कोशिश की। हालांकि, उसे बचा लिया गया।</p>
      <p>
        <b>Read Also: <a href="https://www.livehindustan.com/national/story-maharashtra-political-crisis-ajit-pawar-sacked-as-leader-of-ncp-legislature-party-all-rights-have-been-seized-and-given-to-jayant-patil-2865045.html">अजित पवार एनसीपी विधायक दल के नेता पद से बर्खास्त, छीने गए सभी अधिकार</a></b>
      </p>
      <p>दिगरस पुलिस थाने के एक अधिकारी ने बताया कि भाजपा नेता देवेंद्र फडणवीस के मुख्यमंत्री पद की ‍शपथ लेने की खबर मिलने के बाद नशे में धुत जाधव ने ब्लेड से अपना हाथ काट लिया। उन्होंने बताया कि एक ट्रैफिक पुलिसकर्मी ने जाधव को अपना हाथ जख्मी करते देखा तो उसने दौड़कर उसे आत्महत्या करने से रोक लिया। जाधव को सरकारी अस्पताल ले जाया गया जहां उसका इलाज चल रहा है। पुलिस के अनुसार उसने शराब के नशे में यह कदम उठाया होगा। उन्होंने बताया कि घटना की जांच चल रही है।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
      <p>    </p>
    </article>
  </body>
</html>