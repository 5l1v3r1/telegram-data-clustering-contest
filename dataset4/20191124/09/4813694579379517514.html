<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348106.html"/>
    <meta property="og:site_name" content="סקר האוהדים לקראת יורו 2020: והרי התוצאות"/>
    <meta property="article:published_time" content="2019-11-24T09:42:00+00:00"/>
    <meta property="og:title" content="סקר האוהדים לקראת יורו 2020: והרי התוצאות"/>
    <meta property="og:description" content="הגרמנים תומכים, הקרואטיים אופטימיים, האנגלים לחוצים ומה לגבי האוהדים הישראלים לקראת הטורניר? חברת בוקינג מציגה לפניכם את התוצאות המפתיעות"/>
  </head>
  <body>
    <article>
      <h1>סקר האוהדים לקראת יורו 2020: והרי התוצאות</h1>
      <h2>הגרמנים תומכים, הקרואטיים אופטימיים, האנגלים לחוצים ומה לגבי האוהדים הישראלים לקראת הטורניר? חברת בוקינג מציגה לפניכם את התוצאות המפתיעות </h2>
      <address><time datetime="2019-11-24T09:42:00+00:00">24 Nov 2019, 09:42</time> by <a rel="author">מאת מערכת ONE</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1435524.jpg"/>
        <figcaption>אוהדי נבחרת ישראל (איציק בלניצקי)</figcaption>
      </figure>
      <p>אחד מכל שלושה אוהדי כדורגל אירופאים חושב שנבחרתו תזכה ביורו 2020. כמעט רבע (24%) מאוהדי הכדורגל האירופאים היו מבטלים את ירח הדבש שלהם כדי לצפות בנבחרת שהם אוהדים זוכה בטורניר בינלאומי גדול. 12% מהישראלים חושבים שלא יזכו לראות בחייהם את הנבחרת שלהם זוכה בטורניר בינלאומי גדול. כחמישית (17%) מהישראלים מודים שלא יפריע להם לאבד את מקום עבודתם בשביל להגיע לגמר היסטורי של אירוע ספורט.</p>
      <p>אלו רק חלק מהנתונים המפתיעים שעלו בסקר שערכה ענקית התיירות בוקינג (Booking.com), שותפת האירוח והאטרקציות הרשמית של UEFA EURO 2020. המחקר נערך בקרב יותר מ-8,000 אוהדי כדורגל ב-12 מדינות באירופה (גרמניה, צרפת, ספרד, איטליה, בריטניה, רוסיה, בלגיה, דנמרק, קרואטיה, הולנד, שבדיה וישראל). לקראת ההגרלה של משחקי יורו 2020 שתתקיים בעוד כשבועיים, ובחנה את רמת הציפייה של האוהדים האירופאים מקבוצתם כאשר זה נוגע לטורנירים בינלאומיים.</p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1443089.jpg"/>
        <figcaption>גביע יורו 2020 (רויטרס)</figcaption>
      </figure>
      <h3>הישראלים אופטימיים?</h3>
      <p>על רקע הגרלת הפלייאוף הצפויה לנבחרת ישראל לקראת יורו 2020, הישראלים הציגו נתונים די מעניינים. כך למשל, רק 12% מהישראלים חושבים שלא יזכו לראות בחייהם את הנבחרת שלהם זוכה בטורניר בינלאומי גדול. באשר להגרלה של משחקי נבחרתם העידו 48% מהישראלים כי הם בדרך כלל מרגישים נינוחים לפני הגרלות לקראת טורנירים גדולים.</p>
      <p>הישראלים בהחלט אוהבים לתמוך בנבחרת שלהם באש ומים כאשר יותר מאחד מכל שישה ישראלים (64%) אמרו שיהיו מוכנים לנסוע אחרי הנבחרת למשחקים בארץ או בחו"ל, כדי לצפות בקבוצה במגרש. 22% אף אמרו שיהיו מוכנים להוציא יותר כסף על חופשה שכוללת אירוע ספורט גדול, מאשר על ירח דבש, ואילו  המחמירים ביותר (8%) העידו כי יבטלו את ירח הדבש שלהם אם הוא מתנגש עם משחק חשוב של קבוצתם האהובה, כאשר כמעט חמישית (17%) מהישראלים מודים שלא יפריע להם לאבד את מקום עבודתם בשביל להגיע לגמר היסטורי של אירוע ספורט. </p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1442811.jpg"/>
        <figcaption>שחקני נבחרת ישראל לפני המשחק (רויטרס)</figcaption>
      </figure>
      <h3>האירופאים מאמינים בנבחרות שלהם</h3>
      <p>התוצאות חשפו רמה מדהימה של אופטימיות ברחבי היבשת - 35% מאוהדי הכדורגל האירופאים מאמינים שהנבחרת שלהם תגיע לגמר ותזכה בגביע בטורניר בשנה הקרובה. כמעט 40% מאוהדות הכדורגל האירופאיות מאמינות שהנבחרת שלהן יכולה לנצח בטורניר, בהשוואה ל-32% בלבד מאוהדי הכדורגל האירופאים. על אף שחוו שנים מרובות של עליות וירידות, הדור המבוגר הוא עדיין האופטימי ביותר, כאשר 37% מאוהדי הכדורגל האירופאים מעל גיל 65 מאמינים שהנבחרת שלהם תנצח את הטורניר.</p>
      <h3>באיזו מדינה אירופאית נמצאים האוהדים האופטימיים ביותר? </h3>
      <p>התמיכה של הגרמנים מרשימה מאוד - 58% מאוהדי הכדורגל הגרמנים מרגישים אופטימיים לקראת ההגרלה הקרובה. עם זאת, בעקבות משחקי הסיום המאכזבים בליגת האומות של אופ”א, בהם הם הפסידו ליריבים המושבעים שלהם - צרפת והולנד - פחות משליש (29%) מהאוהדים מאמינים שהנבחרת שלהם יכולה לנצח בטורניר הבא. 24% מהם פסימיים ביותר לאחר שציינו כי הם מאמינים שהנבחרת שלהם לא תצליח לנצח בטורניר גדול במשך עשר השנים הקרובות.</p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1442836.jpg"/>
        <figcaption>שחקני נבחרת גרמניה חוגגים עם סרג' גנאברי (רויטרס)</figcaption>
      </figure>
      <p>בקרואטיה נמצאים אוהדי הכדורגל האופטימיים ביותר מבין המדינות האירופאיות שנסקרו לפני ההגרלה, כאשר יותר משני שליש (67%) מהם מרגישים מלאי תקווה לפני הגרלות שמתקיימות לקראת טורנירים גדולים. מה באשר לשנים הקרובות - 45% מהם בטוחים שהנבחרת שלהם תזכה בטורניר גדול בשנים הקרובות. </p>
      <p>בעקבות סדרה של הפסדים כואבים ומשחק מקרטע נגד צ’כיה במוקדמות אליפות אירופה בכדורגל, אוהדי הכדורגל האנגלים הם הלחוצים ביותר במהלך הגרלות משחקים באופן כללי, כאשר יותר משליש (35%) מהם מרגישים מעורערים בנוגע לסיכויי ההצלחה של הנבחרת שלהם. אף שכמעט שליש (32%) מהאוהדים חושבים שהנבחרת שלהם יכולה להגיע לגמר של טורניר בינלאומי גדול בשנה הבאה, קצת יותר מ-1 מ-10 (11%) מודים שהם חושבים שלעולם לא יראו את הנבחרת שלהם מנצחת בטורניר בינלאומי גדול. </p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1355226.jpg"/>
        <figcaption>אוהדי אנגליה (רויטרס)</figcaption>
      </figure>
      <p>הסטטוס של צרפת כנבחרת הפייבוריטית לפני הטורניר משתקף ברמת הציפיה של האוהדים שלה, כאשר יותר ממחצית (51%) מהאוהדים הצרפתים מרגישים אופטימיות לקראת ההגרלה, ושליש (33%) מהם מאמינים שנבחרת צרפת בכדורגל יכולה להגיע עד הגמר ואף לזכות בגביע. כשמרבית השחקנים בנבחרת שכמעט ניצחה בטורניר יורו 2016 עדיין משחקים בנבחרת, לצד כמה שחקנים חדשים ודינמיים, לא מפתיע שפרשנים רבים מסכימים שיהיה קשה מאוד לנצח את נבחרת צרפת בטורניר הקרוב. </p>
      <p>לאוהדים הספרדים יש ציפיות גבוהות מהנבחרת שלהם. יותר מ-1 מתוך 3 (36%) אוהדי כדורגל ספרדים מודים שהם מרגישים לחוצים מהגרלת טורניר, אבל הם לא מפחדים לתמוך בנבחרת שלהם. 59% מהם (המספר הגבוה יותר מבין כל האוהדים האירופאים שהשתתפו בסקר) מאמינים שהנבחרת שלהם יכולה להגיע עד הגמר ולנצח בטורניר גדול. </p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1416133.jpg"/>
        <figcaption>שחקני נבחרת ספרד חוגגים (רויטרס)</figcaption>
      </figure>
      <p>המחקר מעיד כי האוהדים ההולנדים נוטים לחשוב שיורו 2020 הוא אולי טורניר אחד מוקדם מדי עבור הנבחרת ההולנדית. למרות קמפיין מוצלח בליגת האומות של אופ”א, שבה הנבחרת הגיעה לגמר, רק 17% מאמינים שהנבחרת שלהם יכולה לנצח בטורניר קרוב. עם זאת, 33% מאוהדי הכדורגל ההולנדים מאמינים שהם יראו את הנבחרת שלהם מנצחת בטורניר בינלאומי גדול בארבע השנים הקרובות. </p>
      <h3>אוהדי כדורגל אירופאים מתכננים לנסוע בקיץ הקרוב</h3>
      <p>המשחקים בקיץ הקרוב יתקיימו ב-12 מדינות שונות, ולכן יותר ממחצית (56%) מהאוהדים שנסקרו אישרו שהם מתכננים לנסוע לצפות בנבחרות שלהם משחקות, בין אם בתוך המדינה שלהם או מחוצה לה.</p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1156528.jpg"/>
        <figcaption>אוהדי נבחרת הולנד ביציעים (רויטרס)</figcaption>
      </figure>
      <p>אוהדי הכדורגל האירופאים כל כך רוצים לצפות בנבחרות שלהם מתחרות בגמר של טורניר גדול, עד שכמעט רבע (24%) מאוהדי הכדורגל האירופאים בגילאי 18-34 מודים שהם היו מבטלים את ירח הדבש שלהם כדי לצפות בנבחרת שלהם מנצחת בטורניר בינלאומי גדול. יותר מרבע (26%) אמרו שהם היו שמחים להוציא הרבה יותר כסף על נסיעה לאירוע ספורט, בהשוואה להוצאות על ירח הדבש שלהם. </p>
      <p>אחוז מדהים מאוהדי הכדורגל האירופאים - 27% - אפילו מודים שהם מוכנים להפסיד את מקום העבודה שלהם, אם זה אומר שהם יוכלו להיות באצטדיון ולצפות בנבחרת שלהם מתחרה בגמר היסטורי.  </p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1442764.jpg"/>
        <figcaption>אוהדי נבחרת ישראל (רדאד ג'בארה)</figcaption>
      </figure>
      <p><b>אריין דייק</b>, סגן נשיא בכיר ומנהל שיווק ראשי ב-Booking.com, הוסיף: “2020 תהיה שנה מרגשת בספורט - החל מה-UEFA EURO 2020TM באירופה ועד טורנירים גלובליים אחרים ביפן ואוסטרליה. המשימה שלנו היא לעזור לכולם לחוות את העולם, ולנוכח העובדה ששליש מאוהדי הכדורגל האירופאים בין הגילאים 18-34 אומרים שהם נוסעים רק כדי לצפות בנבחרת שלהם משחקת, אנחנו נרגשים לשתף פעולה עם UEFA ולעזור להם לוודא שלאוהדים תהיה חוויה מצוינת כשהם ייסעו לצפות במשחקי הטורניר”. </p>
    </article>
  </body>
</html>