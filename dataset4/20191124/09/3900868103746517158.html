<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1563043/chaos-sti-chili-telika-i-kybernisi-plirwse-akriba-to-eisitirio-vid-"/>
    <meta property="og:site_name" content="NOOZ."/>
    <meta property="article:published_time" content="2019-11-24T09:20:00+00:00"/>
    <meta property="og:title" content="Χάος στη Χιλή: Τελικά, η κυβέρνηση πλήρωσε ακριβά το εισιτήριο... [vid]"/>
    <meta property="og:description" content="Εκρηκτική η κατάσταση στη Χιλή, με τους διαδηλωτές να παραμένουν απτόητοι. 23 νεκροί, μεταξύ των οποίων και ενός 13χρονου παιδιού"/>
  </head>
  <body>
    <article>
      <h1>Χάος στη Χιλή: Τελικά, η κυβέρνηση πλήρωσε ακριβά το εισιτήριο... [vid]</h1>
      <address>
        <time datetime="2019-11-24T09:20:00+00:00">24 Nov 2019, 09:20</time>
      </address>
      <p>
        <b>Εκρηκτική η κατάσταση στη Χιλή, με τους διαδηλωτές να παραμένουν απτόητοι. 23 νεκροί, μεταξύ των οποίων και ενός 13χρονου παιδιού</b>
      </p>
      <p><b>Νύχτας βίας και η χθεσινή στη Χιλή,</b> η οποία μαστίζεται από την κοινωνική κρίση για πάνω από έναν μήνα, μετά την ανακοίνωση της αύξησης της τιμής του εισιτηρίου του μετρό.</p>
      <p>Όπως ανακοίνωσε η αστυνομία, <b>σημειώθηκε λεηλασία μιας τράπεζας</b> κοντά στο Σαντιάγο και άλλων καταστημάτων, καθώς και μία <b>επίθεση κατά αστυνομικού τμήματος</b>, με αποτέλεσμα πολλούς τραυματισμούς και συλλήψεις.</p>
      <p>Η διαδήλωση που είχε οργανωθεί στο Μαϊπού, προάστιο της πρωτεύουσας, εκτραχύνθηκε και κατέληξε σε επεισόδια που διήρκεσαν όλη τη νύκτα. Μία ομάδα ατόμων επωφελήθηκε κι επιτέθηκε σε μία τράπεζα, αποσπώντας 150 εκατ. πέσος (190.000 δολάρια), 16.000 δολάρια και 3.800 ευρώ, καθώς και δύο όπλα, πρόσθεσε η ίδια πηγή.</p>
      <p><b>Καταστήματα, σουπερμάρκετ και γραφεία λεηλατήθηκαν</b> μετά τη διαδήλωση στην Πλατεία της Ιταλίας, στο κέντρο του Σαντιάγο, λίκνο της εξέγερσης. Δύο εμπορικά κι ένα πολιτιστικό κέντρο παραδόθηκαν στις φλόγες από ομάδες κουκουλοφόρων, σύμφωνα με τις αρχές.</p>
      <figure>
        <iframe src="https://www.youtube.com/embed/rGGm27yy5Zc" width="640" height="360" data-service="Youtube" scrolling="no"/>
      </figure>
      <p>Επίσης οι διαδηλωτές επιτέθηκαν σε επτά αστυνομικά τμήματα στην πρωτεύουσα αι στην Λα Καλέρα (κέντρο), το Μπούλνες και το Λος Άνχελες (νότια).</p>
      <p>Η κυβέρνηση, θορυβημένη από την ασίγαστη ένταση των κινητοποιήσεων, που πυροδοτήθηκαν στις 18 Οκτωβρίου, μετά την ανακοίνωση της αύξησης της τιμής του εισιτηρίου, <b>απηύθυνε την Παρασκευή έκκληση για γαλήνευση του κλίματος.</b></p>
      <p>«Επιθυμώ να απευθύνω μια βαθιά και ειλικρινή έκκληση προς όλες τις πολιτικές δυνάμεις να καλέσουν σε ειρήνευση», δήλωσε ο υπουργός Εσωτερικών Γκονσάλο Μπλούμελ. Η αποκατάσταση της ηρεμίας «είναι η πιο σημαντική αποστολή που έχουμε σήμερα ως χώρα», πρόσθεσε.</p>
      <p>Οι αρχές ανακοίνωσαν ότι ο αριθμός των νεκρών στη διάρκεια των διαδηλώσεων, που ξεκίνησαν στις 18 Οκτωβρίου, έφτασε τους 23, μετά τον θάνατο την Πέμπτη ενός εφήβου 13 ετών στην Αρίκα.</p>
      <figure>
        <iframe src="https://www.youtube.com/embed/JRufq7eZsjM" width="640" height="360" data-service="Youtube" scrolling="no"/>
      </figure>
    </article>
  </body>
</html>