<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145659/%D8%B3%D8%B9%DB%8C%D8%AF-%D8%AC%D9%84%DB%8C%D9%84%DB%8C-%DA%A9%D8%A7%D9%86%D8%AF%DB%8C%D8%AF%D8%A7%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D9%86%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T09:24:00+00:00"/>
    <meta property="og:title" content="&quot;سعید جلیلی&quot; کاندیدای انتخابات مجلس نخواهد شد"/>
    <meta property="og:description" content="حمیدرضا ترقی مسئول هماهنگی شورای ائتلاف نیروهای انقلاب در استان خراسان رضوی در گفت‌وگو با خبرنگار حوزه احزاب خبرگزاری تسنیم با بیان اینکه در استان خراسان رضوی شرایط برای وحدت گزینه‌های انقلابی مهیا شده است، گفت: البته تاکنون درباره شاخصه‌ها بحث شده و درباره مصداقی بحثی صورت نگرفته است اما برداشت ما این است که کارها به‌خوبی شکل گرفته است."/>
  </head>
  <body>
    <article>
      <h1>"سعید جلیلی" کاندیدای انتخابات مجلس نخواهد شد</h1>
      <h2>مسئول هماهنگی شورای ائتلاف نیروهای انقلاب در استان خراسان رضوی گفت که سعید جلیلی هیچ برنامه‌ای برای کاندیداتوری در انتخابات مجلس شورای اسلامی از حوزه انتخابیه مشهد ندارد.</h2>
      <address>
        <time datetime="2019-11-24T09:24:00+00:00">24 Nov 2019, 09:24</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/04/13/1397041314481110914649984.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>حمیدرضا ترقی مسئول هماهنگی شورای ائتلاف نیروهای انقلاب در استان خراسان رضوی در گفت‌وگو با خبرنگار حوزه احزاب <a href="https://www.tasnimnews.com/">خبرگزاری تسنیم</a> با بیان اینکه در استان خراسان رضوی شرایط برای وحدت گزینه‌های انقلابی مهیا شده است، گفت: البته تاکنون درباره شاخصه‌ها بحث شده و درباره مصداقی بحثی صورت نگرفته است اما برداشت ما این است که کارها به‌خوبی شکل گرفته است.</p>
      <p>
        <a href="http://tn.ai/2142625">جلیلی: ارائه راهکار برای کاهش فشار اقتصادی بر مردم وظیفه همگانی است</a>
      </p>
      <p>وی در پاسخ به این سؤال که گفته می‌شود سعید جلیلی از شهر مشهد کاندیدای انتخابات مجلس شورای اسلامی خواهد شد، توضیح داد: وی در ابتدا به‌عنوان گزینه مطرح بود اما بعد از گفت‌وگوهایی که با دوستان ایشان داشتیم به این نتیجه رسیدیم که آقای جلیلی برنامه‌ای برای شرکت در انتخابات مجلس ندارد.</p>
      <p>ترقی گفت: البته آقای جلیلی برای کاندیداتوری در حوزه انتخابیه مشهد مطرح بودند اما اکنون مشخص شده که خود ایشان تمایلی برای کاندیداتوری ندارد.</p>
      <p>وی درباره اختیارات و دایره مسئولیت خود در استان خراسان رضوی، گفت: بنده مسئول استان خراسان رضوی از سوی شورای هماهنگی ائتلاف هستم اما ما اختیارات لازم به شهرستان‌ها داده‌ایم که خودشان تصمیم بگیرند و اگر به موارد اختلافی برسند ما برای رفع اختلاف ورود می‌کنیم اما در غیراین‌صورت، ورودی به شهرستان‌های استان خراسان رضوی نخواهیم داشت.</p>
      <p>انتهای پیام/+</p>
    </article>
  </body>
</html>