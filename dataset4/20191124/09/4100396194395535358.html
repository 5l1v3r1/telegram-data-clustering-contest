<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%a1%d7%a4%d7%95%d7%a8%d7%98/%d7%9b%d7%93%d7%95%d7%a8%d7%a2%d7%a3-%d7%a0%d7%a9%d7%99%d7%9d-%d7%94%d7%a4%d7%a1%d7%93-%d7%9c%d7%9e%d7%9b%d7%91%d7%99-%d7%90%d7%a9%d7%93%d7%95%d7%93-%d7%9e%d7%95%d7%9c-%d7%a7%d7%a8%d7%99%d7%aa-%d7%90%d7%aa%d7%90-419459"/>
    <meta property="og:site_name" content="אשדוד נט"/>
    <meta property="article:published_time" content="2019-11-24T09:36:00+00:00"/>
    <meta property="og:title" content="כדורעף נשים: הפסד למכבי אשדוד מול קרית אתא"/>
    <meta property="og:description" content="קבוצת הנשים של מכבי אשדוד רשמה הפסד ביתי 3-2 מול קרית אתא, הפסד מאכזב שמוריד את הקבוצה במיקום בטבלה"/>
  </head>
  <body>
    <article>
      <h1>כדורעף נשים: הפסד למכבי אשדוד מול קרית אתא</h1>
      <address><time datetime="2019-11-24T09:36:00+00:00">24 Nov 2019, 09:36</time> by <a rel="author">שחר כחלון</a></address>
      <h3>קבוצת הנשים של מכבי אשדוד רשמה הפסד ביתי 3-2 מול קרית אתא, הפסד מאכזב שמוריד את הקבוצה במיקום בטבלה</h3>
      <p>קבוצת הנשים של מכבי אשדוד בכדורעף לא הצליחה לנצל את הביתיות וספגה הפסד מול עירוני קרית אתא שבאה נחושה. קרית אתא טרם נוצחה העונה והציגה קבוצה איכותית וטובה מול אשדוד.</p>
      <p>אשדוד של המאמן אורי שפירא, שיכולה הייתה לעלות למקום הראשון, נמצאת כעת במקום הרביעי. האשדודיות התנפלו על האורחות במערכה הראשונה והביסו אותן 25:13, אבל ההמשך היה שונה לגמרי, ולמרות שהקבוצה הובילה 1:2 במערכות, היא נותרת רק עם המחמאות אחרי הפסד שני העונה.</p>
      <p>שלוש שחקניות הרכש הזרות של קריית אתא, ליה קסטרו וג'וסארה סילבה הברזילאיות וסווטלנה שוונסקה האוקראינית, לקחו בעלות על המערכה המכרעת, והיו היחידות שרשמו בה נקודות.</p>
      <p>החסימה של קריית אתא הייתה גורם מכריע במשחק, והשחורות סיימו עם 16 קיל בלוקס לעומת 9 של אשדוד.</p>
      <p>מאמן מכבי אשדוד <b>אורי שפירא</b> פרגן גם הוא לקבוצה שמנגד לאחר המותחן במקיף ח': "ברכות לקרית אתא על ניצחון החוץ הנהדר, הקבוצה של גיא הוכיחה שיש לה המון אופי ושהיא יודעת להתעלות כשצריך.</p>
      <p>בצד שלנו יש אכזבה גדולה, לאחר המערכה הראשונה בה ניצחנו בהפרש גדול מאוד פשוט הפסקנו לשחק, הורדנו משמעותית את הלחץ על הקבלה של קרית אתא ונתנו להן להשתלט על המערכה.</p>
      <p>לצערי הרב, לאחר שניצחנו את המערכה השלישית קרה לנו בדיוק אותו דבר, מה שהוביל למערכה החמישית, ושם לא הצלחנו לתת את הפוש הסופי ב 13:13 והפסדנו. מעבר לסיכומים אני רוצה לברך את אדווה זינובר שנתנה משחק ברמה גבוהה מאוד".</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A7%D7%A8%D7%9E%D7%99%D7%A7%D7%94?utm_content=LinksUnderArticles">קרמיקה וחומרי בניין באשדוד לחצו כאן &gt;&gt;&gt;</a>
      </p>
    </article>
  </body>
</html>