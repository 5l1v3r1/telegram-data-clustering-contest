<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/ts-stadio-sportium-e-popolous-proseguono-la-sfida-ed-emergono-nuovi-dettagli-323890"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T09:22:04+00:00"/>
    <meta property="og:title" content="TS - Stadio, Sportium e Popolous proseguono la sfida. Ed emergono nuovi dettagli"/>
    <meta property="og:description" content="La questione stadio a Milano continua a rimanere molto calda e se ne continuerà a parlare a lungo. C'è ancora da portare avanti una trattativa tra Inter e Milan e Comune di Milano..."/>
  </head>
  <body>
    <article>
      <h1>TS - Stadio, Sportium e Popolous proseguono la sfida. Ed emergono nuovi dettagli</h1>
      <address><time datetime="2019-11-24T09:22:04+00:00">24 Nov 2019, 09:22</time> by <a rel="author">Redazione FcInterNews.it</a></address>
      <p>La questione stadio a Milano continua a rimanere molto calda e se ne continuerà a parlare a lungo. C'è ancora da portare avanti una trattativa tra Inter e Milan e Comune di Milano per capire che tipo di vincoli devono essere rispettati, nel mentre prosegue la sfida tra i due progetti in ballo, quello di <b>Sportium </b>(Gli Anelli di Milano) e quello di <b>Populous </b>(La Cattedrale). Se n'è parlato due sere fa all'Ippodromo di Galoppo in un evento organizzato da 'Milano Merita'. «Populous ha realizzato 1325 stadi finora, speriamo che questo sia il 1326°», ha detto l’architetto <b>Alessandro Zoppini</b> che rappresenta in Italia lo studio americano. «Questo non è uno dei tanti progetti. E’ il mio progetto per la mia città e per le nostre squadre. E darei l’anima per farlo», ha detto <b>Massimo Roj</b> di Sportium con una frase che sottolinea il rapporto molto stretto con Milano. Nei sondaggi le due opzioni sono molto vicine alla voce preferenze dei cittadini</p>
      <p>Sportium, evidenzia <i>Tuttosport</i>, ha inoltre approfittato della situazione per dare ulteriori dettagli sul proprio progetto: le targhe con i trionfi di Inter e Milan nel nuovo stadio non sarebbero più vicine, come adesso all’ingresso del primo anello rosso di San Siro, ma divisi tra le due squadre: quelle dei nerazzurri sul lato nord dell’impianto, quelle dei rossoneri sul lato sud. Sono previsti due musei, uno per squadra, e quattro negozi: uno ciascuno per ognuno dei due anelli. Tra i materiali utilizzati ci sarebbe un ricorso massiccio al ceppo lombardo, pietra ornamentale estratta sulle sponde del Lago di Iseo, presente in numerosi edifici di Milano. E a fianco del prato di San Siro, conservato sul tetto del centro commerciale, sarebbe mantenuta una porzione del secondo anello arancio per ospitare 400 persone. Un abbozzo di rifunzionalizzazione di San Siro, la parola sulla quale si gioca la vera partita tra club e Comune.</p>
      <p>
        <a href="https://www.videointer.it/watch.php?vid=153d1571a">
          <b>VIDEO - DA LAUTARO A LUKAKU, TRIPLO URLO PER TRAMONTANA</b>
        </a>
      </p>
    </article>
  </body>
</html>