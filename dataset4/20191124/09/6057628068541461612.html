<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/turai/20191124-sabuwar-dokar-zabed-bolivia-ta-haramta-wa-morales-yin-takara"/>
    <meta property="og:site_name" content="RFI"/>
    <meta property="article:published_time" content="2019-11-24T09:39:03+00:00"/>
    <meta property="og:title" content="Sabuwar dokar zabe a Bolivia ta haramta wa Morales yin takara"/>
    <meta property="og:description" content="Majalisar dokokin Bolivia ta amince da wani kudirin dokar zabe da zai ba da damar gudanar da zabuka ba tare da tsohon shugaba Evo Morales ba, yayin da gwamnatin wucin – gadin kasar ke tattaunawa da masu zanga – zanga don kawo karshen tarzomar da aka..."/>
  </head>
  <body>
    <article>
      <h1>Sabuwar dokar zabe a Bolivia ta haramta wa Morales yin takara</h1>
      <address><time datetime="2019-11-24T09:39:03+00:00">24 Nov 2019, 09:39</time> by <a rel="author">Michael Kuduson</a></address>
      <p>
        <b>Majalisar dokokin Bolivia ta amince da wani kudirin dokar zabe da zai ba da damar gudanar da zabuka ba tare da tsohon shugaba Evo Morales ba, yayin da gwamnatin wucin – gadin kasar ke tattaunawa da masu zanga – zanga don kawo karshen tarzomar da aka shafe makonni ana yi.</b>
      </p>
      <p>Akalla mutane 32 ne suka mutu a tarzomar da ta tashi biyo bayan takaddamar da ta kunno kai kan sakamakon zaben shugaban kasar na 20 ga watan Oktoba, lamarin da ya janyo karancin abinci da man fetur a birnin La paza da sauran birane.</p>
      <p>Dukkan majalisun biyu sun kada kuri’ar goyon baya ga kudirin da za a mika wa shugabar rikon kwarya Jeanine Anez, wacce za ta sanya hannu kai ya zama doka.</p>
      <p>Dokar ta kuma soke sakamakon zabukan da aka gudanar ranar 20 ga watan Oktoba, sannan ta  bada damar gudanar da wasu zabukan nan gaba.</p>
      <p>Zalika, ta haramta wa ‘yan takarar da suka yi aiki a gwamnatin da ta shude sake tsayawa takarar neman mukamin dasuka taba rikewa.</p>
      <p>Hakan zai hana tsohon shugaba Evo Morales sake tsayawa takarar shugabancin kasar a zabe mai zuwa.</p>
    </article>
  </body>
</html>