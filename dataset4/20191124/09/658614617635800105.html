<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176072/scooterrijder-onderuit-na-drank-en-drugsgebruik"/>
    <meta property="og:site_name" content="omroep flevoland"/>
    <meta property="article:published_time" content="2019-11-24T09:18:00+00:00"/>
    <meta property="og:title" content="Scooterrijder onderuit na drank- en drugsgebruik"/>
    <meta property="og:description" content="Een scooterrijder is in Lelystad betrapt op rijden onder invloed van een flinke hoeveelheid alcohol en drugs."/>
  </head>
  <body>
    <article>
      <h1>Scooterrijder onderuit na drank- en drugsgebruik</h1>
      <address>
        <time datetime="2019-11-24T09:18:00+00:00">24 Nov 2019, 09:18</time>
      </address>
      <p>
        <b>Een scooterrijder is in Lelystad betrapt op rijden onder invloed van een flinke hoeveelheid alcohol en drugs.</b>
      </p>
      <p>De bestuurder was met de scooter onderuit gegleden, en stond niet meer op eigen kracht op. De politie moest de scooterrijder met hulp van ambulancepersoneel van de straat halen.</p>
      <p>De agenten hadden het idee dat er alcohol in het spel was en daarom werd er bloed afgenomen. De uitslag van het laboratorium loog er niet om. De bestuurder had ruim zes keer de toegestane hoeveelheid alcohol gedronken. Daarnaast was de GHB-waarde dertig keer hoger dan de wet toelaat.</p>
      <p>"We vragen ons af of er nog wel bloed tussen de alcohol/GHB-mix zat...", meldt de politie op <a href="https://www.facebook.com/politieLelystad/photos/a.909869685756215/2618134161596417/?type=3&amp;theater">Facebook</a>.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>