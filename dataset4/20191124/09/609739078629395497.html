<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/son-dakika-msb-ve-icisleri-bakanligindan-art-arda-aciklamalar-41381252"/>
    <meta property="og:site_name" content="Hürriyet"/>
    <meta property="article:published_time" content="2019-11-24T09:24:00+00:00"/>
    <meta property="og:title" content="Son dakika: MSB ve İçişleri Bakanlığı'ndan art arda açıklamalar"/>
    <meta property="og:description" content="İçişleri Bakanlığı’ndan yapılan son dakika açıklamasında &quot;İl Jandarma Komutanlığınca Muş'un Şenyayla bölgesinde düzenlenen hava destekli operasyonda 3 terörist etkisiz hale getirildi&quot; ifadeleri kullanıldı. Bakanlık teröristlerin, 12 Eylül'de Diyarbakır Kulp'ta 7 sivilin şehit düştüğü EYP'li saldırının sorumlusu olduğunu bildirdi.    "/>
  </head>
  <body>
    <article>
      <h1>Son dakika: MSB ve İçişleri Bakanlığı'ndan art arda açıklamalar</h1>
      <address>
        <time datetime="2019-11-24T09:24:00+00:00">24 Nov 2019, 09:24</time>
      </address>
      <p>
        <b>İçişleri Bakanlığı’ndan yapılan son dakika açıklamasında "İl Jandarma Komutanlığınca Muş'un Şenyayla bölgesinde düzenlenen hava destekli operasyonda 3 terörist etkisiz hale getirildi" ifadeleri kullanıldı. Bakanlık teröristlerin, 12 Eylül'de Diyarbakır Kulp'ta 7 sivilin şehit düştüğü EYP'li saldırının sorumlusu olduğunu bildirdi.    </b>
      </p>
      <p><a href="http://www.hurriyet.com.tr/haberleri/icisleri-bakanligi">İÇİŞLERİ Bakanlığı</a>, Muş Şenyayla bölgesinde gerçekleştirilen hava destekli operasyonda, 3 teröristin silahlarıyla birlikte etkisiz hale getirildiğini açıkladı.</p>
      <p>Bakanlıktan yapılan yazılı açıklamada, "İç güvenlik operasyonları kapsamında; Muş Şenyayla bölgesinde, İl Jandarma Komutanlığınca gerçekleştirilen hava destekli operasyonda, 3 terörist silahlarıyla birlikte etkisiz hale getirilmiştir. Söz konusu Şenyayla-Dorsin terörist grubu; 12 Eylül 2019’da Diyarbakır Kulp ilçesi Agaçkorur köyünde 7 vatandaşımızın <a href="http://www.hurriyet.com.tr/haberleri/sehit">şehit</a> edildiği ve 10 vatandaşımızın yaralandığı, EYP’li saldırının sorumlusudur. Bölgede operasyonlar devam etmektedir" denildi.</p>
      <p><b>MSB: 3 PKK'LI TERÖRİST ETKİSİZ HALE GETİRİLDİ</b><br/><br/>Milli Savunma Bakanlığı, Irak'ın kuzeyindeki Zap bölgesinde, bölücü terör örgütü mensubu PKK'lı 3 teröristin silahlı insansız hava aracı (SİHA) tarafından etkisiz hale getirildiğini bildirdi.<br/><br/>Bakanlıktan yapılan açıklamada, Irak kuzeyinde terör örgütü PKK'ya yönelik operasyonların sürdüğü belirtildi.     </p>
      <p>Açıklamada, "Irak'ın kuzeyindeki Zap bölgesinde tespit edilen bölücü terör örgütü mensubu 3 PKK'lı terörist daha SİHA'lar tarafından etkisiz hale getirildi." ifadelerine yer verildi.     </p>
    </article>
  </body>
</html>