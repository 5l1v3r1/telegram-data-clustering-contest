<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/jovore_johet_a_resident_evil_3_remake.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-24T09:30:00+00:00"/>
    <meta property="og:title" content="Jövőre jöhet a Resident Evil 3 Remake?"/>
    <meta property="og:description" content="A 2. rész felújításának nagy sikere után minden bizonnyal sokan örülnének annak, ha a harmadik részből is készülne hasonló kiadás."/>
  </head>
  <body>
    <article>
      <h1>Jövőre jöhet a Resident Evil 3 Remake?</h1>
      <address><time datetime="2019-11-24T09:30:00+00:00">24 Nov 2019, 09:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>Hi﻿r﻿d﻿eté﻿s﻿</h3>
      <figure>
        <a href="https://track.adform.net/C/?bn=33679635;C=0">
          <img src="https://track.adform.net/adfserve/?bn=33679635;srctype=4;ord=[timestamp]"/>
        </a>
      </figure>
      <p>Idén januárban jelent meg a <b>Resident Evil 2 Remake</b>, amely nem csak egy egyszerű HD port lett, hanem egy teljesen komoly felújítás, amelynek minden porcikájához hozzányúltak a fejlesztők. A végeredemény fantasztikus lett, így sokan reménykednek abban, hogy a Capcom bejelenti, hogy a sorozat harmadik részével is hasonló terveik vannak. Távoli pletykák már korábban is volta erről (Sőt maguk a készítők is beszéltek arról, hogy ha van a dologra igény, akkor átgondolják), azonban úgy tűnik, hogy titokban már rég fejlesztik az új kiadást. Erről elsőként a <b>Spawn Wave</b> nevű YouTube csatorna beszélt, amely nem igazán tűnik megbízható forrásnak, azonban nem szabad elfelejteni, hogy számos játékról beszélt már a megjelenés előtt, többek között az Elden Ringet is ő szivárogtatta ki még jóval a bejelentést megelőzően.</p>
      <figure>
        <iframe src="https://www.youtube.com/embed/ksBrLDX8SCM" width="640" height="360" data-service="Youtube" scrolling="no"/>
      </figure>
      <p>Miközben minden bizonnyal sokan kétkedve álltak a dolog előtt, meglepetésként felbukkant <a href="https://www.eurogamer.net/articles/2019-11-22-sources-resident-evil-3-remake-in-development">az Eurogamer is,</a> akik azt állítják, hogy több, egymástól független forrásuk is azt állítja, hogy valóban készül már a Resident Evil 3 Remake, amelynek bejelentése talán még idén megtörténik. Erre talán nagy esély van a hamarosan induló The Game Awards-on, kíváncsian várjuk a Capcom válaszát.</p>
    </article>
  </body>
</html>