<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23510318-klaus-iohannis-azi-ziua-campionilor-stampila-votat-mana-dragi-romani-fiti-toti-campioni-azi.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T09:13:00+00:00"/>
    <meta property="og:title" content="VIDEO Klaus Iohannis: Azi e ziua campionilor cu ștampila &quot;votat&quot; în mână. Dragi români, fiți toți campioni astăzi"/>
    <meta property="og:description" content="Klaus Iohannis, candidatul PNL pentru un al doilea mandat de președinte, i-a îndemnat pe români să iasă la vot, spunând că &quot;astăzi este ziua campionilor cu ștampila votat"/>
  </head>
  <body>
    <article>
      <h1>VIDEO Klaus Iohannis: Azi e ziua campionilor cu ștampila "votat" în mână. Dragi români, fiți toți campioni astăzi</h1>
      <address><time datetime="2019-11-24T09:13:00+00:00">24 Nov 2019, 09:13</time> by <a rel="author">MH</a></address>
      <p>
        <b>Klaus Iohannis, candidatul PNL pentru un al doilea mandat de președinte, i-a îndemnat pe români să iasă la vot, spunând că "astăzi este ziua campionilor cu ștampila votat în mână".</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpnl.ro%2Fvideos%2F2314987698610825%2F&amp;show_text=0&amp;width=490" width="490" height="276" data-service="Facebook" scrolling="no"/>
      </figure>
      <p>Președintele a votat la secția de votare de la Liceul "Jean Monnet" din Capitală.<br/><br/>"Este o zi foarte, foarte importantă astăzi. Eu, personal, am votat pentru o Românie modernă, europeană și normală si vă invit pe toți, dragi români, să veniți la vot. Astăzi e o zi extrem de importantă: votăm pentru viitorul României, pentru direcția în care va merge România mai departe", a declarat Iohannis, după ce a votat.<br/><br/>"Azi este ziua campionilor cu ștampila votat în mână. Dragi români, fiți toți campioni astăzi", a continuat Klaus Iohannis.<br/><br/>El a mai spus că are emoții, dar are și așteptări.<br/><br/>”Sigur că emoții și am și așteptări. Am așteptarea să vină foarte mulți români la vot și evident, cu ceva emoție, așteptăm rezultatul”, a mai spus Iohannis.</p>
    </article>
  </body>
</html>