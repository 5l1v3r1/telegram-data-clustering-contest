<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230759/maria-de-filippi-rivela-ecco-perche-ho-scelto-filippo-bisciglia-per-temptation-island/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T09:20:12+00:00"/>
    <meta property="og:title" content="Maria De Filippi rivela: ‘Ecco perchè ho scelto Filippo Bisciglia per Temptation Island’"/>
    <meta property="og:description" content="Maria De Filippi ha recentemente rilasciato un’intervista a Il Fatto Quotidiano in cui ha rivelato i motivi che l’hanno portata a scegliere Filippo Bisciglia per la conduzione di Temptation Island Temptation Island: il successo di Filippo Bisciglia Filippo Bisciglia conduce Temptation Island ormai da sei anni con grande successo e affetto da parte del pubblico. […]"/>
  </head>
  <body>
    <article>
      <h1>Maria De Filippi rivela: ‘Ecco perchè ho scelto Filippo Bisciglia per Temptation Island’</h1>
      <address><time datetime="2019-11-24T09:20:12+00:00">24 Nov 2019, 09:20</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Maria De Filippi ha recentemente rilasciato un’intervista a Il Fatto Quotidiano in cui ha rivelato i motivi che l’hanno portata a scegliere Filippo Bisciglia per la conduzione di Temptation Island</h3>
      <h3>Temptation Island: il successo di Filippo Bisciglia</h3>
      <p><b>Filippo Bisciglia</b> conduce<i> Temptation Island</i> ormai da sei anni con grande successo e affetto da parte del pubblico.<b> Maria De Filippi</b>, nonostante produca il programma con la sua squadra di autori e persone fidate, ha deciso di affidare il programma a lui, dopo aver provato lei stessa a condurlo molto anni fa.</p>
      <p>Infatti, non tutti ricordano che la primissima edizione del programma si chiamava <i>Vero Amore</i> ed è andata in onda nel 2005 con la conduzione in studio di<b> Maria De Filippi</b>.</p>
      <p>Abbandonato il progetto, il format è poi tornato diversi anni dopo e ad oggi vanta un ottimo risultato di ascolti, l’esportazione in molti Paesi e la nascita di una versione Vip. Ma quali sono stati i motivi che hanno portato la conduttrice Mediaset a puntare su<b> Filippo Bisciglia</b>? L’ha spiegato lei stessa in una recente intervista.</p>
      <h3>Maria De Filippi rivela: ‘Ecco perché ho scelto Filippo Bisciglia’</h3>
      <p>In una lunga intervista a <i>Il Fatto Quotidiano</i> <b>Maria De Filippi</b> ha svelato i motivi per i quali ha deciso di puntare tutto su <b>Filippo Bisciglia</b>, volto non molto conosciuto. Ecco che cosa ha detto la conduttrice:</p>
      <aside>Feci Vero Amore con lo studio e la mia conduzione, avevo paura che all’epoca il pubblico non fosse pronto per un linguaggio diverso. La versione originale durava solo 45 minuti con i falò.</aside>
      <p>E ancora:</p>
      <aside>Quando l’ho riproposto con Filippo mi guardavano tutti come se avessi fatto la scelta più assurda dell’anno. L’ho scelto perché volevo una faccia e un percorso simile al concorrente. Lui aveva fatto il Grande Fratello, era andato a riprendersi la fidanzata a La Talpa, mi sembrava la persona giusta.</aside>
      <p>Alla fine la sua scelta si è rivelata vincente, voi che cosa ne dite? Ricordiamo che adesso tra <b>Maria e Filippo</b> c’è un grande rapporto d’amicizia, i due si divertono a condividere la passione per il tennis e le vacanze estive, anche se recentemente il pubblico li ha visti anche litigare in tv.</p>
      <h3>L’esperienza ad Amici Celebrities</h3>
      <p><b>Maria De Filippi</b> ha chiamato <b>Filippo Bisciglia</b> anche per partecipare alla prima edizione di <i>Amici Celebrities.</i> Prima la conduttrice l’ha proposto alla sua compagna,<b> Pamela Camassa</b>, appassionata di ballo e di canto, poi l’ha proposto anche a<b> Filippo</b>. Alla seconda puntata, tuttavia, tra i due conduttori è nato uno scontro molto acceso, subito dopo risolto.</p>
      <p><b>Filippo Bisciglia</b>, con la passione del canto, è riuscito ad arrivare alla finale in cui si è classificato al terzo posto. <b>Pamela Camassa</b>, invece, ha conquistato la coppa e ha vinto la prima edizione di <i>Amici Celebrities.</i></p>
    </article>
  </body>
</html>