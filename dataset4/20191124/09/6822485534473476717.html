<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903039.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T09:48:00+00:00"/>
    <meta property="og:title" content="آذری‌جهرمی: اتصال اینترنت همراه منتظر دستور وزیر کشور است"/>
    <meta property="og:description" content="مهرداد لاهوتی سخنگوی فراکسیون مستقلین در گفت‌وگو با ایسنا با اشاره به حضور وزیر ارتباطات در جلسه صبح امروز یکشنبه فراکسیون مستقلین گفت: جلسه امروز ما با آقای آذری جهرمی عمدتا در مورد قطعی اینترنت بود که ایشان اعلام کرد نقشی در قطع شدن یا وصل شدن اینترنت ندارد بلکه بر اساس تصمیمات شورای عالی امنیت ملی، این اختیار به وزیر کشور داده شده که اینترنت وصل شود یا نه."/>
  </head>
  <body>
    <article>
      <h1>آذری‌جهرمی: اتصال اینترنت همراه منتظر دستور وزیر کشور است</h1>
      <address>
        <time datetime="2019-11-24T09:48:00+00:00">24 Nov 2019, 09:48</time>
      </address>
      <p>لاهوتی سخنگوی فراکسیون مستقلین، به نقل از وزیر ارتباطات گفت: آذری جهرمی در جلسه فراکسیون مستقلین گفت که وصل شدن اینترنت همراه منتظر دستور وزیر کشور است.</p>
      <p>مهرداد لاهوتی سخنگوی فراکسیون مستقلین در گفت‌وگو با ایسنا با اشاره به حضور وزیر ارتباطات در جلسه صبح امروز یکشنبه فراکسیون مستقلین گفت: جلسه امروز ما با آقای آذری جهرمی عمدتا در مورد قطعی اینترنت بود که ایشان اعلام کرد نقشی در قطع شدن یا وصل شدن اینترنت ندارد بلکه بر اساس تصمیمات شورای عالی امنیت ملی، این اختیار به وزیر کشور داده شده که اینترنت وصل شود یا نه.</p>
      <p>وی افزود: به گفته آقای آذری جهرمی در بخشی از استان‌ها اینترنت از طریق وای فای خانگی وصل شده اما وصل شدن اینترنت همراه منتظر دستور وزیر کشور است.</p>
      <p>لاهوتی همچنین گفت: هم نمایندگان و هم وزیر ارتباطات نگرانی‌هایی در مورد آسیب دیدن برخی از کسب و کارها داشتند. حتی آقای آذری جهرمی هشدار داد که اگر شرایط به خوبی مدیریت نشود برخی از مردم اقدام به انتقال سرمایه خواهند کرد.</p>
    </article>
  </body>
</html>