<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/accident-aviatic-un-avion-cu-17-pasageri-la-bord-s-a-prabusit-in-estul-republicii-democrate-congo_3059924.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T09:16:27+00:00"/>
    <meta property="og:title" content="ACCIDENT AVIATIC. Un avion cu 17 pasageri la bord s-a prăbușit în estul Republicii Democrate Congo"/>
    <meta property="og:description" content="Un avion cu 17 pasageri la bord s-a prăbușit duminică în orașul Goma din estul Republicii Democrate Congo, a anunțat guvernatorul provinciei Nord-Kivu prin intermediul unui comunicat, informează digi24.ro.Aeronava era operată de compania locală Busy Bee ș"/>
  </head>
  <body>
    <article>
      <h1>ACCIDENT AVIATIC. Un avion cu 17 pasageri la bord s-a prăbușit în estul Republicii Democrate Congo</h1>
      <address><time datetime="2019-11-24T09:16:27+00:00">24 Nov 2019, 09:16</time> by <a rel="author">PUBLIKA.MD</a></address>
      <p>
        <b>Un avion cu 17 pasageri la bord s-a prăbușit duminică în orașul Goma din estul Republicii Democrate Congo, a anunțat guvernatorul provinciei Nord-Kivu prin intermediul unui comunicat, informează <a href="https://www.digi24.ro/stiri/externe/mapamond/un-avion-de-pasageri-s-a-prabusit-in-republica-democrata-congo-1221361">digi24.ro</a>.</b>
      </p>
      <p>Aeronava era operată de compania locală Busy Bee și s-a prăbușit la scurt timp de la decolare, potrivit aceleiași surse.</p>
      <p>Numărul victimelor nu a fost încă stabilit. Reprezentanții Busy Bee nu au putut fi contactați pentru a exprima un punct de vedere, potrivit Mediafax.</p>
      <p>Accidentele aviatice sunt relativ frecvente în Republica Democrată Congo din cauza standardelor de siguranță foarte permisive. Toate companiile aeriene din această țară, inclusiv Busy Bee, au interdicție de a zbura în spațiul aerian al Uniunii Europene.</p>
      <p>Incidentul vine la scurt timp după ce, în octombrie, un avion care decolase de pe același aeroport s-a prăbușit după doar o oră de zbor. Toți cei opt pasageri aflați la bordul acelei aeronave au decedat.</p>
    </article>
  </body>
</html>