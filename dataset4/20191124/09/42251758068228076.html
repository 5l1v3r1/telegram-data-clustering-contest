<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315493-Nije-samo-kucac-Lavin-ubacio-13-trojki-VIDEO.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T09:44:00+00:00"/>
    <meta property="og:title" content="Nije samo &quot;kucač&quot;: Lavin ubacio 13 trojki! (VIDEO)"/>
    <meta property="og:description" content="Košarkaš Čikago Bulsa Zek Lavin postavio je rekord franšize sa 13 ubačenih trojki u jednoj utakmici."/>
  </head>
  <body>
    <article>
      <h1>Nije samo "kucač": Lavin ubacio 13 trojki! (VIDEO)</h1>
      <h2>Košarkaš Čikago Bulsa Zek Lavin postavio je rekord franšize sa 13 ubačenih trojki u jednoj utakmici.</h2>
      <address><time datetime="2019-11-24T09:44:00+00:00">24 Nov 2019, 09:44</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/167698/jpeg/Zak-Lavin"/>
        <figcaption>Zak Lavin<cite>Andy Lyons, Getty Images Sport</cite></figcaption>
      </figure>
      <p>Američki bek je doneo pobedu Bulsima nad Šarlotom trojkom u poslednjoj sekundi za 116:115.</p>
      <p>Bio je to njegov 13. ubačeni šut van linije 7.24 i time se izjednačio sa Stefom Karijem na drugom mestu večne liste po broju postignutih trojki na jednom meču.</p>
      <p>Prva pozicija pripada Kleju Tompsonu, koji je ubacio 14.</p>
      <p>Treba istaći i da je Lavin 13 trojki postigao iz svega 17 šuteva, što njegovo postignuće čini još značajnijim, a duel je na kraju završio sa 49 poena.</p>
      <figure>
        <iframe src="https://www.youtube.com/embed/rA0A8vTFmww" width="620" height="381" data-service="Youtube" scrolling="no"/>
        <figcaption>
          <cite>You Tube</cite>
        </figcaption>
      </figure>
      <p>Inače, 24-godišnji bek je jedan od najatraktivnijih košarkaša današnjice, pošto je dvaput zaredom osvajao takmičenje u zakucavanju (2015, 2016).</p>
      <p>Sad je, ipak, dokazao da nije dobar samo u tome.</p>
    </article>
  </body>
</html>