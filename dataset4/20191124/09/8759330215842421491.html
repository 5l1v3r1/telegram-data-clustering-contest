<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904972/scorende-raman-geniet-bij-schalke-04-heb-mezelf-geschenk-gegeven-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T09:44:00+00:00"/>
    <meta property="og:title" content="Scorende Raman geniet bij Schalke 04: &quot;Heb mezelf geschenk gegeven&quot;"/>
    <meta property="og:description" content="Benito Raman lijkt weer helemaal terug bij Schalke 04. De aanvaller was zaterdag goed voor zijn eerste competitiedoelpunt bij Schalke 04. Daarmee was hij de matchwinnaar tegen Werder Bremen."/>
  </head>
  <body>
    <article>
      <h1>Scorende Raman geniet bij Schalke 04: "Heb mezelf geschenk gegeven"</h1>
      <address>
        <time datetime="2019-11-24T09:44:00+00:00">24 Nov 2019, 09:44</time>
      </address>
      <p>
        <b>Benito Raman lijkt weer helemaal terug bij Schalke 04. De aanvaller was zaterdag goed voor zijn eerste competitiedoelpunt bij Schalke 04. Daarmee was hij de matchwinnaar tegen Werder Bremen.</b>
      </p>
      <p>Na een goede prestatie in de bekermatch tegen Armini Bielefeld, waarin hij twee keer scoorde, lijkt Raman zijn basisplaats weer helemaal te pakken te hebben. "Sinds die wedstrijd speel ik van week tot week beter", reageert Raman bij <i>Sporza</i>.</p>
      <p><a href="https://www.voetbalprimeur.be/videos/904893/goal-benito-raman-scoort-zijn-eerste-doelpunt-voor-schalke-04.html?utm_source=doorlink&amp;utm_medium=doorlink&amp;utm_campaign=doorlink">Nu kon hij ook scoren in de Bundesliga</a>. "Met mijn doelpunt tegen Werder Bremen heb ik mezelf een geschenk gegeven voor al mijn harde werk van de afgelopen weken. Ik vond dat de ploeg het heel goed heeft gedaan in de slotfase, want Werder Bremen drong aan."</p>
      <p>Schalke-coach Wagner was alvast bijzonder tevreden met de gewonnen wedstrijd. "Ik ben tevreden over hoe mijn spelers hebben gevochten. En het tweede doelpunt was super. Hij bleef uitzonderlijk kalm voor doel", loofde Wagner Raman.</p>
    </article>
  </body>
</html>