<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%84%ce%b1%cf%8a%ce%ba%ce%bf%cf%8d%cf%81%ce%b1%cf%82-%cf%83%ce%b5-%ce%bc%ce%b5%cf%84%cf%81%ce%b7%cf%84%ce%ac-%cf%84%ce%bf-%ce%bc%ce%ad%cf%81%ce%b9%cf%83%ce%bc%ce%b1-%cf%80%ce%b9%ce%b8%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T09:08:54+00:00"/>
    <meta property="og:title" content="Σταϊκούρας: Σε μετρητά το μέρισμα, πιθανό νέο επίδομα θέρμανσης – Τι θα γίνει με ΕΝΦΙΑ, αναδρομικά, 13η σύνταξη"/>
    <meta property="og:description" content="«Τέλος του έτους θα χορηγηθεί το επίδομα θέρμανσης και ανάλογα με τα περιθώρια θα δούμε μήπως δοθεί ένα extra κονδύλι και για τον Ιανουάριο» τόνισε ο υπουργός Οικονομικών Χρήστος Σταικούρας."/>
  </head>
  <body>
    <article>
      <h1>Σταϊκούρας: Σε μετρητά το μέρισμα, πιθανό νέο επίδομα θέρμανσης – Τι θα γίνει με ΕΝΦΙΑ, αναδρομικά, 13η σύνταξη</h1>
      <address>
        <time datetime="2019-11-24T09:08:54+00:00">24 Nov 2019, 09:08</time>
      </address>
      <p>
        <b>«Τέλος του έτους θα χορηγηθεί το επίδομα θέρμανσης και ανάλογα με τα περιθώρια θα δούμε μήπως δοθεί ένα extra κονδύλι και για τον Ιανουάριο» τόνισε ο υπουργός Οικονομικών Χρήστος Σταικούρας.</b>
      </p>
      <p>Μιλώντας το πρωί στην εκπομπή «Τώρα ότι συμβαίνει» στο OPEN και στη Φαίη Μαυραγάνη, ο υπουργός Οικονομικών αναφερόμενος στο κοινωνικό μέρισμα είπε «ότι την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα».</p>
      <p>Σταϊκούρας: Θα πληρώσουμε τα αναδρομικά, θα δούμε το ύψος</p>
      <p>Σε σχέση με τα αναδρομικά ο κ. Σταϊκούρας ξεκαθάρισε: «Θα τα πληρώσουμε λαμβάνοντας υπόψιν τις δημοσιονομικές προτεραιότητες και το δημοσιονομικό περιθώριο. Όσον αφορά το ύψος των αναδρομικών, αυτό θα το δούμε»</p>
      <h3>Η μείωση του ΕΝΦΙΑ</h3>
      <p>Όσον αφορά τον ΕΝΦΙΑ ο υπουργός Οικονομικών τόνισε «ότι για την ώρα έχουμε μειώσει τον ΕΝΦΙΑ μέχρι τώρα 22%.Εχουμε υποσχεθεί προεκλογικά 30%.Εκτιμούμε ότι θα μειώσουμε τον ΕΝΦΙΑ.Τον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ».</p>
      <h3>Η 13η σύνταξη</h3>
      <p>Σχετικά με την 13η σύνταξη ο υπουργός Οικονομικών είπε «ότι θα διατηρηθεί το κονδύλι των 800 εκατομμυρίων για τους συνταξιούχους»</p>
      <p>Στο φορολογικό νομοσχέδιο,ο υπουργός Οικονομικών αποκάλυψε «ότι θα εξαιρούνται από την υποχρέωση των ηλεκτρονικών δαπανών και τα ποσά που καταβάλονται για διατροφή διαζυγίου ,αλλά και τις δωρεές προς το Δημόσιο και τα ιδρύματα».Επίσης ανέφερε «ότι θα περιλαμβάνει και διατάξεις για τα ηλεκτρονικά βιβλία και ηλεκτρονική τιμολόγηση»</p>
      <p>Σχετικά με το δημοσίευμα για μαζική παραγραφή οφειλών μέχρι 10 ευρώ στην εφορία,ο κ.Σταικούρας είπε «ότι ισχύει αυτή η πληροφορία. Αφορά 536,000 οφειλέτες».</p>
      <h3>Σταϊκούρας: Θα κάνουμε νέα φορολοταρία με παροχές σε είδος</h3>
      <p>Τέλος για την φορολοταρία ο κ. Σταϊκούρας τόνισε «ότι αυτή δεν απέδωσε τα αναμενόμενα.Θα προχωρήσουμε σε μια νέα φορολοταρία,όπου θα δίνουμε παροχές σε είδος,όπως αυτοκίνητα,κάρτες απεριορίστων διαδρομών σε λεωφορεία»</p>
    </article>
  </body>
</html>