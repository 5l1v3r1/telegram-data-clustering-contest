<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/basket/2019/11/24/basket-per-non-udenti-il-turritano-marco-salaris-si-laurea-campio-4-956482.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T09:05:10+00:00"/>
    <meta property="og:title" content="Basket per non udenti, il turritano Marco Salaris si laurea campione d'Europa"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">a mosca</h6>
      <h1>Basket per non udenti, il turritano Marco Salaris si laurea campione d'Europa</h1>
      <h2>Gioca nella squadra dell'Amplifon Royal Lions Fabriano</h2>
      <address><time datetime="2019-11-24T09:05:10+00:00">24 Nov 2019, 09:05</time> by <a rel="author" href="https://www.unionesarda.it/autore/alberto_garau/10512" target="_blank">Alberto Garau</a></address>
      <p>C'è anche un cestista sardo nella squadra non udenti dell'Amplifon Royal Lions Fabriano che ieri a Mosca (Russia) ha conquistato per la prima volta il titolo di campione d'Europa.</p>
      <p>È il turritano Marco Salaris, ala del 1998, già medaglia di bronzo nelle edizioni 2016 e 2018 dell'EuroCup, nonché campione d'Italia tre anni fa con il team fabrianese.</p>
      <p>In finale Salaris e compagni hanno sconfitto i padroni di casa del Mba Gloria per 84-74 (26-39 all'intervallo) dopo aver battuto nella semifinale i polacchi del Ssn Mig Gliwice con il punteggio di 110-74. L'atleta di Porto Torres, ex Cmb, oltre a vestire la maglia numero 17 dei Royal Lions, milita da due stagioni nel campionato Fip di Promozione con il Basket San Francesco di Ittiri ed è assistente di coach Antonello Fadda sulle panchine delle squadre giovanili Under 13 e Under 16.</p>
    </article>
  </body>
</html>