<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/gigi-dalessio-chi-e-moglie-carmela-barbato-eta-foto-lavoro/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T09:59:55+00:00"/>
    <meta property="og:title" content="Gigi D’Alessio, chi è l’ex moglie Carmela Barbato: età, foto, lavoro"/>
    <meta property="og:description" content="Gigi D'Alessio, chi è l'ex moglie Carmela Barbato: età, foto, lavoro. Scopriamo qualcosa di più sulla donna che sposò il cantante nel 1986. "/>
  </head>
  <body>
    <article>
      <h1>Gigi D’Alessio, chi è l’ex moglie Carmela Barbato: età, foto, lavoro</h1>
      <address><time datetime="2019-11-24T09:59:55+00:00">24 Nov 2019, 09:59</time> by <a rel="author">FrancescoB</a></address>
      <p>
        <b>Gigi D’Alessio, chi è l’ex moglie Carmela Barbato: età, foto, lavoro. Scopriamo qualcosa di più sulla donna che sposò il cantante nel 1986. </b>
      </p>
      <figure>
        <img src="https://www.viagginews.com/wp-content/uploads/2019/11/Carmela-e-Gigi-giovani.jpg"/>
      </figure>
      <p>Gigi D’Alessio si è innamorato di Carmela Barbato quando entrambi erano giovanissimi. Lui ancora non era famoso, non riempiva gli stadi e non era presenza fissa in televisione. I due si innamorarono perdutamente e dalla loro unione nacquero <b>tre figli</b>. Claudio nacque nel 1986, lo stesso anno del matrimonio, <a href="https://www.viagginews.com/2018/03/15/anna-tatangelo-e-gigi-dalessio-si-sono-lasciati-la-figlia-dellex-cantante-attacca-la-donna/"><b>Ilaria è nata invece nel 1992</b></a> e Luca nel 2003. Poi arrivò Anna Tatangelo nella vita di D’Alessio e tutto cambiò. Il cantante lasciò la moglie e iniziò una nuova vita con la giovane collega dalla quale ha anche poi avuto un figlio, Andrea.</p>
      <h3>La rottura tra Carmela Barbato e Gigi D’Alessio</h3>
      <p>Quando nel 2005 D’Alessio conobbe Anna Tatangelo, con la moglie Carmela stava già vivendo un periodo di crisi. L’ultimo arrivato aveva solo 2 anni e proprio il suo arrivo, in base a quanto si apprende da diversi giornali di gossip dell’epoca, aveva innescato un periodo difficile nella coppia. La separazione ufficiale avvenne poi nel 2006 e iniziarono forti polemiche. Carmela Barbato infatti <b>ha da subito accusato la Tatangelo di aver sedotto il marito e di aver così rovinato una famiglia felice.</b> All’epoca uscirono frasi come queste: “Anna Tatangelo, non solo sta con mio marito, ma si comporta anche da novella sposina – aveva dichiarato a Dipiù -. Deve solo stare zitta, mi sembra un pappagallo: Gigi le dice le cose che vuole e lei ripete”.</p>
      <figure>
        <img src="https://www.viagginews.com/wp-content/uploads/2018/07/D87BAB37-D7D9-41AC-AB91-3F29FCA53315.jpeg"/>
      </figure>
      <h3>Il ricordo dell’amore con Gigi D’Alessio</h3>
      <p>Carmela Barbato spiega così il suo amore con D’Alessio: “Ci siamo conosciuti che io avevo 15 anni e lui 16. Avevamo gli stessi valori, credevamo nella famiglia. Poi è arrivato il successo, tutto questo benessere. Preferivo quando Gigi era un musicista sconosciuto e noi vivevamo di cose semplici, di sincerità, di complicità. Il troppo benessere ci ha distrutto”.</p>
      <h3>Carmela Barbato oggi, ecco che fine ha fatto</h3>
      <p>Carmela Barbato nel tempo ha diradato le sue apparizioni pubbliche e le sue interviste. Della sua vita privata si sa che ha avuto una storia con Aimone Angeli, ex corteggiatore di Uomini e Donne più giovane di 10 anni di lei. La loro storia pare sia finita. Lei vive nella villa di Posillipo che le ha lasciato l’ex marito con il figlio Claudio e la figlia Ilaria.</p>
      <figure>
        <img src="https://www.viagginews.com/wp-content/uploads/2019/06/gigi-dalessio1-min.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/24/maurizio-battista-figlia-anna-ospedale/"/>
        <a href="https://www.viagginews.com/2019/11/24/milan-napoli-kessie-biglia-rebic-telefonino-spogliatoi/"/>
        <a href="https://www.viagginews.com/2019/11/24/ragazzo-morto-investito-mentre-rincasava-discoteca/"/>
      </related>
    </article>
  </body>
</html>