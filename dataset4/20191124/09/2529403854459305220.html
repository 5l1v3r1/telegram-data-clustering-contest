<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/banda-fa-saltare-bancomat-centro-meduna-scappano-con-una-maserati-219812"/>
    <meta property="og:site_name" content="Oggi Treviso"/>
    <meta property="article:published_time" content="2019-11-24T09:22:52+00:00"/>
    <meta property="og:title" content="Banda fa saltare il bancomat in centro a Meduna, scappano con una Maserati"/>
    <meta property="og:description" content="Boato nella notte a Meduna di Livenza, una banda di ladri ha fatto saltare il bancomat della Bcc di Pordenone in pieno centro."/>
  </head>
  <body>
    <article>
      <h1>Banda fa saltare il bancomat in centro a Meduna, scappano con una Maserati</h1>
      <h2>I residenti hanno sentito un boato in piena notte</h2>
      <address>
        <time datetime="2019-11-24T09:22:52+00:00">24 Nov 2019, 09:22</time>
      </address>
      <p>Boato nella notte a Meduna di Livenza, una banda di ladri ha fatto <b>saltare il bancomat della Bcc di Pordenone</b> in pieno centro. L’azione criminosa è avvenuta <b>questa notte alle 3.20</b>. Un commando, <b>probabilmente di italiani</b>, ha sventrato il bancomat della banca, poi ha sfondato la porta per penetrare all’interno della sede. I danni alla struttura sono ingenti.<br/><br/> <br/><br/>La banda è riuscita a rubare <b>migliaia di euro</b>, nella cassa sono rimasti solo gli spiccioli. Al momento si sta procedendo alla quantificazione della somma. A dare l’allarme di quanto stava avvenendo <b>un residente</b> del condominio sopra alla banca. Nel giro di cinque minuti sono arrivati i carabinieri della stazione di Motta di Livenza, ma i ladri erano già fuggiti <b>con una Maserati</b>, probabilmente rubata. Presenti anche i vigili del fuoco.</p>
      <related>
        <h4>Dello stesso argomento</h4>
        <a href="http://oggitreviso.it/assalta-bancomat-prende-picconate-178297"/>
        <a href="http://oggitreviso.it/vuoto-lassalto-al-bancomat-161788"/>
        <a href="http://oggitreviso.it/colpo-al-bancomat-trevigiani-processo-159901"/>
        <a href="http://oggitreviso.it/vuoto-lassalto-al-bancomat-158495"/>
        <a href="http://oggitreviso.it/tentano-di-assaltare-bancomat-153376"/>
        <a href="http://oggitreviso.it/assalti-bancomat-arrestati-20-giostrai-145694"/>
        <a href="http://oggitreviso.it/assalto-bancomat-tre-arresti-129140"/>
        <a href="http://oggitreviso.it/facevano-saltare-bancomat-sei-anni-126124"/>
        <a href="http://oggitreviso.it/assalti-poste-benzinai-arrestata-gang-115792"/>
        <a href="http://oggitreviso.it/colpo-fallito-al-bancomat-114672"/>
      </related>
    </article>
  </body>
</html>