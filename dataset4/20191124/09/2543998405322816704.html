<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170867/trampov-savetnik-nato-zeli-sukob-rusijom-zbog-ukrajine"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T09:11:00+00:00"/>
    <meta property="og:title" content="Trampov savetnik: NATO ne želi sukob s Rusijom zbog Ukrajine!"/>
    <meta property="og:description" content="NATO za sada nije zainteresovan za prijem Ukrajine u svoje redove, jer ne želi da ulazi u direktan sukob s Rusijom, izjavio je savetnik predsednika SAD za nacionalnu bezbednost Robert O'Brajen."/>
  </head>
  <body>
    <article>
      <h1>Trampov savetnik: NATO ne želi sukob s Rusijom zbog Ukrajine!</h1>
      <h2>NATO za sada nije zainteresovan za prijem Ukrajine u svoje redove, jer ne želi da ulazi u direktan sukob s Rusijom, izjavio je savetnik predsednika SAD za nacionalnu bezbednost Robert O'Brajen.</h2>
      <address><time datetime="2019-11-24T09:11:00+00:00">24 Nov 2019, 09:11</time> by <a rel="author">Tanjug</a></address>
      <p>Na forumu o bezbednosti u kanadskom Halifaksu, O'Brajena su pitali da li bi NATO trebalo aktivnije da štiti Ukrajinu od "ruske agresije".</p>
      <p>- Što se tiče NATO-a i Ukrajine, ne mislim da je to sada na dnevnom redu. Rusija je faktički u sukobu s Ukrajinom. Ne mislim da bi za NATO u celini bilo privlačno da primi Ukrajinu i da stupi u direktan sukob s Rusijom - rekao je savetnik američkog predsednika.</p>
      <p>On je dodao da Zapad ne želi sukob s Rusijom i da je NATO i stvoren da ne bi dozvolio takav sukob, prenosi Sputnjik.</p>
      <p>O'Brajen je, istovremeno, potvrdio da će SAD i dalje podržavati Ukrajinu u njenom suprotstavljanju Rusiji.</p>
      <p>Govoreći o prisustvu američke vojske u Siriji, on je rekao da sumnja u to da su sirijske vlasti spremne da štite naftna izvorišta iza Eufrata od Islamske države.</p>
      <p>- SAD su tamo zato što ne žele da se ta naftna izvorišta vrate u ruke Islamske države. Poslednji put kada su sirijske vlasti imale kontrolu nad tim izvorištima, ID je uspeo da ih preotme za oko 15 minuta - rekao je O'Brajen.</p>
      <p>On je dodao da su relativno mali prihodi od nafte koja se dobija u toj oblasti Sirije i da oni ne idu SAD, nego sirijskim Kurdima za finansiranje rešavanje problema izbeglica i nastavljanje borbe protiv ID.</p>
      <related>
        <h4>Pročitajte još:</h4>
        <a href="http://republika.rs/svet/svet/167497/SAD-RADE-RASKOLU-PRAVOSLAVLJU-Lavrov-sklopio-kockice-Prvo-Pompeo-putovao-Atinu-onda-poglavar-Grcke-crkve-presao-Rubikon"/>
        <a href="http://republika.rs/svet/svet/168476/Pompeo-gura-prst-oko-Kremlju-Naoruzali-smo-Ukrajince-bore-protiv-Rusije"/>
      </related>
    </article>
  </body>
</html>