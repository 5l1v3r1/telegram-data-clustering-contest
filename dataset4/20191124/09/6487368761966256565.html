<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/hadas-kriszta-szules/"/>
    <meta property="og:site_name" content="FEMINA"/>
    <meta property="article:published_time" content="2019-11-24T09:06:05+00:00"/>
    <meta property="og:title" content="A magyar tévés magzatvize interjú közben folyt el - Hadas Kriszta az esti műsorban idézte fel"/>
    <meta property="og:description" content="Hadas Kriszta interjút készített, amikor a lányával megindult a szülés."/>
  </head>
  <body>
    <article>
      <h1>A magyar tévés magzatvize interjú közben folyt el - Hadas Kriszta az esti műsorban idézte fel</h1>
      <h2>Hadas Kriszta interjút készített, amikor a lányával megindult a szülés.</h2>
      <address><time datetime="2019-11-24T09:06:05+00:00">24 Nov 2019, 09:06</time> by <a rel="author">Orbán Violetta</a></address>
      <p><b>Hadas Kriszta</b> 1992-ben a Magyar Rádióban kezdett el dolgozni, két évvel később pedig a Magyar Televíziónál kezdte a tévés karrierjét. Dolgozott a TV2-nél, jelenleg az RTL Klub munkatársa, és a Spektrum Home csatornán vasárnap esténként jelentkező NőComment! című talkshow egyik állandó vendége. Ebben a műsorban mesélt pályafutása két emlékezetes esetéről is. </p>
      <p>A 48 éves tévés évekig az Aktív és a Magellán című műsorok főszerkesztője, az Aktív, a Napló és a Mokka vezető szerkesztője volt. Nevéhez olyan műsorok kötődnek, mint a Forró nyomon, a Keresem a családom, az Igazi vészhelyzetben vagy a Gyerekkórház. Az évtizedek során többször is került ciki vagy furcsa helyzetbe. Az egyik akkor esett meg vele, amikor ma már felnőtt lányával terhessége utolsó napjaiban járt. </p>
      <p>- Az első gyerekemmel voltam várandós, és éppen Kuncze Gáborral készítettem interjút, amikor elfolyt a magzatvizem - idézte fel a több mint húszéves emléket, ami jól végződött, a lánya másfél óra alatt világra jött.</p>
      <figure>
        <img src="https://kep.cdn.indexvas.hu/1/0/3045/30457/304571/30457131_cf1890f5826de092fe4d34845c88a456_wm.jpg"/>
        <figcaption>
          <cite>Fotó: TMC</cite>
        </figcaption>
      </figure>
      <p>Kínos helyzetbe is került fiatalon, amikor még sokat bulizott, és emiatt másnap nem igazán volt munkaképes állapotban. </p>
      <p>- Akkor kezdtem a szakmát a Magyar Rádióban, és még nem vettem elég komolyan. Most már ilyet nem csinálnék. Kicsit hosszúra nyúlt az előző éjszaka, és a Magyarországra akkreditált, izraeli nagykövettel készítettem interjút, aki nagyon jól beszélt magyarul. Egyszer csak azt vettem észre, hogy már nem látom, aztán már nem is hallom. A felvételen csak nagy recsegést lehetett hallani, mert összeestem. A nagykövet pedig ijedten megkérdezte: ugye nem attól ájult el, amit mondtam? - mesélte, hozzátéve, hogy az igazán nagy bakikat megúszta, mert azok táborát erősíti, akik betegesen felkészülnek, és igyekeznek odafigyelni mindenre.   </p>
      <h3>Soma Mamagésa felnőtt lánya</h3>
      <p>Soma Mamagésa két gyermek büszke édesanyja. Fia, Lázár 1991 júliusában, lánya, Hanna 1993 márciusában látta meg a napvilágot. Az 53 éves sztár mostanáig a kamerák előtt sosem mutatta meg felnőtt lányát, aki 26 éves, textiltervezőnek tanul, diploma előtt áll, nagyon visszahúzódó, introvertált természet, leginkább a művészetek iránt érdeklődik. Képes összeállításunkban azt is megnézheted, hogyan festenek más népszerű női sztárok felnőtt lányai.</p>
      <figure>
        <img src="https://kep.index.hu/1/0/2809/28098/280985/28098509_2155551_6bb716bd0b2103f9d3ec9939827a3ab7_wm.jpg"/>
        <figcaption>
          <a href="https://femina.hu/hazai_sztar/soma-mamagesa-lanya/">Nézegess képeket! 6 kép<br/><b>Ő Soma Mamagésa ritkán látott lánya - A 26 éves Hanna először fotózkodott édesanyjával</b></a>
        </figcaption>
      </figure>
    </article>
  </body>
</html>