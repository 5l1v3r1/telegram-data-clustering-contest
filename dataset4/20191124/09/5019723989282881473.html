<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/india/2019/11/24/woman-born-12-fingers-20-toes-branded-witch-neighbours.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T09:53:19+00:00"/>
    <meta property="og:title" content="കയ്യിൽ 12, കാലിൽ 19 വിരലുകൾ; ദുർമന്ത്രവാദിനിയെന്ന് പഴിച്ചു; 63 വർഷങ്ങളായി നരകജീവിതം"/>
    <meta property="og:description" content="19 കാല്‍വിരലുകളും 12 കൈ വിരലുകളുമായിട്ടായിരുന്നു തന്റെ ജനനം. ഇതേതുടര്‍ന്ന് 63 വര്‍ഷങ്ങളായി അയല്‍ക്കാരും ബന്ധുക്കളും തന്നെ മാറ്റിനിര്‍ത്തുകയാണെന്ന് കുമാര്‍ നായക് എന്ന സ്ത്രീ പറയുന്നു. ജനിച്ചപ്പോൾ മുതലുള്ള അസുഖത്തെ തുടര്‍ന്നാണ് ഇവര്‍ക്ക് 31 വിരലുകള്‍ ഉണ്ടായത്. ഇതേതുടര്‍ന്ന് അയല്‍ക്കാരും സമീപവാസികളും. Finger. Woman. Manorama News."/>
  </head>
  <body>
    <article>
      <h1>കയ്യിൽ 12, കാലിൽ 19 വിരലുകൾ; ദുർമന്ത്രവാദിനിയെന്ന് പഴിച്ചു; 63 വർഷങ്ങളായി നരകജീവിതം</h1>
      <address><time datetime="2019-11-24T09:53:19+00:00">24 Nov 2019, 09:53</time> by <a rel="author">സ്വന്തം ലേഖകൻ</a></address>
      <p>19 കാല്‍വിരലുകളും 12 കൈ വിരലുകളുമായിട്ടായിരുന്നു തന്റെ ജനനം. ഇതേതുടര്‍ന്ന് 63 വര്‍ഷങ്ങളായി അയല്‍ക്കാരും ബന്ധുക്കളും തന്നെ മാറ്റിനിര്‍ത്തുകയാണെന്ന് കുമാര്‍ നായക് എന്ന സ്ത്രീ പറയുന്നു. ജനിച്ചപ്പോൾ മുതലുള്ള അസുഖത്തെ തുടര്‍ന്നാണ് ഇവര്‍ക്ക് 31 വിരലുകള്‍ ഉണ്ടായത്. ഇതേതുടര്‍ന്ന് അയല്‍ക്കാരും സമീപവാസികളും ഇവരെ ഒരു ദുര്‍മന്ത്രവാദിയായാണ് കാണുന്നത്. </p>
      <p>അയല്‍ക്കാരാരും തന്നെ ഒരു സാധാരണ മനുഷ്യസ്ത്രീയായി കാണുന്നില്ല. അതിനാല്‍ തന്നെ സംസാരിക്കുന്നതിനായി ആരും തന്റെ അടുത്ത് വരുന്നില്ല. ഒരു ദരിദ്രകുടുംബത്തില്‍ ജനിച്ചതിനാല്‍ ചികിത്സ നടത്താനും കഴിഞ്ഞില്ല. 63 വര്‍ഷമായിട്ടും തന്നോടുള്ള ജനങ്ങളുടെ ചിന്തയില്‍ ഒരു മാറ്റവും ഉണ്ടായിട്ടില്ല. വര്‍ഷങ്ങളായി തുടരുന്ന ഈ അവഗണനയുമായി പൊരുത്തപ്പെട്ടുവെന്നും തനിക്ക് അതില്‍ പരിഭവമില്ലെന്നും നായിക് പറയുന്നു. </p>
      <p>പലരും തന്നെ കാണാനായി എത്താറുണ്ടായിരുന്നെന്നും അവർ പറയുന്നു. അവര്‍ എത്തുന്നത് തന്റെ കാലിലെയും കൈകളിലെയും വിരലുകള്‍ കാണാന്‍ വേണ്ടി മാത്രമാണ്. അമ്മയ്ക്ക് ഗര്‍ഭകാലത്തുണ്ടായ ചില അസുഖങ്ങളെ തുടര്‍ന്നാണ് താന്‍ ഇങ്ങനെ ജനിക്കാന്‍ ഇടയായതെന്നും കുട്ടിക്കാലത്ത് തന്നെ ശസ്ത്രക്രിയകള്‍ നടത്തിയിരുന്നെങ്കില്‍ വിരലുകള്‍ നീക്കം ചെയ്യാന്‍ കഴിയുമായിരുന്നെന്നുമാണ് കുമാര്‍ നായിക്കിന്റെ വിശ്വാസം.</p>
    </article>
  </body>
</html>