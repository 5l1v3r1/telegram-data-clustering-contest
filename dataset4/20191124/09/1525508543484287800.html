<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779531/%D8%AA%D9%88%D8%B3%D8%B9%D9%87-%D9%81%D8%B1%D9%87%D9%86%DA%AF-%D8%A8%D8%B3%DB%8C%D8%AC%DB%8C-%D9%85%D9%87%D9%85%D8%AA%D8%B1%DB%8C%D9%86-%D8%B1%D9%88%DB%8C%DA%A9%D8%B1%D8%AF-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%A2%D8%B3%DB%8C%D8%A8-%D9%87%D8%A7%DB%8C-%D8%A7%D8%AC%D8%AA%D9%85%D8%A7%D8%B9%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:11:46+00:00"/>
    <meta property="og:title" content="معاون سیاسی استاندار سمنان تاکید کرد: توسعه فرهنگ بسیجی مهمترین رویکرد برای مقابله با آسیب‌های اجتماعی"/>
    <meta property="og:description" content="سمنان - معاون سیاسی استانداری سمنان بابیان اینکه بسیج نقش مهمی در ایجاد محلات اسلامی استان بر عهده داشته است، گفت: دو رویکرد مقابله با آسیب‌های اجتماعی فرهنگ بسیجی و بسیج فرهنگی است."/>
  </head>
  <body>
    <article>
      <h1>معاون سیاسی استاندار سمنان تاکید کرد: توسعه فرهنگ بسیجی مهمترین رویکرد برای مقابله با آسیب‌های اجتماعی</h1>
      <address>
        <time datetime="2019-11-24T09:11:46+00:00">24 Nov 2019, 09:11</time>
      </address>
      <p>به گزارش <a href="https://www.mehrnews.com/">خبرنگار مهر</a>، حبیب‌الله خجسته پور ظهر یکشنبه در آیین قدردانی از فعالان خدمات‌رسانی در محله اسلامی به میزبانی سالن جلسات سپاه قائم آل محمد (عج) استان سمنان بابیان اینکه دو رویکرد مقابله با آسیب‌های اجتماعی فرهنگ بسیجی و بسیج فرهنگی است، ابراز داشت: مقابله با آسیب‌های اجتماعی یکی از دغدغه‌های مهم رهبر معظم انقلاب نیز محسوب می‌شود و همواره تأکید ایشان بر رفع این معضلات در جامعه بوده است.</p>
      <p>وی بابیان اینکه کلید خوردن طرح محله اسلامی توسط سپاه استان سمنان یکی از اقدامات مهم در راستای کاهش آسیب‌های اجتماعی بود، افزود: با توانمندسازی مردم ساکن در نواحی کم برخوردار و عزم همگانی برای رفع آسیب‌های اجتماعی می‌توان برای توسعه کشور در بعد اجتماعی و فرهنگی گام‌های ارزشمند برداشت.</p>
      <p>معاون سیاسی، امنیتی و اجتماعی استانداری سمنان بابیان اینکه دولت نیز به‌نوبه خود برای توسعه اجتماعی و فرهنگی با دیگر نهادها همکاری‌های لازم را دارد، ابراز داشت: طرح محله اسلامی ازجمله برنامه‌هایی که در درازمدت می‌تواند بزهکاری اجتماعی را کاهش دهد لذا این طرح رویکرد مثبتی در راستای کاهش آسیب‌های اجتماعی خواهد بود.</p>
      <p>خجسته پور بابیان اینکه یکی از راهکارهای لازم برای کاهش آسیب‌های اجتماعی توجه و احیا سبک زندگی ایرانی-اسلامی است، تصریح کرد: گسترش شهرنشینی و مهاجرت از روستاها به شهرها یکی از دلایل بروز آسیب‌های اجتماعی است که می‌بایست با انجام برنامه‌های مختلف پیوند مردم را با سبک زندگی ایرانی-اسلامی تقویت کرد.</p>
      <p>وی بابیان اینکه بسیج برای حل مشکلات مردم طی سنوات گذشته طرح محله اسلامی را در دستور کار خود قرار داده است، افزود: تنها با راهبرد تفکر بسیجی و اراده می‌توان رفع آسیب‌های اجتماعی را در جامعه فرهنگ‌سازی و آن را به مرحله اجرا گذاشت و این امری که عزم راسخ همه دستگاه‌ها و نهادهای ذی‌ربط را می‌طلبد.</p>
    </article>
  </body>
</html>