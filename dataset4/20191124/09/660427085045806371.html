<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ismaweb.net/2019/11/24/kerajaan-ikut-telunjuk-kapitalis-arak/"/>
    <meta property="og:site_name" content="Portal Islam dan Melayu | ISMAWeb"/>
    <meta property="article:published_time" content="2019-11-24T09:30:11+00:00"/>
    <meta property="og:title" content="Kerajaan ikut ‘telunjuk’ kapitalis arak"/>
    <meta property="og:description" content="Oleh Fazleen Safina BANGI, 27 Rabiulawal 1441H, Ahad – Kerajaan rasis Pakatan Harapan (PH) sememangnya tidak berani untuk menyuarakan hal berkenaan industri arak yang dikuasai oleh kapitalis besar. Ketua Penerangan Barisan Jemaah Islamiah Se-Malaysia (Berjasa), Hazwan Mohamad mendakwa, ketidakberanian itu timbul berikutan minuman memabukkan berkenaan adalah penyumbang cukai ketiga terbesar di negara ini. “Itu belum …"/>
  </head>
  <body>
    <article>
      <h1>Kerajaan ikut ‘telunjuk’ kapitalis arak</h1>
      <h2>Syariat tidak mampu dilaksana walau duduk di negara Islam</h2>
      <address><time datetime="2019-11-24T09:30:11+00:00">24 Nov 2019, 09:30</time> by <a rel="author">fazleen safina</a></address>
      <figure>
        <img src="https://www.ismaweb.net/wp-content/uploads/2019/11/template475-780x470.jpg"/>
      </figure>
      <p>Oleh Fazleen Safina</p>
      <p><b>BANGI, 27 Rabiulawal 1441H, Ahad</b> – Kerajaan rasis Pakatan Harapan (PH) sememangnya tidak berani untuk menyuarakan hal berkenaan industri arak yang dikuasai oleh kapitalis besar.</p>
      <p>Ketua Penerangan Barisan Jemaah Islamiah Se-Malaysia (Berjasa), Hazwan Mohamad mendakwa, ketidakberanian itu timbul berikutan minuman memabukkan berkenaan adalah penyumbang cukai ketiga terbesar di negara ini.</p>
      <p>“Itu belum kira kemungkinan wujud taikun-taikun ini yang merupakan penyumbang terhadap kempen-kempen ketika pilihan raya umum,” katanya ketika dihubungi <a href="http://Ismaweb.net/">Ismaweb.net</a>, hari ini.</p>
      <p>Terdahulu, Exco Kerajaan Tempatan, Pengangkutan Awam dan Pembangunan Kampung Baru negeri Selangor, Ng Sze Han berkata, tiada peraturan melarang orang ramai minum arak di tempat awam.</p>
      <p>Beliau menegaskan, peraturan itu sukar dilaksanakan kecuali terdapat peruntukan undang-undang khusus berhubung perkara itu di peringkat Persekutuan atau negeri.</p>
      <p>Lantara itu Hazwan menegaskan, kerajaan tidak akan mampu menegakkan syariat Islam walaupun di dalam negara Islam sendiri, jika tiada keberanian bersuara ke atas sikap tamak haloba kapitalis arak.</p>
      <p>“Apatah lagi dalam keadaan sekarang, di mana dari segi dominasi politiknya Melayu Islam sudah tidak lagi dominan.</p>
      <p>“Jadi, orang Melayu perlu bersepakat untuk hantar lebih ramai lagi ahli Parlimen Melayu yang berwibawa, yang juga bebas dari segala unsur keterikatan pada mana-mana pihak,” katanya.</p>
      <figure>
        <img src="https://www.ismaweb.net/wp-content/uploads/2019/07/lathan-praktikal_728-x-90.jpg"/>
      </figure>
    </article>
  </body>
</html>