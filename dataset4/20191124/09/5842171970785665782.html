<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359769-irija-23-gadu-laika-nogalinatas-230-sievietes-to-starpa-ari-latvietes"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T09:05:00+00:00"/>
    <meta property="og:title" content="Īrijā 23 gadu laikā nogalinātas 230 sievietes; to starpā arī latvietes"/>
    <meta property="og:description" content="Īrijā pēdējo 23 gadu laikā vardarbīgos incidentos bojā gājušas kopumā 230 sievietes, vēsta portāls &quot;Baltic-Ireland&quot;."/>
  </head>
  <body>
    <article>
      <h1>Īrijā 23 gadu laikā nogalinātas 230 sievietes; to starpā arī latvietes</h1>
      <address><time datetime="2019-11-24T09:05:00+00:00">24 Nov 2019, 09:05</time> by <a rel="author">Jauns.lv</a></address>
      <p>
        <b>Īrijā pēdējo 23 gadu laikā vardarbīgos incidentos bojā gājušas kopumā 230 sievietes, vēsta portāls "Baltic-Ireland".</b>
      </p>
      <p>Organizācija "Women’s Aid" jau kopš 1996.gada uzskaita gadījumus, kad vīrieši ir nogalinājuši sievietes vai meitenes viņu dzimuma dēļ.</p>
      <p>Ziņojumā “Femicide Watch 2019” teikts, ka no 230 sievietēm, kas vardarbīgi gājušas bojā laikā no 1996. līdz 2019. gadam, 40 lietas (17%) ir palikušas neatrisinātas, kamēr 10 gadījumos (4 %) tiek gaidīta tiesa.</p>
      <p>"Women’s Aid" norāda, ka informācija ir apkopota, izmantojot ierakstus laikrakstos un interneta ziņu portālos. Ziņojumā teikts, ka 180 lietas (79%) ir “atrisinātas” vai nu ar tiesvedības sistēmas starpniecību, vai arī vainīgais, kas tika uzskatīts par slepkavu, ir miris neilgi pēc incidenta vai gaidot tiesu.</p>
      <p>Statistika liecina, ka kopā ar mātēm ir miruši sešpadsmit bērni, savukārt 141 jeb 61% no sievietēm nomira savās mājās.<br/>Šogad vardarbīgos incidentos bojā gājušas piecas sievietes: Jasmīne Makmonagle (28), Elizabete Pitrovska (57), Keitija Varda (41), Valērija Kilorija (41), kā arī latviete Skaidrīte Valdgeima (34).</p>
    </article>
  </body>
</html>