<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/motivul-pentru-care-o-minora-de-13-ani-insarcinata-s-a-aruncat-de-la-etaj--sunt-pe-cale-sa-ma-duc-te-iubesc-148850.html"/>
    <meta property="og:site_name" content="Timpul.md"/>
    <meta property="article:published_time" content="2019-11-24T09:56:00+00:00"/>
    <meta property="og:title" content="Motivul pentru care o minoră de 13 ani, însărcinată, s-a aruncat de la etaj. ”Sunt pe cale să mă duc, te iubesc”"/>
    <meta property="og:description" content="O adolescentă însărcinată, în vârstă de 13 ani, din Thailanda s-a aruncat de la etaj după ce a fost violată o noapte întreagă de șase bărbați, relatează Daily..."/>
  </head>
  <body>
    <article>
      <h1>Motivul pentru care o minoră de 13 ani, însărcinată, s-a aruncat de la etaj. ”Sunt pe cale să mă duc, te iubesc”</h1>
      <address>
        <time datetime="2019-11-24T09:56:00+00:00">24 Nov 2019, 09:56</time>
      </address>
      <p>O adolescentă însărcinată, în vârstă de 13 ani, din Thailanda s-a aruncat de la etaj după ce a fost violată o noapte întreagă de șase bărbați, relatează Daily Mail.<br/>Adolescenta, identificată doar prin porecla ei, Pinkie, a sărit în gol de la etajul unui bloc de locuințe din Bangkok și nu a avut nicio șansă de supraviețuire.</p>
      <p>Înainte de a se sinucide, fata i-a trimis o poză unei prietene în care apare cu picioarele atârnând în afara unei ferestre, alături de mesajul: ”Sunt pe cale să mă duc, te iubesc”, scrie dailymail.co.uk.</p>
      <p>De asemenea, potrivit presei locale, fata a postat și pe Facebook un mesaj prevestitor: „Dacă n-aș fi fost însărcinată, aș fi plecat demult”.</p>
      <p>Mama ei, în vârstă de 45 de ani, a raportat abuzul sexual la Poliție, unde a declarat că o gașcă de șase bărbați i-a ținut fiica captivă într-un apartament și a violat-o în noaptea de 11 noiembrie. Aceasta a declarat că fata sa intrase într-o depresie profundă după viol.</p>
      <p>Au fost identificați doi suspecți în acest caz, unul dintre ei fiind arestat după ce polițiștii au găsit și o armă de foc neînregistrată în locuința sa.</p>
      <p>„Ambii suspecți sunt acuzați de complicitate la abuzul sexual al fetei”, potrivit unui reprezentant al Poliției Regale Thailandeze. Oamenii legii spun că Pinkie s-a certat cu mama ei, chiar înainte de sinucidere. Femeia a fugit după adolescentă, încercând să o oprească, dar din nefericire nu a reușit.</p>
    </article>
  </body>
</html>