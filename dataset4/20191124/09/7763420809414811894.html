<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/578867"/>
    <meta property="og:site_name" content="Spring News"/>
    <meta property="article:published_time" content="2019-11-24T09:10:34+00:00"/>
    <meta property="og:title" content="โปรดเกล้าฯ พระราชกฤษฎีกาให้มีการเลือกตั้งซ่อม ส.ส.เขต 7 จ.ขอนแก่น"/>
    <meta property="og:description" content="ราชกิจจานุเบกษา เผยแพร่ พระราชกฤษฎีกาให้มีการเลือกตั้งซ่อม ส.ส.เขต 7 จังหวัดขอนแก่น"/>
  </head>
  <body>
    <article>
      <h1>โปรดเกล้าฯ พระราชกฤษฎีกาให้มีการเลือกตั้งซ่อม ส.ส.เขต 7 จ.ขอนแก่น</h1>
      <h2>ราชกิจจานุเบกษา เผยแพร่ พระราชกฤษฎีกาให้มีการเลือกตั้งซ่อม ส.ส.เขต 7 จังหวัดขอนแก่น</h2>
      <address>
        <time datetime="2019-11-24T09:10:34+00:00">24 Nov 2019, 09:10</time>
      </address>
      <p>วันนี้ (24 พ.ย.) เว็บไซต์ราชกิจจานุเบกษา ได้เผยแพร่พระราชกฤษฎีกาให้มีการเลือกตั้งสมาชิกสภาผู้แทนราษฎรจังหวัดขอนแก่น เขตเลือกตั้งที่ 7 แทนตำแหน่งที่ว่าง พุทธศักราช 2562</p>
      <p>พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการโปรดเกล้า โปรดกระหม่อมให้ประกาศว่า โดยที่เป็นการสมควรให้มีการเลือกตั้งสมาชิกสภาผู้แทนราษฎรที่มาจากการเลือกตั้ง แบบแบ่งเขตเลือกตั้งขึ้นแทนตำแหน่งที่ว่าง  อาศัยอำนาจตามความในมาตรา 105 วรรคหนึ่ง (1 ) และมาตรา 175 ของรัฐธรรมนูญแห่งราชอาณาจักรไทย จึงทรงพระกรุณาโปรดเกล้า โปรดกระหม่อมให้ตราพระราชกฤษฎีกาขึ้นไว้ ดังต่อไปนี้</p>
      <p>โดยพระราชกฤษฎีกานี้ เรียกว่า “พระราชกฤษฎีกาให้มีการเลือกตั้งสมาชิกสภาผู้แทนราษฎร จังหวัดขอนแก่น เขตเลือกตั้งที่ 7 แทนตำแหน่งที่ว่าง พุทธศักราช 2562 พระราชกฤษฎีกานี้ให้ใช้บังคับตั้งแต่วันประกาศในราชกิจจานุเบกษาเป็นต้นไป โดยให้มีการเลือกต้ังสมาชิกสภาผู้แทนราษฎรจังหวัดขอนแก่น เขตเลือกตั้งที่ 7 แทนตำแหน่งที่ว่าง และให้ประธานกรรมการการเลือกตั้ง หรือ ประธาน กกต. รักษาการตามพระราชกฤษฎีกานี้  ทั้งนี้ พลเอกประยุทธ์ จันทร์โอชา นายกรัฐมนตรี เป็นผู้รับสนองพระบรมราชโองการ</p>
      <p>สำหรับขั้นตอนต่อไป หลังจากมีพระราชกฤษฎีกาแล้ว กกต.จะต้องจัดเลือกตั้งให้เสร็จสิ้นภายใน 45 วัน นับตั้งแต่วันที่ตำแหน่ง ส.ส.ว่าง  หรือภายในวันที่ 27 ธ.ค.62 นับตั้งแต่ศาลรัฐธรรมนูญมีสั่งให้ตำแหน่ง ส.ส. เขต 7 ขอนแก่น ว่างลงเมื่อวันที่ 13 พ.ย.62</p>
      <figure>
        <img src="https://spcdn.springnews.co.th/wp-content/uploads/2019/11/a-731x1024.png"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/b-718x1024.png"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/c-705x1024.png"/>
      </figure>
    </article>
  </body>
</html>