<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/jutranje-plimovanje-v-piranu-brez-posledic"/>
    <meta property="og:site_name" content="Primorske novice"/>
    <meta property="article:published_time" content="2019-11-24T09:32:02+00:00"/>
    <meta property="og:title" content="Jutranje plimovanje v Piranu brez posledic"/>
    <meta property="og:description" content="V Piranu je morje po podatkih uprave za zaščito in reševanje okoli pol sedmih poplavilo obalo, sprožena je bila tudi sirena javnega alarmiranja. Kot je pojasnil poveljnik piranske civilne zaščite Egon Štibilj, plimovanje ni imelo posledic, saj ni poplavilo niti ceste, višina vode pa že upada."/>
  </head>
  <body>
    <article>
      <h1>Jutranje plimovanje v Piranu brez posledic</h1>
      <address><time datetime="2019-11-24T09:32:02+00:00">24 Nov 2019, 09:32</time> by <a rel="author">STA</a></address>
      <p>
        <b>V Piranu je morje po podatkih uprave za zaščito in reševanje okoli pol sedmih poplavilo obalo, sprožena je bila tudi sirena javnega alarmiranja. Kot je pojasnil poveljnik piranske civilne zaščite Egon Štibilj, plimovanje ni imelo posledic, saj ni poplavilo niti ceste, višina vode pa že upada.</b>
      </p>
      <figure>
        <img src="https://static.primorske.si/foto/highres/7val/720971_img_20190507_124258.jpg"/>
        <figcaption>Foto: Alenka Penjak</figcaption>
      </figure>
      <p><b>PIRAN</b> &gt; Novo obsežnejše plimovanje sicer pričakujejo s srede na četrtek, je dodal <b>Egon Štibilj</b>.</p>
      <p>Agencija za okolje je za danes v času jutranje plime med 6. in 10. uro izdalo opozorilo, da bo morje poplavljalo nižje dele obale, predvidoma med 15 in 30 centimetrov.</p>
      <p>Na slovenski obali smo bili v zadnjih desetih dneh priča številnim visokim plimovanjem. Izredno plimovanje sredi prejšnjega tedna, ki je bilo po meritvah najvišje v zadnjih 50 letih, je povzročilo največ škode v Izoli in Piranu, v vseh štirih obalnih občinah pa so nastalo škodo okvirno ocenili na več kot štiri milijone evrov.</p>
    </article>
  </body>
</html>