<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/balkani/zapochna-vtorijat-tur-na-prezidentskite-izbori-v-rumynija-news_1409176.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T09:40:00+00:00"/>
    <meta property="og:title" content="Започна вторият тур на президентските избори в Румъния"/>
    <meta property="og:description" content="На балотажа един срещу друг се изправят сегашният президент Клаус Йоханис и кандидатът на социалдемократите Виорика Дънчила"/>
  </head>
  <body>
    <article>
      <h1>Започна вторият тур на президентските избори в Румъния</h1>
      <address><time datetime="2019-11-24T09:40:00+00:00">24 Nov 2019, 09:40</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>Избирателните секции за втория тур на президентските избори в Румъния отвориха врати, съобщава ТАСС. Един срещу друг се изправят действащият президент на страната Клаус Йоханис, номиниран от Националлибералната партия и кандидатът на Социалдемократическата партия Виорика Дънчила, съобщава БГНЕС. <br/><br/><br/><br/>Гласуването се извършва в близо 19 000 избирателни секции в страната и 835 в чужбина. В самата Румъния са регистрирани повече от 18,2 милиона избиратели, а в чужбина румънците, имащи право на глас, са 4 милиона души. Вотът трябва да приключи в 21:00 българско време. Реда и сигурността в изборния ден се осигурява от близо 20 хиляди полицаи и жандармеристи.Президентът на Румъния се избира за срок от пет години.</p>
      <related>
        <a href="https://www.actualno.com/balkani/klaus-johanis-i-viorika-dynchila-otivat-na-balotaj-news_1405179.html"/>
      </related>
      <p>На първия тур на 10 ноември нито един от 14-те кандидати не получи мнозинство от гласовете на регистрираните избиратели. Фаворит на вота днес е Йоханис, който води според последните социологически проучвания и освен това завоюва около 15 процента преднина пред своя опонент преди две седмици. </p>
    </article>
  </body>
</html>