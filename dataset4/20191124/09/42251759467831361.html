<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315491-Emerijev-odgovor-na-zvizduke-Razumem-vas-mogu-bolje.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T09:13:00+00:00"/>
    <meta property="og:title" content="Emerijev odgovor na zvižduke: Razumem vas, mogu bolje"/>
    <meta property="og:description" content="Menadžer Arsenala Unai Emeri rekao je posle remija (2:2) sa Sautemptonom da mu je jasno zašto su navijači nezadovoljni, ali da se jednako razočarano oseća ceo tim."/>
  </head>
  <body>
    <article>
      <h1>Emerijev odgovor na zvižduke: Razumem vas, mogu bolje</h1>
      <h2>Menadžer Arsenala Unai Emeri rekao je posle remija (2:2) sa Sautemptonom da mu je jasno zašto su navijači nezadovoljni, ali da se jednako razočarano oseća ceo tim.</h2>
      <address><time datetime="2019-11-24T09:13:00+00:00">24 Nov 2019, 09:13</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/168423/jpeg/Unai-Emeri"/>
        <figcaption>
          <cite>Michael Regan/Getty Images</cite>
        </figcaption>
      </figure>
      <p>Tobdžije su nastavile seriju loših rezultata i protiv ekipe iz zone ispadanja osvojili su samo bod, zahvaljujući golu Aleksandra Lakazeta u 90+6. minutu.</p>
      <p>Bio je to razlog za zvižduke Emeriju, čiji je status na Emirejtsu upitan.</p>
      <p>"<i>Razumem navijače, frustrirani su, razočarani i ljuti. Igrači se isto osećaju. Znam koja je moja odgovornost, znam da mogu bolje. Moj zadatak je da nađem rešenje za napredak. Drago mi je što imam podršku uprave</i>", izjavio je <b>Emeri</b>.</p>
      <figure>
        <iframe src="https://www.youtube.com/embed/JmPTaO6gNdA" width="620" height="381" data-service="Youtube" scrolling="no"/>
        <figcaption>
          <cite>Sport Klub Youtube</cite>
        </figcaption>
      </figure>
      <p>Klub iz Londona nema pobedu u poslednjih šest takmičarskih utakmica, a u Premijer ligi je pao na sedmo mesto sa 18 bodova.</p>
      <p>"<i>Moramo da povratimo samopouzdanje, a to je najlakše kroz pobede. Neophodno je da se što pre osećamo prijatno na terenu, da se povežemo sa navijačima. Potrebno je da počnemo sa osvajanjem bodova</i>", dodao je Španac.</p>
      <p>Arsenal u četvrtak dočekuje Ajntraht u Ligi Evrope, a potom gostuje Noriču za vikend.</p>
    </article>
  </body>
</html>