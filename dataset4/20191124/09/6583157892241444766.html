<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/strazacy-z-osp-firlej-maja-nowy-pojazd-bojowy-na-te-chwile-czekali-ponad-30-lat-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-24T09:56:00+00:00"/>
    <meta property="og:title" content="Strażacy z OSP Firlej mają nowy pojazd bojowy. Na tę chwilę czekali ponad 30 lat (zdjęcia)"/>
    <meta property="og:description" content="Od ponad tygodnia strażacy z OSP Firlej mają nowy pojazd strażacki. Zakup był możliwy dzięki wsparciu komendanta Państwowej Straży Pożarnej w Lubartowie."/>
  </head>
  <body>
    <article>
      <h1>Strażacy z OSP Firlej mają nowy pojazd bojowy. Na tę chwilę czekali ponad 30 lat (zdjęcia)</h1>
      <address>
        <time datetime="2019-11-24T09:56:00+00:00">24 Nov 2019, 09:56</time>
      </address>
      <p>
        <b>Od ponad tygodnia strażacy z OSP Firlej mają nowy pojazd strażacki. Zakup był możliwy dzięki wsparciu komendanta Państwowej Straży Pożarnej w Lubartowie.</b>
      </p>
      <p>Gmina Firlej stała się szczęśliwym właścicielem nowego wozu strażackiego marki MAN TGM 13.290 na zabudowie firmy Stolarczyk. To nowoczesna jednostka, która może być wykorzystywana zarówno do akcji gaśniczych, jak i pomoc techniczna przy wypadkach, czy klęskach żywiołowych.</p>
      <p>Na taki samochód druhowie strażacy i firlejowska społeczność czekali przeszło 30 lat. Powitanie wozu przyciągnęło na ulice Firleja rzesze ludzi, których widok nowego wozu wyraźnie ucieszył, a wielu także wzruszył.</p>
      <p>Inwestycja nie byłaby możliwa bez pomocy komendanta PSP w Lubartowie bryg. Tomasza Podkańskiego, naczelnika OSP Firlej Radosława Czubackiego oraz wsparcia finansowego Narodowego Funduszu Ochrony Środowiska, Państwowej Straży Pożarnej, Wojewódzkiego Funduszu Ochrony Środowiska oraz obecnych Władz i Samorządu Gminy Firlej.</p>
      <figure>
        <img src="https://www.lublin112.pl/wp-content/uploads/2019/11/wozOSP3.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/wozOSP1.jpg"/>
      </figure>
      <p>(fot. nadesłane)</p>
    </article>
  </body>
</html>