<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2824321-epifanij-akso-ukrainci-zahocut-to-rizdvo-svatkuvatimemo-25-grudna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T09:52:00+00:00"/>
    <meta property="og:title" content="Епіфаній: Якщо українці захочуть, то Різдво святкуватимемо 25 грудня"/>
    <meta property="og:description" content="Предстоятель Православної церкви України, митрополит Епіфаній повідомив, що якщо суспільство того бажатиме, Різдво можна святкувати за григоріанським календарем 25 грудня."/>
  </head>
  <body>
    <article>
      <h1>Епіфаній: Якщо українці захочуть, то Різдво святкуватимемо 25 грудня</h1>
      <h2>Предстоятель Православної церкви України, митрополит Епіфаній повідомив, що якщо суспільство того бажатиме, Різдво можна святкувати за григоріанським календарем 25 грудня.</h2>
      <address>
        <time datetime="2019-11-24T09:52:00+00:00">24 Nov 2019, 09:52</time>
      </address>
      <p>Про це з повідомляє <a href="https://risu.org.ua/ua/index/all_news/culture/religious_holidays/77911/">Релігійно-інформаційна служба</a>.</p>
      <p>За словами митрополита, зараз важко уявити скільки часу знадобиться, щоб змінити святкування цього великого свята зі звиклого нам 7 січня.</p>
      <p>"Більшість помісних православних церков святкують Різдво за новим, григоріанським календарем. І ми це можемо робити в майбутньому, якщо це буде сприймати український народ. Якщо християни в Україні почнуть святкувати Різдво 25 грудня, незабаром можна буде і говорити про зміни в Церкві", - зазначив він.</p>
      <p>"Якщо Церква побачить, що більшість православних християн в Україні готові сприйняти це, хочуть святкувати саме за новим стилем, тоді не виникне жодних проблем", - додав Епіфаній.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2823876-u-kmda-rozpovili-aki-vulici-perekriut-na-zimovi-svata.html">У КМДА розповіли, які вулиці перекриють на зимові свята</a>
      </blockquote>
      <p>В Україні з 2017 року 25 грудня є офіційним вихідним днем. Верховна Рада України 16 листопада 2017 року ухвалила закон про оголошення вихідним 25 грудня. В Україні вихідним є і 7 січня, коли відзначають Різдво Христове за юліанським календарем (святкують Православна церква України, Російська і її підрозділи, зокрема в Україні УПЦ (МП), а також Грузинська, Сербська, Польська і Єрусалимська православні церкви; крім того, в Україні 7 січня святкує Різдво і Українська греко-католицька церква).</p>
      <p>Раніше Різдво за григоріанським і новоюліанським календарями, яке відзначають не лише римо-католики, але й протестанти і представники низки помісних православних церков 25 грудня, було в Україні робочим днем.</p>
    </article>
  </body>
</html>