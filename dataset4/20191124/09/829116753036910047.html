<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191122-a-bayern-tulajdonaban-levo-monsanto-10-millio-dollart-fizet.html"/>
    <meta property="og:site_name" content="Origo"/>
    <meta property="article:published_time" content="2019-11-24T09:40:00+00:00"/>
    <meta property="og:title" content="Tiltott növényvédő szerek használata miatt büntették a vegyipari konszernt"/>
    <meta property="og:description" content="A Bayer tulajdonában lévő Monsantónak 10 millió dollárt kell fizetnie."/>
  </head>
  <body>
    <article>
      <h1>Tiltott növényvédő szerek használata miatt büntették a vegyipari konszernt</h1>
      <address><time datetime="2019-11-24T09:40:00+00:00">24 Nov 2019, 09:40</time> by <a rel="author">Origo</a></address>
      <p>
        <b>A Monsanto agrokémiai társaság a vádak szerint még 2014-ben tiltott növényvédő szerekkel permetezett Hawaiin – írja az <a href="https://abcnews.go.com/Business/wireStory/monsanto-pleads-guilty-illegal-pesticide-hawaii-67214652">ABC News</a>.</b>
      </p>
      <p>A hosszú vizsgálatok után a céget most találta bűnösnek a bíróság. A Monsanto beleegyezett abba, hogy 10 millió dollárt fizet a jogellenesen tárolt növényvédő szer miatt, amit veszélyes hulladéknak minősítettek.</p>
      <figure>
        <img src="https://cdn.nwmgroups.hu/s/img/i/1812/20181203bayer1.jpg?w=644&amp;h=429"/>
        <figcaption>Illusztráció<cite>Forrás: dpa Picture-Alliance/AFP/Oliver Berg</cite></figcaption>
      </figure>
      <p>
        <mark>A most megítélt összegből 6 millió dollár a pénzbüntetés, míg 4 millió dollárt a helyi közösségnek kell kifizetnie.</mark>
      </p>
      <p>Az ügyészek megállapodtak abban, hogy nem indítanak vádat a Monsanto ellen, ha az betartja a megállapodást, valamint az Egyesült Államok környezetvédelmi törvényeit.</p>
      <blockquote>A mi felelősségünk a mezőgazdasági termékek biztonságos használata és a hulladék megfelelő kezelése. Komolyan vesszük a feladatunk és teljes felelősséget vállalunk tetteinkért"</blockquote>
      <p>– mondta Darren Wallis, a Bayer észak-amerikai kommunikációs alelnöke.</p>
      <figure>
        <img src="https://cdn.nwmgroups.hu/s/img/i/1612/20161216bayer-takes-over-monsanto-for.jpg?w=644&amp;h=460"/>
        <figcaption>Illusztráció<cite>Forrás: Picture-Alliance/AFP/Patrick Pleul</cite></figcaption>
      </figure>
      <aside>A tiltott rovarirtószert a vállalat a kukorica vetőmagjánál és a kutatási növényeknél használt Hawaiin.</aside>
      <p>A Monsanto elismerte, hogy használták a szert, annak ellenére, hogy tudták, az amerikai Környezetvédelmi Ügynökség már 2013-ban betiltotta azt. Ráadásul a társaság utasította az alkalmazottakat, hogy a permetezés után 7 nappal térjenek vissza a mezőre, annak ellenére, hogy 31 napig be sem lett volna szabad belépni a területre.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/gazdasag/20181203-szerkezetatalakitas-miatt-kirugasok-a-bayer-vallalatnal.html"/>
        <a href="https://www.origo.hu/gazdasag/20190821-a-bayer-76-milliard-dollarert-eladja-allategeszsegugyi-uzletagat.html"/>
        <a href="https://www.origo.hu/gazdasag/20190130-hetmillio-juanra-birsagoltak-egy-vegyipari-vallalatot-ipari-hulladek-illegalis-lerakasaert.html"/>
        <a href="https://www.origo.hu/gazdasag/20190628-elbocsatasokat-tervez-a-basf.html"/>
      </related>
    </article>
  </body>
</html>