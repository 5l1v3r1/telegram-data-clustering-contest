<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/24/842898"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T09:05:00+00:00"/>
    <meta property="og:title" content="ফিলিস্তিনি নেতাকে ধরিয়ে দিতে ৭ লাখ ডলার পুরস্কার ঘোষণা"/>
    <meta property="og:description" content="ফিলিস্তিনের ফাতাহ পার্টির নির্বাসিত সাবেক প্রভাবশালী নেতা মোহাম্মাদ দাহলানের বিরুদ্ধে তুরস্কে ব্যর্থ সামরিক অভ্যুত্থানে জড়িত থাকার অভিযোগ এনেছে আঙ্কারা। এই ফিলিস্তিনি নেতাকে ধরিয়ে দিতে ৪০ লাখ লিরা বা সাত লাখ ডলার পুরস্কার ঘোষণা করেছে তুরস্ক।  আঙ্কারা অভিযোগ করেছে, ২০১৮ সালের অক্টোবর মাসে তুরস্কের ইস্তাম্বুলে সৌদি কনস্যুলেটের ভেতরে ভিন্ন মতাবলম্বী সাংবাদিক জামাল খাশোগি হত্যায়ও দাহলান ভূমিকা পালন করেছিলেন বলে তুরস্কের স্বরাষ্ট্রমন্ত্রী সুলেমান সোইলু ইংরেজি ভাষার তুর্কি দৈনিক হুররিয়াত ডেইলি নিউজকে বলেছেন, দাহলানকে তুরস্কের মোস্ট-ওয়ান্টেড সন্ত্রাসীদের তালিকায় স্থান দেয়া হয়েছে। মোহাম্মাদ দাহলান (৫৮) এক সময় ফিলিস্তিনের ফাতাহ আন্দোলনের প্রভাবশালী নেতা ছিলেন। কিন্তু স্বশাসন কর্তৃপক্ষের বর্তমান প্রেসিডেন্ট মাহমুদ আব্বাসের প্রতিদ্বন্দ্বী হিসেবে দাঁড়িয়ে যাওয়ায় তিনি ফিলিস্তিন ছেড়ে পালিয়ে যান এবং সংযুক্ত আরব আমিরাতে নির্বাসিত জীবনযাপন করতে থাকেন।তুরস্ক অভিযোগ করছে, দাহলানকে আরব আমিরাত ভাড়াটে গুণ্ডা হিসেবে ব্যবহার করছে। এ ছাড়া, আরব আমিরাত ফিলিস্তিনের স্বশাসন কর্তৃপক্ষের প্রেসিডেন্ট হিসেবে মাহমুদ আব্বাসকে সরিয়ে মোহাম্মাদ দাহলানকে…"/>
  </head>
  <body>
    <article>
      <h1>ফিলিস্তিনি নেতাকে ধরিয়ে দিতে ৭ লাখ ডলার পুরস্কার ঘোষণা</h1>
      <address><time datetime="2019-11-24T09:05:00+00:00">24 Nov 2019, 09:05</time> by <a rel="author">কালের কণ্ঠ অনলাইন</a></address>
      <p>ফিলিস্তিনের ফাতাহ পার্টির নির্বাসিত সাবেক প্রভাবশালী নেতা মোহাম্মাদ দাহলানের বিরুদ্ধে তুরস্কে ব্যর্থ সামরিক অভ্যুত্থানে জড়িত থাকার অভিযোগ এনেছে আঙ্কারা। এই ফিলিস্তিনি নেতাকে ধরিয়ে দিতে ৪০ লাখ লিরা বা সাত লাখ ডলার পুরস্কার ঘোষণা করেছে তুরস্ক। </p>
      <p>আঙ্কারা অভিযোগ করেছে, ২০১৮ সালের অক্টোবর মাসে তুরস্কের ইস্তাম্বুলে সৌদি কনস্যুলেটের ভেতরে ভিন্ন মতাবলম্বী সাংবাদিক জামাল খাশোগি হত্যায়ও দাহলান ভূমিকা পালন করেছিলেন বলে তুরস্কের স্বরাষ্ট্রমন্ত্রী সুলেমান সোইলু ইংরেজি ভাষার তুর্কি দৈনিক হুররিয়াত ডেইলি নিউজকে বলেছেন, দাহলানকে তুরস্কের মোস্ট-ওয়ান্টেড সন্ত্রাসীদের তালিকায় স্থান দেয়া হয়েছে।</p>
      <p>মোহাম্মাদ দাহলান (৫৮) এক সময় ফিলিস্তিনের ফাতাহ আন্দোলনের প্রভাবশালী নেতা ছিলেন। কিন্তু স্বশাসন কর্তৃপক্ষের বর্তমান প্রেসিডেন্ট মাহমুদ আব্বাসের প্রতিদ্বন্দ্বী হিসেবে দাঁড়িয়ে যাওয়ায় তিনি ফিলিস্তিন ছেড়ে পালিয়ে যান এবং সংযুক্ত আরব আমিরাতে নির্বাসিত জীবনযাপন করতে থাকেন।তুরস্ক অভিযোগ করছে, দাহলানকে আরব আমিরাত ভাড়াটে গুণ্ডা হিসেবে ব্যবহার করছে। এ ছাড়া, আরব আমিরাত ফিলিস্তিনের স্বশাসন কর্তৃপক্ষের প্রেসিডেন্ট হিসেবে মাহমুদ আব্বাসকে সরিয়ে মোহাম্মাদ দাহলানকে বসানোর চেষ্টা করছে বলেও অভিযোগ করেছে আঙ্কারা।  </p>
      <p>তুর্কি পররাষ্ট্রমন্ত্রী মেভলুত চাভুসওগ্লু গত মাসে আবুধাবির বিরুদ্ধে একজন সন্ত্রাসীকে ভাড়া করার অভিযোগ উত্থাপন করে বলেন, (দাহলান) একজন ইসরাইলি এজেন্ট বলেই পালিয়ে আপনাদের কাছে চলে গেছে।” ওই অভিযোগের জবাবে দাহলান একটি সৌদি টিভি চ্যানেলকে দেয়া সাক্ষাৎকারে তুরস্কের প্রেসিডেন্ট রজব তাইয়্যেব এরদোগানের বিরুদ্ধে সিরিয়ায় তৎপর সন্ত্রাসীদের পৃষ্ঠপোষকতা দেয়ার অভিযোগ আনেন।</p>
    </article>
  </body>
</html>