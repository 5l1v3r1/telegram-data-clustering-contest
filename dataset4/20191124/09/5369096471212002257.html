<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/la-liga/778278/aspida-prostasias-zintan-se-beil/"/>
    <meta property="og:site_name" content="to10.gr"/>
    <meta property="article:published_time" content="2019-11-24T09:24:56+00:00"/>
    <meta property="og:title" content="Ασπίδα προστασίας Ζιντάν σε Μπέιλ"/>
    <meta property="og:description" content="Ο Ουαλός αστέρας τα... άκουσε για τα καλά από τους οπαδούς της Ρεάλ στο τελευταίο εντός έδρας παιχνίδι της ομάδας, όμως ο Ζινεντίν Ζιντάν προσπάθησε να τον προστατέψει."/>
  </head>
  <body>
    <article>
      <h1>Ασπίδα προστασίας Ζιντάν σε Μπέιλ</h1>
      <h2>Ο Ουαλός αστέρας τα... άκουσε για τα καλά από τους οπαδούς της Ρεάλ στο τελευταίο εντός έδρας παιχνίδι της ομάδας, όμως ο Ζινεντίν Ζιντάν προσπάθησε να τον προστατέψει.</h2>
      <address><time datetime="2019-11-24T09:24:56+00:00">24 Nov 2019, 09:24</time> by <a rel="author">to10.gr</a></address>
      <p>«Persona non grata» αποτελεί πλέον ο Γκάρεθ Μπέιλ για το κοινό του «Σαντιάγκο Μπερναμπέου». Ο Ουαλός επιθετικός δεν βιώνει και τις καλύτερες μέρες του στη Μαδρίτη και υπομονή των οπαδών προς το πρόσωπό του φαίνεται πως έχει εξαντληθεί.</p>
      <p>Μάλιστα, το περιστατικό με το… πανό που σήκωσε ο 30χρονος στο τελευταίο παιχνίδι με την εθνική του ομάδα όξυνε ακόμη περισσότερο το αρνητικό κλίμα που υπάρχει γύρω από το όνομά του, γεγονός που έγινε ιδιαίτερα αντιληπτό και στην εντός έδρας αναμέτρηση της Ρεάλ με τη Σοσιεδάδ.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>Τη στιγμή που ο Μπέιλ περνούσε ως αλλαγή στον αγωνιστικό χώρο στη θέση του Ροντρίγκο, οι φίλοι των «Μερένχες» άρχισαν να τον αποδοκιμάζουν έντονα, σε μια απόδειξη πως δεν… ξέχασαν τα τελευταία τερτίπια του Ουαλού.</p>
      <p>Παρόλα αυτά, μετά τη λήξη του αγώνα ο Ζινεντίν Ζιντάν ύψωσε ασπίδα προστασίας για τον ποδοσφαιριστή του, προκειμένου να κατευνάσει τα πνεύματα και να περιορίσει τον αρνητισμό που περιβάλλει τη δεδομένη χρονική στιγμή τον πρώην αστέρα της Τότεναμ.</p>
      <p><i>«</i>Είμαι χαρούμενος για τη νίκη και για την επιστροφή του Μπέιλ, που τα πήγε καλά στο ματς» ανέφερε αρχικά ο Γάλλος για να προσθέσει: «Δεν του έχω μιλήσει για τις αποδοκιμασίες. Του έδωσα συγχαρητήρια για την επιστροφή του.</p>
      <p>Υπάρχει πολύς θόρυβος για τον Μπέιλ, εκείνος θέλει να είναι μαζί μας και τα πάει καλά. Γι’αυτό δεν θέλουμε να μιλάμε τόσο πολύ για το θέμα. Έχει ενσωματωθεί και θέλει να παίζει όπως όλοι οι άλλοι παίκτες μας».</p>
      <p>
        <b>
          <a href="https://www.to10.gr/podosfero/la-liga/778278/aspida-prostasias-zintan-se-beil/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>