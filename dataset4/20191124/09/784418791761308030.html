<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bizzness.net/%d7%99%d7%a1%d7%9e%d7%a0%d7%95-%d7%9e%d7%95%d7%a6%d7%a8%d7%99-%d7%94%d7%aa%d7%a0%d7%97%d7%9c%d7%95%d7%99%d7%95%d7%aa-%d7%99%d7%a9%d7%a8%d7%90%d7%9c-%d7%aa%d7%91%d7%a6%d7%a2-%d7%a1%d7%99%d7%9e%d7%95/"/>
    <meta property="og:site_name" content="ביזנעס"/>
    <meta property="article:published_time" content="2019-11-24T09:13:03+00:00"/>
    <meta property="og:title" content="יסמנו מוצרי התנחלויות? ישראל תבצע סימון נגדי"/>
    <meta property="og:description" content="במסגרת הפעילות נגד סימון מוצרים מישראל: משרד הכלכלה ישפה כל מפעל שייפגע מהסימון • הולנד גינתה את הסימון, האמריקנים גיבו את הולנד • השגריר בהולנד הביע תקווה כי כל עוד האיחוד האירופי לא יקבל החלטה גורפת, הולנד תימנע מסימון מוצרי התנחלויות"/>
  </head>
  <body>
    <article>
      <h1>יסמנו מוצרי התנחלויות? ישראל תבצע סימון נגדי</h1>
      <address><time datetime="2019-11-24T09:13:03+00:00">24 Nov 2019, 09:13</time> by <a rel="author">דוד שלומוביץ</a></address>
      <p>
        <b>במסגרת הפעילות נגד סימון מוצרים מישראל: משרד הכלכלה ישפה כל מפעל שייפגע מהסימון • הולנד גינתה את הסימון, האמריקנים גיבו את הולנד • השגריר בהולנד הביע תקווה כי כל עוד האיחוד האירופי לא יקבל החלטה גורפת, הולנד תימנע מסימון מוצרי התנחלויות</b>
      </p>
      <p>מדינת ישראל מתחילה להתאושש <a href="https://bizzness.net/%D7%91%D7%99%D7%AA-%D7%94%D7%9E%D7%A9%D7%A4%D7%98-%D7%94%D7%90%D7%99%D7%A8%D7%95%D7%A4%D7%99-%D7%A1%D7%99%D7%9E%D7%9F-%D7%90%D7%AA-%D7%94%D7%9E%D7%95%D7%A6%D7%A8%D7%99%D7%9D-%D7%94%D7%90%D7%9E/">מקביעת בית הדין הגבוה לצדק של האיחוד האירופי</a>. בפסיקה נקבע כי כל המדינות החברות באיחוד חייבות לסמן בצורה ברורה את מקור המוצרים מההתנחלויות ובעקבות כך יצאה מדינת ישראל לקרב מאסף.</p>
      <p>במשרד החוץ מנסים להתמודד עם ההחלטה והגינוי האמריקני התקיף בשילוב ההחלטה החדשה כי ההתנחלויות הן חוקיות מעניקות רוח גבית למאמצים. </p>
      <p>בהולנד נרשם ניצחון ראשון, הפרלמנט בהאג קבע שסימון מוצרים רק מישראל "מהווה אפליה ביחס לסכסוכים אחרים בעולם". הדרישה האולטימטיבית מבחינת הפרלמנט ההולנדי היא, שהסימון ייושם רק לאחר שיתקבלו החלטות נוספות בנציבות האירופית בנוגע לקונפליקטים אחרים. שגריר ישראל בהולנד אמר כי הוא "מקווה כי כל עוד האיחוד לא ישנה את עמדתו לפחות ממשלת הולנד תמנע מלסמן את המוצרים". </p>
      <p>משרד החוץ לא הוביל את המהלך בהולנד אלא תומכי ישראל מקרב הקהילה הנוצרית ואחרים. אולם גורמים בישראל המעורים במאמצים לשכנע את אירופה להימנע מההחלטה אומר כי בעקבות הולנד "יתעורר דיון אודות ההנחיה המפלה את ישראל לרעה ביחס לאזורי עימות אחרים בעולם".</p>
      <p>גם בארץ נרשם מאמץ נגדי על ההחלטה המבישה של האיחוד האירופי. בליכוד יוזמים הצעת חוק נגדית האומרת כי כל מוצר המיובא מהאיחוד האירופי יסודר בסימול מיוחד המודיע מהיכן בא.</p>
      <p>את הצעת החוק הגיש ח"כ שלמה קרעי שאמר כי "הסימון יאפשר לישראלים לבחור אם לקנות מוצרים של מדינות המסמנות מוצרים ישראליים בעצמן או לוותר על התענוג המפוקפק", קרעי הוסיף כי בדיוק "ב-12 בנובמבר השנה, ביום שבו הותקפה מדינת ישראל במאות טילים מרצועת עזה, החליט בית הדין האירופי כי מדינות האיחוד חייבות בסימון מוצרים שהגיעו מיהודה, שומרון ורמת הגולן עקב 'אי-חוקיותן'".</p>
      <p>מדובר על עשיית צדק בתהליך של 'מידה כנגד מידה'. אם האיחוד האירופי יסמן מוצרים בהיתממות אנטישמית מזויפת ויניח לאזרחי אירופה להחליט האם ברצונם לקנות את המוצר אם לאו, גם בישראל יסומנו מוצרים מהאיחוד האירופי ויניחו לאזרחי ישראל לקבל את ההחלטה שלהם. </p>
      <p>קרעי מבין שכוח הקניה של ישראל קטן מאוד ביחס לכוח הקנייה של מדינות האיחוד. אלא שמדובר כאן על החלטה סימבולית שיסביר למדינות האיחוד את החלטתם באופן הברור ביותר "אני מציע כי האריזות של מוצרים שמקורם במדינות החברות באיחוד האירופי יסומנו באופן מיוחד, כדי לאפשר לישראלים להחליט אם הם מעוניינים לרכוש מוצרים ממדינות המחרימות מוצרים ישראלים".</p>
      <figure>
        <img src="https://bizzness.net/wp-content/uploads/2019/11/unnamed-2.jpg"/>
        <figcaption>נשפה כל מפעל שייפגע | מכתבו של שר הכלכלה לראש מועצת יש"ע</figcaption>
      </figure>
      <p>שר הכלכלה אלי כהן נרתם גם הוא למאבק בהחלטה ושלח מכתב ליו"ר מועצת יש"ע דוד אלחייני, בו הוא מוגיע על סיוע כלכלי לכל חברה ישראלית שתיפגע מסימון המוצרים באירופה. "אני רואה בפסיקת בית הדין פסולה מבחינה היסטורית וכן מבחינה מוסרית וערכית". כותב שר הכלכלה אלי כהן במכתבו וממשיך: "הריני להבהיר שנפעל יחד עם משרדי הממשלה הרלוונטיים לתיקון הפסיקה המעוותת לאור זכותנו הטבעית וההיסטורית על ארץ ישראל בכלל ויהודה ושומרון בפרט וככל שהיא תיאכף על ידי הגורמים האירופאיים אפעל לקדם סיוע ושיפוי ככל שיידרש".</p>
      <p>המכתב המדבר על שיפוי איננו מסביר מהיכן יילקח התקציב המדובר בתקופה בה מונפת חרב הקיצוצים על משרדי הממשלה השונים. אולם אין זה משנה כל פעולה בנושא מגבה את התושבים והמפעלים החוששים מסימון התוצרת ומהחלטות האזרחים יפי הנפש המתגוררים באירופה.</p>
      <p>יו"ר מועצת יש"ע דוד אלחייני שקיבל את המכתב אמר בתגובה: "אנחנו לא נכנע לאיומים האירופאים. אני מודה לשר אלי כהן על הירתמותו למען ההתיישבות בשיפוי בעלי עסקים וחקלאים תושבי יהודה, שומרון ובקעת הירדן במקרה של נזק. אנו נמשיך לגדל, לייצר ולשווק בכל רחבי העולם".</p>
    </article>
  </body>
</html>