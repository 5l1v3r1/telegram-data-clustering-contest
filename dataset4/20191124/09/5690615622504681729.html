<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837500-na-dnipropetrovschini-pid-chas-pozhezhi-zaginula-zhinka"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T09:51:00+00:00"/>
    <meta property="og:title" content="На Дніпропетровщині під час пожежі загинула жінка"/>
    <meta property="og:description" content="КИЇВ. 24 листопада. УНН. В селі Саївка Дніпропетровської області у приватному житловому будинку під час гасіння пожежі знайшли тіло жінки. Про це УНН …"/>
  </head>
  <body>
    <article>
      <h1>На Дніпропетровщині під час пожежі загинула жінка</h1>
      <address><time datetime="2019-11-24T09:51:00+00:00">24 Nov 2019, 09:51</time> by <a rel="author">Анна Мурашко</a></address>
      <figure>
        <img src="https://www.unn.com.ua/uploads/media/photo/2019/11/24/b0b4a4ebdc4d2822029b5b47d46dc5c9002d6155.jpg"/>
      </figure>
      <p><b>КИЇВ. 24 листопада. УНН.</b> В селі Саївка Дніпропетровської області у приватному житловому будинку під час гасіння пожежі знайшли тіло жінки. Про це <b>УНН</b> повідомляє з посиланням на пресслужбу ГУ ДСНС України у Дніпропетровській області.</p>
      <p>Повідомлення про пожежу у приватному житловому будинку по вулиці Миру села Саївка П’ятихатського району до рятувальників надійшло 23 листопада о 10:15.</p>
      <p>"…рятувальники встановили, що пожежа виникла всередині одноповерхового житлового будинку. Вогнем (було – ред.) знищено домашнє майно на площі 24 кв.м. Пожежу локалізовано об 11:25 та ліквідовано о 12:30. Під час гасіння займання всередині будинку пожежниками (було – ред.) виявлено тіло загиблої жінки", - йдеться в повідомленні.</p>
      <p>Також, до гасіння пожежі було залучено 4 осіб особового складу та 1 одиницю пожежно-рятувальної техніки Головного управління ДСНС України у Дніпропетровській області.</p>
      <p>Нагадаємо, у Києві за добу <a href="https://www.unn.com.ua/uk/news/1837471-u-kiyevi-za-dobu-zaginuli-dvoye-lyudey-pid-chas-pozhezh?fbclid=IwAR2YwuRrsod-VMuyl0gclJykC5JJt17z2TbedAVnZACO3HRUHHLRw4Ggi28">загинули двоє людей</a> під час пожеж.</p>
    </article>
  </body>
</html>