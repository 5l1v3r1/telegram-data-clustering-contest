<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/lecce-cagliari-partita-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T09:16:39+00:00"/>
    <meta property="og:title" content="Lecce-Cagliari, dove vedere la partita in diretta TV e in streaming?"/>
    <meta property="og:description" content="Tredicesima giornata di Serie A, il Lecce ospita il Cagliari. Il match è in programma stasera alle ore 20.45 e sarà visibile sui canali Sky."/>
  </head>
  <body>
    <article>
      <h1>Lecce-Cagliari, dove vedere la partita in diretta TV e in streaming?</h1>
      <address><time datetime="2019-11-24T09:16:39+00:00">24 Nov 2019, 09:16</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/lecce-cagliari-415x242.jpg"/>
      </figure>
      <p>
        <b>Tredicesima giornata di Serie A, il Lecce ospita il Cagliari. Il match è in programma stasera alle ore 20.45 e sarà visibile sui canali Sky.</b>
      </p>
      <p><b>Lecce e Cagliari si sfideranno questa sera alle 20.45 in un match valevole per la tredicesima giornata del campionato di calcio di Serie A.</b> Il Lecce nel precedente turno è incappato in una pesante sconfitta all’Olimpico contro la Lazio per 4-2, mentre il Cagliari è reduce dal netto successo per 5-2 contro la Fiorentina e sta vivendo un momento magico con il terzo posto in classifica generale.</p>
      <p><b>Nel Lecce il tandem offensivo sarà composto da La Mantia e Lapadula, vista l’indisponibilità di Falco e le non perfette condizioni fisiche di Babacar.</b> Alle spalle dei due attaccanti agirà Mancosu, ma è pronto anche Farias al rientro dall’infortunio. <b>Nel Cagliari Joao Pedro e Simeone tandem offensivo; a centrocampo ce la fa Nandez, che completerà il reparto con Rog, Cigarini e Nainggolan.</b> Ancora out Ceppitelli: in difesa giocheranno Klavan e Pisacane con Lykogiannis e Cacciatore sugli esterni.</p>
      <p>
        <b>Probabili formazioni:</b>
      </p>
      <p><b>Lecce (4-3-1-2):</b> Gabriel; Meccariello, Rossettini, Lucioni, Calderoni; Majer, Tachtsidis, Petriccione; Mancosu; La Mantia, Lapadula.</p>
      <p><b>Cagliari (4-3-1-2):</b> Olsen; Cacciatore, Klavan, Pisacane, Lykogiannis; Nandez, Cigarini, Rog; Nainggolan; Joao Pedro, Simeone.</p>
      <h3>Tredicesima giornata di Serie A, il Lecce riceve il Cagliari nel posticipo serale di domenica: ecco dove poter vedere l’incontro in TV e in streaming</h3>
      <p><b>Lecce-Cagliari è un’esclusiva di Sky Sport. Sarà possibile vedere il match in diretta a partire dalle 20.45 di oggi sui canali Sky Sport Uno (canale 201), Sky Sport Serie A (canale 202) e su Sky Sport 251. Su Sky Go, inoltre, sarà disponibile il Live-Streaming</b> che permette di vedere i programmi Sky su pc e dispositivi mobili.</p>
      <p><b>I precedenti in Serie A fra le due squadre a Lecce sono 8:</b> 5 le affermazioni dei salentini contro le 2 del Cagliari; la sfida è terminata in parità in una sola circostanza. <b>L’ultima sfida fra le due squadre in Serie A risale alla stagione 2011-2012, quando a imporsi furono i sardi per 0-2, grazie ai gol di Ribeiro e Biondini.</b></p>
    </article>
  </body>
</html>