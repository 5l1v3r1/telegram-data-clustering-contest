<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/razumkov-rozpoviv-pro-svoye-chlenstvo-v-partiyi-regioniv/"/>
    <meta property="og:site_name" content="Рубрика"/>
    <meta property="article:published_time" content="2019-11-24T09:36:41+00:00"/>
    <meta property="og:title" content="Разумков розповів про своє членство в Партії регіонів"/>
    <meta property="og:description" content="Спікер Верховної Ради Дмитро Разумков заявив, що в 2010 році вийшов з Партії регіонів, оскільки розчарувався в тих процесах, які почали відбуватися в політсилі. Про це він сказав в інтерв’ю Українській правді. «Тобто задекларована позиція і те, що відбувалося з командою, яка докладала зусилля в ті часи, коли Партія регіонів… Зараз не про Януковича, а про […]"/>
  </head>
  <body>
    <article>
      <h1>Разумков розповів про своє членство в Партії регіонів</h1>
      <address><time datetime="2019-11-24T09:36:41+00:00">24 Nov 2019, 09:36</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/07/IMG_3755-ID49869-650x410-860x580-c-1.jpg"/>
      </figure>
      <p>Фото rbc.ua<br/><b><b>Спікер Верховної Ради Дмитро Разумков заявив, що в 2010 році вийшов з Партії регіонів, оскільки розчарувався в тих процесах, які почали відбуватися в політсилі.</b></b></p>
      <p>Про це він сказав в інтерв’ю <a href="https://www.pravda.com.ua/articles/2019/11/20/7232452/">Українській правді.</a></p>
      <p>«Тобто задекларована позиція і те, що відбувалося з командою, яка докладала зусилля в ті часи, коли Партія регіонів… Зараз не про Януковича, а про Партію регіонів, яка пройшла усі вибори. Багато з них було в опозиції, а після цього вони стали непотрібні та були викинуті на смітник», — зазначив він.</p>
      <p>При цьому Разумков підкреслив, що в Партії регіонів були «достойні люди, були фахівці, які чомусь в один момент стали непотрібні після того, як політична сила прийшла до влади».</p>
      <p>«Це неправильно, це призводить до катастрофічних процесів як внутрішніх, так і зовнішніх. І це призвело до, мабуть, тих результатів, які ми побачили», — заявив Разумков.</p>
      <p>На питання, чи підтримував він політику колишнього президента Віктора Януковича, Разумков відповів, що до 2010 року — так.</p>
      <p>«Тому що було багато ідей, багато людей у цій політичній силі, які заслуговували на повагу… Януковича я перестав підтримувати як політика, коли вийшов із Партії регіонів. Якщо б я підтримував, то я би залишився в тій політичній силі», — сказав він.</p>
      <p>Свою підтримку Партії регіонів політик обгрунтував тим, що «в той час, мабуть, зіграло ключову роль не хто більше подобався, а внутрішній протест».</p>
      <related>
        <h4>Читайте також</h4>
        <a href="https://rubryka.com/2019/11/23/razumkov-rozpoviv-za-chyyeyu-rekomendatsiyeyu-potrapyv-u-komandu-zelenskogo/"/>
      </related>
      <p>Водночас спікер спростував поширювану в ЗМІ інформацію про своє членство в молодіжному крилі Партії регіонів.</p>
      <p>«Я не був, це фейк. Доповідаю: я був в Партії регіонів, але не був в молодіжному крилі Партії регіонів. Звідки це взялося, я не розумію, насправді», — пояснив Разумков.</p>
      <p>Крім того, він додав, що підтримував Євромайдан «особливо після того, як стали відбуватися речі, яких не повинно бути в європейській державі».</p>
    </article>
  </body>
</html>