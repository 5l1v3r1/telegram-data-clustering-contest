<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824313-protesti-v-cili-policia-zastosovue-zaboroneni-gumovi-kuli-vze-u-280-osib-travmi-ocej.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T09:12:00+00:00"/>
    <meta property="og:title" content="Протести в Чилі: поліція застосовує заборонені гумові кулі, вже у 280 осіб травми очей"/>
    <meta property="og:description" content="У Чилі внаслідок застосування силовиками гумових куль під час зіткнень з учасниками антиурядових акцій постраждало понад 280 людей."/>
  </head>
  <body>
    <article>
      <h1>Протести в Чилі: поліція застосовує заборонені гумові кулі, вже у 280 осіб травми очей</h1>
      <h2>У Чилі внаслідок застосування силовиками гумових куль під час зіткнень з учасниками антиурядових акцій постраждало понад 280 людей.</h2>
      <address>
        <time datetime="2019-11-24T09:12:00+00:00">24 Nov 2019, 09:12</time>
      </address>
      <p>Про це повідомляє <a href="https://www.telesurenglish.net/news/Chile-Police-Continue-to-Use-Pellet-Rounds-Despite-Ban-20191123-0009.html">Telesur</a>.</p>
      <p>"За час антиурядових акцій <a href="https://www.ukrinform.ua/tag-protest">протесту</a> щонайменше 280 чилійців зазнали травмування очей унаслідок того, що правоохоронці стріляли їм в обличчя, і це рекордна кількість травмованих згідно зі світовою статистикою", - йдеться у повідомленні.</p>
      <p>За інформацією видання, поліція Чилі застосовує гумові кулі попри офіційну заборону їх використання, за винятком екстремальних ситуацій.</p>
      <p>Крім того, від початку акцій протестів проти політики президента Себастьяна Піньєри заарештовано понад 17 тисяч осіб, а 950 затриманих досі перебувають у слідчих ізоляторах.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2824265-u-kolumbii-vid-pocatku-protestiv-zaginuli-troe-ludej.html">У Колумбії від початку протестів загинули щонайменше троє людей</a>
      </blockquote>
      <p>Як повідомлялося, вже понад місяць чилійці протестують проти соціальної та економічної нерівності, а також проти політичної еліти. Масштабні демонстрації проти чилійського уряду розпочалися у Сантьяго 14 жовтня через 30-відсоткове підвищення вартості проїзду в метро.</p>
      <p>Нинішня криза є найбільшою у Чилі з моменту повернення країни до демократії у 1990 році.</p>
      <p>Президент Себастьян Піньєра 17 листопада вперше засудив поліцію за зловживання силою щодо протестувальників.</p>
      <p>Фото:  Global Look Press / Luis Vargas</p>
    </article>
  </body>
</html>