<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709661"/>
    <meta property="og:site_name" content="ישראל היום"/>
    <meta property="article:published_time" content="2019-11-24T09:00:01+00:00"/>
    <meta property="og:title" content="טסלה סייבר-טראק נחשף"/>
    <meta property="og:description" content="טסלה מציגה באופן רשמי את הטנדר העתידי שלהרכב"/>
  </head>
  <body>
    <article>
      <h1>טסלה סייבר-טראק נחשף</h1>
      <h2>טסלה מציגה באופן רשמי את הטנדר העתידי שלה</h2>
      <address><time datetime="2019-11-24T09:00:01+00:00">24 Nov 2019, 09:00</time> by <a rel="author" href="https://www.israelhayom.co.il/writer_articles?tid=8967" target="_blank">אריאל אלסיבוני</a></address>
      <p>אי-אפשר להאשים את אילון מאסק בהתנהלות צפויה או משעממת. המוח שמאחורי טסלה מקפיד לשמור אותה בכותרות, להתל בחברות הרכב הוותיקות ולייצר באז (חיובי בדרך כלל) סביב החברה שלו.</p>
      <p>הצעד הבא, עליו עמלים בטסלה כבר שלוש שנים, הוא טנדר גדול. בשוק האמריקאי, בו נמכרים יותר ממיליון כאלו כל שנה, זה אמור להיות מתורגם להצלחה כלכלית מובטחת. גם הנתונים שצמודים לטנדר הזה, מרשימים למדי. המידות מכוונות לאיזור של הפורד F150, נתוני התאוצה מתאימים למכונית-על, יכולת המשא טובה והטווח החשמלי מרשים.</p>
      <figure>
        <img src="https://www.israelhayom.co.il/sites/default/files/panes/car_lobby/78537870_728251784252326_8345510528625410048_n-768x432.jpg"/>
      </figure>
      <p>רק בעיה אחת התגלתה בזמן ההשקה. הטנדר של מאסק, עשוי פלדת אל-חלד, מציג מראה מוזר למדי ועורר מיד מחלוקת. היתרון של המבנה והחומר במקרה הזה, לפי טסלה, הוא חוסן מוגבר מפני דפיקות ומכות. באותו עניין, החלונות אמורים להיות חסינים בפני שבירה. בתצוגת תכלית על במת ההשקה, הצליח כדור מתכת להוכיח אחרת. עם או בלי יכולת כזו, התוצאה פשוט מוזרה.</p>
      <p>
        <b>
          <a href="https://www.over-drive.co.il/">עוד מאוברדרייב &gt;&gt;&gt;</a>
        </b>
      </p>
      <p>למרות צניחת המניה של טסלה, שהגיעה אחרי החשיפה, נוכח העיצוב המוזר והשמשות השבורות, אפשר לשער שהסייברטראק יימצא לו מקום בשוק. יהיו כאלו שדווקא יימשכו לעיצוב המוזר. אחרים יירצו בחנייה טנדר חשמלי גדול, שיודע לזנק ל-100 קמ”ש תוך 2.9 ש’ בגרסתו החזקה וליהנות מטווח חשמלי של עד 800 ק”מ. לשאר העולם יש זמן להתרגל למראה הזה, עד שיחידות ראשונות יעלו על הכביש בין 2021.</p>
    </article>
  </body>
</html>