<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-zoni-oos-okupanty-8-raziv-vidkryvaly-vogon/"/>
    <meta property="og:site_name" content="VARTA1"/>
    <meta property="article:published_time" content="2019-11-24T09:20:03+00:00"/>
    <meta property="og:title" content="У зоні ООС окупанти 8 разів відкривали вогонь"/>
    <meta property="og:description" content="У зоні ООС окупанти 8 разів відкривали вогонь"/>
  </head>
  <body>
    <article>
      <h1>У зоні ООС окупанти 8 разів відкривали вогонь</h1>
      <address>
        <time datetime="2019-11-24T09:20:03+00:00">24 Nov 2019, 09:20</time>
      </address>
      <p>Post Views: 5</p>
      <p>
        <b>23 листопада збройні формування Російської Федерації 8 разів порушили режим припинення вогню. Противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм, гранатометів різних систем та стрілецької зброї, з великокаліберними кулеметами включно. Про це повідомляє ООС.</b>
      </p>
      <p>3 обстріли російськими окупаційними військами наших позицій зафіксовано в районі відповідальності оперативно-тактичного угруповання “ПІВНІЧ”, біля населеного пункту Південне. Ворог вів вогонь з ручних протитанкових гранатометів, великокаліберних кулеметів і стрілецької зброї.</p>
      <p>В районі відповідальності оперативно-тактичного угруповання “СХІД” ворог здійснив 5 обстрілів:<br/>двічі біля Пісків – з мінометів калібру 82 мм, гранатометів різних систем, великокаліберних кулеметів та іншої стрілецької зброї;<br/>два рази поблизу Водяного – з автоматичних гранатометів, стрілецької зброї та РПГ;<br/>неподалік Верхньоторецького – з великокаліберних кулеметів і автоматичних гранатометів.</p>
      <p>Вчора, 23 листопада, втрат серед особового складу Об’єднаних сил внаслідок обстрілів не було.</p>
      <p>З початку цієї доби російські окупаційні війська, з великокаліберних кулеметів, вели прицільний вогонь у районі Тарамчука. Обстріл тривав понад півгодини. Втрат з нашого боку не зафіксовано.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>