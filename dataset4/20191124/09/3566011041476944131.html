<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549508.html/%D9%85%D8%AE%D8%AA%D8%B1%D8%B9%DB%8C%D9%86-%D9%88-%D9%85%D8%A8%D8%AA%DA%A9%D8%B1%DB%8C%D9%86-%D8%AA%D9%87%D8%AF%DB%8C%D8%AF-%D9%88-%D8%AA%D8%AD%D8%B1%DB%8C%D9%85-%D9%87%D8%A7-%D8%B1%D8%A7-%D8%A8%D9%87-%D9%81%D8%B1%D8%B5%D8%AA-%D8%AA%D8%A8%D8%AF%DB%8C%D9%84-%DA%A9%D8%B1%D8%AF%D9%86%D8%AF--%D9%85%D8%B3%D8%A6%D9%88%D9%84%DB%8C%D9%86-%D8%A7%D8%B2-%D8%B7%D8%B1%D8%AD-%D9%87%D8%A7%DB%8C-%D8%A7%D9%88%D9%84%D9%88%DB%8C%D8%AA-%D8%AF%D8%A7%D8%B1-%DA%A9%D8%B4%D9%88%D8%B1%D9%85%D8%A7%D9%86-%D8%AD%D9%85%D8%A7%DB%8C%D8%AA-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T09:51:00+00:00"/>
    <meta property="og:title" content="مخترعین و مبتکرین تهدید و تحریم ها را به فرصت تبدیل کردند/ مسئولین از طرح های اولویت دار کشورمان حمایت کنند"/>
    <meta property="og:description" content="فرمانده سپاه حضرت قمر بنی هاشم (ع) چهارمحال و بختیاری گفت: مخترعین و مبتکرین جمعی هستند که به عنوان مخترعین علمی خدمت بزرگی به کشورت میکنند و به این باور رسیده اند که کشور از همان ابتدا دچار تحریم و تهدید بوده است و توانستند آن ها را به فرصت تبدیل کنند."/>
  </head>
  <body>
    <article>
      <h1>مخترعین و مبتکرین تهدید و تحریم ها را به فرصت تبدیل کردند/ مسئولین از طرح های اولویت دار کشورمان حمایت کنند</h1>
      <h2>فرمانده سپاه حضرت قمر بنی هاشم (ع) چهارمحال و بختیاری:</h2>
      <address>
        <time datetime="2019-11-24T09:51:00+00:00">24 Nov 2019, 09:51</time>
      </address>
      <p>فرمانده سپاه حضرت قمر بنی هاشم (ع) چهارمحال و بختیاری گفت: مخترعین و مبتکرین جمعی هستند که به عنوان مخترعین علمی خدمت بزرگی به کشورت میکنند و به این باور رسیده اند که کشور از همان ابتدا دچار تحریم و تهدید بوده است و توانستند آن ها را به فرصت تبدیل کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.jahanbinnews.ir/">جهانبین نیوز</a>؛ سردار علی‌محمد اکبری فرمانده سپاه حضرت قمر بنی هاشم(ع) چهارمحال و بختیاری امروز در یازدهمین جشنواره جهادگران علم و فناوری خطاب به مخترعین و نخبگان گفت: شما جمعی هستید که به عنوان مخترعین علمی خدمت بزرگی به کشورتان می کنید و به این باور رسیده اید که کشور از همان ابتدا دچار تحریم و تهدید بوده است.<br/><br/>سردار اکبری با تاکید بر اینکه این باور اگر بین شما جوانان به وجود آید که تحریم ها و تهدیدها امروز موفقیت هایی را به همراه دارد تصریح کرد: نیروهای مسلح ما از ابتدای انقلاب صفر بود اما توانست با همت و پشتکار خود امروز به خود کفایی کامل برسد.<br/><br/>وی با اشاره به اینکه امروز علم نسبت به گذشته قابل مقایسه نیست بیان داشت: کشور ما جز کشور هایی بود که از لحاظ علمی صفر بود اما رتبه امروز کشور ما در بحث علم بین 15 تا 16 است .<br/><br/><b>اگر امروز از نخبگان پشتیبانی نشود به تولید انبوه نمی رسیم</b><br/><br/>سردار اکبری با تاکید بر اینکه اگر امروز از نخبگان پشتیبانی نشود به تولید انبوه نمی رسیم بیان داشت: علم و فناوری و اختراعات از سطوح بالایی برخوردار است و باید طرح های نخبگان اولویت بندی شود و بعد مورد توجه و حمایت مسئولین قرار گیرد.<br/><br/>وی یادآور شد: مسئولین باید بتوانند از طرح هایی که نیاز اول کشورمان است پشتیبانی کنند.<br/><br/><b>مخترعین و مبتکرین دلسرد از کار خود نباشند</b><br/><br/>سردار اکبری با تاکید بر اینکه مخترعین و مبتکرین ما نباید دلسرد شوند گفت: وقتی در جایی نامی از شما برده می شود باید با شور و نشاط  به کار خود ادامه دهید.</p>
      <p>وی با تاکید بر اینکه من به مسئولین مربوطه مشکلات شما مخترعین و نخبگان را خواهم گفت اظهار کرد: امید است مسئولین مربوطه بتوانند از شما پشتیبانی مالی بکنند.<br/><br/>سردار اکبری بیان داشت: مسئولین ما باید از مخترعین و مبتکرین و از طرح هایی که ارائه داده اند بتوانند حمایت کنند .<br/><br/>وی در پایان خاطر نشان کرد: ما باید بتوانیم به همت جهادی جهادگران نام استان را همچون رزمندگان دفاع مقدس جزء استان های برتر کشور قرار دهیم .<br/><br/>انتهای پیام/</p>
    </article>
  </body>
</html>