<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/traian-basescu-democratia-de-e-o-chestiune-facultativa-ci-trebuie-aparata-cu-votul-18610732"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T09:14:13+00:00"/>
    <meta property="og:title" content="Traian Băsescu: Democraţia de e o chestiune facultativă, ci trebuie apărată cu votul"/>
    <meta property="og:description" content="Fostul preşedinte Traian Băsescu, europarlamentar PMP, a declarat, duminică, după ce a votat, că ”democraţia nu e o chestiune facultativă”, ci trebuie apărată cu votul românilor, deşi Constituţia nu impune prezenţa obligatorie la votare."/>
  </head>
  <body>
    <article>
      <h1>Traian Băsescu: Democraţia de e o chestiune facultativă, ci trebuie apărată cu votul</h1>
      <address><time datetime="2019-11-24T09:14:13+00:00">24 Nov 2019, 09:14</time> by <a rel="author" href="https://www.zf.ro/autor/teodor-bobei" target="_blank">Teodor Bobei</a></address>
      <p>Fostul preşedinte Traian Băsescu, europarlamentar PMP, a declarat, duminică, după ce a votat, că ”democraţia nu e o chestiune facultativă”, ci trebuie apărată cu votul românilor, deşi Constituţia nu impune prezenţa obligatorie la votare.</p>
      <p>”Bine e să vină la vot, pentru că democraţia nu e o chestiune facultativă. Mulţi înţeleg (că votul - n.r.) e facultativ. Aşa este, nu ne obligă Constituţia, dar dacă vrei democraţie, apăr-o cu votul”, a fost mesajul lui Traian Băsescu pentru români.</p>
      <p>El a prezentat şi aşteptările pe care le are de la viitorul preşedinte al României.</p>
      <p>”Vreau garanţia că România va evolua pozitiv în interiorul UE, NATO. Nu vreau să mai aud că fietecine ia decizii de politică externă şi multe altele”, a declarat Traian Băsescu.</p>
      <p>El a venit la secţia de votare alături de soţia sa, Maria.</p>
    </article>
  </body>
</html>