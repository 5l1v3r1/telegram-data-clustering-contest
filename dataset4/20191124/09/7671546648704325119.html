<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914929"/>
    <meta property="og:site_name" content="Dnevnik"/>
    <meta property="article:published_time" content="2019-11-24T09:46:00+00:00"/>
    <meta property="og:title" content="V finalu Davisovega pokala Španija in Kanada"/>
    <meta property="og:description" content="Španija je druga finalistka teniškega tekmovanja za Davisov pokal v njegovi prenovljeni izvedbi. V polfinalu zaključnega turnirja so gostitelji šele po partiji dvojic premagali Veliko Britanijo in si zagotovili nastop v današnjem finalu proti Kanadi."/>
  </head>
  <body>
    <article>
      <h1>V finalu Davisovega pokala Španija in Kanada</h1>
      <address><time datetime="2019-11-24T09:46:00+00:00">24 Nov 2019, 09:46</time> by <a rel="author">STA</a></address>
      <p>
        <b>Španija je druga finalistka teniškega tekmovanja za Davisov pokal v njegovi prenovljeni izvedbi. V polfinalu zaključnega turnirja so gostitelji šele po partiji dvojic premagali Veliko Britanijo in si zagotovili nastop v današnjem finalu proti Kanadi.</b>
      </p>
      <p>Dvoboj je trajal pozno v noč, na koncu pa sta Rafael Nadal in <b>Feliciano Lopez </b>po dveh izenačenih nizih slavila proti <b>Jamieju Murrayju</b> in <b>Nealu Skupskemu</b> s 7:6 (3) in 7:6 (8).</p>
      <p>Pred tem je <b>Kyle Edmund</b> popeljal Britance v vodstvo z zmago 6:3 in 7:6 (3) proti Lopezu v prvi partiji posameznikov. Izid je hitro poravnal Nadal, ki je brez težav premagal <b>Dana Evansa</b> s 6:4 in 6:0.</p>
      <p>V odločilni partiji dvojic so Britanci v drugem nizu zapravili kar štiri žogice za izenačenje. »To tekmovanje je izjemno napeto,« je po napredovanju Španije dejal prvi igralec sveta Nadal. »Zelo tesno je bilo. Mi smo odlično odigrali in smo izjemno veseli,« je še dodal.</p>
      <p>Španija se bo v finalu, ki se bo začel ob 16. uri po srednjeevropskem času, pomerila s Kanado. Ta je v prvem sobotnem polfinalu z 2:1 premagala Rusijo in se tako prvič v zgodovini uvrstila v finale Davisovega pokala.</p>
      <p>Španija je v starem formatu tekmovanja kar devetkrat igrala v finalu, pri tem petkrat zmagala, nazadnje leta 2011.</p>
      <blockquote><b>Izid, polfinale:<br/></b>Španija - Velika Britanija 2:1<br/>Feliciano Lopez - Kyle Edmund 3:6 in 6:7 (3);<br/>Rafael Nadal - Dan Evans 6:4 in 6:0;<br/>Rafael Nadal/Feliciano Lopez - Jamie Murray/Neal Skupski 7:6 (3) in 7:6 (8).</blockquote>
      <related>
        <h4>Preberite sorodne prispevke</h4>
        <a href="https://www.dnevnik.si/1042915006/sport/tenis/spanija-osvojila-davisov-pokal-po-zmagi-nad-kanado"/>
        <a href="https://www.dnevnik.si/1042914895/sport/tenis/spanci-zadnji-polfinalisti-davisovega-pokala-"/>
        <a href="https://www.dnevnik.si/1042911529/magazin/aktualno/nadal-dahnil-usodni-da"/>
        <a href="https://www.dnevnik.si/1042909918/sport/tenis/polona-hercog-pokleknila-pred-osmo-igralko-sveta"/>
      </related>
    </article>
  </body>
</html>