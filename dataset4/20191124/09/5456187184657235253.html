<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/24/356682/"/>
    <meta property="og:site_name" content="charter97.org"/>
    <meta property="article:published_time" content="2019-11-24T09:11:00+00:00"/>
    <meta property="og:title" content="Івонка Сурвіла ў Вільні: Мы лічым сябе абаронцамі незалежнасці Беларусі"/>
    <meta property="og:description" content="А дарогу да адраджэння паказаў Каліноўскі."/>
  </head>
  <body>
    <article>
      <h1>Івонка Сурвіла ў Вільні: Мы лічым сябе абаронцамі незалежнасці Беларусі</h1>
      <h2>А дарогу да адраджэння паказаў Каліноўскі.</h2>
      <address>
        <time datetime="2019-11-24T09:11:00+00:00">24 Nov 2019, 09:11</time>
      </address>
      <p>Старшыня Рады БНР <b>Івонка Сурвіла</b> прыняла ўдзел у пахаванні паўстанцаў у Вільні. На думку старшыні Рады БНР, беларускае адраджэнне пачалося ад Кастуся Каліноўскага.</p>
      <p>«Каліноўскі паказаў дарогу адраджэння. Ён быў вялікі патрыёт, любіў Беларусь як ніхто. Яго кліч: «Каго любіш? Люблю Беларусь!», паказвае ў якой ступені Беларусь была ў сэрцы гэтых людзей. Для мяне ён сімвал адраджэння», — сказала старшыня Рады БНР у каментары <a href="https://www.racyja.com/hramadstva/ivonka-survila-kalinouski-simval-adr/">«Радыё Рацыя»</a>.</p>
      <p>Урачыстасці ў Вільні таксама сталі нагодай для правядзення пасяджэння Рады БНР. Як падкрэслівае Івонка Сурвіла, вялікай пагрозай для незалежнасці Беларусі з’яўляецца пагадненне пра інтэграцыю Беларусі і Расеі.</p>
      <p>«Цяпер нас вельмі пераймаюць старанні Пуціна неяк уключыць Беларусь у сваю імперыю. Страшэнна пераймае, хаця некаторыя людзі ў гэта не вераць, але я думаю, што ён сапраўды мае гэта на мэце. Будзем глядзець, якім спосабам можна адэкватна змагацца супраць гэтага. Мы лічым сябе абаронцамі незалежнасці Беларусі», — сказала старшыня Рады БНР.</p>
      <p>Другі дзень урачыстасці ў Вільні завершыў паўстанцкі ланцуг – жалобнае грамадскае шэсце са знічамі ад Вострай брамы да могілак Росы. Каб прыняць удзел у пахаванні паўстанцаў у літоўскую сталіцу прыехала каля 7 тысяч беларусаў.</p>
      <figure>
        <img src="https://i.c97.org/gi/53962/276201-1574575608-big.jpg"/>
      </figure>
      <figure>
        <img src="https://i.c97.org/gi/53962/276202-1574575618-big.jpg"/>
      </figure>
      <figure>
        <img src="https://i.c97.org/gi/53962/276204-1574575673-big.jpg"/>
      </figure>
      <figure>
        <img src="https://i.c97.org/gi/53962/276205-1574575684-big.jpg"/>
      </figure>
      <figure>
        <img src="https://i.c97.org/gi/53962/276207-1574575888-big.jpg"/>
      </figure>
      <figure>
        <img src="https://i.c97.org/gi/53962/276211-1574575946-big.jpg"/>
      </figure>
    </article>
  </body>
</html>