<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/lietuva/nepilnameciams-iki-16-metu-laimejimu-loterijose-siuloma-neismoketi-1752296/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T09:39:00+00:00"/>
    <meta property="og:title" content="Nepilnamečiams iki 16 metų laimėjimų loterijose siūloma neišmokėti"/>
    <meta property="og:description" content="Reklama"/>
  </head>
  <body>
    <article>
      <h1>Nepilnamečiams iki 16 metų laimėjimų loterijose siūloma neišmokėti</h1>
      <address><time datetime="2019-11-24T09:39:00+00:00">24 Nov 2019, 09:39</time> by <a rel="author">Sniegė Balčiūnaitė</a></address>
      <p>Reklama</p>
      <p>
        <b>Asmenims iki 16 metų norima uždrausti atsiimti loterijų laimėjimus, tai už juos galėtų padaryti tik suaugusieji. Dabar tokio apribojimo nėra.  </b>
      </p>
      <p>Drausti išmokėti laimėjimus asmenims, jaunesniems kaip 16 metų, Seimui siūlo Biudžeto ir finansų komitetas ir Vyriausybė.</p>
      <p>Tai numatančias Loterijų įstatymo pataisas parlamentarai svarstys kitą savaitę. Jeigu joms bus pritarta, šis draudimas įsigaliotų nuo 2020 metų gegužės.  </p>
      <p>Siūlomi pakeitimai taip pat numato, kad loterijų organizatoriai ir šių bilietų pardavėjai turėtų pasirūpinti, kad 16 metų neturintiems asmenims laimėjimai nebūtų išmokami – prieš išmokant pinigus, paprašyti asmens amžių įrodantį dokumentą. </p>
      <p>Loterijos bilietų platinimo vietose privalėtų būti pakabinti užrašai apie draudimą išmokėti laimėjimus jaunesniems kaip 16 metų asmenims. Jeigu loterijos bilietais būtų prekiaujama internetu ar telefono ryšiu, apie šį draudimą taip pat turėtų būti pateikiama informacija.</p>
      <p>Biudžeto ir finansų komitetas be kita ko nepritarė valdančiųjų socialdarbiečių ir „valstiečių“ atstovų Andriaus Palionio ir Ramūno Karbauskio, o taip pat konservatoriaus Mykolo Majausko siūlymui uždrausti nepilnamečiams apskritai įsigyti loterijos bilietų.   </p>
      <p>Reklama</p>
      <p>„Valstietis“ Viktoras Rinkevičius abejojo, ar toks draudimas įmanomas. </p>
      <p>„Vaikams, net ir 10-12 metų, loterijos bilietus tėvai, draugai, giminaičiai perka kaip dovanas gimtadieniams. Tokių įpročių visuomenėje neišgyvendinime, nesukontroliuosime“, – komiteto posėdyje teigė jis.  </p>
      <p>Tuo tarpu M. Majauskas aiškino, kad pasaulyje vis daugiau valstybių įveda ribojimą leisti loterijos bilietus pirkti asmenims tik nuo 18 metų.   </p>
      <p>„Lošimai pasižymi dideliu priprantamumu, kurio neigiamos pasekmės yra šeimai ir visuomenei, yra ir finansinis neatsakingumas, ir įvairios socialinės pasekmės“, –  aiškino M. Majauskas. </p>
      <p>BNS</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/lietuva/pensijos-nuo-sausio-dides-maksimaliai-tvirtina-r-karbauskis-1751528/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/rkarbauskis-istatymus-derina-su-reitingais-1750964/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/siuloma-drausti-naudoti-gyvunus-cirke-igyvendinti-grybavimo-taisykliu-pakeitimus-1750261/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/r-masiulis-tapo-vilniaus-silumos-tinklu-valdybos-nariu-1745983/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/tai-tik-demokratija-ramunai-nieko-asmenisko-1745392/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/holivudas-atvere-mykolui-majauskui-akis-1742085/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/avineli-pasipurtyk-1739782/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/vietoje-laisvu-dienu-geguzes-1-aja-ir-lapkricio-2-aja-siulomos-atostogos-1739379/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>