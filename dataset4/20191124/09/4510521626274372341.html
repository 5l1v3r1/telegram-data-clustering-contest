<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/slatina/sectia-olt-s-a-depasit--prezenta-100-patru-mai-votanti-liste-suplimentare-1_5dda4a355163ec42715a9d70/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T09:23:06+00:00"/>
    <meta property="og:title" content="Secţia din Olt în care s-a depăşit prezenţa de 100%. Votanţii pe liste suplimentare, de peste două ori mai numeroşi"/>
    <meta property="og:description" content="Într-o secţie de vot din Olt s-a depăşit, puţin după ora 11,00, prezenţa de 100%, fiind vorba de o secţia campioană la prezenţă şi în primul tur."/>
  </head>
  <body>
    <article>
      <h1>Secţia din Olt în care s-a depăşit prezenţa de 100%. Votanţii pe liste suplimentare, de peste două ori mai numeroşi</h1>
      <address><time datetime="2019-11-24T09:23:06+00:00">24 Nov 2019, 09:23</time> by <a rel="author">Alina Mitran</a></address>
      <h4>Într-o secţie de vot din Olt s-a depăşit, puţin după ora 11,00, prezenţa de 100%, fiind vorba de o secţia campioană la prezenţă şi în primul tur.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/cluj-napoca/mesajul-surprinzator-razvan-Stefanescu-romanul-placute-anti-psd-votat-turul-alegerile-prezidentiale-1_5dda3bcb5163ec42715a3363/index.html"/>
      </related>
      <p><b>UPDATE</b>: Aproape de ora 13,00, la secţia Moţoeşti s-a atins 132,72% prezenţă la urne, membrii comisiei electorale din cadrul secţiei solicitând suplimentarea numărului de buletine de vot. Biroul Electoral Judeţean Olt a aprobat trimiterea a încă 100 buletine de vot. Numărul celor care şi-au exercitat dreptul la vot a ajuns la 73, 23 fiind pe liste permanente, iar 50 pe liste suplimentare.</p>
      <p>
        <b>Ştirea iniţială</b>
      </p>
      <p>La Moţoeşti, comuna Bărăşti din judeţul Olt, la ora 11,11 s-a ajuns la 100% prezenţă şi în minutele imediat următoare s-a depăşit. Aici sunt 55 votanţi înscrişi în listele permanente, însă până la ora menţionată dintre aceştia votaseră 14. Pe liste suplimentare, însă, se adunaseră 41 şi numărul acestora este în continuare în creştere.</p>
      <p>În primul tur al Alegerilor Prezidenţiale 2019, la Moţăeşti s-a ajuns la 190,90%, fiind cel mai mare rezultat privind prezenţa la urne din judeţ.</p>
      <hr/>
    </article>
  </body>
</html>