<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77669-Knights-of-the-Ren-konecne-v-akcii-Kylo-Ren-a-Rey-zvadzaju-suboje-so-svetelnymi-mecmi-a-vo-vesmire-sa-crta-bitka-storocia"/>
    <meta property="og:site_name" content="REFRESHER"/>
    <meta property="article:published_time" content="2019-11-24T09:26:00+00:00"/>
    <meta property="og:title" content="Knights of the Ren konečne v akcii! Kylo Ren a Rey zvádzajú súboje so svetelnými mečmi a vo vesmíre sa črtá bitka storočia"/>
    <meta property="og:description" content="Najnovší televízny spot odhaľuje nové zábery a konečne aj prvý poriadny pohľad na Knights of Ren."/>
  </head>
  <body>
    <article>
      <h1>Knights of the Ren konečne v akcii! Kylo Ren a Rey zvádzajú súboje so svetelnými mečmi a vo vesmíre sa črtá bitka storočia</h1>
      <address><time datetime="2019-11-24T09:26:00+00:00">24 Nov 2019, 09:26</time> by <a rel="author">Dominik Vetrák</a></address>
      <p>
        <b>Najnovší televízny spot odhaľuje nové zábery a konečne aj prvý poriadny pohľad na Knights of Ren.</b>
      </p>
      <p>Reklamná kampaň na Star Wars: The Rise of the Skywalker je v plnom prúde, a tak nie je prekvapením, že každých pár dní vidíme nový televízny spot či klip. Dnešok nie je výnimkou. Zaujímavý je však tým, že konečne dostávame nový pohľad na Knights of Ren. Ide o tajomnú skupinu bojovníkov vedenú Kylo Renom, ktorá bola predstavená v The Force Awakens.</p>
      <p>Nič však o nej nevieme a odvtedy sa po nich zľahla zem. Zdá sa, že sa konečne dozvieme, čo sú zač a aký je rozsah ich schopností. Tak nejako však máme dojem, že Abrams ich použije len preto, že musí. Nakoniec, je trochu divné, že sa ich v sequelovej trilógii zatiaľ nikto ani len nedotkol. V každom prípade, posledná epizóda ukončí Skywalker ságu.</p>
      <figure>
        <iframe src="https://www.youtube.com/embed/1qphC39PJf4" width="700" height="370" data-service="Youtube" scrolling="no"/>
      </figure>
      <p>Ak si však predstavíme, že to všetko viedlo k tomuto. Celé desaťročia čakania na finále Star Wars... no, sme trochu sklamaní. Necítime ten hype, tú natešenosť a podobne. Jednak za to môže predošlý diel, jednak celková úroveň sequelovej trilógie a ich postavy/príbeh. Snáď nás ale J. J. Abrams na režisérskom kresle poteší a z kín odídeme spokojní.</p>
      <p><b>Dozvieme sa to už 19. decembra. </b>Príbeh sa bude odohrávať rok po udalostiach The Last Jedi a spoznávame v ňom viacero nových postáv. Z nováčikov privítame Naomi Ackie (Dr. Who), Richarda E. Granta a Keri Russell. V prvom rade sa však vráti Ian McDiarmid ako Palpatine a Billy Dee Williams ako Lando Calrissian. Uvidíme aj Luka Skywalkera, aj keď nevieme presne, v akej forme.</p>
      <related>
        <a href="https://refresher.sk/76351-Leia-sa-mala-stat-poslednym-Jediom-zobudit-obrovsku-Silu-a-bit-sa-so-svetelnym-mecom-Co-zmenila-smrt-Carrie-Fisher"/>
      </related>
      <p>Režíroval už spomínaný J. J. Abrams (The Force Awakens, Star Trek), pričom scenár napísal spoločne s Chrisom Terriom (Argo, BvS). Pre viac informácií o Star Wars: Episode IX klikaj <b><a href="https://refresher.sk/tag/star-wars-epizoda-ix">sem</a></b>.</p>
      <p>PS: Kathleen Kennedy sa po odhalení Palpatina dušovala, že ho mali v pláne priviesť od samého začiatku. Colin Trevorrow, pôvodný režisér Epizódy IX, sa ale prekecol. Tvrdí totiž, že Abrams ho vsunul do scenára, keďže on s ním vôbec nepočítal. Hups</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71221-Pribeh-Star-Wars-IX-sa-bude-odohravat-rok-po-udalostiach-The-Last-Jedi-a-Bad-Boys-3-nabera-dalsie-herecke-posily"/>
        <a href="https://refresher.sk/53064-Meryl-Streep-ako-Leia-v-Star-Wars-9-Podla-internetovych-klebiet-bude-mozno-zosnula-Carrie-Fisher-preobsadena"/>
        <a href="https://refresher.sk/71528-Margot-Robbie-Nicole-Kidman-a-Charlize-Theron-si-zahraju-novinarky-ktorych-sef-je-obvineny-zo-sexualneho-obtazovania"/>
        <a href="https://refresher.sk/71804-Markovi-Hamillovi-uz-na-navrate-do-Star-Wars-IX-nezalezi-Duchovnej-formy-Lukea-Skywalkera-sa-tak-zrejme-nedockame"/>
        <a href="https://refresher.sk/71108-J-J-Abrams-oznamil-koniec-natacania-Star-Wars-IX-dojemnou-fotkou-s-ustrednym-triom"/>
        <a href="https://refresher.sk/71588-Billy-D-Williams-si-znova-zahra-Landa-Paserak-a-pilot-Calrissian-sa-vrati-do-Star-Wars-Epizody-IX"/>
        <a href="https://refresher.sk/71458-Quentin-Tarantino-pre-svoj-najnovsi-film-obsadil-uz-aj-psychopatickeho-Charlesa-Mansona-ci-rezisera-Romana-Polanskiho"/>
        <a href="https://refresher.sk/47097-Zemetrasenie-vo-svete-Star-Wars-Epizoda-IX-meni-rezisera-scenar-aposuva-datum-premiery"/>
      </related>
    </article>
  </body>
</html>