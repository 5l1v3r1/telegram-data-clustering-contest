<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855969/serie-a-krzysztof-piatek-skrytykowany-przez-wloskie-media-byl-najslabszym-zawodn"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T09:50:43+00:00"/>
    <meta property="og:title" content="Serie A. Krzysztof Piątek skrytykowany przez włoskie media. Był najsłabszym zawodnikiem AC Milan"/>
    <meta property="og:description" content="Włoskie media po remisie AC Milan z SSC Napoli (1:1) nie mają wątpliwości, że Krzysztof Piątek był najsłabszym zawodnikiem na boisku. Polski napastnik otrzymał najniższe noty."/>
  </head>
  <body>
    <article>
      <h1>Serie A. Krzysztof Piątek skrytykowany przez włoskie media. Był najsłabszym zawodnikiem AC Milan</h1>
      <address><time datetime="2019-11-24T09:50:43+00:00">24 Nov 2019, 09:50</time> by <a rel="author" href="https://sportowefakty.wp.pl/autor/lukasz-witczyk" target="_blank">Łukasz Witczyk</a></address>
      <h4>Włoskie media po remisie AC Milan z SSC Napoli (1:1) nie mają wątpliwości, że Krzysztof Piątek był najsłabszym zawodnikiem na boisku. Polski napastnik otrzymał najniższe noty.</h4>
      <related>
        <a href="https://sportowefakty.wp.pl/pilka-nozna/855484/serie-a-super-cagliari-rewelacja-sezonu-magia-na-sardynii"/>
      </related>
      <p>Polski napastnik otrzymał od trenera  szansę gry od pierwszej minuty.  miał być motorem ofensywy  w starciu przeciwko . Zawiódł jednak na całej linii. Nawet szkoleniowiec negatywnie oceniał jego występ. - Piątek musi bardziej się wysilić - tłumaczył Pioli. Polak nadal nie może odzyskać formy z poprzedniego sezonu, a o takich występach jak w sobotę będzie chciał jak najszybciej zapomnieć.</p>
      <p>Włoskie media nie pozostawiły na Piątku suchej nitki. Dziennikarze "Calcio Mercato" zwrócili uwagę na przeraźliwe gwizdy, jakie żegnały schodzącego z boiska Piątka przy zmianie. Polak opuścił boisko w 85. minucie. "Był jak duch. Jego zrozumienie z kolegami nie istnieje. Kibice stracili do niego cierpliwość" - czytamy w serwisie. Zdaniem redakcji, fani czekają już na nowego napastnika. Marzą o <a href="https://sportowefakty.wp.pl/pilka-nozna/zlatan-ibrahimovic">Zlatanie Ibrahimoviciu</a>.</p>
      <p>Droga do tego, by Szwed trafił do AC Milan jest daleka. Dlatego wszyscy w AC Milan muszą liczyć na przełamanie Piątka, który w tym sezonie zdobył tylko trzy gole. W starciu z SSC Napoli Polak otrzymał najniższe noty w zespole. Był to jeden z jego najgorszych meczów w tym sezonie. Włoskie media wskazują, że Piątek wyczerpał kredyt zaufania u trenera.</p>
      <p>Dziennikarze "Corriere della Sera" występ Polaka oceniły na "czwórkę" w dziesięciostopniowej skali (1 - występ poniżej krytyki, 10 - klasa światowa). "Był nieobecny. Duch" - uargumentowano tak niską notę. Nieco wyższą ocenę - 4,5 - Piątek otrzymał od "Calcio Mercato". "Był katastrofalny. Nie ma innych przymiotników opisujących polskiego napastnika. Rewolwerowiec już nie strzela, wręcz przeciwnie, nie wykorzystuje świetnej szansy, która mogłaby zapewnić Milanowi zwycięstwo" - dodali dziennikarze.</p>
      <p>Również inne media nie mają litości dla Piątka. Zmarnowana okazja do zdobycia gola sprawiła, że to Polakowi najbardziej oberwało się po meczu. W zeszłym sezonie takie sytuacje Piątek wykorzystywał z zamkniętymi oczami. W tym jest bezradny. "Jest w oczywistym kryzysie" - pisze włoski "Eurosport" i daje Polakowi "piątkę". Taką samą notę napastnik AC Milan otrzymał od "Fox Sports".</p>
      <p>"Widać walkę, ale błędy, brak błysku wpływają na jego wydajność. W ubiegłym roku w meczu z SSC Napoli Piątek był zupełnie inny. Wciąż szuka utraconej pewności siebie" - ocenił serwis pianetamilan.it, który także ocenił Polaka na 5. </p>
      <p>Polak w trzynastu ligowych meczach tego sezonu strzelił trzy gole, z czego dwa z rzutów karnych. W zeszłym roku jego bilans - grał wtedy jeszcze dla Genoa CFC - na tym etapie rozgrywek Serie A to dziesięć bramek. Dziewięć z nich zdobył w siedmiu pierwszych meczach sezonu. Za takim Piątkiem tęsknią kibice.</p>
      <p>
        <b>Noty Krzysztofa Piątka:</b>
      </p>
      <table bordered="">
        <tr>
          <th/>
          <th>Eurosport</th>
          <th>foxsports.it</th>
          <th>Corierre dela Sera</th>
          <th>pianetamilan.it</th>
          <th>Calcio Mercato</th>
        </tr>
        <tr>
          <td>Nota</td>
          <td>5</td>
          <td>5</td>
          <td>4</td>
          <td>5</td>
          <td>4,5</td>
        </tr>
      </table>
      <p>  </p>
      <related>
        <h4>Zobacz także:</h4>
        <a href="https://sportowefakty.wp.pl/pilka-nozna/855957/bundesliga-robert-lewandowski-traci-przewage-timo-werner-ruszyl-w-pogon-za-polak"/>
        <a href="https://sportowefakty.wp.pl/pilka-nozna/855954/fortuna-i-liga-kibice-chojniczanki-stracili-cierpliwosc-zaczeli-grozic-pilkarzom"/>
      </related>
      <p>WP SportoweFakty</p>
    </article>
  </body>
</html>