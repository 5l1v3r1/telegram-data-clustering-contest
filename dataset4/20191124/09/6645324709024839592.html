<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/borisov-zaminava-na-oficialno-poseshtenie-v-sasht-sreshta-se-s-trymp-news_1409180.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T09:20:00+00:00"/>
    <meta property="og:title" content="Борисов заминава на официално посещение в САЩ, среща се с Тръмп"/>
    <meta property="og:description" content="Това е първа визита на Борисов по покана на Доналд Тръмп"/>
  </head>
  <body>
    <article>
      <h1>Борисов заминава на официално посещение в САЩ, среща се с Тръмп</h1>
      <address><time datetime="2019-11-24T09:20:00+00:00">24 Nov 2019, 09:20</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>Министър-председателят Бойко Борисов заминава днес на официално посещение в Съединените американски щати, където на 25 ноември ще се срещне с президента на САЩ Доналд Тръмп. В ръководената от премиера Борисов официална делегация във Вашингтон ще участват вицепремиерът Томислав Дончев, вицепремиерът и министър на отбраната Красимир Каракачанов, министърът на финансите Владислав Горанов и министърът на икономиката Емил Караниколов. <br/><br/><br/>Очаква се Борисов и Тръмп да обсъдят стратегическото партньорство между двете страни и развитието на двустранното сътрудничество, отбелязвайки силните и трайни отношения, които съществуват между България и САЩ. Акцент ще бъде поставен върху начините за засилване на общите за двете страни интереси в областта на сигурността в контекста на северноатлантическото партньорство, върху енергийната диверсификация, както и върху други актуални теми.</p>
      <related>
        <a href="https://www.actualno.com/politics/trymp-shte-govori-s-borisov-za-korupcijata-v-bylgarija-news_1408945.html"/>
      </related>
      <p>Това е първа визита на премиера по покана на президента Тръмп. През 2012 г. Борисов се срещна в Овалния кабинет с Барак Обама.</p>
    </article>
  </body>
</html>