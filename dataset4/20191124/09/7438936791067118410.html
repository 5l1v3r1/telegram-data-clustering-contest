<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Praha-2-Vystava-Sametove-vzpominky-604479"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T09:31:00+00:00"/>
    <meta property="og:title" content="Praha 2: Výstava Sametové vzpomínky"/>
    <meta property="og:description" content="V pátek 22. listopadu 2019 byla v galerii Novoměstské radnice v Praze 2 oficiálně zahájena výstava SAMETOVÉ VZPOMÍNKY, která je vyústěním výtvarné soutěže žáků a studentů uměleckých škol v rámci letošního 4. ročníku festivalu Víno a umění Praha věnovaného 30. výročí sametové revoluce."/>
  </head>
  <body>
    <article>
      <h1>Praha 2: Výstava Sametové vzpomínky</h1>
      <address>
        <time datetime="2019-11-24T09:31:00+00:00">24 Nov 2019, 09:31</time>
      </address>
      <p>
        <b>V pátek 22. listopadu 2019 byla v galerii Novoměstské radnice v Praze 2 oficiálně zahájena výstava SAMETOVÉ VZPOMÍNKY, která je vyústěním výtvarné soutěže žáků a studentů uměleckých škol v rámci letošního 4. ročníku festivalu Víno a umění Praha věnovaného 30. výročí sametové revoluce.</b>
      </p>
      <p>Mladí umělci tvořili soutěžní práce se zadáním „Jak vnímám Sametovou revoluci“. Nejúspěšnější díla ve třech věkových kategoriích budou vystavena v Novoměstské radnici až do 19. prosince a po té se stanou součástí putovní výstavy v rámci ČR i v zahraničí.  </p>
      <p>„Praha 2 si letos připomíná 30. výročí sametové revoluce a 50. výročí sebeobětování Jana Palacha celou řadou společenských akcí. Výtvarnou soutěž Sametové vzpomínky považujeme za důležitou součást těchto vzpomínkových akcí a příležitost k zapojení mladé generace, která tak využila možnost prostřednictvím výtvarných děl vyjádřit své myšlenky a postoje k důležitému celospolečenskému tématu,“ uvedl Jan Korseska, místostarosta Prahy 2, která je spolupořadatelem akce.</p>
      <p>Festival samotný, jehož pořadatelem je nezisková organizace Víno a umění, z.s., se koná pod záštitou předsedy Svazu měst a obcí ČR Františka Lukla ve dnech 22. a 23. listopadu 2019.</p>
      <p>Více informací naleznete <a href="https://www.wineart.eu/">ZDE</a>.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Praha-2-vysadi-v-parcich-46-novych-drevin-602191"/>
        <a href="https://www.parlamentnilisty.cz/politika/obce-volicum/Praha-2-Smetanka-hriste-na-kterem-se-nehraje-602136"/>
        <a href="https://www.parlamentnilisty.cz/politika/politici-volicum/Udzenija-ODS-I-tak-jde-resit-bydleni-v-Praze-601377"/>
        <a href="https://www.parlamentnilisty.cz/politika/politici-volicum/Cernochova-ODS-Praha-2-se-opet-ocitne-v-centru-deni-601084"/>
      </related>
    </article>
  </body>
</html>