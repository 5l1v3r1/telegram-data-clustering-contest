<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561119/perifereia-kritis-ulopoiisi-50-europaikon-programmaton/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T09:53:25+00:00"/>
    <meta property="og:title" content="Περιφέρεια Κρήτης: Υλοποίηση 50 ευρωπαϊκών προγραμμάτων"/>
    <meta property="og:description" content="Ενημερωτική συνάντηση για την υλοποίηση των Ευρωπαϊκών Προγραμμάτων"/>
  </head>
  <body>
    <article>
      <h1>Περιφέρεια Κρήτης: Υλοποίηση 50 ευρωπαϊκών προγραμμάτων</h1>
      <address>
        <time datetime="2019-11-24T09:53:25+00:00">24 Nov 2019, 09:53</time>
      </address>
      <p>
        <b>Ενημερωτική συνάντηση για την υλοποίηση των Ευρωπαϊκών Προγραμμάτων</b>
      </p>
      <p>Με την συμμετοχή του Περιφερειάρχη Κρήτης Σταύρου Αρναουτάκη πραγματοποιήθηκε ειδική ενημερωτική συνάντηση για την υλοποίηση των Ευρωπαϊκών Προγραμμάτων από την Περιφέρεια Κρήτης, όπου είχαν προσκληθεί οι Περιφερειακοί Σύμβουλοι.</p>
      <p>Στην ενημερωτική συνάντηση στη Περιφέρεια, παρουσία του Προέδρου του Περιφερειακού Συμβουλίου Παύλου Μπαριτάκη, ο Αντιπεριφερειάρχης Ευρωπαϊκών και Διεθνών Θεμάτων Γιώργος Αλεξάκης αναφέρθηκε εκτενώς στα 46 συνολικά προγράμματα που υλοποιεί και συμμετέχει η Περιφέρεια Κρήτης, ενώ έχουν εγκριθεί ακόμη τέσσερα.</p>
      <p>Ο Περιφερειάρχης Σταύρος Αρναουτάκης, στην τοποθέτησή του, εξήρε την θετική υλοποίηση των ευρωπαϊκών προγραμμάτων υπό την παρακολούθηση του <a href="https://www.neakriti.gr/article/kriti/irakleio/1544540/i-perifereia-kritis-sti-diamorfosi-tis-europaikis-energeiakis-politikis/">Αντιπεριφερειάρχη Γιώργου Αλεξάκη </a>και συνεχάρη τα διευθυντικά στελέχη αλλά και τους υπαλλήλους που τα προχωρούν με επιτυχία.</p>
      <p>Από την πλευρά ο Αντιπεριφερειάρχης Κρήτης ανέφερε, ότι, από τα προγράμματα αυτά προκύπτουν πολλαπλά οφέλη: εργαλεία, στρατηγικές, νέες θέσεις εργασίας για καταρτισμένο προσωπικό, τριβή με τις ευρωπαϊκές πολιτικές, γνώση και εμπειρίες για τα στελέχη της Περιφέρειας. Παράλληλα, αναφορικά με το πλαίσιο διεκδίκησης λύσεων, η Κρήτη μαζί με άλλες νησιωτικές Περιφέρειες, αντιμετωπίζοντας όμοια προβλήματα, ενώνουν και ισχυροποιούν τις φωνές τους.</p>
      <p>Ο Αντιπεριφερειάρχης παρουσίασε και το ρόλο του Γραφείου της Περιφέρειας στις Βρυξέλλες καθώς και τα περίπου 16 Ευρωπαϊκά Δίκτυα Συνεργασίας στα οποία συμμετέχει η Κρήτη, υπογραμμίζοντας την ωριμότητα, την ανταγωνιστικότητα και την πρωτοπορία της Κρήτης σε πολλαπλά επίπεδα. Τέλος επεσήμανε, ότι, τα Ευρωπαϊκά Προγράμματα δε στοιχίζουν ούτε ένα ευρώ στον προϋπολογισμό της Περιφέρειας καθώς τα αντίστοιχα έξοδα χρηματοδοτούνται είτε από το κάθε πρόγραμμα κατά 100%, είτε μέσω του ΠΔΕ.</p>
      <p>Στην ενημερωτική συνάντηση συμμετείχαν τα διευθυντικά στελέχη Ελένη Χατζηγιάννη συντονίστρια των ευρωπαϊκών προγραμμάτων, ο Νίκος Ζωγραφάκης επικεφαλής του περιφερειακού ταμείου ανάπτυξης της Περιφέρειας και στελέχη αρμόδιων υπηρεσιών.</p>
      <figure>
        <img src="https://www.neakriti.gr/files/2019-11-24/enimerotiki_synantisi_perifereia.jpg"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1544407/i-perifereia-kritis-os-protupo-epiheirimatikotitas-stin-europi/"/>
        <a href="https://www.neakriti.gr/article/kriti/irakleio/1560873/mov-egine-i-perifereia-kritis-gia-na-euaisthitopoiisei-tous-polites/"/>
        <a href="https://www.neakriti.gr/article/kriti/irakleio/1559803/to-programma-tis-energous-giransis-stin-perifereia-kritis/"/>
        <a href="https://www.neakriti.gr/article/kriti/1559829/perifereia-kritis-imera-adigripikou-emvoliasmou-tou-prosopikou/"/>
      </related>
    </article>
  </body>
</html>