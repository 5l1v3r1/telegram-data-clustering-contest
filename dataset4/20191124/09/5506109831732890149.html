<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145352/%D8%B3%DB%8C%D8%AF%D8%A7%D8%A8%D8%B1%D8%A7%D9%87%DB%8C%D9%85-%D8%B9%D8%A7%D9%85%D8%B1%DB%8C%D8%A7%D9%86-%D8%AF%D8%B1-%D8%B3%DB%8C%D9%86%D9%85%D8%A7%DB%8C-%DA%A9%D9%88%D8%AF%DA%A9-%D8%AC%D8%A7%DB%8C-%D8%AE%D8%A7%D9%84%DB%8C-%D8%A8%D8%B3%DB%8C%D8%A7%D8%B1-%D8%A7%D8%B3%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T09:04:00+00:00"/>
    <meta property="og:title" content="«سیدابراهیم عامریان»: در سینمای کودک جای خالی بسیار است"/>
    <meta property="og:description" content="«سید ابراهیم عامریان»در ابتدا گفت که فیلم جدید او در گونه کودک خواهد بود و در سبک رئال-عروسکی. این تهیه‌کننده سینما درباره این سبک فیلم گفت که ترکیبی است از بازیگران رئال و شخصیت‌های عروسکی مانند فیلم «کلاه قرمزی»."/>
  </head>
  <body>
    <article>
      <h1>«سیدابراهیم عامریان»: در سینمای کودک جای خالی بسیار است</h1>
      <h2>تهیه‌کننده فیلم «نارگیل» از علاقه خود برای ساخت فیلم در گونه کودک گفت.</h2>
      <address>
        <time datetime="2019-11-24T09:04:00+00:00">24 Nov 2019, 09:04</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/02/139809021941096318950064.jpg"/>
      </figure>
      <p>
        <a href="https://www.tasnimnews.com/fa/service/4/%D9%81%D8%B1%D9%87%D9%86%DA%AF%DB%8C">- اخبار فرهنگی -</a>
      </p>
      <p>به گزارش خبرنگار فرهنگی باشگاه خبرنگاران پویا، «سید ابراهیم عامریان» تهیه‌کننده سینما درباره فیلم «نارگیل» مطالبی را در گفت‌وگو با تسنیم بیان کرد.</p>
      <p>«سید ابراهیم عامریان»در ابتدا گفت که فیلم جدید او در گونه کودک خواهد بود و در سبک رئال-عروسکی. این تهیه‌کننده سینما درباره این سبک فیلم گفت که ترکیبی است از بازیگران رئال و شخصیت‌های عروسکی مانند فیلم «کلاه قرمزی».</p>
      <p>«سید ابراهیم عامریان»درباره داستان فیلم گفت که داستان یک خطی فیلم به گونه‌ای است که بیان آن کمی از فضای اصلی فیلم را فاش می‌‌کندو بنابراینقصد داریم تا داستان فیلم را کمی بعدتر بیان کنیم.</p>
      <p>وی درباره اینکه بعد از ساخت و فروش فیلم پرفروشی مانند «تگزاس» چرا به سراغ آثار کمتر مورد توجه کودک رفتید اظهار کرد: واقعیت این است که به گونه کودک علاقه‌مند هستم و دوست داشتم در کارنامه سینمایی خودم از این گونه نیز کار کرده باشم. واقعیت این است که این گونه بسیار مهجور است و کارهای زیادی ساخته نمی‌شود. برگشت سرمایه در این گونه سینمایی بسیار سخت است و بنابراین تولید در این زمینه از حساسیت زیادی برخوردار است. بسیاری از تهیه‌کنندگانی که در این زمینه فیلم ساخته‌اند حتی نتوانستند هزینه تولید خود را بدست آورند.</p>
      <p>وی در پایان گفت وقتی احساس کردم که در این زمینه کار کم داریم و شاید نمونه آخر آن در سبک رئال-عروسکی به فیلم«کلاه قرمزی» برمی‌گردد، به فکر ساخت یک فیلم سینمایی در اینسبک و ژانر افتادم تا جای خالی آن پر شود.</p>
      <p>
        <a href="http://tn.ai/2145347">مستندهای کوتاه مسابقه "سینماحقیقت" را بشناسید</a>
        <a href="http://tn.ai/2144971">روایت هنرپیشه مشهور هالیوودی در سینما حقیقت</a>
        <a href="http://tn.ai/2139889">«ایکسونامی» با هماهنگی شفاهی ارشاد اکران شد</a>
        <a href="http://tn.ai/2139197">اکران ایکسونامی اختلافات حوزه هنری و وزارت ارشاد را تشدید کرد</a>
      </p>
      <p>انتهای پیام/</p>
    </article>
  </body>
</html>