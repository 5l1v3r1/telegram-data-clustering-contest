<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778989/%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A7%D8%B2-%D8%B9%D8%B1%D8%A8%D8%B3%D8%AA%D8%A7%D9%86-%D8%B4%DA%A9%D8%A7%DB%8C%D8%AA-%DA%A9%D9%86%D8%AF-%D8%B3%D8%B9%D9%88%D8%AF%DB%8C-%D9%87%D8%A7-%D8%AF%D8%B1-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D9%86%D9%82%D8%B4-%D8%AF%D8%A7%D8%B4%D8%AA%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:49:50+00:00"/>
    <meta property="og:title" content="قنادباشی در گفتگو با مهر: وزارت خارجه از عربستان شکایت کند/ سعودی‌ها در اغتشاشات نقش داشتند"/>
    <meta property="og:description" content="تحلیل‌گر مسائل منطقه گفت: وزارت امور خارجه باید از عربستان سعودی به شورای امنیت شکایت کند."/>
  </head>
  <body>
    <article>
      <h1>قنادباشی در گفتگو با مهر: وزارت خارجه از عربستان شکایت کند/ سعودی‌ها در اغتشاشات نقش داشتند</h1>
      <address><time datetime="2019-11-24T09:49:50+00:00">24 Nov 2019, 09:49</time> by <a rel="author" href="https://www.mehrnews.com/archive?jr=833" target="_blank">محسن احدی</a></address>
      <p>جعفر قنادباشی تحلیل‌گر مسائل منطقه در گفتگو با <a href="https://www.mehrnews.com/">خبرنگار مهر</a> درباره میدان‌داری عربستان سعودی در زمان آشوب‌های کشور اظهار داشت: بسیار روشن است که رسانه‌های سعودی به زبان عربی و فارسی علنا از آشوب‌گران حمایت رسمی کرده و حتی خط دهی می‌کردند.</p>
      <p>وی همچنین با اشاره به این موضوع که دستگاه سیاست خارجی کشورمان تاکنون نسبت به اقدامات سعودی‌ها واکنش نشان نداده، ادامه داد: وزارت امور خارجه باید به جد وارد می‌شد و با شدت و قدرت موضع قاطع می‌گرفت. این اقدام دستگاه دیپلماسی مورد حمایت افکار عمومی داخلی بوده و باعث می‌شد بسیاری از پشت صحنه‌ها افشا شود.</p>
      <p>تحلیل‌گر مسائل منطقه تصریح کرد: دستگاه سیاست خارجی نمی‌تواند بگوید که هیچ سندی دال بر نقش نداشتن سعودی‌ها در آشوب‌ها وجود ندارد، چراکه رسانه‌های سعودی هر روز علیه کشورمان اقدام می‌کردند و اگر این آنها ادعا کنند خبری نداشتند، باید بگویم که حتما در اتاق‌های دربسته حضور داشته‌اند.</p>
      <p>قنادباشی افزود: وزارت امور خارجه نه‌تنها باید اعتراض رسمی می‌کرد، بلکه در شورای امنیت نیز باید از سعودی‌ها شکایت می‌کرد.</p>
    </article>
  </body>
</html>