<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/husband-catch-his-wife-red-handed-illegal-contracts-1-1-10610491.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T09:00:00+00:00"/>
    <meta property="og:title" content="భార్యను రెడ్ హ్యాండెడ్‌గా పట్టుకున్న భర్త"/>
    <meta property="og:description" content="హైదరాబాద్ : భర్త విదేశాల్లో ఉండగా.. భార్య మరొకరితో సహజీవనం చేస్తుంది. అయితే అనుమానంతో నగరానికి 22 రోజుల ముందే వచ్చి..భార్యను రెడ్‌హ్యాండెడ్‌గా పట్టుకున్నాడు."/>
  </head>
  <body>
    <article>
      <h1>భార్యను రెడ్ హ్యాండెడ్‌గా పట్టుకున్న భర్త</h1>
      <address>
        <time datetime="2019-11-24T09:00:00+00:00">24 Nov 2019, 09:00</time>
      </address>
      <p>హైదరాబాద్ : భర్త విదేశాల్లో ఉండగా.. భార్య మరొకరితో సహజీవనం చేస్తుంది. అయితే అనుమానంతో నగరానికి 22 రోజుల ముందే వచ్చి..భార్యను రెడ్‌హ్యాండెడ్‌గా పట్టుకున్నాడు. ఈ సమయంలో భార్యతో ఉన్న డాక్టర్‌తో పాటుగా మరో జంట కూడా పోలీసులకు చిక్కింది. బాధితుడు, పోలీసుల కథనం ప్రకారం... రామకృష్ణాపురం డివిజన్, వాసవీ కాలనీలోని లక్ష్మీ అపార్ట్‌మెంట్‌కు చెందిన సంతోష్‌రెడ్డికి 2010లో సూర్యాపేట జిల్లాకు చెందిన యువతితో వివాహం జరిగింది. వీరికి ఇద్దరు సంతానం. సంతోష్‌రెడ్డి ఉన్నత చదువుల నిమిత్తం 2014లో ఆస్ట్రేలియాకు వెళ్లి అనంతరం అక్కడే ఉద్యోగం చేస్తున్నాడు.<br/><br/>అపార్టుమెంట్‌లో సంతోష్‌రెడ్డి తల్లితో పాటు భార్య, పిల్లలు ఉన్నారు. అయితే మహిళ అత్తతో గొడవపడి.. ఆమెను ఇంటి నుంచి వెళ్లిపోయేట్టు చేసింది. <br/>కాగా.. సంతోష్‌రెడ్డి ఎప్పుడు ఫోన్ చేసినా భార్య ఫోన్ బిజీగా ఉండటంతో పాటుగా వాట్సాప్‌లో చాటింగ్ చేస్తుండటంతో అనుమానం వచ్చింది. బోడుప్పల్‌లోని ఓ ప్రైవేటు దవాఖానకు చెందిన డాక్టర్‌తో మాట్లాడుతుందని తెలుసుకున్నాడు. <br/><br/>22 రోజల కింద నగరానికి వచ్చి..<br/>అనుమానంతో సంతోష్‌రెడ్డి ఆస్ట్రేలియా నుంచి నవంబర్ 1న ఎవ్వరికీ చెప్పకుండా నగరానికి వచ్చాడు. డాక్టర్.... సదరు మహిళ ఇంటికి వచ్చాడు. గమనించి సంతోష్‌రెడ్డి అర్ధరాత్రి 100కు డయాల్ చేసి పోలీసులకు సమాచారం ఇచ్చాడు. వెంటనే చైతన్యపురి పోలీసులు వాసవీకాలనీలోని సదరు అపార్ట్‌మెంట్‌పై దాడి చేశారు. గమనించిన సదరు మహిళ, డాక్టర్ బాత్‌రూంలోకి వెళ్లి దాక్కున్నాడు. వారిద్దరిని పోలీసులు పట్టుకోగా.. అలాగే వీరి నివాసంలో మరో జంట పోలీసులకు చిక్కింది. సంతోష్‌రెడ్డి ఫిర్యాదు మేరకు పోలీసులు కేసు దర్యాప్తు చేస్తున్నారు. అర్ధరాత్రి సమయంలో దుర్బషలాడిన డాక్టర్ బానోతు శివప్రసాద్, నరేష్, విశాలలపై కేసు నమోదు చేశామని తెలిపారు.</p>
    </article>
  </body>
</html>