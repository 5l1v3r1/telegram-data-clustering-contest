<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145324/%D9%85%D8%A7%D9%85%D9%88%D8%B3%D8%AA%D8%A7-%D9%82%D8%A7%D8%AF%D8%B1%DB%8C-%D9%87%D8%B1%DA%AF%D9%88%D9%86%D9%87-%D8%A7%D8%BA%D8%AA%D8%B4%D8%A7%D8%B4-%D9%88-%D8%AA%D8%AE%D8%B1%DB%8C%D8%A8-%D8%A7%D9%85%D9%88%D8%A7%D9%84-%D8%B9%D9%85%D9%88%D9%85%DB%8C-%D8%A7%D8%B2-%D8%AF%DB%8C%D8%AF%DA%AF%D8%A7%D9%87-%D8%A7%D9%87%D9%84-%D8%B3%D9%86%D8%AA-%D9%85%D8%B1%D8%AF%D9%88%D8%AF-%D8%A7%D8%B3%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T09:03:24+00:00"/>
    <meta property="og:title" content="ماموستا قادری: هرگونه اغتشاش و تخریب اموال عمومی از دیدگاه اهل سنت مردود است"/>
    <meta property="og:description" content="امام‌ جمعه شهرستان پاوه با اشاره به اینکه هرگونه اغتشاش و تخریب اموال عمومی از دیدگاه ما مردود است گفت: طبق قانون اساسی جمهوری اسلامی اعتراض منطقی پسندیده اما اغتشاش و کشتار و تخریب و بی‌احترامی به هیچ‌وجه مورد قبول نیست."/>
  </head>
  <body>
    <article>
      <h1>ماموستا قادری: هرگونه اغتشاش و تخریب اموال عمومی از دیدگاه اهل سنت مردود است</h1>
      <h2>گروه استان‌ها ـ امام جمعه شهر پاوه با بیان اینکه هرگونه اغتشاش و تخریب اموال عمومی از دیدگاه ما مردود است، گفت: مردم پاوه در وقایع اخیر با اعتدال و عقلانیت رفتار کردند.</h2>
      <address>
        <time datetime="2019-11-24T09:03:24+00:00">24 Nov 2019, 09:03</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/12/10/1397121014304929716784484.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>ماموستا قادر قادری در گفت‌وگو با خبرنگار تسنیم در <b>کرمانشاه</b>، با اشاره به اتفاقات اخیر اظهار داشت: در اصل 27 قانون اساسی جمهوری اسلامی اذن و اجازه داده شده که اگر تجمع مردم مخل نظم عمومی نباشند می‌توانند تجمع و ابراز عقیده نموده و مطالب خود را به حاکمیت بگویند ولی اغتشاش و ویرانی و آتش زدن و کشتن ممنوع و مردود است و مشکلی را حل نخواهد کرد.</p>
      <p>
        <a href="https://tasnimnews.com/2144957">خشونت‌ها و شدت عمل‌ اشرار فراتر از یک عمل اعتراضی ساده بود</a>
        <a href="https://tasnimnews.com/2143751">الله‌بداشتی: استعفای نمایندگان مجلس در اعتراض به سهمیه‌بندی فرصت‌طلبی بود</a>
        <a href="https://tasnimnews.com/2144092">‌‌خروش مردم ولایتمدار شاهرود در اعتراض به اغتشاش‌گران/ ما پیروان حیدریم؛ فدائیان رهبریم</a>
      </p>
      <p>امام‌ جمعه شهرستان پاوه با اشاره به اینکه هرگونه اغتشاش و تخریب اموال عمومی از دیدگاه ما مردود است گفت: طبق قانون اساسی جمهوری اسلامی اعتراض منطقی پسندیده اما اغتشاش و کشتار و تخریب و بی‌احترامی به هیچ‌وجه مورد قبول نیست.</p>
      <p>وی با بیان اینکه دشمنان و جهان استکبار در خارج و داخل در خیال‌ واهی خود برای ساقط کردن نظام برنامه‌هایی داشتند بیان کرد: اما مردم بصیر این خیال‌های خارجی و افکار فرصت‌طلب داخلی که درصدد به هم زدن نظام بودند را نقش بر‌آب کردند.</p>
      <p>قادری افزود: قرآن کریم به مسلمانان می‌فرماید: «واعدوا لهم ماستطعتم من قوة» باید همه شما در برابر دشمن آماده باشید و باید در برابر دشمن با برنامه‌ریزی و آگاهانه عمل کنیم.</p>
      <p>وی عقلانیت مردم شهرستان پاوه را در قضایای اخیر ستودنی دانست و گفت: مردم پاوه در جریانات اخیر با اعتدال و عقلانیت حرکت کردند و مسئولان هم به هر شیوه ممکن برای حل مشکلات این مردم که ملتی باوفا هستند، گام بردارند.</p>
      <p>امام جمعه شهرستان پاوهگفت:هر چند در بعضی مناطق کردنشین چون کرمانشاه و سنندج اغتشاشاتی کوچک شکل گرفت، اما در جوانرود و مریوان به نسبت جمعیت این اغتشاشات بیشتر نمود داشت.</p>
      <p>انتهای پیام/ش</p>
    </article>
  </body>
</html>