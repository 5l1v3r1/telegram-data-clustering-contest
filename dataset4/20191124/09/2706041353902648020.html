<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220933/video-robotnici-mu-znicili-predzapasovy-spanok-ziadny-problem-hviezda-zasvietila-a-on-predviedol-sou"/>
    <meta property="og:site_name" content="Športky.sk"/>
    <meta property="article:published_time" content="2019-11-24T09:10:00+00:00"/>
    <meta property="og:title" content="VIDEO Robotníci mu zničili predzápasový spánok: Žiadny problém, hviezda zasvietila a on predviedol šou!"/>
    <meta property="og:description" content="MEMPHIS - Basketbalisti Los Angeles Lakers uspeli v noci na nedeľu na palubovke Memphisu Grizzlies tesne 109:108 a natiahli šnúru víťazstiev v zámorskej NBA už na sedem zápasov. LeBron James potiahol ..."/>
  </head>
  <body>
    <article>
      <h1>VIDEO Robotníci mu zničili predzápasový spánok: Žiadny problém, hviezda zasvietila a on predviedol šou!</h1>
      <address>
        <time datetime="2019-11-24T09:10:00+00:00">24 Nov 2019, 09:10</time>
      </address>
      <p>MEMPHIS - Basketbalisti Los Angeles Lakers uspeli v noci na nedeľu na palubovke Memphisu Grizzlies tesne 109:108 a natiahli šnúru víťazstiev v zámorskej NBA už na sedem zápasov. LeBron James potiahol hostí k výhre 30 bodmi. Lakers väčšinu zápasu prehrávali, 1:30 min pred koncom ale poslal James hostí do vedenia, ktoré si už udržali.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/nba-lebron-james-memphis-531121.jpg"/>
            <figcaption>LeBron James v akcii<cite><b>Zdroj:</b> SITA/AP/Karen Pulfer Focht</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/chicago-bulls-charlotte-hornets-531145.jpg"/>
            <figcaption>Zach LaVine a jeho víťazná trojka<cite><b>Zdroj:</b> SITA/AP/Bob Leverone</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-lebron-james-memphis-531127.jpg"/>
            <figcaption>LeBron James v šanci<cite><b>Zdroj:</b> SITA/AP/Karen Pulfer Focht</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-memphis-grizzlies-los-531125.jpg"/>
            <figcaption>Rajon Rondo a Dillon Brooks<cite><b>Zdroj:</b> SITA/AP/Karen Pulfer Focht</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-lebron-james-memphis-531123.jpg"/>
            <figcaption>Kyle Anderson a LeBron James<cite><b>Zdroj:</b> SITA/AP/Karen Pulfer Focht</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dwight-howard-memphis-531119.jpg"/>
            <figcaption>Dwight Howard v šanci<cite><b>Zdroj:</b> SITA/AP/Karen Pulfer Focht</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dwight-howard-memphis-531117.jpg"/>
            <figcaption>Dwight Howard<cite><b>Zdroj:</b> SITA/AP/Karen Pulfer Focht</cite></figcaption>
          </figure>
        </slideshow>
        <p>LeBron James nastrieľal svojich 30 bodov, šesť doskokov a štyri asistencie po tom, čo ho pred zápasom zobudil koncert konajúci sa pred FedEx Forum, domácou arénou Memphis Grizzlies. Pritom bolo iba dopoludnie. LeBron zavesil na sociálnu sieť video z hotelovej izby. Absolútnu tmu vystriedali odostreté závesy a pohľad trojnásobného šampióna NBA na hrajúcich muzikantov.</p>
        <p><i><b>"Ľudia, každému je to jedno, vonku je zima, jeden doslova uteká preč, aby sa dostal do bezpečia. Celý môj spánok..."</b></i> hovoril vo videu. Lakers sa dostali do Memphisu neskoro v noci, pretože v piatok večer odohrali zápas na palubovke Oklahoma City Thunder a lietadlom sa presunuli do takmer 800 km vzdialeného mesta v štáte Tennessee.</p>
        <figure>
          <iframe data-src="https://twitter.com/BleacherReport/status/1198344870294773760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        </figure>
        <p>LeBronovi však prerušený spánok evidentne neubral na silách a nálade. Lakers momentálne ťahajú za sebou sedemzápasovú sériu triumfov v jednom slede a s bilanciou 14-2 kraľujú celej súťaži. Najbližšie sa predstavia v noci z pondelka na utorok v San Antoniu</p>
        <h3>Bucks bez problémov, hrdina LaVine</h3>
        <p>Sedem víťazných duelov má za sebou aj Milwaukee. Bucks v domácom zápase proti Detroitu k pohodlnému víťazstvu 104:90 priviedol 28-bodový Giannis Antetokounmpo, ktorý pridal aj 10 doskokov.</p>
        <p>Na palubovku Charlotte Hornets pricestovalo Chicago Bulls a bolo sa na čo pozerať. Domácich zarmútil v záverečnej sekunde víťaznou trojkou Zach LaVine. Na víťazstve 116:115 sa podieľal 49 bodmi – svojím kariérnym maximom - a dal tak zabudnúť na piatkové vystúpenie proti Miami, v ktorom ho tréner stiahol z hry už po štyroch minútach.</p>
        <figure>
          <img src="https://sportky.zoznam.sk/cacheImg/obr/1200px/chicago-bulls-charlotte-hornets-531145.jpg"/>
          <figcaption>Zach LaVine a jeho víťazná trojka<cite><b>Zdroj:</b> SITA/AP/Bob Leverone</cite></figcaption>
        </figure>
        <p><i><b>"V minulom zápase spravil viacero nevynútených chýb. Potreboval si to len uvedomiť, čo mu očividne pomohlo,"</b></i> povedal pre zámorské médiá tréner Jim Boylen. LaVine navyše 13 premenenými trojkami stanovil nový klubový rekord.</p>
        <p><b>MINNESOTA TIMBERWOLVES – PHOENIX SUNS 98:100 (23:30, 22:22, 28:30, 25:18)</b><br/>Najviac bodov: Towns 31 (17 doskokov), Bates-Diop 22, Wiggins 21 – Booker 35 (12 doskokov), Oubre 25 (11 doskokov), Kaminsky 9</p>
        <p><b>CHARLOTTE HORNETS - CHICAGO BULLS 115:116 (23:34, 26:22, 25:13, 41:47)</b><br/>Najviac bodov: Rozier 28, Williams Ma. 21, Graham 18 (10 asistencií) – LaVine 49, White 28, Carter W. 17 (11 doskokov)</p>
        <p><b>INDIANA PACERS - ORLANDO MAGIC 111:106 (24:25, 31:20, 28:40, 28:21)</b><br/>Najviac bodov: Sabonis 25, Lamb 14, McDermott 13 – Fournier 26, Isaac 25, Fultz 13</p>
        <p><b>ATLANTA HAWKS - TORONTO RAPTORS 116:119 (27:26, 34:26, 29:35, 26:32)</b><br/>Najviac bodov: Young 30 (10 doskokov, 10 asistencií), Hunter 26, Parker 13 – Siakam 34, VanVleet 25, Powell 20</p>
        <figure>
          <iframe src="https://www.youtube.com/embed/nw5v-ElQzjo" width="560" height="315" data-service="Youtube" scrolling="no"/>
        </figure>
        <p><b>NEW YORK KNICKS - SAN ANTONIO SPURS 104:111 (16:32, 27:36, 28:21, 33:22)</b><br/>Najviac bodov: Morris 20, Portis 16, Randle 14 – Aldridge 23, DeRozan 21, Mills 17</p>
        <figure>
          <iframe src="https://www.youtube.com/embed/c2U2UdsYwh8" width="560" height="315" data-service="Youtube" scrolling="no"/>
        </figure>
        <p><b>PHILADELPHIA 76ERS - MIAMI HEAT 113:86 (28:13, 27:22, 37:24, 21:27)</b><br/>Najviac bodov: Richardson 32, Embiid 23 (11 doskokov), Harris 19 – Herro 20, Dragič 18, Adebayo 12</p>
        <figure>
          <iframe src="https://www.youtube.com/embed/P15_NFgs2eY" width="560" height="315" data-service="Youtube" scrolling="no"/>
        </figure>
        <p><b>CLEVELAND CAVALIERS - PORTLAND TRAIL BLAZERS 110:104 (19:19, 30:23, 27:27, 34:35)</b><br/>Najviac bodov: Clarkson 28, Thompson 25, Sexton 19 – Lillard 23, McCollum 20, Simons 11</p>
        <figure>
          <iframe src="https://www.youtube.com/embed/8weY32bramE" width="560" height="315" data-service="Youtube" scrolling="no"/>
        </figure>
        <p><b>MEMPHIS GRIZZLIES - LOS ANGELES LAKERS 108:109 (35:25, 28:30, 21:30, 24:24)</b><br/>Najviac bodov: Morant 26, Crowder 21, Jackson 20 – James 30, Davis 22, Rondo 14</p>
        <figure>
          <iframe src="https://www.youtube.com/embed/eenykKjbIb8" width="560" height="315" data-service="Youtube" scrolling="no"/>
        </figure>
        <p><b>MILWAUKEE BUCKS - DETROIT PISTONS 104:90 (27:24, 27:23, 23:22, 27:21)</b><br/>Najviac bodov: Antetokounmpo 28 (10 doskokov), Matthews 13, Bledsoe 11 – Rose 20, Galloway 13, Drummond 12 (17 doskokov)</p>
        <figure>
          <iframe src="https://www.youtube.com/embed/Us0zn4psf2M" width="560" height="315" data-service="Youtube" scrolling="no"/>
        </figure>
        <p><b>UTAH JAZZ - NEW ORLEANS PELICANS 128:120 (44:31, 30:23, 24:34, 30:32)</b><br/>Najviac bodov: Mittchel 37, Bogdanovič 28, Green 15 – Ingram 33, Holiday 28, Redick 20</p>
        <footer><b>Zdroj:</b> TASR, športky<br/><b>Foto:</b> SITA/AP/Karen Pulfer Focht; Video: YouTube/Ximo Pierto; Twitter/Bleacher Report</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220853/video-lakers-natiahli-svoju-snuru-dokonalosti-golden-state-s-dalsim-zlyhanim"/>
          <a href="https://sportky.zoznam.sk/c/220771/video-basketbalisti-milwaukee-natiahli-vitaznu-seriu-bucks-potiahol-k-vyhre-hviezdny-antetokounmpo"/>
          <a href="https://sportky.zoznam.sk/c/220707/video-vitazna-snura-sa-zastavila-na-cisle-osem-taktika-bola-jasna-treba-zastavit-hardena"/>
          <a href="https://sportky.zoznam.sk/c/220687/nadeje-majstra-vyfucali-rychlejsie-nez-balon-po-fantastickom-uvode-prisla-holandska-smrst"/>
        </related>
      </anchor>
    </article>
  </body>
</html>