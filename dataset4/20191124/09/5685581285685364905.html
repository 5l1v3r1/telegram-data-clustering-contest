<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/bankalar-harekete-gecti-genclere-buyuk-ayricalik-1286747-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T09:52:00+00:00"/>
    <meta property="og:title" content="Bankalar harekete geçti! Gençlere büyük ayrıcalık"/>
    <meta property="og:description" content="18-25 yaş aralığındaki geçler, bankaların yeni hedef kitlesi. Aidatsız kredi kartı, ücretsiz havale, uygun faizli eğitim kredisi gibi klasik ürünlerin yanında acil nakit ihtiyacı durumunda harçlık toplatan uygulamalara kadar birçok avantajlı ve masraf azaltan hizmet sunuyor."/>
  </head>
  <body>
    <article>
      <h1>Bankalar harekete geçti! Gençlere büyük ayrıcalık</h1>
      <h2>18-25 yaş aralığındaki geçler, bankaların yeni hedef kitlesi. Aidatsız kredi kartı, ücretsiz havale, uygun faizli eğitim kredisi gibi klasik ürünlerin yanında acil nakit ihtiyacı durumunda harçlık toplatan uygulamalara kadar birçok avantajlı ve masraf azaltan hizmet sunuyor.</h2>
      <address>
        <time datetime="2019-11-24T09:52:00+00:00">24 Nov 2019, 09:52</time>
      </address>
      <p>18-25 yaş aralığındaki geçler, bankaların yeni hedef kitlesi. Aidatsız kredi kartı, ücretsiz havale, uygun faizli <a href="http://www.gazetevatan.com/arama/?Keyword=e%C4%9Fitim">eğitim</a> kredisi gibi klasik ürünlerin yanında acil nakit ihtiyacı durumunda harçlık toplatan uygulamalara kadar birçok avantajlı ve masraf azaltan hizmet sunuyor.</p>
      <p>
        <b>8 MİLYON ÜNİVERSİTELİ</b>
      </p>
      <p>Yüksek Öğretim Kurumu’nun (YÖK) Ağustos 2019 verilerine göre; Türkiye’de üniversite okuyan öğrenci sayısı 7 milyon 740 bin 502.Genel bankacılık hizmetleri içinde gençlerin payı ise sadece yüzde 10- 15 civarında.</p>
      <p>Posta’dan Bilal Emin Turan’ın haberine göre gençleri hedefleyen bankalar, uygun taksitli eğitim kredilerinden, kredi kartı ve ATM kartlarına kadar çok sayıda hizmeti bir arada sunuyor. Konser, <a href="http://www.gazetevatan.com/arama/?Keyword=sinema">sinema</a>, tiyatro, sergi gibi organizasyonlara destek veriyor.</p>
      <p>
        <b>GELECEĞE YATIRIM</b>
      </p>
      <p>Bankaların gençlerle ilgili kampanyalarındaki hedefi, ‘gençlerin ilk bankası olmak’. Gençlerin artan ihtiyaçlarına cevap vermeyi amaçlayan bankalar, geleceğin potansiyel müşterilerine en iyi hizmeti sunmak için adeta yarış içinde.</p>
      <p>Gençler özellikle havale, EFT, kredi kartı ve fatura ödeme gibi bankacılık işlemlerini kullanıyor. Buna karşılık bankalar gençlerin masrafını düşüren hesaplı ayrıcalıklar sunuyor. İşte 18-25 yaş grubuna sunulan ürün ve hizmetler:</p>
      <p>
        <b>YAPI KREDİ: MASRAFSIZ HARÇLIK</b>
      </p>
      <p>Acil nakit ihtiyaçlarında Play Harçlık ile gençlere yardımcı oluyor. <a href="http://www.gazetevatan.com/arama/?Keyword=Yap%C4%B1%20Kredi">Yapı Kredi</a> ATM’lerinden Play Harçlık ile nakit çekim ücreti ve ilk 2 gün için nakit çekim faizi ödemeden, her ay toplam 100 TL’ye kadar nakit çekilebiliyor.</p>
      <p>Play Kart sahipleri aracın çekilmesi, vize işlemleri, dil kursu, eğitim, parti organizasyonları konusunda Asistans Hizmetleri’nden yararlanabiliyor.</p>
      <p>
        <b>TEB: BİRİKİMİ ÖZENDİRİYOR</b>
      </p>
      <p>Gençlerin tasarruf yapmalarını kolaylaştırmak için Marifetli Genç Hesap ve Global Genç Hesap’ı sunuyor.</p>
      <p>Banka, Global Genç Hesap’ta 100 TL’den itibaren faiz geliri elde etmeyi sağlıyor. Faiz günlük işliyor. Ayrıca ‘hoşgeldin faizi’ de var.</p>
      <p>
        <b>AKBANK: DİĞER ATM'LERDEN ÇEKİM</b>
      </p>
      <p>Akbank Öğrenci Hesabı’ndan ücret alınmıyor. Başkası, hesabına para gönderirken masraf ödemiyor. Her ay iki defa, diğer banka ATM’lerinden masraf ödemeden, hesabından para çekmeni sağlıyor.</p>
      <p>Exi26 hizmetiyle öğrenci hesabına yurtdışındaki diğer bankaların ATM’lerinden masraf ve komisyon ödemeden para çekilebiliyor.</p>
      <p>
        <b>GARANTİ: AİDATSIZ KREDİ KARTI</b>
      </p>
      <p>Yıllık aidatı olmayan Bonus Genç kredi kartı sunuyor. Biriken bonusları da kullandıran banka, Paracard’la yapılan para çekme, para yatırma gibi işlemleri yapmayı sağlıyor.</p>
      <p>Tüm harcamalar için ‘işlem taksitlendir’ ve ‘işlem erteleme’ imkanları sunuyor.</p>
      <p>
        <b>VAKIFBANK: OKUL KARTINLA ALIŞVERİŞ YAP</b>
      </p>
      <p>Üniversite öğrencileri için LikeCard ve Kampüs Kart ürünü var. LikeCard ile tüm sinemalarda geçerli yüzde 50 indirimli sinema bileti imkanı sağlıyor.</p>
      <p>Peşin harcamaları taksitlendirmek mümkün oluyor. Kampüs Kart ise LikeCard’ın sunduğu tüm fırsatları sunarken, ek olarak üniversitelerde öğrenci kimlik kartı olarak geçiş kontrollerinde, yemekhanelerde, öğrenci yurtlarında ve kütüphanelerde kullanılabiliyor.</p>
      <p>Banka, Genç ARI hesabıyla da gençlere gecelik faiz kazandırıyor.</p>
      <p>
        <b>İŞ BANKASI: PARA TOPLUYOR</b>
      </p>
      <p>İş’te Üniversiteli: Pakette aidatsız kredi kartı ve genç emeklilik planı bulunuyor. İşCep’te ise bazı şubelerde 60 dakikaya kadar ‘İşCepWi-Fi’ ağından ücretsiz internet hizmeti sunuyor.</p>
      <p>İşCep Sosyal Hesap Uygulaması ile gençler rehberinden tanımladığı kişilere mesaj göndererek internetten para topluyor.</p>
      <p>50 kişiye kadar katılımcılara para toplama talebini iletebiliyor. Anında fatura ödeme, karekodla para çekme gibi kolaylıklar da pakette var.</p>
      <p>
        <b>ZİRAAT BANKASI: ÖĞRENCİ DOSTU KART</b>
      </p>
      <p>Bankkart Genç ile banka kartı ve kredi kartını tek kart üzerinde birleştirdi. KYK bursu alanlar, hesabında para olmadığında da faizsiz/masrafsız ekstra alışveriş fırsatı sunan Harçlık Avans’ını kullanabiliyor.</p>
      <p>Banka ayrıca, eğitim harcamaları için de düşük faizli kredi imkanı sağlıyor.</p>
      <p>
        <b>DENİZBANK: ÜCRETSİZ HAVALE</b>
      </p>
      <p>Gençlik Bankacılığı: Ücretsiz havale yapılabiliyor. Bu hesaba gelen havaleden de ücret alınmıyor. Aileler bu yolla bedava harçlık gönderebiliyor.</p>
      <p>Bonus kartın tüm özelliklerine sahip D-Şarj Bonus kredi kartı, okul ve eğitim masrafları için düşük faizli eğitim kredisi, cepten cebe ücretsiz para gönderebildikleri mobil cüzdan uygulaması fastPay, tüm işlemlerin ücretsiz olduğu Mobil Deniz de sunulan hizmetler arasında.</p>
    </article>
  </body>
</html>