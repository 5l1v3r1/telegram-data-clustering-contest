<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/24/shahla-friends-get-threat-by-pta-alleges-family.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-24T09:31:00+00:00"/>
    <meta property="og:title" content="സഹപാഠികൾക്ക് പിടിഎ ഭീഷണി; അധ്യാപകരെ ഉടൻ മാറ്റണമെന്ന് ഷഹ്‌ലയുടെ കുടുംബം"/>
    <meta property="og:description" content="ബത്തേരി∙ ക്ലാസ് മുറിയിൽ പാമ്പ് കടിയെറ്റു മരിച്ച ഷെഹ്‌ല ഷെറിന്റെ സഹപാഠികളെ പിടിഎ ഭാരവാഹികൾ ഭീഷണിപ്പെടുത്തിയതായി പരാതി. ഷെഹ്‌ലയുടെ മരണത്തിന്.Snake Bite death. Wayanad. Shehla death. malayalam news. manorama online. latest news. Snake Bite. Death. Wayanad.Kerala.Snakebite.Kerala Girl.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>സഹപാഠികൾക്ക് പിടിഎ ഭീഷണി; അധ്യാപകരെ ഉടൻ മാറ്റണമെന്ന് ഷഹ്‌ലയുടെ കുടുംബം</h1>
      <address><time datetime="2019-11-24T09:31:00+00:00">24 Nov 2019, 09:31</time> by <a rel="author">മനോരമ ലേഖകൻ</a></address>
      <p>ബത്തേരി∙ ക്ലാസ് മുറിയിൽ പാമ്പ് കടിയെറ്റു മരിച്ച ഷഹ്‌ല ഷിറിന്റെ സഹപാഠികളെ പിടിഎ ഭാരവാഹികൾ ഭീഷണിപ്പെടുത്തിയതായി പരാതി. ഷഹ്‌ലയുടെ മരണത്തിന് ഉത്തരവാദികളായവർക്കെതിരെ മൊഴി നൽകിയതിനാണ് കുട്ടികളെ ഭീഷണിപ്പെടുത്തുന്നത്. അധ്യാപകരെ മാറ്റിയില്ലെങ്കിൽ കുട്ടികൾക്കു സ്കൂളിൽ തുടർന്ന് പഠിക്കാൻ സാധിക്കില്ലെന്നു ഷഹ്‌ലയുടെ ഉമ്മ മനോരമ ന്യൂസിനോട് പറഞ്ഞു.</p>
      <p>കുട്ടികൾ അവിടെ തുടർന്നാൽ അധ്യാപകരുടെ പ്രതികാര നടപടികൾ ഉണ്ടാകുമെന്നാണു ബന്ധുക്കളുടെ പരാതി. മാധ്യമങ്ങൾക്കു മുന്നിൽ പ്രതികരിച്ചവരെയും പ്രതിഷേധിച്ചവരെയും പിടിഎ ഭാരവാഹികൾ തിരുത്താൻ ശ്രമിച്ചുവെന്നു കുട്ടികൾ പരാതി പറയുന്നു. ബാലാവകാശ കമ്മീഷനു മുന്നിൽ തെളിവു നൽകാൻ എത്തിയവരെയും ചിലർ ഭീഷണിപെടുത്തിയതായും ഷഹ്‌ലയുടെ ഉമ്മ പറയുന്നു. കുട്ടികളെ തുടർന്ന് അവിടെ പഠിപ്പിക്കാൻ ഭയമാണെന്നു രക്ഷിതക്കളും തുറന്നു പറയുന്നു.</p>
      <p>ഒന്നുകിൽ കുട്ടികളെ അവിടെ നിന്നു മാറ്റുക, അല്ലെങ്കിൽ അധ്യാപകരെ മാറ്റുക എന്നും ഷഹ്‍ലയുടെ ബന്ധുക്കൾ ആവശ്യപെടുന്നു. കുറ്റക്കാരായ അധ്യാപകർ സ്കൂളിൽ തുടരുന്നതു മറ്റുകുട്ടികളുടെ പഠനത്തെ പ്രതികൂലമായി ബാധിക്കും. ഇക്കാര്യം അധികൃതരെ ബോധ്യപെടുത്തുമെന്നും ഷഹ്‌ലയുടെ മാതൃസഹോദരി മനോരമ ന്യൂസിനോട് പറഞ്ഞു.</p>
      <p><b>English Summary</b> : Shahla friends get threat by pta, alleges family</p>
    </article>
  </body>
</html>