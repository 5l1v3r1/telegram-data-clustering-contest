<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/disney-app-krijgt-belangrijke-verbeteringen-33220"/>
    <meta property="og:site_name" content="Apparata"/>
    <meta property="article:published_time" content="2019-11-24T09:04:00+00:00"/>
    <meta property="og:title" content="Disney+ app krijgt belangrijke verbeteringen"/>
    <meta property="og:description" content="En daarmee is de app een stuk gebruiksvriendelijker geworden."/>
  </head>
  <body>
    <article>
      <h1>Disney+ app krijgt belangrijke verbeteringen</h1>
      <h2>En daarmee is de app een stuk gebruiksvriendelijker geworden.</h2>
      <address><time datetime="2019-11-24T09:04:00+00:00">24 Nov 2019, 09:04</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>De lancering van <a href="https://www.apparata.nl/nieuws/disney-plus-blikt-terug-en-vooruit-na-ellendige-launch-video-33183">Disney+</a> is niet gegaan zoals de Amerikanen ongetwijfeld gehoopt hadden. In de media hangt een nogal negatief sentiment, maar ze zijn bij Disney+ druk bezig om te herstellen wat fout is gegaan en wat beter kan.</p>
      <p>Zo is de app van Disney+ van een belangrijke update voorzien. Via onder meer sociale media regende het een stroom aan klachten met betrekking tot de interface van de applicatie. Die interface is nu een stukje beter geworden. Met de update heeft Disney de mogelijkheid toegevoegd om content verder te kijken of deze opnieuw te laten beginnen wanneer de app gesloten is geweest. Ook is het mogelijk om content op de kijklijst te zetten als je er nog niet aan toegekomen bent.</p>
      <p>De uitrol van de update gaat in stapjes. Het kan dus zo zijn dat jouw mobiele apparaat de update nog niet binnen heeft gevist.</p>
      <p>Lees ook: <a href="https://www.apparata.nl/nieuws/dit-komt-de-komende-2-weken-allemaal-naar-disney-33215">Dit komt de komende 2 weken allemaal naar Disney+</a></p>
    </article>
  </body>
</html>