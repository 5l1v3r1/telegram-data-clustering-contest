<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/778282/pos-tha-xeklidosete-kinito-sas-xechasete-pin/"/>
    <meta property="og:site_name" content="to10.gr"/>
    <meta property="article:published_time" content="2019-11-24T09:32:21+00:00"/>
    <meta property="og:title" content="Πως θα ξεκλειδώσετε το κινητό σας αν ξεχάσετε το PIN"/>
    <meta property="og:description" content="Το κινητό αποτελεί σε πολλούς προέκταση του χεριού τους, για αρκετούς λόγους, τι κάνουμε όμως όταν κλειδώσει κατά λάθος;"/>
  </head>
  <body>
    <article>
      <h1>Πως θα ξεκλειδώσετε το κινητό σας αν ξεχάσετε το PIN</h1>
      <h2>Το κινητό αποτελεί σε πολλούς προέκταση του χεριού τους, για αρκετούς λόγους, τι κάνουμε όμως όταν κλειδώσει κατά λάθος;</h2>
      <address><time datetime="2019-11-24T09:32:21+00:00">24 Nov 2019, 09:32</time> by <a rel="author">to10.gr</a></address>
      <p>Το κινητό αποτελεί σε πολλούς προέκταση του χεριού τους, για αρκετούς λόγους, τι κάνουμε όμως όταν κλειδώσει κατά λάθος; Δεν είναι άλλωστε λίγοι οι γνωστοί και φίλοι μας που ξεχνούν το PIN τους και δεν μπορούν να ξεκλειδώσουν τη συσκευή τους.</p>
      <p>Σε πολλές συσκευές επίσης έχει παρατηρηθεί ότι ακόμη και αν επιλέξεις έναν από τους υπάρχοντες τρόπους ακύρωσης της ασφάλειας, αυτός δε λειτουργεί (μιλάμε για bug-άρα ολκής).</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>Κλείδωσε το κινητό: Τι κάνουμε για να το ξεκλειδώσουμε; Μην ανησυχείτε, υπάρχει λύση, αυτά είναι τα βήματα:</p>
      <p>
        <b>Μπαίνουμε στην επίσημη σελίδα του Διαχειριστή και αναζητούμε τη συσκευή μας.</b>
      </p>
      <p>Ενδέχεται να μην τη βρει με την πρώτη φορά για αυτό κάνουμε refresh στο παράθυρο του browser και ξαναδοκιμάζουμε. Στη συνέχεια πατάμε το «Κλείδωμα» και βάζουμε το νέο μας προσωρινό password, το οποίο θα διαγράψει το παλιό, όπως αναφέρει το strange. Το νέο password θα εφαρμοστεί στη συσκευή μας μετά από κάνα πεντάλεπτο, οπότε και μπορούμε να το πληκτρολογήσουμε στη συσκευή μας για να την ξεκλειδώσουμε.</p>
      <p>
        <b>Ρυθμίζοντας το Smart Lock</b>
      </p>
      <p>Στις τελευταίες εκδόσεις του Android και μέσα στο μενού «Ασφάλεια» υπάρχει μία νέα επιλογή κλειδώματος, το «Smart Lock». Εκεί μπορούμε να ρυθμίσουμε τη συσκευή μας να ξεκλειδώνει αυτόματα: όταν συνδέεται με μία συγκεκριμένη συσκευή Bluetooth όπως smartwatch, fitness band ή ακουστικό, όταν είμαστε σε ένα αξιόπιστο μέρος όπως για παράδειγμα το σπίτι μας και όταν η μπροστινή κάμερα βλέπει το πρόσωπό μας. Ρυθμίζοντας λοιπόν ένα από αυτά τα τρία, η lockscreen παρακάμπτεται και έτσι μπορούμε να μπούμε στη συσκευή μας χωρίς πρόβλημα. Εννοείται ότι αν θέλουμε στη συνέχεια να αλλάξουμε το PIN ή το Μοτίβο μας θα πρέπει να το γνωρίζουμε, αλλά τουλάχιστον έχουμε ξεκλειδώσει τη συσκευή που είναι το σημαντικότερο.</p>
      <p>
        <b>Με επαναφορά εργοστασιακών δεδομένων</b>
      </p>
      <p>Για όσους δεν τρελαίνονται αν χάσουν τα δεδομένα τους υπάρχει η επαναφορά εργοστασιακών δεδομένων, η οποία διαγράφει τα πάντα στη συσκευή μας. Είναι επίσης μία σχετικά εύκολη διαδικασία η οποία όμως γίνεται αναγκαστικά μέσω recovery, αφού δεν μπορούμε να μπούμε στο μενού της συσκευής μας. Σε αυτή την περίπτωση: Απενεργοποιούμε τη συσκευή μας. Για να μπούμε σε recovery mode στις περισσότερες περιπτώσεις την ενεργοποιούμε κρατώντας πατημένα τα πλήκτρα «Volume Down + Power». Στο μενού της recovery επιλέγουμε «Wipe data / Factory reset» και στη συνέχεια «Reboot system now».</p>
      <p>
        <b>Μέσω Safe Mode για τρίτη lockscreen</b>
      </p>
      <p>Τελευταία περίπτωση είναι να έχουμε εγκαταστήσει και να χρησιμοποιούμε μία εφαρμογή από το Play Store που αντικαθιστά τη lockscreen της συσκευής μας. Για να την προσπεράσουμε λοιπόν απλώς βάζουμε τη συσκευή μας σε Safe mode και την απεγκαθιστούμε. Στη συνέχεια κάνουμε επανεκκίνηση και μπορούμε να μπούμε κανονικά στο μενού της. Για όλους τους τρόπους που αναφέραμε υπάρχουν φυσικά και κάποιες προϋποθέσεις.</p>
      <p>Για παράδειγμα για τα «Αξιόπιστα μέρη» πρέπει να έχουμε συνεχώς ανοιχτή την τοποθεσία μας, για τις συσκευές όπως το ακουστικό, ανοιχτό το Bluetooth και ούτω καθεξής. Η μοναδική «ανώδυνη» περίπτωση είναι το αξιόπιστο πρόσωπο, το οποίο χρειάζεται απλά να βλέπει τη φάτσα μας.</p>
      <p>Πηγή: pronews.gr</p>
      <p>
        <b>
          <a href="https://www.to10.gr/lifewitness/778282/pos-tha-xeklidosete-kinito-sas-xechasete-pin/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>