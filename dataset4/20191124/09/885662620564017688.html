<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/emporio/125662/cyber-monday-pote-peftei-kai-ola-osa-prepei-na-gnorizete"/>
    <meta property="og:site_name" content="Insider"/>
    <meta property="article:published_time" content="2019-11-24T09:00:00+00:00"/>
    <meta property="og:title" content="Cyber Monday: Πότε πέφτει και όλα όσα πρέπει να γνωρίζετε"/>
    <meta property="og:description" content="Η Cyber Monday πέφτει τη Δευτέρα μετά την Ημέρα των Ευχαριστιών και ακολουθεί τη Black Friday."/>
  </head>
  <body>
    <article>
      <h1>Cyber Monday: Πότε πέφτει και όλα όσα πρέπει να γνωρίζετε</h1>
      <h2>Η Cyber Monday πέφτει τη Δευτέρα μετά την Ημέρα των Ευχαριστιών και ακολουθεί τη Black Friday.</h2>
      <address>
        <time datetime="2019-11-24T09:00:00+00:00">24 Nov 2019, 09:00</time>
      </address>
      <p>Μπορεί οι καταναλωτές και επιχειρήσεις να προετοιμάζονται πυρετωδώς για τη<a href="https://www.insider.gr/epiheiriseis/emporio/125518/pos-psonizoyn-oi-ellines-ti-black-friday"> </a><b><a href="https://www.insider.gr/epiheiriseis/emporio/125518/pos-psonizoyn-oi-ellines-ti-black-friday">Black Friday,</a> στις 29 Νοεμβρίου</b>, ωστόσο λίγες μέρες αργότερα, στις 2 Δεκεμβρίου ακολουθεί άλλη μια ...ευκαιρία για προσφορές, η Cyber Μonday.</p>
      <p>Η <b>Cyber Monday</b> πέφτει τη Δευτέρα μετά την Ημέρα των Ευχαριστιών και ακολουθεί τη Black Friday. Η διαφορά της με την Black Friday είναι ότι οι προσφορές αφορούν σε ηλεκτρονικές αγορές και όχι σε αγορές από φυσικά καταστήματα.</p>
      <p>Συνήθως η Cyber Monday αρχίζει στις<b> 12 τα ξημερώματα της Δευτέρας</b> ωστόσο κάποια online καταστήματα ξεκινούν τις προσφορές από το απόγευμα της Κυριακής. Επίσης τα τελευταία χρόνια οι προσφορές παρατείνονται έως και μια εβδομάδα «δημιουργώντας» ουσιαστικά τη… <b>Cyber Week.</b></p>
      <p>Στη χώρα μας η Cyber Monday, δεν είναι τόσο δημοφιλής όσο η Black Friday, ωστόσο τα τελευταία χρόνια, αρκετά <b>οnline καταστήματα </b>προχωρούν σε προσφορές τη συγκεκριμένη μέρα, είτε παρατείνουν τις προσφορές τους από την Παρασκευή που προηγήθηκε.</p>
      <h3>Η Cyber Monday προσφέρεται για αγορές προϊόντων παλαιότερης τεχνολογίας.</h3>
      <p>Στις <b>ΗΠΑ</b> και σε άλλες χώρες ωστόσο, οι καταναλωτές περιμένουν τη Cyber Monday για να αγοράσουν σε καλύτερες τιμές, συγκεκριμένα προϊόντα, όπως γκάτζετ, παιχνίδια τεχνολογίας και ηλεκτρονικές συσκευές, στα οποία έχουν διαπιστώσει τα προηγούμενα χρόνια ότι γίνονται μεγαλύτερες εκπτώσεις. Κάποιοι υποστηρίζουν επίσης πως η Cyber Monday προσφέρεται για <b>αγορές προϊόντων παλαιότερης τεχνολογίας</b> ή ακόμη και μεταχειρισμένων.</p>
      <p>«Συγκρίνοντας τις δύο ημέρες του τελευταίου έτους, διαπιστώνουμε ότι οι καταναλωτές προτίμησαν τις διαδικτυακές αγορές» σημειώνει στο Business Insider ο Ted Donath, αντιπρόεδρος επικοινωνίας του προγράμματος Ηoney. Σύμφωνα με σχετική έρευνα μάλιστα η μέση εξοικονόμηση (ανά χρήστη, ανά αγορά) έφτασε πέρυσι στις ΗΠΑ τη Cyber Monday το 21% ενώ τη Black Friday, το 18,5%.</p>
      <p>«Συγκρίνοντας τις δύο ημέρες τον προηγούμενο χρόνο, διαπιστώνουμε ότι οι καταναλωτές προτίμησαν τις διαδικτυακές αγορές» σημειώνει στο<b> Business Insider</b> ο Ted Donath, αντιπρόεδρος επικοινωνίας του προγράμματος Ηoney. Σύμφωνα με σχετική έρευνα μάλιστα η μέση εξοικονόμηση (ανά χρήστη, ανά αγορά) έφτασε πέρυσι τη Cyber Monday το 21% ενώ τη Black Friday, το 18,5%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/emporio/125833/paizoyn-ta-resta-toys-oi-epiheiriseis-gia-ti-black-friday"/>
        <a href="https://www.insider.gr/epiheiriseis/emporio/125768/stin-teliki-eytheia-gia-ti-black-friday-pos-proetoimazontai-oi-ellines"/>
        <a href="https://www.insider.gr/eidiseis/kosmos/125610/aytes-einai-oi-5-hores-poy-xodeyoyn-perissotera-ti-black-friday-poy"/>
      </related>
    </article>
  </body>
</html>