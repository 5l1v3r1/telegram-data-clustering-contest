<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/istoria-panaitolikos-panathinaikos/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-24T09:09:56+00:00"/>
    <meta property="og:title" content="Η ιστορία του Παναιτωλικός – Παναθηναϊκός"/>
    <meta property="og:description" content="H ιστορία του Παναιτωλικός - Παναθηναϊκός. Ο Παναθηναϊκός δεν έχει χάσει ντέρμπι, κέρδισε μάλιστα το πρώτο του μετά από καιρό με την ΑΕΚ"/>
  </head>
  <body>
    <article>
      <h1>Η ιστορία του Παναιτωλικός – Παναθηναϊκός</h1>
      <address><time datetime="2019-11-24T09:09:56+00:00">24 Nov 2019, 09:09</time> by <a rel="author">ΣΥΝΕΙΔΗΣΗ</a></address>
      <p>
        <b>Ο Παναθηναϊκός δεν έχει χάσει ντέρμπι, κέρδισε μάλιστα το πρώτο του μετά από καιρό με την ΑΕΚ και πρώτο στη σεζόν εντός έδρας, ωστόσο βρίσκεται ακόμα κάτω από τη μέση της βαθμολογίας.</b>
      </p>
      <p>Αυτό συμβαίνει βέβαια γιατί έχει σοβαρές απώλειες στην έδρα του, τις τρεις ήττες από ομάδες της περιφέρειας.</p>
      <p>Τώρα βγαίνει σε έδρα της περιφέρειας, για πρώτη φορά από την πρεμιέρα, όταν έφερε την ισοπαλία στη Λαμία.</p>
      <p>Στόχος άμεσος να πλησιάσει την έκτη θέση, από όπου πλέον απέχει τρεις βαθμούς και δύο θέσεις.</p>
      <p>Πάντως ο Παναθηναϊκός εκτός έδρας έχει κερδίσει μόνο παιχνίδια εντός Λεκανοπεδίου. Σε ταξίδι του δεν έχει ακόμα νίκη, με ήττα από τον Άρη και ισοπαλίες σε Λαμία και Τούμπα.</p>
      <p>Επεκτείνοντας μάλιστα πέρσι δεν έχει νίκη στα πέντε τελευταία ταξίδια και μοναδικό που έχει νικήσει μέσα στο 2019, είναι στο… Αγρίνιο, στις 30 Ιανουαρίου.</p>
      <p>Θετικό στοιχείο για τους «πράσινους» το γκολ, καθώς έβαλαν δύο στον ΠΑΟΚ και τρία στην ΑΕΚ, ενώ στα πρώτα οκτώ παιχνίδια τους δεν μπορούσαν να ξεπεράσουν το ένα γκολ και είχαν βάλει όλα κι όλα έξι.</p>
      <p>Επίσης είναι ενδιαφέρον ότι ο Παναθηναϊκός έχει πετύχει τα πέντε από τα 11 γκολ, σχεδόν τα μισά δηλαδή, στο τελευταίο πεντάλεπτο των δύο ημιχρόνων.</p>
      <p>Ο Παναιτωλικός είναι η μοναδική ομάδα που δεν έχει ακόμα νίκη. Έχει τη μικρότερη συγκομιδή σε βαθμούς, τρεις, αλλά δεν είναι τελευταίος, αφού υπάρχει και ο Πανιώνιος πίσω του, λόγω της ποινής.</p>
      <p>Στην έδρα του έχει ισοπαλία στα δύο τελευταία, με ΑΕΛ και Αστέρα Τρίπολης, αφού έχασε τα δύο πρώτα από Ξάνθη και ΑΕΚ. Μάλιστα στα τρία από αυτά προηγήθηκε στο σκορ.</p>
      <p>Οι 12 αγώνες χωρίς νίκη επεκτείνοντας πέρσι, αποτελούν ισοφάριση του χειρότερου σερί του στην ιστορία της κατηγορίας, ενώ οι επτά αγώνες χωρίς νίκη εντός έδρας είναι ήδη νέο αρνητικό ρεκόρ.</p>
      <p>Η ομάδα του Αγρινίου έχει με οκτώ γκολ την χειρότερη επίθεση μαζί με τον Πανιώνιο, ωστόσο έχει πετύχει πέντε στα τέσσερα τελευταία.</p>
      <p>Ο Παναθηναϊκός νίκησε τον Παναιτωλικό τρεις φορές στην περσινή σεζόν, δύο για το πρωτάθλημα και μια στο Κύπελλο, χωρίς να δεχτεί μάλιστα γκολ.</p>
      <p>Ο Παναιτωλικός δεν έχει σκοράρει στα τέσσερα τελευταία μεταξύ τους, ενώ έχει πετύχει γκολ μόνο σε ένα από τα επτά τελευταία. Στην τελευταία νίκη του με 2-0 στις 23 Σεπτεμβρίου 2017.</p>
      <p>Αυτή είναι η μια από τις δύο νίκες που έχει ο Παναιτωλικός στην ιστορία του με τον Παναθηναϊκό, με την άλλη να είναι τον Ιανουάριο του 2014. Ο Παναθηναϊκός έχει κερδίσει τα 14 από τα 21 επίσημα στην ιστορία τους σε πρωτάθλημα και Κύπελλο.</p>
      <p>
        <b>Η ιστορία</b>
      </p>
      <p>
        <b>Νίκες Παναιτωλικού: 2<br/>Ισοπαλίες: 5<br/>Νίκες Παναθηναϊκού: 11</b>
      </p>
      <p>Με γηπεδούχο τον Παναιτωλικό</p>
      <p>
        <b>Νίκες Παναιτωλικού: 2<br/>Ισοπαλίες: 3<br/>Νίκες Παναθηναϊκού: 4</b>
      </p>
      <p>
        <b>Πέρσι<br/>30.01.2019: Παναιτωλικός – Παναθηναϊκός 0-1<br/>(32’ σουτ Μπουζούκης. Στο 59’ 2<sup>η</sup> κίτρινη Κάτσε του Παναθηναϊκού)</b>
      </p>
      <p>slgr.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/epikratise-tis-aem-ntermpi-o-naypaktiakos/"/>
        <a href="http://sinidisi.gr/live-panaitolikos-panathinaikos/"/>
        <a href="http://sinidisi.gr/k19-panaitolikos-panathinaikos-0-3/"/>
        <a href="http://sinidisi.gr/v-eskavde-aitoliko-achilleas-neochorioy-101-73/"/>
        <a href="http://sinidisi.gr/v-eskavde-ionikos-amfilochia-74-58/"/>
        <a href="http://sinidisi.gr/aitoloakarnania-ta-apotelesmata-tis-9is-agonistikis-vathmologia/"/>
      </related>
    </article>
  </body>
</html>