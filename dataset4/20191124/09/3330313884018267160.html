<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904977/-dramatisch-rijtje-voor-de-jong-psv-heeft-de-plak-misgeslagen-met-bruma-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T09:50:00+00:00"/>
    <meta property="og:title" content="'Dramatisch rijtje' voor De Jong: 'PSV heeft de plank misgeslagen met Bruma'"/>
    <meta property="og:description" content="John de Jong heeft bepaald nog geen goede indruk gemaakt als technisch manager van PSV. NOS-commentator Arno Vermeuelen stelt dat de aankopen van de opvolger van Marcel Brands 'een behoorlijk dramatisch rijtje' vormen. De Eindhovenaren spendeerden zo'n 35 miljoen euro aan Bruma, Timo Baumgartl, Ritsu Doan, Olivier Boscasgli, Konstantinos Mitroglou, Ibrahim Afellay en Robbin Ruiter. &quot;Afellay heeft niet gespeeld, Boscagli bijna niet, de dure Bruma is geen basisspeler, Baumgartl is een ordinaire centrale verdediger van wie er in Nederland genoeg rondlopen en van Doan en Mitroglou val ik ook nog niet van mijn stoel. PSV heeft zijn geld niet goed besteed&quot;, aldus Vermeulen."/>
  </head>
  <body>
    <article>
      <h1>'Dramatisch rijtje' voor De Jong: 'PSV heeft de plank misgeslagen met Bruma'</h1>
      <address>
        <time datetime="2019-11-24T09:50:00+00:00">24 Nov 2019, 09:50</time>
      </address>
      <p>
        <b>John de Jong heeft bepaald nog geen goede indruk gemaakt als technisch manager van PSV. NOS-commentator Arno Vermeuelen stelt dat de aankopen van de opvolger van Marcel Brands 'een behoorlijk dramatisch rijtje' vormen.</b>
      </p>
      <p>De Eindhovenaren spendeerden zo'n 35 miljoen euro aan Bruma, Timo Baumgartl, Ritsu Doan, Olivier Boscasgli, Konstantinos Mitroglou, Ibrahim Afellay en Robbin Ruiter. "Afellay heeft niet gespeeld, Boscagli bijna niet, de dure Bruma is geen basisspeler, Baumgartl is een ordinaire centrale verdediger van wie er in Nederland genoeg rondlopen en van Doan en Mitroglou val ik ook nog niet van mijn stoel. PSV heeft zijn geld niet goed besteed", <a href="https://nos.nl/artikel/2311781-de-prestaties-van-psv-komen-als-een-boemerang-op-het-bord-van-john-de-jong.html">aldus Vermeulen</a>.</p>
      <p>Toni Lato, de beoogde opvolger van Angeli√±o, komt niet aan de bak. "Goede linksbacks zijn goud waard, maar PSV wilde voor de invulling van die positie blijkbaar voor een dubbeltje op de eerste rang zitten. Dat is faliekant mislukt", stelt Vermeulen. Ook de opvolger van Hirving Lozano maakt geen indruk. "Met Bruma lijkt PSV de plank behoorlijk te hebben misgeslagen. Op basis van de cijfers had hij twee heel matige seizoenen bij Leipzig, en dat beeld laat hij vooralsnog ook in de Eredivisie zien. Hij speelt gedateerd voetbal, puur op snelheid en met een matige voorzet. Waarom heeft PSV hem gehaald?"</p>
      <p>De druk op de opvolger van Brands neemt daardoor toe. "PSV heeft in De Jong, een intelligente en integere jongen, altijd de kroonprins gezien. Nu is hij eindverantwoordelijk en moet hij leveren. Maar zijn tussenrapport is slecht. Het is een jongen van de club, dus die gooi je er niet zomaar uit. Hij heeft meer krediet, meer reservetijd, maar die is natuurlijk niet onuitputtelijk."</p>
      <p>Volgens Vermeuelen wordt komende zomer interessant. "De kans is groot dat Bergwijn vertrekt, en Malen misschien ook al. Wil PSV de race met Ajax volhouden, dan zullen er grote transfersommen moeten worden binnengehaald. Geen 15 miljoen, maar 30 of 40."</p>
    </article>
  </body>
</html>