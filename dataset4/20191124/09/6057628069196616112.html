<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191124-yan-taadda-sun-kashe-masu-ungwanni-5-kwanaki-3"/>
    <meta property="og:site_name" content="RFI"/>
    <meta property="article:published_time" content="2019-11-24T09:22:47+00:00"/>
    <meta property="og:title" content="'Yan ta'adda sun kashe masu ungwanni 5 cikin kwanaki 3 a Nijar"/>
    <meta property="og:description" content="Masu ungwanni biyar ne ake zargi ‘yan ta’adda sun kashe cikin kwanaki 3 a kudu maso yammacin Niger, kusa da iyaka da Mali."/>
  </head>
  <body>
    <article>
      <h1>'Yan ta'adda sun kashe masu ungwanni 5 cikin kwanaki 3 a Nijar</h1>
      <address><time datetime="2019-11-24T09:22:47+00:00">24 Nov 2019, 09:22</time> by <a rel="author">Michael Kuduson</a></address>
      <p>
        <b>Masu ungwanni biyar ne ake zargi ‘yan ta’adda sun kashe cikin kwanaki 3 a kudu maso yammacin Niger, kusa da iyaka da Mali.</b>
      </p>
      <p>Wani dan majalisa daga jihar Tillaberi da bai so a bayyana sunansa bay a shaida wa kamfanin dillancin labaran Faransa cewa daga ranar Alhamis zuwa Asabar aka kashe wadannan masu ungwannin.</p>
      <p>An sace mutane 3 har ma da masu unguwanni da ba a tantance adadinsu ba a wasu kauyukan yankin.</p>
      <p>A ranar 13 ga watan Nuwamba ma an kashe mai unguwar kauyen Bono, a Tillaberi, bayan an sace shi.</p>
      <p>Tsakanin watan Afrilu da Yuli, an kashe akalla wasu masu ungwanni 3, da jami’en Tuareg 4 a harin da aka alakanta da kungiyar IS.</p>
      <p>Kauyukan da suka sha wadannan hare – hare na wannan mako suna kusa da kauyen Tongo Tongo, kusa da iyaka da Mali, inda mayakan IS suka taba yin kwanton bauna har suka kashe dakarun Amurka 4 da na Nijar 4 a shekarar 2017.</p>
      <p>Hare – haren ‘yan ta’adda sun tilasta wa dubban mutane barin kauyukan su zuwa kudancin kasar ta Nijar.</p>
      <p>A karshen watan Oktoba, hukumar ‘yan gudun hijira ta Majalisar Dinkin Duniya ta ce mutane dubu 78 ne wannan al’amari ya daidaita a yammacin Tillaberi da Tahoua.</p>
    </article>
  </body>
</html>