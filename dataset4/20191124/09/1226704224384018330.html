<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/federer-so-zverevom-sa-postarali-o-rekor/431927-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T09:21:00+00:00"/>
    <meta property="og:title" content="Federer so Zverevom sa postarali o rekord, prilákali 42.517 divákov"/>
    <meta property="og:description" content="Federerovmu víťazstvu 3:6, 6:4, 6:2 sa prizeralo takmer o 7-tisíc ľudí viac ako bruselskému stretnutiu medzi Kim Clijstersovou a Serenou Williamsovou, ktoré držalo rekord od roku 2010."/>
  </head>
  <body>
    <article>
      <h1>Federer so Zverevom sa postarali o rekord, prilákali 42.517 divákov</h1>
      <h2>Federerovmu víťazstvu 3:6, 6:4, 6:2 sa prizeralo takmer o 7-tisíc ľudí viac ako bruselskému stretnutiu medzi Kim Clijstersovou a Serenou Williamsovou, ktoré držalo rekord od roku 2010.</h2>
      <address><time datetime="2019-11-24T09:21:00+00:00">24 Nov 2019, 09:21</time> by <a rel="author">TASR</a></address>
      <p>Mexico City 24. novembra (TASR) – Sobotňajší tenisový exhibičný duel v Mexico City medzi Švajčiarom Rogerom Federerom a Nemcom Alexandrom Zverevom priniesol nový svetový rekord v počte divákov. Do miestnej arény na býčie zápasy si ich našlo cestu až 42.517.</p>
      <p>Federerovmu víťazstvu 3:6, 6:4, 6:2 sa prizeralo takmer o 7-tisíc ľudí viac ako bruselskému stretnutiu medzi Kim Clijstersovou a Serenou Williamsovou, ktoré držalo rekord od roku 2010. Mexičania sa však najsledovanejším tenisovým zápasom budú môcť pýšiť len do februára budúceho roka. Vtedy totiž Federer zamieri do juhoafrického Kapského mesta, v ktorom si v miestnej 55-tisícovej aréne zmeria sily s odvekým rivalom Rafaelom Nadalom. Informovala o tom agentúra SID.</p>
    </article>
  </body>
</html>