<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/trwa-referendum-ws-odwolania-rady-gminy-w-baltowie,135486.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-24T09:07:00+00:00"/>
    <meta property="og:title" content="Trwa referendum ws. odwołania Rady Gminy w Bałtowie"/>
    <meta property="og:description" content="W gminie Bałtów (Świętokrzyskie) w niedzielę o godz. 7 rozpoczęło się referendum w sprawie odwołanie tutejszej rady gminy. Głosowanie będzie możliwe do godz. 21."/>
  </head>
  <body>
    <article>
      <h1>Trwa referendum ws. odwołania Rady Gminy w Bałtowie</h1>
      <address><time datetime="2019-11-24T09:07:00+00:00">24 Nov 2019, 09:07</time> by <a rel="author">PAP/AKC  </a></address>
      <h4>W gminie Bałtów (Świętokrzyskie) w niedzielę o godz. 7 rozpoczęło się referendum w sprawie odwołanie tutejszej rady gminy. Głosowanie będzie możliwe do godz. 21.</h4>
      <hr/>
      <p>Jak powiedziała w niedzielę rano przewodnicząca gminnej komisji ds. referendum Eugenia Kołodziej, wszystkie pięć lokali wyborczych zostało otwartych punktualnie o godz. 7. Referendum do tej pory przebiega bez zakłóceń.</p>
      <p>Uczestnicy referendum mogą odpowiedzieć "tak" lub "nie" na pytanie: "Czy jest Pan/Pani za odwołaniem Rady Gminy w Bałtowie przed upływem kadencji?".</p>
      <p>Do głosowania jest uprawnionych ok. 3 tys. osób. Aby referendum było ważne, muszą wziąć w nim udział 1233 osoby - to 3/5 głosujących, którzy wybierali radę gminy w wyborach samorządowych w 2018 r.</p>
      <p>
        <a href="https://www.portalsamorzadowy.pl/polityka-i-spoleczenstwo/slupsk-jest-dochodzenie-ws-podejrzenia-o-sfalszowanie-wyniku-wyborczego-w-jednej-z-komisji,135418.html">Czytaj też: Słupsk: Jest dochodzenie ws. podejrzenia o sfałszowanie wyniku wyborczego w jednej z komisji</a>
      </p>
      <p>Do odwołania rady trzeba, aby zagłosowała za tym ponad połowa wyborców, którzy wezmą udział w referendum.</p>
      <p>Po ubiegłorocznych wyborach 15-osobowę bałtowską radę gminy tworzą przedstawiciele trzech komitetów: SLD Lewica Razem (jedna osoba), KWW Tomasza Mroczka (11 osób, po wyborach utworzyli klub Przełom Bałtowski), KWW Przyjazna Gmina Bałtów (trzy osoby).</p>
      <p>Bałtów to gmina wiejska w powiecie ostrowieckim, położona na wschodzie województwa świętokrzyskiego, zamieszkiwana przez ok. 3,5 tys. osób. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>