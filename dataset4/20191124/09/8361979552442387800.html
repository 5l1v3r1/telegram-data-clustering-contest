<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/diyeta-ukrajinciv-nadlishok-cukru-i-soli-novini-ukrajini-50055025.html"/>
    <meta property="og:site_name" content="НВ"/>
    <meta property="article:published_time" content="2019-11-24T09:53:00+00:00"/>
    <meta property="og:title" content="Харчові відхилення. Чого не вистачає в меню українців, а що ми їмо в надлишку — інфографіка НВ"/>
    <meta property="og:description" content="Дієтологи констатують: щоденна тарілка рядового українця не така як треба, пише журнал НВ у своєму матеріалі про вплив традиційного раціону співвітчизників на їхнє здоров’я."/>
  </head>
  <body>
    <article>
      <h1>Харчові відхилення. Чого не вистачає в меню українців, а що ми їмо в надлишку — інфографіка НВ</h1>
      <h2>Дієтологи констатують: щоденна тарілка рядового українця не така як треба, пише журнал НВ у своєму матеріалі про вплив традиційного раціону співвітчизників на їхнє здоров’я.</h2>
      <address>
        <time datetime="2019-11-24T09:53:00+00:00">24 Nov 2019, 09:53</time>
      </address>
      <p>Більшість українців споживає надлишок жирів і простих вуглеводів, водночас їм бракує клітковини та води. Так відбувається, коли в раціоні не вистачає зелені, овочів і просто натуральних продуктів, кажуть дієтологи. Ними співвітчизники, на жаль, схильні нехтувати.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/013/070/original/3262e2cbfe4e2d1cbe228593785007ce.png&amp;stamp=1&amp;q=85&amp;w=115"/>
      </figure>
      <p>Уляна Супрун<br/>Правила здорового харчування. Чому борщ — це суперфуд</p>
      <p>Наприклад, середньостатистичний українець вживає не більше 174 г овочів та 83 г фруктів на день, хоча необхідна для здоров’я норма становить 300 г для кожної з цих категорій. Також співвітчизник їсть значно менше, ніж рекомендують, горіхів і бобових. Зате налягає на картоплю, шкідливі жири та борошняні вироби.</p>
      <p>Також в аутсайдерах опинилися молочні продукти: їх споживання зводиться до 140 г на добу, хоча рекомендована Міністерством охорони здоров’я норма — дві-три склянки молока або йогурту на день.</p>
      <p>Зрештою виходить, що українці недобирають до 37% норми кальцію і недоотримують до 20% вітаміну А, що не може не позначатися на шкірі, волоссі, стані зору і самопочутті загалом.</p>
      <p>Саме фастфуд, соуси, ковбаси та консерви є основними джерелами солі, яку українці споживають удвічі більше за норму, що становить 9,7 г на день.</p>
      <p>В інфографіці, яка супроводжує матеріал, журнал НВ розповідає про добову норму споживання продуктів, в яких українці найбільше відхиляються від «здорових» показників.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/265/original/6a2a5d7a23a1ffd0698b7fc17e6fc4be.png&amp;stamp=20191122161411&amp;q=85&amp;output=jpg&amp;bg=white"/>
      </figure>
      <p>
        <b>
          <i>Читайте повну версію цього матеріалу у свіжому номері журналу НВ — № 43 від 21 листопада 2019 року</i>
        </b>
      </p>
    </article>
  </body>
</html>