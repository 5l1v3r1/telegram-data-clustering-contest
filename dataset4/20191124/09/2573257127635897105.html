<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/addio-android-auto-la-notizia-di-google-spiazza-gli-utenti-629390"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T09:40:19+00:00"/>
    <meta property="og:title" content="Addio Android Auto: la notizia di Google spiazza gli utenti"/>
    <meta property="og:description" content="Android Auto è entrato nelle automobili dei consumatori perché rappresenta un sistema operativo estremamente integrato, che consente di gestire comodamente ogni aspetto dell’interazione con le proprie app preferite, con le notifiche e con l’assistente di Google senza prendere il telefono in mano."/>
  </head>
  <body>
    <article>
      <h1>Addio Android Auto: la notizia di Google spiazza gli utenti</h1>
      <h2>La piattaforma Google si prepara all'addio sui dispositivi mobili</h2>
      <address><time datetime="2019-11-24T09:40:19+00:00">24 Nov 2019, 09:40</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-6-1.png"/>
      </figure>
      <p>Android Auto è entrato nelle automobili dei consumatori perché rappresenta un <b>sistema operativo estremamente integrato</b>, che consente di gestire comodamente ogni aspetto dell’interazione con le proprie<b> app preferite</b>, con le <b>notifiche</b> e con l’<b>assistente di Google</b> senza prendere il telefono in mano.</p>
      <p>L’<b>aggiornamento alla versione 4.6</b> ha ulteriormente implementato questa grande comodità, attraverso un’interfaccia utente rinnovata e ottimizzata per l’utilizzo alla guida. L’aspetto generale è divenuto <b>più chiaro</b> e l’accesso ai comandi <b>più intuitivo. </b></p>
      <p>Sono state introdotte novità nella <b>suddivisione della home</b>, che ora si presenta con una parte superiore – dove poter scegliere quali app “fissare”, per averle sempre a portata di mano – e una inferiore per rendere più agevole <b>l’accesso ai comandi di riproduzione della singola app </b>(ad esempio di Spotify). Al centro, invece, ci sono le altre applicazioni. Inoltre, in basso a destra sono stati posizionati dei tasti di accesso rapido per l’interazione semplificata con le <b>notifiche</b> e con <b>Google Assistant.</b></p>
      <p>Una serie di cambiamenti importanti, che d’altra parte potrebbero non riuscire a compensare l’aspetto negativo di questo aggiornamento. Google infatti <b>non renderà più disponibile Android Auto per gli smartphone.</b></p>
      <h3>Android Auto dice addio agli smartphone</h3>
      <p>Alcuni utenti già da ora si sono visti <b>interdire l’accesso all’app</b> da un banner che comunica la non compatibilità del dispositivo alle funzioni di Android Auto. Agli altri, invece, quest’interdizione <b>arriverà nelle prossime settimane</b>.</p>
      <p>Si tratta di una scelta forte da parte di Big G, che in questo modo <b>escluderebbe perentoriamente dall’utilizzo tutti gli smartphone e i phablet</b> che precedentemente potevano accedervi.</p>
      <p>Niente paura, però: ci sono tante app che possono integrare i servizi di navigazione, per poter compensare alla mancanza. Basti pensare a <b>Google Maps </b>e <b>Waze</b>, entrambi ormai appartenenti a Google ma con differenze sostanziali al proprio interno. <a href="https://www.tecnoandroid.it/2019/07/28/waze-eclissa-google-maps-per-questi-motivi-563903">Qui vi proponiamo qualche suggerimento su quale sia preferibile</a> in base all’utilizzo che si intende farne.</p>
    </article>
  </body>
</html>