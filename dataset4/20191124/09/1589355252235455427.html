<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/vo-francuzsku-ponuka-slachta-na-predaj-1-500-zamkov-ich-ponuka-stale-rastie.html"/>
    <meta property="og:site_name" content="TREND.sk"/>
    <meta property="article:published_time" content="2019-11-24T09:18:00+00:00"/>
    <meta property="og:title" content="Vo Francúzsku ponúka šľachta na predaj 1 500 zámkov. Ich ponuka stále rastie"/>
    <meta property="og:description" content="Na predaj je aj jeden zo slávnych zámkov na Loire - niekdajšie sídlo milenky francúzskeho kráľa Ľudovíta XV. markízy de Pompadour"/>
  </head>
  <body>
    <article>
      <h1>Vo Francúzsku ponúka šľachta na predaj 1 500 zámkov. Ich ponuka stále rastie</h1>
      <address><time datetime="2019-11-24T09:18:00+00:00">24 Nov 2019, 09:18</time> by <a rel="author">ČTK</a></address>
      <p>
        <b>Vo Francúzsku je v súčasnosti na predaj zhruba 1500 zámkov. Podľa denníka Le Figaro za posledných niekoľko rokov počet historických sídiel francúzskej šľachty, ktorá hľadajú nového majiteľa, výrazne stúpol. Ešte v roku 2010 si ich mohli záujemcovia kúpiť asi 800.</b>
      </p>
      <p>K predaju zámky ponúkajú súkromní majitelia, často členovia starých šľachtických rodín, pre ktoré sa náklady na udržanie historických sídiel stali neúnosnými. Zvýšil sa ale tiež počet ľudí, ktorí si zámok kúpia, po niekoľkých rokoch ho ale opäť ponúknu na predaj.</p>
      <related>
        <a href="https://www.etrend.sk/trend-archiv/rok-2019/cislo-29/zruinovana-historia-preco-sa-slovenske-kastiele-rozpadavaju.html"/>
        <a href="https://www.etrend.sk/trend-archiv/rok-2019/cislo-29/hotel-wellness-alebo-vystavna-sien-ako-zachranit-kastiele.html"/>
      </related>
      <p>Na predaj je napríklad zámok Robien v obci La Foeil v Bretónsku. V súčasnosti je stavba z 18. storočia so 150 hektármi pozemkov v rukách šľachtickej rodiny de Robien, z ktorej pochádzal aj niekdajší francúzsky minister školstva Gilles de Robien. Pôvodne sa zámok ponúkal za 4,2 milióna eur. Ani súčasná polovičná cena ale žiadneho kupca nenalákala.</p>
      <p>Na predaj je aj jeden zo slávnych zámkov na Loire - Zámok Menars neďaleko Blois, niekdajšie sídlo milenky francúzskeho kráľa Ľudovíta XV. markízy de Pompadour. Do ponuky špecializovanej realitnej kancelárie sa dostal pred dvoma rokmi. Tu v minulosti predaj skomplikovala smrť pôvodného vlastníka, ktorá zabránila zmene šľachtického sídla na hotel.</p>
      <p>Najčastejšie podľa denníka Le Figaro kupcovia - väčšinou zahraniční - francúzske zámky nájdu, ak sú v dobrom stave, majú ústredné kúrenie, sú dobre oddelené od svojho okolia a stoja v okolí Paríža.</p>
    </article>
  </body>
</html>