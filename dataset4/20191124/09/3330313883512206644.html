<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904976/koeman-gelukkig-heb-ik-ooit-een-goed-voorbeeld-gehad-aan-guus-hidink-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T09:35:00+00:00"/>
    <meta property="og:title" content="Koeman: 'Van Basten zei dat weleens, maar dat is niet voor iedereen zo'"/>
    <meta property="og:description" content="Ronald Koeman denkt dat hij aan Guus Hiddink een goede leermeester heeft gehad. De bondscoach van het Nederlands elftal is het desondanks eens met de stelling dat een topspeler niet vanzelfsprekend een toptrainer wordt. &quot;Er zijn voorbeelden van wel, maar ik denk veel meer voorbeelden van niet&quot;, zegt Koeman tegen de NOS. &quot;Als je trainer wordt loop je tegen zoveel dingen aan waar je nooit weet van hebt gehad. Je denkt: ik moet een goede training maken en geven, maar het blijkt veel meer. Gelukkig heb ik ooit een goed voorbeeld gehad aan Guus bij PSV. Je kunt veel beter een goede people manager zijn dan een goede trainer.&quot;"/>
  </head>
  <body>
    <article>
      <h1>Koeman: 'Van Basten zei dat weleens, maar dat is niet voor iedereen zo'</h1>
      <address>
        <time datetime="2019-11-24T09:35:00+00:00">24 Nov 2019, 09:35</time>
      </address>
      <p>
        <b>Ronald Koeman denkt dat hij aan Guus Hiddink een goede leermeester heeft gehad. De bondscoach van het Nederlands elftal is het desondanks eens met de stelling dat een topspeler niet vanzelfsprekend een toptrainer wordt.</b>
      </p>
      <p>"Er zijn voorbeelden van wel, maar ik denk veel meer voorbeelden van niet", zegt Koeman tegen de <a href="https://nos.nl/artikel/2311784-veel-betere-trainer-koeman-leerde-van-hiddink-de-juiste-snaar-te-raken.html"><i>NOS</i></a>. "Als je trainer wordt loop je tegen zoveel dingen aan waar je nooit weet van hebt gehad. Je denkt: ik moet een goede training maken en geven, maar het blijkt veel meer. Gelukkig heb ik ooit een goed voorbeeld gehad aan Guus bij PSV. Je kunt veel beter een goede people manager zijn dan een goede trainer."</p>
      <p>Koeman speelde onder Hiddink bij PSV en was zijn assistent bij het Nederlands elftal. "De juiste snaar bij spelers weten te raken, dat heeft Guus altijd heel goed beheerst. Het is gewoon heel complex. Je hebt ook met media te maken, z√©ker tegenwoordig. En met de omgeving van spelers, wat allemaal van invloed kan zijn."</p>
      <p>De oud-trainer van onder meer Ajax, PSV en Feyenoord spreekt van een ervaringsvak, maar denkt niet meteen dat het beter is om bij een kleinere club te beginnen. "Ik denk dat het heel goed is dat je fouten maakt. Ik geloof er niet in dat je onderaan moet beginnen. Marco van Basten zei weleens: 'Misschien was het voor mij beter geweest om eerst amateurs te trainen en niet direct het Nederlands elftal of Ajax.' Dat is voor de een wel zo, voor de ander niet."</p>
    </article>
  </body>
</html>