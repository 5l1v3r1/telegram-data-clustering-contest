<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/men-men_news/Article-b052462e98c9e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T09:06:00+00:00"/>
    <meta property="og:title" content="מחריד: צילום הריאות של הגבר שעישן במשך 30 שנה מזעזע את העולם"/>
    <meta property="og:description" content="משפחתו של גבר בן 52 תושב סין שמת במפתיע בשבוע שעבר והחליטה לתרום איבריו סורבה לאחר שנחשף מצב ריאותיו לאחר 30 שנות עישון. הרופא שסירב להשתלה החליט לצלם את הריאות כדי לעורר מודעות לנזקי העישון. תמונות קשת לצפייה"/>
  </head>
  <body>
    <article>
      <h1>מחריד: צילום הריאות של הגבר שעישן במשך 30 שנה מזעזע את העולם</h1>
      <h2>משפחתו של גבר בן 52 תושב סין שמת במפתיע בשבוע שעבר והחליטה לתרום איבריו סורבה לאחר שנחשף מצב ריאותיו לאחר 30 שנות עישון. הרופא שסירב להשתלה החליט לצלם את הריאות כדי לעורר מודעות לנזקי העישון, ויצר סרטון שהפך לוויראלי בכל העולם</h2>
      <address><time datetime="2019-11-24T09:06:00+00:00">24 Nov 2019, 09:06</time> by <a rel="author">מערכת ערוץ הגברים</a></address>
      <p>צ'ן ג'ינגיו, רופא מבית החולים ווקסי שבסין, סירב לאחרונה להשתיל את ריאותיו של גבר בן 52 שהלך לעולמו ומשפחתו תרמה את אבריו.</p>
      <p>את הסיבה לסירובו של הרופא לשתול את ראותיו של הגבר תגלו (וגם תראו) מיד, במה שהפך לאחד הסיפורים הכי ויראליים שיצאו מסין בחודשים האחרונים.</p>
      <p>לפי דבריו של ג'ינג'יו, הוא סירב להשתיל את אבריו של הגבר ש"עישן כמו קטר" בשלושת העשורים האחרונים לחייו, וכדי להוכיח את טענתו פרסם סרטון שמראה את מצב הריאות שסירב להשתיל - סרטון שהפך מהר מאוד ובאופן טבעי לויראלי ועורר זעזוע רב ברשת.</p>
      <p>לדבריו, הוא החליט לשתף את הסרטון הקשה כדי להעלות את המודעות הציבורית לנזקי העישון, ובתמונות ניתן לראות בבירור את מצב הריאות של הגבר שהלך לעולמו; שחורות, חרוכות וקשות למראה.</p>
      <p>"הרבה מאוד אנשים מעשנים במדינה הזאת סובלים מריאות במצב הזה", סיפר ד"ר ג'ינגיו. "תסתכלו טוב טוב על התמונות האלה - האם אחרי זה עדיין יש לכם אומץ להדליק סיגריה?".</p>
      <figure>
        <iframe src="https://www.youtube.com/embed/kTq_QzTQ1Cs" width="466" height="262" data-service="Youtube" scrolling="no"/>
      </figure>
      <p>בראיון עם כלי תקשורת מקומיים, סיפר הרופא כי הגבר שתרם את ריאותיו נפטר במפתיע במהלך השבוע שעבר, ומהסיבה הזו לא נעשתה לו בדיקת סיטי - מה שיכול היה לחשוף מראש את המצב המחריד של ריאותיו.</p>
      <p>"הגבר הוכרז כמת ומשפחתו החליטה לתרום את איבריו", סיפר הרופא. "הבדיקות הראשוניות שערכנו הראו שניתן להשתמש בהן, אך כאשר הוצאנו את האיברים וראינו אותם - הבנו שאנחנו לא יכולים לעשות בהם כל שימוש".</p>
      <p>על פי מחקרים שפורסמו לאחרונה, מתברר כי כמעט רבע מאוכלוסיית סין (כ-26.6% אחוזים מאוכלוסיית המדינה מעל גיל 15) מעשנת בצורה קבועה.</p>
      <p>ומה בנוגע ביחס לבעיה מבחינה גלובלית? ארגון הבריאות עולמי מדווח כי טבק ומוצריו הורגים מדי שנה כ-8 מיליון אנשים, ויותר ממיליון מתוכם הם מעשנים פאסיביים.</p>
      <p> </p>
    </article>
  </body>
</html>