<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392562-%d7%94%d7%a9%d7%a8-%d7%99%d7%a6%d7%97%d7%a7-%d7%95%d7%a7%d7%a0%d7%99%d7%9f"/>
    <meta property="og:site_name" content="סרוגים"/>
    <meta property="article:published_time" content="2019-11-24T09:06:49+00:00"/>
    <meta property="og:title" content="השר יצחק וקנין: &quot;יש פה ציד מכשפות כנגד נתניהו&quot;"/>
    <meta property="og:description" content="בפתח ישיבת הממשלה השר יצחק וקנין (ש&quot;ס) דחה את הטענה שעל נתניהו להתפטר: &quot;יש פה ציד מכשפות שלא ראיתי בחיי, חפותו מוקנית לו בחוק&quot; עוד אמר כי לא יהיו פשרות..."/>
  </head>
  <body>
    <article>
      <h1>השר יצחק וקנין: "יש פה ציד מכשפות כנגד נתניהו"</h1>
      <h2>בפתח ישיבת הממשלה השר יצחק וקנין (ש"ס) דחה את הטענה שעל נתניהו להתפטר: "יש פה ציד מכשפות שלא ראיתי בחיי, חפותו מוקנית לו בחוק" עוד אמר כי לא יהיו פשרות בנושאי דת ומדינה</h2>
      <address><time datetime="2019-11-24T09:06:49+00:00">24 Nov 2019, 09:06</time> by <a rel="author">חדשות סרוגים</a></address>
      <p>בפתח ישיבת הממשלה, השר יצחק וקנין (ש"ס) התייחס <u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">לכתב האישום</a></u> שהוגש נגד ראש הממשלה בנימין נתניהו ואמר כי ראש הממשלה יכול להמשיך לכהן גם תחת כתב אישום.</p>
      <p>"מה שהחוק קובע זה מה שצריך להיות. אני לא מבין את השאלות של הכתבים, החוק ברור לחלוטין. כל ראש ממשלה יכול לכהן" אמר. "יש הבדל בין שר שמוגש נגדו כתב אישום לבין ראש ממשלה. יש פה איזה מן ציד מכשפות שלא ראיתי בחיי. חפותו של אדם מוקנית לו בחוק. לא יכול להיות שכל עוד הוא לא הורשע, אנשים שסביבו מוודאים הריגה. לא צריך להתעסק בזה יותר מדי, תלמדו את החוק שקבע את זה בצורה ברורה לחלוטין".</p>
      <p>כשנשאל האם מפלגתו תהיה מוכנה להתפשר בנושאי דת ומדינה כדי למנוע בחירות שלישיות, וקנין אמר כי "אין פה עניין של להתפשר או לא. צריך להקים פה ממשלה, ולצערי אני חושב שהולכים שוב לבחירות בגלל גחמות של אנשים אחרים. בימים האחרונים כולנו מבינים שאין צורך בבחירות האלה. אמרנו את זה לאורך כל הדרף הסטטוס קוו צריך להישמר, ואלה קווי היסוד שלנו. אין לנו משהו אחר להציע".</p>
    </article>
  </body>
</html>