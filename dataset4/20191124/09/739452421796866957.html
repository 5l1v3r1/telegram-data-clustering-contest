<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/24/masove-udelovanie-obcianstva-migrantom-by-bolo-pre-taliansko-samovrazdou/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-24T09:34:04+00:00"/>
    <meta property="og:title" content="Masové udeľovanie občianstva migrantom by bolo pre Taliansko samovraždou"/>
    <meta property="og:description" content="Komentár Gatestone institut  autor: Giulio Meotti je kultúrny redaktor denníka Il Foglio, taliansky novinár a spisovateľ. Bývalý šéfredaktor denníka Wall Street Journal, Gerard Baker nedávno opísal Taliansko takto: „Na väčšine územia krajiny postupuje vyľudňovanie. Vyprázdnený priestor zapĺňajú vlny imigrantov, väčšinou zo severnej Afriky a Stredného východu. Imigranti vyplnili životne dôležité..."/>
  </head>
  <body>
    <article>
      <h1>Masové udeľovanie občianstva migrantom by bolo pre Taliansko samovraždou</h1>
      <address><time datetime="2019-11-24T09:34:04+00:00">24 Nov 2019, 09:34</time> by <a rel="author">Imrich Kovačič</a></address>
      <p>
        <i><a href="https://cs.gatestoneinstitute.org/15194/italie-legalizaci-imigrantu">Komentár</a> Gatestone institut </i>
        <br/>
        <i>autor: Giulio Meotti je kultúrny redaktor denníka Il Foglio, taliansky novinár a spisovateľ.</i>
      </p>
      <p>Bývalý šéfredaktor denníka Wall Street Journal, Gerard Baker nedávno <a href="https://www.wsj.com/articles/amid-italys-beauty-a-vista-of-decline-11567180425">opísal</a> Taliansko takto:<br/>„<i>Na väčšine územia krajiny postupuje vyľudňovanie. Vyprázdnený priestor zapĺňajú vlny imigrantov, väčšinou zo severnej Afriky a Stredného východu. Imigranti vyplnili životne dôležité medzery na pracovnom trhu, ale v dôsledku transformácie talianskych miest sa čoraz viac pôvodných obyvateľov strachuje o svoju identitu.</i>“<br/>Gerard Baker nazval túto transformáciu „<i>predzvesťou úpadku Západu</i>„. Dôsledky masovej migrácie sa už dramaticky prejavujú na mnohých talianskych základných školách. V posledných dňoch sa objavili v médiách tieto dva prípady z dvoch veľkých miest.</p>
      <h4>Problémy bežného života</h4>
      <p>Prvý z nich bol <a href="https://torino.repubblica.it/cronaca/2019/09/09/news/a_torino_una_eslementare_con_due_classi_senza_italiani_siamo_la_scuola_dell_accoglienza_-235581878/">prípad</a> z Turína, štvrtého najväčšieho talianskeho mesta. V meste teraz na základných školách existujú triedy, v ktorých nie je ani jedno talianske dieťa: „<i>Vo všetkých triedach</i>,“ vysvetlila riaditeľka základnej školy Aurelia Provenza, „<i>je podiel cudzincov veľmi vysoký – okolo 60% celkového počtu žiakov.</i>“</p>
      <p>Druhý prípad je z Bologne. „<i>V materskej škôlke, do ktorej chodí môj syn, majú vážny problém s integráciou. Musím ho dať inam,</i>“ povedal <a href="https://corrieredibologna.corriere.it/bologna/cronaca/19_settembre_18/io-marocchino-tolgo-mio-figlio-scuola-materna-bologna-bimbi-sono-tutti-stranieri-0adaf7d4-da0b-11e9-aa45-d10a46a51eb8.shtml">Mohamed</a>, 34-ročný muž marockého pôvodu, ktorý sám prišiel do Talianska, keď mu boli 4 roky. „<i>Nechcem byť považovaný za rasistu, sám som marockého pôvodu, ale úrady musia pochopiť, že keď do triedy zaradí viac než 20 detí imigrantov, tak sa žiadna integrácia konať nebude.</i>“</p>
      <p>Mohamed <a href="https://corrieredibologna.corriere.it/bologna/cronaca/19_settembre_18/io-marocchino-tolgo-mio-figlio-scuola-materna-bologna-bimbi-sono-tutti-stranieri-0adaf7d4-da0b-11e9-aa45-d10a46a51eb8.shtml">vysvetlil</a>, že počas zápisu videl v škôlke vystavenej výkresy s vlajkami rôznych štátov, ale „<i>keď sme potom prvýkrát so synom prišli do škôlky, ocitli sme sa v triede plnej cudzincov. Učiteľky neboli schopné ani vysloviť ich mená.“</i></p>
      <p>Dospeli sme do paradoxnej situácie: Imigranti berú svoje deti z tried, kde už v rámci multikulturalizmu existuje segregácia. „<i>Ak je v triedach viac ako 30% cudzincov, tak kvalita vyučovania v škole klesá. 30% cudzincov je hranica, ktorej by sme sa mali vyvarovať a v každom prípade takú situáciu podrobne sledovať,</i>“ <a href="https://milano.corriere.it/notizie/cronaca/17_dicembre_09/milano-crisi-scuole-ghetto-quelle-classi-multietniche-bocciate-9c4668b8-dca9-11e7-be31-5cb36fd0847a.shtml">povedal</a> Costanzo Rance, profesor ekonomickej sociológie a autor nedávnej <a href="https://www.corriere.it/scuola/17_dicembre_10/stranieri-oltre-30percento-classe-peggiora-nemico-profitto-disagio-sociale-f03c8ce2-dd1f-11e7-be31-5cb36fd0847a.shtml">správy</a> .</p>
      <h4>Taliansko prechádza „neznesiteľnou“ krízou</h4>
      <p>Oba vyššie uvedené prípady sa v Taliansku stali predmetom veľkej verejnej diskusie. V septembri 2019, po dvojročnom poklese vlády Salviniho, prudko <a href="https://cs.gatestoneinstitute.org/14947/italie-salvini-ven-migranti-sem">vzrástol</a> počet migrantov plávajúcich do Talianska z Afriky . Prijímacie stredisko pre migrantov na ostrove Lampedusa, ktorý je v prednej línii talianskej migračnej krízy, teraz kvôli lavínovito <a href="https://www.infomigrants.net/en/post/19857/more-than-200-migrants-arrive-in-italy-over-weekend">rastúcemu</a> počtu prichádzajúcich „<a href="https://www.corriere.it/politica/19_settembre_18/migranti-nuovo-sbarco-lampedusa-l-hotspot-collasso-23227c0c-da21-11e9-a5d9-ff444289a2e0.shtml"><i>kolabuje</i></a>„. Celá južné Taliansko má teraz čo robiť, aby nával migrantov zvládlo.</p>
      <p>Podľa <a href="https://www.ft.com/content/868e20d0-90ec-11e9-b7ea-60e35ef678d2">odhadov</a> Odboru pre populačné otázky OSN sa počet obyvateľov subsaharskej Afriky počas nasledujúcich 30 rokov zdvojnásobí, čo znamená nárast o ďalšiu miliardu ľudí. To bude predstavovať viac ako polovicu celosvetového rastu populácie do roku 2050. Taliansko, ktoré má už dnes <a href="https://www.infomigrants.net/en/post/19852/italy-has-third-largest-migrant-population-in-europe-report">tretiu najpočetnejšiu</a> populáciu migrantov v Európe, prechádza „<a href="https://www.politico.eu/article/dimitris-avromopoulos-italy-migration-crisis-unbearable/"><i>neznesiteľnou</i></a>“ krízou a teraz čelí skutočnému riziku „<a href="https://www.ouest-france.fr/monde/migrants/l-europe-va-s-africaniser-les-faits-sont-la-5617374"><i>afrikanizácie</i></a>„, ako to nazval Stephen Smith vo svojej <a href="https://www.ft.com/content/94010fa6-be9c-11e9-9381-78bab8a70848">knihe</a> „<i>The Scramble for Europe</i>“ ( „Hrrr do Európy!“).</p>
      <p>Mnoho ľudí je znepokojených. Kardinál Robert Sarah, autor novej knihy „<a href="https://www.catholicworldreport.com/2019/04/15/sunset-of-the-west/"><i>Deň už dávno zhasol</i>„</a> o kríze na Západe, prirovnáva súčasný príliv migrantov k invázii barbarov, ktorí zvrhli Rímsku ríšu. Ak sa nezmení európska politika voči migrantom, <a href="https://www.thetrumpet.com/20519-catholic-bishop-if-europe-disappears-islam-will-invade-the-world">varuje</a> Robert Sarah, bude Európa „<i>zahltená cudzincami rovnako ako bol Rím zahltený barbarmi.</i>“</p>
      <h4>„Ak zmizne Európa, a s ňou aj neoceniteľné hodnoty starého kontinentu, prevládne na svete islam a naša kultúra a morálne vízie budú úplne iné.„</h4>
      <p>Tiež taliansky think-tank Fondazione Fare Futuro <a href="http://www.ilgiornale.it/news/cronache/allarme-italia-nel-2100-i-musulmani-saranno-met-popolazione-1751646.html">predpovedal</a>, že v dôsledku masovej migrácie a rozdielnej pôrodnosti kresťanov a moslimov, môže byť do konca storočia polovica talianskej populácie moslimská. Za  posledných desať rokov sa počet migrantov v Taliansku <a href="https://www.repubblica.it/solidarieta/immigrazione/2019/09/19/news/migrazioni-236390255/">zvýšil</a> o 419%.</p>
      <p>Populácia domorodých Talianov sa už nejaký čas rýchlo zmenšuje. Ak vylúčime zo štatistík cudzinca, tak každý rok <a href="https://www.avvenire.it/attualita/pagine/senza-i-figli-degli-immigrati-inverno-demografico-pi-rigido">zomrie</a> 615 000 Talianov, čo je takmer dvojnásobok počtu novorodencov (380 000). Eurostat, (<i>Európsky štatistický úrad</i>), <a href="https://ec.europa.eu/eurostat/statistics-explained/index.php?title=File:Demographic_balance,_1_January_2016-1_January_2080_(thousands)_PITEU17.png">odhaduje</a>, že do roku 2080 bude mať jedna pätina obyvateľov Talianska migračné korene (11 miliónov z 53 miliónov obyvateľov Talianska).</p>
      <p>V nedávnej správe talianskeho Národného štatistického úradu (ISTAT) sa uvádza, že krajina je prvýkrát od prvej svetovej vojny v „<a href="https://www.thelocal.it/20190620/italy-is-in-a-demographic-recession-not-seen-since-world-war-one"><i>demografickej recesii</i></a>„, a že sa z krajiny vysťahovalo <a href="https://www.tgcom24.mediaset.it/economia/l-esodo-dei-giovani-italiani-all-estero-250mila-in-dieci-anni_3234749-201902a.shtml">250 000</a> mladých Talianov. „<i>Taliansko vyváža mladých absolventov vysokých škôl a dováža migrantov</i>,“ napísal denník <a href="http://www.ilgiornale.it/news/politica/litalia-esporta-laureati-e-professionisti-importa-immigrati-1555175.html">Il Giornale</a>. Očakáva sa, že Taliansko do roku 2050 stratí <a href="https://www.repubblica.it/cronaca/2018/10/03/news/inverno_demografico-208024636/">17%</a> svojej populácie a bez imigrácie by do konca storočia stratilo <a href="https://www.bloomberg.com/news/articles/2019-07-11/italy-s-population-will-halve-by-2100-without-immigration-chart">polovicu</a>.</p>
      <p>Správa organizácie Caritas-migrantes nedávno <a href="https://www.infomigrants.net/en/post/19852/italy-has-third-largest-migrant-population-in-europe-report">zdokumentovala</a>, že od roku 2014 zodpovedá pokles počtu domorodých Talianov počtu obyvateľov veľkého talianskeho mesta, napríklad Palerma (677 000).</p>
      <h4>Dramatický pokles obyvateľstva ale doteraz kompenzovali migranti.</h4>
      <p>Imigrácia sa opäť stáva horúcim zemiakom talianskej politiky. Len niekoľko týždňov po tom, čo sa vytvorila koaličná vláda s Hnutím piatich hviezd, presadzuje Demokratická strana takzvané „<i>právo na občianstvo</i>„, ktoré by zvrátilo prísnu imigračnú politiku bývalého ministra vnútra Mattea Salviniho.</p>
      <p>V latinčine sa toto právo na občianstvo nazýva „<a href="https://www.adnkronos.com/fatti/politica/2019/09/28/ius-culturae-spiegato-punti_mVnfEMSbqBVy3WLoJZlTdL.html"><i>ius culturae</i></a>„. Podľa nového zákona by talianske občianstvo dostali maloleté osoby mladšie ako 12 rokov už po piatich rokoch školskej dochádzky v Taliansku. Návrh zákona predložila Laura Boldrini, bývalá predsedníčka talianskeho Parlamentu, ktorá sa <a href="http://www.ilgiornale.it/news/politica/boldrini-stile-vita-dei-migranti-sia-nostro-1164836.html">preslávila</a> svojím výrokom: „<i>Životný štýl migrantov sa stane naším životným štýlom.</i>“</p>
      <h4>Budú sa musieť Taliani, rovnako ako deti na základných školách, prispôsobiť kultúre migrantov?</h4>
      <p>Súčasná vláda vie veľmi dobre, čo je v stávke. „<i>V období do roku 2050 až 2060 budeme čeliť epochálnym problémom spôsobeným presunom 50 až 60 miliónov ľudí do nášho stredomorského regiónu</i>,“ <a href="https://www.adnkronos.com/fatti/cronaca/2019/09/14/morra-sbagliato-parlare-porti-aperti-chiusi_YZhdiQsB22j6swvvQrPTzL.html">povedal</a> nedávno senátor Hnutia piatich hviezd, Nicola Morra.</p>
      <h4>Vláda s budúcnosťou Talianska doslova hazarduje.</h4>
      <p>Taliansko je európskou krajinou, ktorá je najviac vystavená migračnému tlaku z Afriky. Populácia domorodých Talianov sa už nejaký čas rýchlo zmenšuje. Ak však bude Taliansko hromadne udeľovať občianstvo migrantom, mali by sme si byť vedomí toho, že to bude jej kultúrnej samovražda.</p>
    </article>
  </body>
</html>