<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90408"/>
    <meta property="og:site_name" content="Denník politika"/>
    <meta property="article:published_time" content="2019-11-24T09:35:08+00:00"/>
    <meta property="og:title" content="Turistka sa pod Malým Salatínom pošmykla a zranila, pomohlo jej sedem horských záchranárov"/>
    <meta property="og:description" content="24.11.2019 (Webnoviny.sk) – Horskí záchranári v sobotu podvečer zasahovali v západnej časti Nízkych Tatier, o pomoc Horskú záchrannú službu (HZS) požiadali maďarskí turisti. „Skupina turistov sa nachádzala pod sedlom Malý Salatín. Na zelenom turistickom chodníku sa 51-ročná turistka pošmykla tak nešťastne, že si zranila koleno a nedokázala túru samostatne dokončiť,“ informovala HZS."/>
  </head>
  <body>
    <article>
      <h1>Turistka sa pod Malým Salatínom pošmykla a zranila, pomohlo jej sedem horských záchranárov</h1>
      <address><time datetime="2019-11-24T09:35:08+00:00">24 Nov 2019, 09:35</time> by <a rel="author">Webnoviny</a></address>
      <p>24.11.2019 (Webnoviny.sk) – Horskí záchranári v sobotu podvečer zasahovali v západnej časti Nízkych Tatier, o pomoc Horskú záchrannú službu (HZS) požiadali maďarskí turisti. <i>„Skupina turistov sa nachádzala pod sedlom Malý Salatín. Na zelenom turistickom chodníku sa 51-ročná turistka pošmykla tak nešťastne, že si zranila koleno a nedokázala túru samostatne dokončiť,“</i> informovala HZS.</p>
      <p>Na pomoc jej odišlo sedem horských záchranárov, ktorí jej končatinu ošetrili a zafixovali. <i>„Zranenú turistku následne transportovali za pomoci nosidiel Kong k terénnemu vozidlu HZS. Turistka bola prevezená do Liptovských Sliačov, odkiaľ pokračovala na ošetrenie do zdravotníckeho zariadenia na vlastnú žiadosť spolu so svojou skupinou,“</i> dodala k akcii HZS.</p>
      <p>Viac k témam: <a href="https://www.webnoviny.sk/tag/horski-zachranari/"><u>Horskí záchranári</u></a><br/>Zdroj: Webnoviny.sk – <a href="https://www.webnoviny.sk/turistka-sa-pod-malym-salatinom-posmykla-a-zranila-pomohlo-jej-sedem-horskych-zachranarov/"><u>Turistka sa pod Malým Salatínom pošmykla a zranila, pomohlo jej sedem horských záchranárov</u></a> © SITA Všetky práva vyhradené.</p>
    </article>
  </body>
</html>