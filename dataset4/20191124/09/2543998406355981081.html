<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/zabava/estrada/170872/veljko-bogdana-danas-staju-ludi-kamen-svadba-decenije-samo-sto-nije-pocela-evo-zasto-mladenci-izabrali-bas-ovaj-dan"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T09:39:00+00:00"/>
    <meta property="og:title" content="Veljko i Bogdana danas staju na ludi kamen: Svadba decenije samo što nije počela, a evo zašto su mladenci izabrali baš ovaj dan!"/>
    <meta property="og:description" content="Sin pevačice Svetlane Cece Ražnatović Veljko i njegova verenica Bogdana Rodić zavetovaće se danas na večnu ljubav. Veljko i Bogdana čim su saznali da očekuju bebu, odmah su odlučili da se venčaju, a budući da su oboje veliki vernici, odlučili su da svadbu naprave pre Božićnog posta, 27. novembra."/>
  </head>
  <body>
    <article>
      <h1>Veljko i Bogdana danas staju na ludi kamen: Svadba decenije samo što nije počela, a evo zašto su mladenci izabrali baš ovaj dan!</h1>
      <h2>Sin pevačice Svetlane Cece Ražnatović Veljko i njegova verenica Bogdana Rodić zavetovaće se danas na večnu ljubav. Veljko i Bogdana čim su saznali da očekuju bebu, odmah su odlučili da se venčaju, a budući da su oboje veliki vernici, odlučili su da svadbu naprave pre Božićnog posta, 27. novembra.</h2>
      <address><time datetime="2019-11-24T09:39:00+00:00">24 Nov 2019, 09:39</time> by <a rel="author">Republika</a></address>
      <p>Veljko i Bogdana pred Bogom će se zavetovati u Hramu Svetog Save i to na veliki hrišćanski dan, kada se slavi Sveti Mina, veliki mučenik, bivši vojnik koji je zarad Boga istinitog napustio vojsku i stradao za istinu Božju i poznato je da ko god je Minu slavio i u pomoć ga pozivao, tome je on pomagao. Crkva danas slavi i Svetog Stefana Dečanskog.</p>
      <p>Bogdana je prenoćila kod Cece u kući na Dedinju, gde su joj jutros stigli šminkeri, a oko devet sati bi trebalo da stigne u porodičnu kuću u Titelu.</p>
      <p>Na svadbu je pozvano 500 zvanica, crkveno venčanje će se obaviti u Hramu Svetog Save, a građansko u luksuznom hotelu,nakon čega se nastavlja svadbeno veselje.</p>
      <p>Veljko će po mladu u Titel ići u oldtajmeru, a u istom skupocenom automobilu će mladenci doći do Hrama Svetog Save, gde će se pred Bogom zakleti na večnu ljubav. Poštovaće se svi običaji, Veljko će pucati u jabuku, otkupiće se mlada.</p>
      <figure>
        <img src="https://www.republika.rs/data/images/2019-05-30/101926_veljko-raznatovic_f.jpg?1574584677"/>
        <figcaption>Veljko će ići po Bogdanu u Titel<cite>ST/N. MANDIĆ</cite></figcaption>
      </figure>
      <p>Građansko venčanje biće upriličeno u hotelu, Na pozivnicama koje su stigle na adrese zvanica piše i dres-kod za svadbu, pa dame treba da obuku duge haljine, dok muškarci treba da se pojave u odelima. Mladenačka torta je na nekoliko spratova i biće teška oko 70 kilograma. Brojni poslastičari rade na torti, a zbog veličine biće unesena iz delova dan ranije. Zbog veličine prave se specijalna kolica na kojima će torta stajati.</p>
      <p>Luksuzni hotel u kom će biti održano slavlje odabrala je Ceca, kao i meni koji će biti upriličen za goste. U pitanju je najskuplji "rojal meni" (kraljevski), koji košta 75 evra po osobi. On uključuje sve vrste pića, kako domaća, tako i strana, a kad je hrana u pitanju, tu se tek potrudila. Sastoji se iz predjela, glavnog jela, supe, deserta. Tako će gosti uz aperitiv moći da jedu tartar biftek, kraljevsku salatu šefa Rudolfa, losos s kokosovim mlekom ili patku prelivenu sosom od borovnice.</p>
      <related>
        <h4>Pročitajte još:</h4>
        <a href="http://republika.rs/zabava/estrada/170869/VIDEO-Veselo-jutro-porodici-Raznatovic-Muzika-ori-ispred-kuce-kapija-balonima-zlatnoj-beloj-boji"/>
        <a href="http://republika.rs/zabava/estrada/170836/Ekipa-Amerike-doputovala-Srbiju-kako-snimila-film-vencanju-Veljka-Bogdane-Prikazace-Cecin-Arkanov-zivot"/>
        <a href="http://republika.rs/zabava/estrada/170830/Bogdanina-majka-otkrila-sta-misli-Veljku-evo-koje-srpske-obicaje-ispostovati-svadbi"/>
        <a href="http://republika.rs/zabava/estrada/170826/VIDEO-Prosetala-savrsenu-guzu-bez-gacica-svima-ispale-oci-Karleusa-nikada-bezobraznijem-izdanju"/>
      </related>
    </article>
  </body>
</html>