<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779529/%D8%A2%D8%BA%D8%A7%D8%B2-%D8%A7%D8%B1%D8%AF%D9%88%D9%87%D8%A7%DB%8C-%D8%AA%DB%8C%D9%85-%D9%85%D9%84%DB%8C-%DA%A9%D8%A7%D8%B1%D8%A7%D8%AA%D9%87-%D8%AF%D8%B1-%D8%BA%DB%8C%D8%A7%D8%A8-%D9%87%D8%B1%D9%88%DB%8C-%D8%A7%D8%B3%D8%AA%D8%B9%D9%81%D8%A7%DB%8C-%D8%B3%D8%B1%D9%85%D8%B1%D8%A8%DB%8C-%D8%AC%D8%AF%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:04:29+00:00"/>
    <meta property="og:title" content="در آستانه اعزام به اسپانیا؛ آغاز اردوهای تیم ملی کاراته در غیاب هروی/ استعفای سرمربی جدی شد!"/>
    <meta property="og:description" content="دور جدید تمرینات تیم ملی کاراته برای حضور در رقابت های لیگ جهانی اسپانیا در غیاب سرمربی تیم ملی صبح امروز آغاز شد."/>
  </head>
  <body>
    <article>
      <h1>در آستانه اعزام به اسپانیا؛ آغاز اردوهای تیم ملی کاراته در غیاب هروی/ استعفای سرمربی جدی شد!</h1>
      <address>
        <time datetime="2019-11-24T09:04:29+00:00">24 Nov 2019, 09:04</time>
      </address>
      <p>به گزارش <a href="https://www.mehrnews.com/">خبرنگار مهر</a>، هفتمین مرحله از رقابت های لیگ جهانی کاراته در سال ۲۰۱۹ جمعه هفته جاری به میزبانی اسپانیا در شهر مادرید آغاز خواهد شد.</p>
      <p> در حالی که تیم ملی کاراته کشورمان قرار است ساعت ۱۲:۳۰ سه شنبه پنجم آذرماه تهران را به مقصد اسپانیا ترک کند، تمرینات تیم ملی از امروز برای حضور در این مسابقات در محل آکادمی ملی المپیک آغاز شد.</p>
      <p>در این تمرین، ذبیح الله پورشیب، سجاد گنج زاده، بهمن عسکری، صالح اباذری، علی اصغر آسیابری و میلاد بهمنی زیر نظر حسن روحانی تمرینات خود را آغاز کردند که نعیما خواجوی مربی بدنساز تیم ملی نیز نحوه کار ملی پوشان را زیر نظر داشت.</p>
      <p>نکته مهم و بارز تمرینات، غیبت سرمربی تیم ملی در کنار ملی پوشان بود.</p>
      <p>انتشار اخباری مبنی بر بازگشت دبیر سابق فدراسیون کاراته به پست قبلی خود، بروز چنین خبری را در اردوی تیم ملی مطرح کرده بود.</p>
      <p>شنیده ها حاکی از آن است که اشرف امینی مدیر تیم های ملی بانوان نیز استعفا داده است.</p>
      <p>در حالی که تیم ملی در مسابقات اخیر زیر نظر شهرام هروی نتایج بسیار خوبی کسب کرده و در فاصله ۴۸ ساعت به اعزام تیم به آخرین مرحله رقابت های کاراته وان در سال جاری میلادی بروز چنین شایعاتی بیشتر به ضربه زدن به تیم ملی در مسیر کسب سهمیه المپیک می ماند و بس که امیدواریم مسئولان فدراسیون بهترنی تصمیم را برای حفظ بهترین سرمربی تیم ملی در سال های اخیر اتخاذ نمایند.</p>
    </article>
  </body>
</html>