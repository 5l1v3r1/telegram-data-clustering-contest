<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/sundby-blir-pappa-igjen/71854712"/>
    <meta property="og:site_name" content="Dagbladet.no"/>
    <meta property="article:published_time" content="2019-11-24T09:01:06+00:00"/>
    <meta property="og:title" content="Sundby blir pappa igjen"/>
    <meta property="og:description" content="Martin Johnsrud Sundby og kona Marieke Helgeland blir foreldre for tredje gang til våren."/>
  </head>
  <body>
    <article>
      <h1>Sundby blir pappa igjen</h1>
      <h2>Martin Johnsrud Sundby og kona Marieke Helgeland blir foreldre for tredje gang til våren.</h2>
      <address><time datetime="2019-11-24T09:01:06+00:00">24 Nov 2019, 09:01</time> by <a rel="author">NTB I</a></address>
      <p>Langrennsstjernen bekrefter familieforøkelsen overfor NRK.</p>
      <p>
        <b>- Det er ikke lett å skjule lengre. Men vi fortsetter å øke familiebeholdningen. Vi venter barn nummer tre i mai. Bare for å sørge for at ting blir ekstra vanskelig med tidsklemma fremover, sier Sundby til <a href="https://www.nrk.no/sport/sundby-blir-pappa-for-tredje-gang_-_-ol-sesongen-fremstar-som-en-umulig-oppgave-1.14791064">kanalen</a>.</b>
      </p>
      <p>Han legger ikke skjul på at det er stor glede over at familien til våren øker fra fire til fem medlemmer. Fra før har Sundby og kona sønnene Max og Markus.</p>
      <p>
        <b>Som trebarnspappa blir samtidig langrennsstjernen liv enda noen hakk travlere fra neste år. Sundby har i sommer prioritert bort flere samlinger med landslaget for å få kabalen til å gå opp på hjemmebane.</b>
      </p>
      <p>Røa-løperen satser mot VM i Oberstdorf i 2021. Den kommende familieforøkelsen endrer ikke på det.</p>
      <p>- Men jeg får en utfordring to år frem i tid med tanke på OL i Beijing. Hva søren gjør jeg etter VM? Det er mer uvisst enn tidligere, sier Sundby.</p>
    </article>
  </body>
</html>