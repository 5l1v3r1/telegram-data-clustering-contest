<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/turkiye-tas-komuru-kurumu-ttk-sinavla-sozlesmeli-muhendis-alacak-ttk-ya-nasil-basvurulur-h543427.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T09:34:23+00:00"/>
    <meta property="og:title" content="Türkiye Taş Kömürü Kurumu (TTK) Sınavla Sözleşmeli Mühendis Alacak! TTK'ya Nasıl Başvurulur?"/>
    <meta property="og:description" content="Türkiye Taş Kömürü Kurumu 34'ü maden mühendisi, 6'sı makine mühendisi ve 5'i elektrik mühendisi olmak üzere toplam 45 sözleşmeli personel alacağını duyurdu. Yazılı ve sözlü olarak 2 aşamada yapılacak olan sınava göre alımı yapılacak olan mühendis kadrosu için yazılı sınav Bülent Ecevit Üniversitesi'nde 12/01/2020 Saat: 10:00'da yapılacak."/>
  </head>
  <body>
    <article>
      <h1>Türkiye Taş Kömürü Kurumu (TTK) Sınavla Sözleşmeli Mühendis Alacak! TTK'ya Nasıl Başvurulur?</h1>
      <address><time datetime="2019-11-24T09:34:23+00:00">24 Nov 2019, 09:34</time> by <a rel="author">KamuAjans</a></address>
      <p>
        <b>Türkiye Taş Kömürü Kurumu 34'ü maden mühendisi, 6'sı makine mühendisi ve 5'i elektrik mühendisi olmak üzere toplam 45 sözleşmeli personel alacağını duyurdu. Yazılı ve sözlü olarak 2 aşamada yapılacak olan sınava göre alımı yapılacak olan mühendis kadrosu için yazılı sınav Bülent Ecevit Üniversitesi'nde 12/01/2020 Saat: 10:00'da yapılacak.</b>
      </p>
      <p><a href="http://www.kamuajans.com/haberleri/ttk">TTK</a> 399 sayılı KHK'ya tabi <a href="http://www.kamuajans.com/haberleri/s%C3%B6zle%C5%9Fmeli">Sözleşmeli</a> statüde <a href="http://www.kamuajans.com/haberleri/m%C3%BChendis">mühendis</a> <a href="http://www.kamuajans.com/haberleri/al%C4%B1m">alım</a>ı yapıyor. Yazılı ve Sözlü Sınav sonucuna göre istihdam edilecek olan mühendis <a href="http://www.kamuajans.com/haberleri/personel">personel</a> kontenjanı ve nitelikleri ilanda belirtiliyor. Başvurular ilan resmi gazete yayınlandıktan sonra başlayacak ve 13 Aralık 2019 mesai saati bitimine kadar devam edecektir. TTK sözleşmeli mühendis adaylarında aranan şartlardan birisi; 2018 yılı KPSS KPSSP3 puan türünden en az 70 (Yetmiş) puan almış olmak.</p>
      <figure>
        <img src="http://www.taraftar.tv/images/upload/Screen_Shot_2019-11-08_at_12.54.17.png"/>
      </figure>
      <p>
        <b>BAŞVURU TARİHİ, YERİ VE ŞEKLİ</b>
      </p>
      <p>1- Sınav başvuruları, sınav ilanının Resmi Gazete’de yayımlanmasını takip eden gün başlayacak ve 13.12.2019 tarihi mesai bitiminde (17.00) sona erecektir.</p>
      <p>2- Giriş sınavına katılmak isteyen adayların, yukarıda belirtilen koşulları taşımaları kaydıyla; “Türkiye Taşkömürü Kurumu Genel Müdürlüğü Yayla Mahallesi Bağlık Caddesi İhsan Soyak Sokak No:2 ZONGULDAK / TÜRKİYE" adresinden veya Genel Müdürlüğümüz internet adresinden (http://www.taskomuru.gov.tr) temin edecekleri “Başvuru Formu” nu eksiksiz ve doğru bir şekilde doldurmaları gerekmektedir.</p>
      <p>3- Aday tarafından imzalanan Başvuru Formunun çıktısı ile birlikte başvuru için istenen diğer belgelerin 13.12.2019 tarihi mesai bitimine (17.00) kadar yukarıda belirtilen adrese şahsen veya posta yolu ile teslim edilmesi gerekmektedir.</p>
      <p>4- Postadaki gecikmeler veya diğer nedenlerle süresi içinde Genel Müdürlüğümüze teslim edilmeyen başvurular ile ilanda belirtilen şartları taşımayanların başvuruları işleme alınmayacaktır. 5- Belgelerin belirtilen son başvuru tarihine kadar TTK Genel Müdürlüğüne teslim edilmesi şarttır. Bu belgeler, aslı ibraz edilmek kaydıyla Genel Müdürlük Personel Dairesi Başkanlığınca onaylanabilir.</p>
      <p>
        <b>GİRİŞ SINAVI BAŞVURU ŞARTLARI</b>
      </p>
      <p>Giriş Sınavına katılmak isteyen adaylarda son başvuru tarihi olan 13/12/2019 itibariyle aşağıdaki şartlar aranacaktır:</p>
      <p>1- 399 sayılı Kanun Hükmünde Kararnamenin 7 nci maddesinde belirtilen genel şartları taşımak,</p>
      <p>2- Son başvuru tarihi itibariyle fakültelerin veya denkliği Yükseköğretim kurulunca onaylanmış yurt içi veya yurt dışındaki yükseköğretim kurumlarının Maden, Makine, Elektrik Mühendisliği bölümlerinden mezun olmak,</p>
      <p>3- 2018 yılı Kamu Personeli Seçme Sınavı sonucunda KPSSP3 puan türünden en az 70 (Yetmiş) puan almış olmak,</p>
      <p>Şartları aranır</p>
      <p>
        <a href="http://kamuilan.dpb.gov.tr/ilanDetay.aspx?f5fab535-eac7-4aef-91d3-744a3c8d20b3">
          <b>İLANIN TÜMÜ İÇİN TIKLAYINIZ...</b>
        </a>
      </p>
    </article>
  </body>
</html>