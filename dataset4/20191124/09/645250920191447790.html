<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/dimoi/ped-k-makedonias-ayrio-i-epimorfotiki-synantisi-gia-themata-koinonikis-politikis/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T09:32:48+00:00"/>
    <meta property="og:title" content="ΠΕΔ Κ.Μακεδονίας: Αύριο η επιμορφωτική συνάντηση για θέματα Κοινωνικής Πολιτικής"/>
    <meta property="og:description" content="Στα «θρανία» θα καθίσουν, αύριο Δευτέρα 25 Νοεμβρίου 2019, στελέχη των Δήμων της Κεντρικής Μακεδονίας που δραστηριοποιούνται στα ζητήματα Κοινωνικής"/>
  </head>
  <body>
    <article>
      <h1>ΠΕΔ Κ.Μακεδονίας: Αύριο η επιμορφωτική συνάντηση για θέματα Κοινωνικής Πολιτικής</h1>
      <address><time datetime="2019-11-24T09:32:48+00:00">24 Nov 2019, 09:32</time> by <a rel="author">stergios</a></address>
      <p>Στα «θρανία» θα καθίσουν, αύριο Δευτέρα 25 Νοεμβρίου 2019, στελέχη των Δήμων της Κεντρικής Μακεδονίας που δραστηριοποιούνται στα ζητήματα Κοινωνικής Πολιτικής, στο πλαίσιο της 3<sup>ης</sup> Επιμορφωτικής Συνάντησης, που γίνεται με πρωτοβουλία της <b>Περιφερειακής Ένωσης Δήμων Κεντρικής Μακεδονίας (ΠΕΔ-ΚΜ</b>) σε συνεργασία με την <b>Ελληνική Εταιρεία Τοπικής Ανάπτυξης και Αυτοδιοίκησης (ΕΕΤΑΑ).</b></p>
      <p>Οι εργασίες θα αρχίσουν στις 10 το πρωί, στα γραφεία της ΠΕΔ-ΚΜ (26<sup>η</sup> Οκτωβρίου 43, 5<sup>ος</sup> όροφος, γραφείο 510) με τον χαιρετισμό του προέδρου, Ιγνάτιου Καϊτεζίδη, Δημάρχου Πυλαίας – Χορτιάτη.</p>
      <p>Η συνάντηση θα πραγματοποιηθεί, στο πλαίσιο της Δράσης με τίτλο: <b>«Δικτύωση και επιμόρφωση των Στελεχών των Δήμων της Περιφέρειας Κεντρικής Μακεδονίας, για την εκπόνηση Τοπικών Σχεδίων Κοινωνικής Δράσης», με στόχο τη διαμόρφωση προτάσεων για τις ανάγκες και προτεραιότητες της  Κοινωνικής Πολιτικής.</b></p>
      <p>Η Δράση αυτή επίσης αποσκοπεί:</p>
      <p>*Στην αποτύπωση της υφιστάμενης κατάστασης σε σχέση με τα κοινωνικά προβλήματα &amp; τις δομές των Δήμων της περιφέρειας</p>
      <p>* Στην υποστήριξη των στελεχών κοινωνικής πολιτικής των Δήμων, προκειμένου να εκπονήσουν Τοπικά Σχέδια Κοινωνικής Δράσης</p>
      <p>* Στη δικτύωση και συστηματική ανταλλαγή εμπειριών και τη συνεργασία μεταξύ των στελεχών και</p>
      <p>* Στην ενθάρρυνση διαδημοτικών συνεργειών και συνεργασιών</p>
      <p>Στις εργασίες έχουν κληθεί να συμμετάσχουν: <b>οι Αντιδήμαρχοι και τα αρμόδια διευθυντικά στελέχη Κοινωνικής Πολιτικής</b> των Δήμων της Κεντρικής Μακεδονίας.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
        <a href="https://www.aftodioikisi.gr/oikonomia/epidoma-paidioy-katavoli-me-ekplixeis-sta-atm-ti-ginetai-stis-trapezes/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
        <a href="https://www.aftodioikisi.gr/ota/rythmisi-ypes-lynetai-to-provlima-elleipsis-michanikon-stoys-ota/"/>
      </related>
    </article>
  </body>
</html>