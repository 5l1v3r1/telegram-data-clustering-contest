<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291599,jaworzno-18-latek-zaatakowal-nozem-mame-babcie-i-brata"/>
    <meta property="og:site_name" content="na:Temat"/>
    <meta property="article:published_time" content="2019-11-24T09:03:31+00:00"/>
    <meta property="og:title" content="Dramat w Jaworznie. 18-latek rzucił się z nożem na matkę, babcię i młodszego brata"/>
    <meta property="og:description" content="Osiemnastoletni chłopak w sobotnie popołudnie zaatakował nożem swoją 45-letnią matkę, 78-letnią babcię oraz 12-letniego brata. Wszystkie poszkodowane osoby trafiły do szpitala z ranami głowy i twarzy."/>
  </head>
  <body>
    <article>
      <h1>Dramat w Jaworznie. 18-latek rzucił się z nożem na matkę, babcię i młodszego brata</h1>
      <address><time datetime="2019-11-24T09:03:31+00:00">24 Nov 2019, 09:03</time> by <a rel="author">redakcja naTemat</a></address>
      <p>Osiemnastoletni chłopak w sobotnie popołudnie zaatakował nożem swoją 45-letnią matkę, 78-letnią babcię oraz 12-letniego brata. Wszystkie poszkodowane osoby trafiły do szpitala z ranami głowy i twarzy.<br/><br/><br/>O sprawie informuje portal jaworzno.naszemiasto.pl. Po godzinie siedemnastej w centrum miasta nastolatek z nieznanych na razie przyczyn rzucił się na swoją rodzinę.<br/><br/>– Nie wykluczamy, że 18-latek mógł być pod wpływem środków odurzających. Został zatrzymany i noc spędził w policyjnym areszcie – poinformował aspirant sztabowy Michał Nowak, oficer prasowy Komendy Miejskiej Policji. Dwie osoby wyszły już ze szpitala, trzecia jeszcze w nim pozostaje.<br/><br/>Jak podaje RMF FM, Bartosz S. ranił matkę w szyję, 12-letniemu bratu rozciął policzek, a babcia ma "rany kłute i cięte twarzy, nadgarstka i przedramienia".<br/><br/>18-latek został zatrzymany. Zlecono pobranie krwi do badań.<br/><br/><i>źródło: <a href="https://jaworzno.naszemiasto.pl/tragedia-w-jaworznie-nastolatek-zaatakowal-nozem-rodzine/ar/c1-7439267">jaworzno.naszemiasto.pl</a>, <a href="https://www.rmf24.pl/fakty/news-jaworzno-18-latek-ranil-nozem-matke-babcie-i-12-letniego-bra,nId,3350807">RMF FM</a></i></p>
    </article>
  </body>
</html>