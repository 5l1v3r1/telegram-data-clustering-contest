<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/legendata-za-krampus-ozhivyava-predi-koleda-v-avstriya"/>
    <meta property="og:site_name" content="Новини БНТ"/>
    <meta property="article:published_time" content="2019-11-24T09:59:21+00:00"/>
    <meta property="og:title" content="Легендата за Крампус оживява преди Коледа в Австрия"/>
    <meta property="og:description" content="Описват го като полу-козел, полу-демон. Казват, че историята за Крампус, рогатият спътник на Дядо Коледа или Свети Никола, тръгва от скандинавските ле..."/>
  </head>
  <body>
    <article>
      <h1>Легендата за Крампус оживява преди Коледа в Австрия</h1>
      <address>
        <time datetime="2019-11-24T09:59:21+00:00">24 Nov 2019, 09:59</time>
      </address>
      <p>
        <b>Описват го като полу-козел, полу-демон. Казват, че историята за Крампус, рогатият спътник на Дядо Коледа или Свети Никола, тръгва от скандинавските легенди. Но тези маски и костюми напомнят за нашенските кукери - потвърждение на идеята, че европейските традиции се преплитат. Крампус е караконджул, който наказва непослушните деца, докато добрите получават подаръци от благия старец. Затова го изобразяват в ярки и страшни костюми, но днес децата не се стряскат лесно.</b>
      </p>
      <figure>
        <video src="https://nws2.bnt.bg/p/p/s/psn-241119-12-krampus-x264-726276.mp4"/>
      </figure>
      <blockquote>Момиче: Преди се боях, но сега знам, че това са хора и няма нищо страшно.</blockquote>
      <blockquote>Момиче: Яко е, че Крампус подскача много смешно.</blockquote>
      <p>Легендата е повод за веселби като прелюдия към коледните празници. В цяла Австрия има клубове на Крампус. Героят е известен също в Южна Германия и в някои райони на Италия, Чехия, Словакия и Хърватия.</p>
    </article>
  </body>
</html>