<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/costume-din-serialul-televizat-batman-in-anii-60-scoase-la-licitatie-1922403624002019110919178903"/>
    <meta property="og:site_name" content="News.ro"/>
    <meta property="article:published_time" content="2019-11-24T09:36:00+00:00"/>
    <meta property="og:title" content="Costume din serialul televizat &quot;Batman&quot; în anii '60, scoase la licitaţie"/>
    <meta property="og:description" content="Costumele lui Batman şi Robin din celebrul serial de televiziune din anii '60 vor fi scoase la vânzare la Los Angeles, alături de o întreagă colecţie de alte piese din cultura populară, precum cele din &quot;Star Trek&quot; sau &quot;Happy Days&quot;."/>
  </head>
  <body>
    <article>
      <h1>Costume din serialul televizat "Batman" în anii '60, scoase la licitaţie</h1>
      <address><time datetime="2019-11-24T09:36:00+00:00">24 Nov 2019, 09:36</time> by <a rel="author">News.ro</a></address>
      <p>
        <b>Costumele lui Batman şi Robin din celebrul serial de televiziune din anii '60 vor fi scoase la vânzare la Los Angeles, alături de o întreagă colecţie de alte piese din cultura populară, precum cele din "Star Trek" sau "Happy Days".</b>
      </p>
      <p>Ţinutele supereroilor din cele 120 de episoade difuzate între anii 1966 şi 1968 ar trebui să atingă preţuri de la 150.000 la 200.000 de dolari.</p>
      <p>Potrivit casei de vânzări specializată Profiles in History, care organizează licitaţia pe 17 decembrie, este vorba despre o pereche unică de costume complete folosite de Adam West şi Burt Ward pentru a-i interpreta pe Batman şi Robin.</p>
      <p>Vânzarea colecţiei lui John Azarian, considerată drept una dintre cele mai importante din lume, include şi haine purtate de William Shatner şi Leonard Nimoy, respectiv Căpitanul James Kirk şi Dr Spock din serialul "Star Trek", estimate fiecare între 40.000 şi 60.000 de dolari.</p>
      <p>O celebră jachetă din piele din "Fonzie" (Henry Winkler) din serialul "Happy Days" este aşteptat să se vândă cu 25.000 de dolari.</p>
      <p>În septembrie, Profiles in History a vândut o cască de Darth Vader din "Războiul stelelor: Imperiul contraatacă" pentru 1,125 milioane de dolari.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>