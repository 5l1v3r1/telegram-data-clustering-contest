<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/samsung-hayati-kacirmamaya-davet-ediyor_85184.html"/>
    <meta property="og:site_name" content="CHIP Online"/>
    <meta property="article:published_time" content="2019-11-24T09:30:00+00:00"/>
    <meta property="og:title" content="Samsung &quot;Hayatı Kaçırma&quot;maya Davet Ediyor"/>
    <meta property="og:description" content="Samsung'un 'İnterneti Tadında Kullan' isimli dijital farkındalık kampanyasının ikinci filmi JOMO yayına girdi."/>
  </head>
  <body>
    <article>
      <h1>Samsung "Hayatı Kaçırma"maya Davet Ediyor</h1>
      <h2>Samsung'un 'İnterneti Tadında Kullan' isimli dijital farkındalık kampanyasının ikinci filmi JOMO yayına girdi.</h2>
      <address><time datetime="2019-11-24T09:30:00+00:00">24 Nov 2019, 09:30</time> by <a rel="author">CHIP Online</a></address>
      <p>Samsung Electronics Türkiye, kullanıcılara olumsuz etki eden içeriklere karşı mücadele amacıyla iki yıl önce yola çıktığı 'Siber Zorba Olma!' gibi büyük ilgi gören kampanyasının ardından 'İnterneti Tadında Kullan' isimli dijital farkındalık kampanyasıyla kullanıcıların ilgisini çekmeye devam ediyor. İnterneti sorumlu kullanma konusunda toplumsal bir farkındalık yaratmayı amaçlayan İnterneti Tadında Kullan isimli kampanyanın ikinci filmi 'Hayatı Kaçırma' (JOMO-Joy of Missing Out) yayınlandı.</p>
      <p>Reklam filminde ilk sahnede, kafasını kaldırmadan elindeki telefona bakan kadın, insanları, uçan kuşları ve uçurtmaları maalesef görmüyor. İkinci sahnede ise bir adam, konser görüntülerini kaydedip arkadaşlarıyla paylaşmak için o anı yaşayamıyor. Üçüncü sahnede ellerindeki telefonlardan tanışma uygulamalarına bakarak yürüyen iki yetişkin birbirleriyle çarpışıyorlar ancak dikkatlerini ellerindeki telefondan çekmediği için birbirlerinin farkına varmıyor ve yollarına devam ediyorlar. Filmin son sahnesinde ise parkta yürüyen ve elindeki telefondan kedi ve köpeğin komik bir videosunu izleyen bir öğrenci telefonun ekranına o kadar konsantre oluyor ki etrafında gerçekten oynayan kedi ve köpeğin varlığının farkına varamıyor.</p>
      <p>Samsung'un 'Hayatı Kaçırma'maya dikkat çektiği reklam filmine <a href="https://www.chip.com.tr/redir/?url=https%3A%2F%2Fwww.youtube.com%2Fwatch%3Fv%3Dhr28nOW3fxo">bu link</a> üzerinden erişebilirsiniz:</p>
      <p>
        <b>
          <u>REKLAM FİLMİ KÜNYE:</u>
        </b>
      </p>
      <p><b>Kampanya sahibi:</b> Samsung Electronics Türkiye</p>
      <p><b>Reklamveren temsilcileri:</b> Samsung Electronics Türkiye</p>
      <p><b>Kullanılan Mecralar:</b> Dijital</p>
      <p><b>Reklam Ajansı:</b> Cheil Worldwide Türkiye</p>
      <p><b>Prodüksiyon:</b> Jeton Studio</p>
      <p><b>Medya Planlama Ajansı:</b> Publicis One Türkiye</p>
      <p><b>PR Ajansı:</b> Medyaevi İletişim Danışmanlığı</p>
      <p><b>Art Director:</b> Ahmet İltaş</p>
      <p><b>İlüstrasyon:</b> Nurullah Öztürk, Ahmet İltaş</p>
      <p><b>Animatör:</b> Selahattin İltaş</p>
    </article>
  </body>
</html>