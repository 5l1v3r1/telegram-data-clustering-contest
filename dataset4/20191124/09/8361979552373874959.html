<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/vtruchannya-u-vibori-ssha-agent-fbr-mig-zaminiti-dokumenti-novini-ssha-50055359.html"/>
    <meta property="og:site_name" content="НВ"/>
    <meta property="article:published_time" content="2019-11-24T09:09:00+00:00"/>
    <meta property="og:title" content="Агент ФБР міг замінити документ у розслідуванні про втручання РФ у вибори в США — CNN"/>
    <meta property="og:description" content="Колишній працівник Федерального бюро розслідувань США міг внести зміни в документ щодо розслідування російського втручання у вибори президента США в 2016 році, повідомляє CNN з посиланням на джерела."/>
  </head>
  <body>
    <article>
      <h1>Агент ФБР міг замінити документ у розслідуванні про втручання РФ у вибори в США — CNN</h1>
      <h2>Колишній працівник Федерального бюро розслідувань США міг внести зміни в документ щодо розслідування російського втручання у вибори президента США в 2016 році, повідомляє CNN з посиланням на джерела.</h2>
      <address>
        <time datetime="2019-11-24T09:09:00+00:00">24 Nov 2019, 09:09</time>
      </address>
      <p>Йдеться про схвалене судом рішення на стеження за радником президента Дональда Трампа під час передвиборчої кампанії 2016 року.</p>
      <p>«Очікується, що цей висновок стане частиною звіту генерального інспектора Мін'юсту Майкла Горовіца щодо намагань ФБР отримати ордери згідно з Актом про негласне спостереження в цілях зовнішньої розвідки (FISA) за Картером Пейджем, колишнім помічником Трампа, під час його передвиборчої кампанії 2016 року. Горовіц опублікує звіт наступного місяця», — йдеться у повідомленні.</p>
      <p>Зазначається, що Горовіц передав докази щодо нібито зміненого документа федеральному прокурору Джону Дерхему у розслідування щодо законності справи про можливе російське втручання у вибори президента США.</p>
      <p>Слідчі провели понад 100 опитувань свідків, і один зі свідків визнав зміну документа.</p>
      <p>Невідомо, яку саме роль зіграв змінений документ в розслідуванні, проте зазначається, що зміни у документі були суттєвими.</p>
      <p>Напередодні <a href="https://www.nytimes.com/2019/11/22/us/politics/ukraine-russia-interference.html?action=click&amp;module=Top%20Stories&amp;pg">The New York Times</a> повідомила, що<a href="https://nv.ua/ukr/world/geopolitics/vtruchannya-u-vibori-ssha-rf-provela-bagatorichnu-operaciyu-shchob-pereklasti-provinu-na-ukrajinu-novini-svitu-50055264.html"> Росія організувала багаторічну спецоперацію</a>, щоб перекласти провину за втручання у <a href="https://nv.ua/tags/vybory-prezidenta-ssha-2016.html">вибори США в 2016 році</a> на Україну і відвернути увагу від себе.</p>
      <p>А колишній радник президента США Дональда Трампа в питаннях РФ <a href="https://nv.ua/ukr/world/geopolitics/ukrajina-ne-vtruchalas-u-vibori-v-ssha-novini-ukrajini-50054999.html">Фіона Хілл заявила, що Україна не втручалася в президентські вибори в 2016 році</a>.</p>
      <p>Читайте також:<br/><a href="https://nv.ua/ukr/world/geopolitics/ssha-poobicyali-protidiyati-rosiji-novini-svitu-50052908.html">&amp;nbspПомпео назвав протидію Росії в Україні «основною місією» США</a></p>
      <p>Схожу думку також <a href="https://nv.ua/ukr/world/geopolitics/impichment-trampa-putin-prosuvaye-teoriyu-pro-vtruchannya-ukrajini-v-vibori-ssha-50054456.htmlhttps:/nv.ua/tags/aleksandr-vindman.html">висловлював провідний спеціаліст з питань України в Раді національної безпеки США Олександр Віндман</a>.</p>
    </article>
  </body>
</html>