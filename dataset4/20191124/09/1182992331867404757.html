<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bf%d1%80%d0%b5%d0%b4%d1%81%d1%82%d0%b0%d0%b2%d1%8f%d1%82-%d0%bf%d1%80%d0%be%d0%b5%d0%ba%d1%82-%d0%b2%d0%b8%d0%b7%d1%83%d0%b0%d0%bb%d0%bd%d0%b0-%d1%81%d1%80%d0%b5%d0%b4%d0%b0-%d0%bd%d0%b0/"/>
    <meta property="og:site_name" content="Труд"/>
    <meta property="article:published_time" content="2019-11-24T09:07:22+00:00"/>
    <meta property="og:title" content="Представят проект „Визуална среда на църквата „Рождество Христово“ в с. Арбанаси“"/>
    <meta property="og:description" content="Проект „Виртуалната среда на църквата „Рождество Христово“ в с. Арбанаси“ ще бъде представен на 29 ноември. Срещата е от 14,00 ч. в абсидата на музей „Възраждане и Учредително събрание“. Проектът за дигитализация включва външна и вътрешна Google разходка и ARViTech..."/>
  </head>
  <body>
    <article>
      <h1>Представят проект „Визуална среда на църквата „Рождество Христово“ в с. Арбанаси“</h1>
      <address><time datetime="2019-11-24T09:07:22+00:00">24 Nov 2019, 09:07</time> by <a rel="author">Веселина Ангелова</a></address>
      <p>Проект „Виртуалната среда на църквата „Рождество Христово“ в с. Арбанаси“ ще бъде представен на 29 ноември. Срещата е от 14,00 ч. в абсидата на музей „Възраждане и Учредително събрание“. Проектът за дигитализация включва външна и вътрешна Google разходка и ARViTech – специално разработен проект за виртуална реалност на църквата с патентована технология. Дигитализацията във виртуална среда е извършена от италианската фирма, която инсталира ARViTech –продукта и ще го интегрира с уеб страници и социалните мрежи.</p>
      <p>Храмът “Рождество Христово” се намира в югозападната част на Арбанаси. Постройката е масивна и каменна размери 28,80 х 10,40 м, с трискатен керемиден покрив. Апсидата се издига до половината от височината на източната фасада и има самостоятелно покритие. Южната стена е плътна, раздвижена единствено от четири прозоречни отвора. Две трети от северната и цялата западна стени представляват сляпа аркада. Западната фасада е симетрично решена. По централната и ос е поместен отворът на входната врата, а над него е традиционната патронна ниша. По план черквата се състои от олтар, наос и притвор, разположени по оста изток-запад, параклис “Св. Йоан Предтеча” от север, обединени с Г-образна галерия от север и запад.</p>
      <p>Църквата е част от комплекс. От резиденцията се е осъществявало управлението на най-голямата митрополия на Балканския полуостров – Търновската</p>
    </article>
  </body>
</html>