<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230750/temptation-island-vip-e-finita-tra-andrea-ippoliti-e-zoe-mallucci-ecco-tutti-i-dettagli/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T09:00:08+00:00"/>
    <meta property="og:title" content="Temptation Island Vip: è finita tra Andrea Ippoliti e Zoe Mallucci, ecco tutti i dettagli"/>
    <meta property="og:description" content="Zoe Mallucci, ex tentatrice di Temptation Island Vip, ha svelato che non vede più Andrea Ippoliti. Ecco che cosa è successo Temptation Island Vip: Andrea Ippoliti ha iniziato un flirt con Zoe Mallucci Nella seconda edizione di Temptation Island Vip condotta da Alessia Marcuzzi una delle coppie protagoniste era quella formata da Nathaly Caldonazzo e […]"/>
  </head>
  <body>
    <article>
      <h1>Temptation Island Vip: è finita tra Andrea Ippoliti e Zoe Mallucci, ecco tutti i dettagli</h1>
      <address><time datetime="2019-11-24T09:00:08+00:00">24 Nov 2019, 09:00</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Zoe Mallucci, ex tentatrice di Temptation Island Vip, ha svelato che non vede più Andrea Ippoliti. Ecco che cosa è successo</h3>
      <h3>Temptation Island Vip: Andrea Ippoliti ha iniziato un flirt con Zoe Mallucci</h3>
      <p>Nella seconda edizione di<i> Temptation Island Vip</i> condotta da <b>Alessia Marcuzzi</b> una delle coppie protagoniste era quella formata da <b>Nathaly Caldonazzo e Andrea Ippoliti</b>. Tra loro c’era una relazione di tre anni, ma negli ultimi tempi c’erano stati molti scontri e incomprensioni.</p>
      <p>Nel programma <b>Nathaly</b> inizialmente si è lasciata andare a questa esperienza con spensieratezza, poi però i video relativi al suo compagno l’hanno destabilizzata. Infatti, <b>Andrea</b>, nel villaggio dei fidanzati, ha iniziato una conoscenza con la tentatrice <b>Zoe Mallucci</b>, molto più giovane di lui.</p>
      <p>La <i>showgirl</i>, dopo aver visto<b> Andrea</b> entrare nella casa delle <i>single</i> dove non ci sono le telecamere e intrattenersi molto tempo, ha deciso di chiedere il falò di confronto anticipato. <b>Andrea e Nathaly</b> hanno litigato pesantemente e si sono lasciati. Lui ha continuato la sua frequentazione con<b> Zoe</b>.</p>
      <h3>Tra Andrea Ippoliti e Zoe Mallucci è finita</h3>
      <p>Anche nella puntata speciale di<i> Uomini e Donne</i> dedicata a <i>Temptation Island Vip</i> <b>Andrea Ippoliti</b> aveva confessato che aveva già intenzione di lasciare la sua compagna ma non ha chiesto il falò di confronto perché voleva stare con <b>Zoe</b>. Tra i due c’è stata una frequentazione dopo il programma testimoniata anche dai social e <b>Zoe</b> aveva difeso a spada tratta <b>Andrea</b>, nonostante molte persone volessero metterla in guardia.</p>
      <p>Ebbene, qualche ora fa <b>Zoe</b> ha risposto alle continue domande che le venivano poste su Instagram e ha svelato come sono andate le cose tra lei e <b>Andrea</b>. Ecco le sue parole:</p>
      <aside>Non mi sto continuando a vedere con Andrea. All’inizio avevo una curiosità che mi portava a non ragionare perché all’interno di Temptation, e chi l’ha vissuto lo capisce bene, senza distrazioni è un conto poi la vita reale è un’altra cosa.</aside>
      <p>E ancora:</p>
      <aside>Io mi sono resa conto che non valeva la pena buttare il tempo così, alla fine ho capito ma dovevo sbatterci la testa come in tutte le cose.</aside>
      <p>Insomma, tutto finito tra di loro e sembra che non sia finita nemmeno troppo bene. Voi che cosa ne pensate?</p>
      <h3>Le parole di Nathaly Caldonazzo</h3>
      <p><b>Nathaly Caldonazzo</b> è uscita molto scossa dal programma condotto da <b>Alessia Marcuzzi</b>. La <i>showgirl</i> ha rimproverato ad<b> Andrea</b> l’atteggiamento troppo provocante nei confronti di una ragazza che aveva pochi anni più della figlia.<b> Nathaly</b> ha espresso più volte la volontà di non volerlo più vedere e di voler dimenticare tutto quello che ha vissuto insieme a lui per imbarazzo e vergogna. Ci sarà riuscita?</p>
    </article>
  </body>
</html>