<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145735/%D8%A7%D9%84%D9%88-%D8%AA%D8%B3%D9%86%DB%8C%D9%85-%D9%85%D8%A7-%D9%86%DB%8C%D8%A7%D8%B2%D9%85%D9%86%D8%AF%DB%8C%D9%85-%D9%88%D9%84%DB%8C-%DB%8C%D8%A7%D8%B1%D8%A7%D9%86%D9%87-%D9%85%D8%B9%DB%8C%D8%B4%D8%AA%DB%8C-%D9%86%DA%AF%D8%B1%D9%81%D8%AA%DB%8C%D9%85-%D8%B5%D8%AF%D8%A7%DB%8C-%D9%85%D8%B1%D8%AF%D9%85"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T09:30:00+00:00"/>
    <meta property="og:title" content="#الو_تسنیم| «ما نیازمندیم ولی یارانه معیشتی نگرفتیم» + صدای مردم"/>
    <meta property="og:description" content="به گزارش خبرنگار اقتصادی خبرگزاری تسنیم،در حالی سازمان برنامه و بودجه از واریز یارانه معیشتی به حساب 60میلیون نفر خبر داده که از صبح امروز شاهد تماس‌های مکرر اقشار مختلف مردم با روابط عمومی خبرگزاری تسنیم هستیم که اظهار می‌کنند یارانه معیشتی را نگرفتند."/>
  </head>
  <body>
    <article>
      <h1>#الو_تسنیم| «ما نیازمندیم ولی یارانه معیشتی نگرفتیم» + صدای مردم</h1>
      <h2>تماس‌های زیاد مردمی از صبح با خبرگزاری تسنیم برقرار شد که خود را قشر نیازمند می‌دانستند ولی یارانه معیشتی به حساب آنها واریز نشده است، صوت برخی اقشار مردم را در این خبر بشنوید.</h2>
      <address>
        <time datetime="2019-11-24T09:30:00+00:00">24 Nov 2019, 09:30</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/03/1398090313123242018952984.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش خبرنگار اقتصادی <a href="https://www.tasnimnews.com/">خبرگزاری تسنیم</a>،در حالی سازمان برنامه و بودجه از واریز یارانه معیشتی به حساب 60میلیون نفر خبر داده که از صبح امروز شاهد تماس‌های مکرر اقشار مختلف مردم با روابط عمومی <a href="https://www.tasnimnews.com/">خبرگزاری تسنیم</a> هستیم که اظهار می‌کنند یارانه معیشتی را نگرفتند.</p>
      <p>آن‌طور که سازمان برنامه و بودجه اعلام کرده است، در پی افزایش قیمت بنزین، تمامی درآمد 31 هزار میلیارد تومانی حاصل از افزایش قیمت بنزین هر ماه به حساب 60 میلیون نفر شامل 18 میلیون خانوار واریز می‌شود، و در آبان ماه هم این مبلغ طی سه مرحله و هر شب به حساب 20 میلیون نفر واریز شده که مرحله آخر شب گذشته بوده است.</p>
      <p>علی‌رغم اینکه نوبخت اعلام کرده بود "حتی کسانی که یارانه نقدی هم نمی‌گیرند، ممکن است یارانه معیشتی گرانی بنزین به حساب آنها واریز شود"، ولی از صبح امروز که تکلیف یارانه‌بگیرها مشخص شد، اقشار مختلف مردم از بازنشسته‌ها، کارگران، کارمندان، معلمان و حتی بیکاران و زنان سرپرست خانوار با<a href="https://www.tasnimnews.com/">خبرگزاری تسنیم</a>تماس می‌گیرند و اعلام می‌کنند که علی‌رغم اینکهیارانه نقدی می‌گیرند، ولی این یارانه معیشتی به حساب آنها واریز نشده است.</p>
      <p>بنا بر اظهارات این افراد، سطح درآمد و اموال و دارایی آنها هم به‌گونه‌ای نیست که جزو 3 دهک ثروتمند به‌شمار روند، و دلیلی برای واریز نشدن این یارانه به حساب آنها وجود ندارد.</p>
      <p>درحالی مردم در واریز یارانه معیشتی سؤالات و ابهامات زیادی دارند که به‌نظر می‌رسد، دولت باید به‌گونه‌ای ــ مثلاً اعلام اسامی سرپرستان خانواری که یارانه گرفتند ــ در این باره شفاف‌سازی کند.</p>
      <p><a href="https://www.tasnimnews.com/">خبرگزاری تسنیم</a> در ادامه صوت برخی شهروندان را که به نگرفتن یارانه معیشتی معترض هستند منتشر می‌کند:</p>
      <figure>
        <audio src="https://newsmedia.tasnimnews.com/Tasnim/Uploaded/Sound/1398/09/03/139809031257018731895290.mp3"/>
      </figure>
      <p>انتهای پیام/+</p>
    </article>
  </body>
</html>