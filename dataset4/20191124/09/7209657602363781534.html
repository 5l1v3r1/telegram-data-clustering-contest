<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/meteo/maltempo-secchia-1.4903255"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-24T09:25:16+00:00"/>
    <meta property="og:title" content="Maltempo Modena, chiusi i ponti sul Secchia"/>
    <meta property="og:description" content="Le piogge intense, soprattutto in montagna, infatti, hanno fatto salire il livello del fiume sopra la soglia di guardia"/>
  </head>
  <body>
    <article>
      <h1>Maltempo Modena, chiusi i ponti sul Secchia</h1>
      <h2>Le piogge intense, soprattutto in montagna, infatti, hanno fatto salire il livello del fiume sopra la soglia di guardia</h2>
      <address><time datetime="2019-11-24T09:25:16+00:00">24 Nov 2019, 09:25</time> by <a rel="author">il Resto del Carlino</a></address>
      <p>Modena, 24 novembre 2019 - A Modena questa mattina sono stati <b>chiusi al traffico <a href="https://www.ilrestodelcarlino.it/modena/cronaca/maltempo-%C3%A8-allerta-per-i-fiumi-1.4901309">in via precauzionale</a> Ponte Alto </b>sul fiume <b>Secchia </b>e <b>ponte dell'Uccellino,</b> sempre sul Secchia, tra Modena e Soliera. A cause delle piogge intense, soprattutto in montagna, infatti, il livello del fiume è salito superando la soglia di guardia.</p>
      <p><b>LEGGI ANCHE</b>: <a href="https://www.ilrestodelcarlino.it/meteo/fiume-po-allerta-rossa-1.4903452">Allerta rossa, la piena del fiume Po fa paura</a></p>
      <figure>
        <iframe data-src="https://twitter.com/AllertaMeteoRER/status/1198528837669113858?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>La chiusura dei ponti</b> è stata stabiita dal Centro operativo comunale (Coc), in accordo con la Sala operativa unica integrata di Marzaglia, durante l'attività di controllo che continua anche sul Panaro e su tutto il nodo idraulico modenese. In particolare, è stato attivato il monitoraggio arginale sui due fiumi da parte dei volontari di protezione civile. Per la giornata di oggi, infatti, è in vigore <b><a href="https://www.ilrestodelcarlino.it/meteo/previsioni-meteo-emilia-romagna-1.4900707">l’allerta Arancione per il maltempo.</a></b> <b>Chiuso anche da alcuni giorni il ponte di via Curtatona sul torrente Tiepido </b>dove sono previsti alcuni interventi di manutenzione dopo le piene della scorsa settimana.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/meteo/fiume-po-allerta-rossa-1.4903452"/>
        <a href="https://www.ilrestodelcarlino.it/meteo/previsioni-meteo-emilia-romagna-1.4900707"/>
      </related>
    </article>
  </body>
</html>