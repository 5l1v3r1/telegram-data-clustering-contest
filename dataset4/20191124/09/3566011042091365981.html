<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549573.html/726-%D8%A8%DB%8C%D9%85%D8%A7%D8%B1-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88%D8%A8%D9%84%D9%88%DA%86%D8%B3%D8%AA%D8%A7%D9%86-%D9%88%DB%8C%D8%B2%DB%8C%D8%AA-%D8%B4%D8%AF%D9%86%D8%AF--%D8%A7%D8%B2-%D8%AA%D9%88%D8%B2%DB%8C%D8%B9-%D8%AF%D8%A7%D8%B1%D9%88%DB%8C-%D8%B1%D8%A7%DB%8C%DA%AF%D8%A7%D9%86-%D8%AA%D8%A7-%D8%A8%D9%87%D8%B1%D9%87-%D9%85%D9%86%D8%AF%DB%8C-%D8%A7%D8%B2-%D8%AE%D8%AF%D9%85%D8%A7%D8%AA-%D9%85%D8%A7%D9%85%D8%A7%DB%8C%DB%8C-%D9%88-%D8%AF%D9%86%D8%AF%D8%A7%D9%86%D9%BE%D8%B2%D8%B4%DA%A9%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T09:48:00+00:00"/>
    <meta property="og:title" content="726 بیمار در سیستان وبلوچستان ویزیت شدند/ از توزیع داروی رایگان تا بهره مندی از خدمات مامایی و دندانپزشکی"/>
    <meta property="og:description" content="جانشین بسیج جامعه پزشکی سپاه سلمان سیستان و بلوچستان گفت: به مناسبت هفته بسیج 726 بیمار در اقصی نقاط مختلف استان مورد ویزیت رایگان قرار گرفتند."/>
  </head>
  <body>
    <article>
      <h1>726 بیمار در سیستان وبلوچستان ویزیت شدند/ از توزیع داروی رایگان تا بهره مندی از خدمات مامایی و دندانپزشکی</h1>
      <h2>به مناسبت هفته بسیج؛</h2>
      <address>
        <time datetime="2019-11-24T09:48:00+00:00">24 Nov 2019, 09:48</time>
      </address>
      <p>جانشین بسیج جامعه پزشکی سپاه سلمان سیستان و بلوچستان گفت: به مناسبت هفته بسیج 726 بیمار در اقصی نقاط مختلف استان مورد ویزیت رایگان قرار گرفتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فاطمه کمیلی در گفت وگو با خبرنگار <a href="http://asrehamoon.ir/">عصرهامون </a>از اعزام تیم های پزشکی به مناسبت هفته بسیج در اقصی نقاط مختلف استان خبر داد و افزود: این تیم ها تاکنون در شهرستان های زاهدان، زابل، ایرنشهر، زهک، هامون، نیمروز، هیرمند و خاش اقدم به ویزیت رایگان بیماران و توزیع دارو به آنها کردند.<br/><br/> وی بیان کرد: تاکنون 726 نفر توسط تیم های پزشکی بسیج جامعه پزشکی استان مورد ویزیت رایگان قرار گرفتند، همچنین از 902 نفر تست فشار خون و از 698 نفر تست قند خون گرفته شد.<br/><br/>جانشین بسیج جامعه پزشکی سپاه سلمان استان در ادامه بیان کرد: در روستای کرباسک شهرستان نیمروز علاوه بر ویزیت رایگان و تست فشار خون و قند خون تعدادی پمفلت و تراکت و همچنین داروی رایگان نیز بین بیماران توزیع شد.<br/><br/>وی با اشاره به توزیع 228 بسته بهداشتی در شهرستان های هیرمند و زاهدان ادامه داد: در شهرستان های خاش و زاهدان نیز 87 نفر از خدمات رایگان مشاوره روان شناسی بهره مند شدند.<br/><br/>کمیلی خاطر نشان کرد: در ویزیت های انجام شده شهرستان زاهدان علاوه بر توزیع داروی رایگان و اعزام واحدسیار انتقال خون در محل برگزاری یادواره مداحان در مسجدحضرت علی(ع) 176 نفر نیز از خدمات رایگان دندانپزشکی، 195 نفر از خدمات بینایی سنجی، 21 نفر از خدمات پزشک زنان و زایمان و 86 نفر از خدمات چشم پزشکی بهره مند شدند، که ارزش ریالی این خدمات بیش 230 میلیون ریال برآورد شده است.<br/> <br/>انتهای پیام/</p>
    </article>
  </body>
</html>