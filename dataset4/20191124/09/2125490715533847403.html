<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doctorsonly.co.il/2019/11/177624/"/>
    <meta property="og:site_name" content="Doctors Only"/>
    <meta property="article:published_time" content="2019-11-24T09:25:00+00:00"/>
    <meta property="og:title" content="ב&quot;פדה-פוריה&quot; נערך כנס מקצועי לפרמדיקים של מד&quot;א בנושא שבץ מוחי"/>
    <meta property="og:description" content="יותר מ-300 חובשים ופרמדיקים של מד&quot;א מאזור הצפן לקחו חלק בכנס שנועד לריענון היעד בסוגיות הטיפול בשבץ מוחי"/>
  </head>
  <body>
    <article>
      <h1>ב"פדה-פוריה" נערך כנס מקצועי לפרמדיקים של מד"א בנושא שבץ מוחי</h1>
      <h2>יותר מ-300 חובשים ופרמדיקים של מד"א מאזור הצפן לקחו חלק בכנס שנועד לריענון היעד בסוגיות הטיפול בשבץ מוחי</h2>
      <address><time datetime="2019-11-24T09:25:00+00:00">24 Nov 2019, 09:25</time> by <a rel="author">מערכת דוקטורס אונלי</a></address>
      <p>צוות היחידה לשבץ מוחי במרכז הרפואי פדה-פוריה שליד טבריה קיים לאחרונה ובמשך יומיים כנס מקצועי שבו השתתפו יותר מ-300 חובשים ופרמדיקים במד"א במרחב ירדן, רמת הגולן והגליל העליון והתחתון. הכנס נועד לריענון היעד בסוגיות הטיפול בשבץ מוחי.</p>
      <h3>עוד בעניין דומה</h3>
      <ul>
        <li>
          <a href="https://doctorsonly.co.il/2019/11/176999/">נדודי שינה והתעוררות מוקדמת מגבירים סיכון לשבץ מוחי ולהתקפי לב</a>
        </li>
        <li>
          <a href="https://doctorsonly.co.il/2019/10/175879/">בשנים הקרובות צפוי זינוק של פי שלושה במספר אירועי שבץ מוח בישראל</a>
        </li>
        <li>
          <a href="https://doctorsonly.co.il/2019/10/175703/">פרס ל"פדה-פוריה" על מחקר שבחן את הקשר שבין ניתוח לב פתוח לדיכאון</a>
        </li>
      </ul>
      <p>ד"ר מאיר רוח, עוזר רפואי למנהל המרכז הרפואי, מסר: "יזמנו את הכנס הזה במטרה להעשיר את הידע המקצועי של הצוותים ולחזק את הקשר והתקשורת שבין צוותי מד"א לצוות הרפואי והסיעודי של בית החולים".</p>
      <p>ד"ר ניזאר חוראני, מנהל יחידת השבץ המוחי, שהציג למשתתפים את הרחבת החלון הטיפולי במקרי שבץ ואת חידושים בתחום, אמר: "חשוב לנו שהחובשים והפרמדיקים יהיו בקשר ישיר איתנו כבר  מהדרך אל בית החולים ושיעבירו מידע רפואי חיוני מפורט על המטופל לשם היערכות ומוכנות קליטתו בבית החולים מיד לכשיגיע אלינו. בשבץ מוחי, כל דקה היא בעלת חשיבות קריטית. ככל שהטיפול מהיר יותר, שיעורי ההצלחה גבוהים יותר. המשמעות היא גם הצלת חיים ופחות נזק למוח וסיכון לנכות".</p>
      <p>סנדרה אריש, האחות האחראית ביחידה, הציגה למשתתפי הכנס את היחידה החדשה, תהליך הטיפול והניטור הניתן למטופלים, העבודה הרב-תחומית הנעשית בו וכן תכניות עתידיות. קאסם מסאלחה, אח בכיר במלר"ד, הציג את האפליקציה המאפשרת את העברת המידע מצוותי מד"א בשטח לצוות המלר"ד והבהיר את חשיבות השימוש הנכון באפליקציה בזירוז תהליך האבחון והטיפול במטופל שעבר שבץ מוחי.</p>
      <p>מנהל מרחב ירדן במד"א, אורן אביטן, ציין כי "כנסים מקצועיים מסוג זה חשובים מאין כמותם. רמת שיתוף הפעולה בין החובשים והפרמדיקים של מד"א לבין הצוותים במרכז הרפואי באה לידי ביטוי ברמת הטיפול בחולים בשטח, עוד לפני הגעתם לבית החולים. אין תחליף להעשרה הלימודית שמציע הגורם הקולט לגורם המטפל בשטח. חיזוק הקשר המקצועי בין שני הגורמים הוא ערובה להצלחה".</p>
    </article>
  </body>
</html>