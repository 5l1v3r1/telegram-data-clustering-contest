<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/maltempo-piemonte-aggiornamento-protezione-civile-regionale/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-24T09:02:59+00:00"/>
    <meta property="og:title" content="Maltempo Piemonte: aggiornamento Protezione Civile Regionale"/>
    <meta property="og:description" content="Maltempo Piemonte: aggiornamento Protezione Civile Regionale. Giunte dal territorio 267 segnalazioni. I volontari attivati sono finora 1832."/>
  </head>
  <body>
    <article>
      <h1>Maltempo Piemonte: aggiornamento Protezione Civile Regionale</h1>
      <h2>Giunte dal territorio 267 segnalazioni. I volontari attivati sono finora 1832.</h2>
      <address>
        <time datetime="2019-11-24T09:02:59+00:00">24 Nov 2019, 09:02</time>
      </address>
      <figure>
        <img src="https://notiziaoggivercelli.it/media/2019/11/protezione-civile-piemonte-650x364.jpg"/>
      </figure>
      <p>Maltempo Piemonte: aggiornamento Protezione Civile Regionale. Giunte dal territorio 267 segnalazioni. I volontari attivati sono finora 1832.</p>
      <h3>Maltempo Piemonte: aggiornamento Protezione Civile Regionale</h3>
      <p>Nelle ultime ore si sono verificate piogge forti sulla fascia nord-occidentale, sulla pianura torinese e sui settori appenninici ai confini con la Liguria. In provincia di Torino si sono registrati 20-/30 cm di neve sopra quota 1600 metri.</p>
      <p>Situazione fiumi e laghi: Bormida sopra il livello di pericolo ma non ci si aspettano incrementi significativi, Belbo in incremento ha raggiunto la soglia di pericolo. Scrivia a livello di guardia, Tanaro sulla soglia di pericolo vicino a Montecastello e livello di guardia ad Asti, Chisola e Malone hanno superato il livello di pericolo, livelli di guardia superati da Po, Stura di Lanzo, Ceronda, Cervo, Elvo, Varaita e Ghiandone. Il lago d’Orta è alla soglia di guardia.</p>
      <p>Previsioni: per le prossime ore si verificheranno precipitazioni diffuse su basso Alessandrino e Cuneese orientale. Nel pomeriggio tenderanno ad attenuarsi. La quota neve si innalzerà fino a 1700-1800 m.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/visite-ginecologiche-accesso-diretto-consultori/"/>
      </related>
      <p>Possibile un incremento dei livelli idrometrici dei corsi d’acqua nelle pianure torinesi e in alcune sezioni del Po a valle di Torino, ed un aumento del livello idrometrico del lago Maggiore fino al livello di guardia.</p>
      <p>Nelle ore centrali della giornata sono attesi la piena del Tanaro ed il mantenimento di permanere per l’intera giornata di livelli critici.</p>
      <p>In provincia di Torino si segue con attenzione l’evoluzione delle portate dei torrenti Ceronda, Chisola e Malone.</p>
      <p>
        <b>Dall’inizio dell’evento alla Sala operativa della Protezione civile della Regione Piemonte sono giunte dal territorio 267 segnalazioni.</b>
      </p>
      <p>
        <b>I volontari attivati sono finora 1832, di cui 1123 del Coordinamento regionale, 520 del Corpo Antincendi boschivi, 58 dell’Associazione nazionale alpini, 131 dell’Associazione nazionale carabinieri.</b>
      </p>
    </article>
  </body>
</html>