<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204831-u-zhovtni-v-ispaniyi-zatrimali-rosiyanina-i-ukrayincya-u-spravi-pro-vtruchannya-v-katalonsku-krizu"/>
    <meta property="og:site_name" content="Mind UA"/>
    <meta property="article:published_time" content="2019-11-24T09:25:00+00:00"/>
    <meta property="og:title" content="У жовтні в Іспанії затримали росіянина і українця у справі про втручання в каталонську кризу"/>
    <meta property="og:description" content="Розпочате розслідування вказує на російський слід у загостренні боротьби каталонців за незалежність"/>
  </head>
  <body>
    <article>
      <h1>У жовтні в Іспанії затримали росіянина і українця у справі про втручання в каталонську кризу</h1>
      <h2>Розпочате розслідування вказує на російський слід у загостренні боротьби каталонців за незалежність</h2>
      <address>
        <time datetime="2019-11-24T09:25:00+00:00">24 Nov 2019, 09:25</time>
      </address>
      <p>На початку жовтня ц.р. у Каталонії були затримані громадянин Росії та громадянин України, затримання вказаних осіб було проведено у зв'язку з розслідуванням втручання російських спецслужб у каталонську кризи, повідомляє газета <a href="https://www.elmundo.es/espana/2019/11/23/5dd84d14fdddff2c898b45ec.html">El Mundo</a>.</p>
      <p>Зазначається, що у сумці одного з затриманих знайшли бойову гранату «в ідеальному стані» – це була граната М-75 російського виробництва.</p>
      <p>За даними видання, чоловіків затримали 4 жовтня в провінції Жирона. Вони їхали на «Мерседесі» з білоруськими номерами в бік кордону з Францією. Суд зробив висновок взятии обох під варту для розслідування їх діяльності, «спрямованої на політичну дестабілізацію Іспанії з використанням каталонського конфлікту».</p>
      <p>Стосовно одного з затриманих чоловіків раніше був виданий ордер на арешт за документами на інше ім'я.</p>
      <p>Слідство повʼязує обох затриманих з Денисом Сергєєвим, старшим офіцером російської військової розвідки (ГРУ). Група журналістів-розслідувачів Bellingcat виявила, що цей шпигун відвідав Барселону як мінімум два рази під ім'ям Сергія Федотова. Один з них, 29 вересня 2017 року, за три дні до першого референдуму.</p>
      <p>Видання вказує, що Федотов входить в угрупування російських хакерів, які здійснювали хакерську активність у день референдуму в Каталонії.</p>
      <p>Нагадаємо, в Іспанії <a href="https://mind.ua/news/20204754-v-ispaniyi-pochali-rozsliduvati-mozhlivu-prichetnist-rosiyi-do-podij-u-kataloniyi">почали розслідувати</a> можливу причетність Росії до подій у Каталонії.</p>
      <related>
        <h4>Також читайте</h4>
        <a href="https://mind.ua/news/20204837-sim-gru-shnikiv-namagalisya-otruyiti-bolgarskogo-biznesmena-novichkom-bellingcat"/>
        <a href="https://mind.ua/news/20204834-derzhdep-vidnosini-vashingtona-i-moskvi-zalezhat-vid-dotrimannya-minskih-ugod"/>
        <a href="https://mind.ua/news/20204828-rosiya-sfalsifikuvala-vtruchannya-ukrayini-u-vibori-v-ssha-new-york-times"/>
      </related>
    </article>
  </body>
</html>