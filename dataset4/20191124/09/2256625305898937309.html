<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159281_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T09:10:00+00:00"/>
    <meta property="og:title" content="БФС реди контрола в Турция за началото на февруари"/>
    <meta property="og:description" content="Възможно е и противникът да не е европейски"/>
  </head>
  <body>
    <article>
      <h1>БФС реди контрола в Турция за началото на февруари</h1>
      <address>
        <time datetime="2019-11-24T09:10:00+00:00">24 Nov 2019, 09:10</time>
      </address>
      <p>БФС реди контрола за националите в началото на февруари, като почти сигурно тя ще е в Анталия, Турция. По това време на годината голяма част от отборите ни ще са на подготовка там.<br/> <br/>Селекционерът Георги Дерменджиев иска да види състоянието основно на футболистите от Първа лига, които тогава ще са в зимна пауза. ФИФА няма официална дата тогава, така че може да има и отказали клубове да пуснат играчите си.<br/> <br/>Интересното е, че ЦСКА е планирал лагерите си в Испания, а Левски може да е в Кипър.<br/> <br/>България вече е играла такива контроли и е правила кратки лагери в Турция през зимата. Подобни двубои имаше с Румъния (0:0) и с Естония (2:2).<br/> <br/>От централата все още са в начален етап на преговорите с различните федерации. Възможно е и противникът да не е европейски.</p>
      <p> </p>
    </article>
  </body>
</html>