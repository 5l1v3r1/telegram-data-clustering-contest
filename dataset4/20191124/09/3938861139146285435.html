<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_the-economist-pokazav-rolik-z-ukrayinoyu-bez-krimu/939601"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T09:43:00+00:00"/>
    <meta property="og:title" content="The Economist показав ролик з Україною без Криму"/>
    <meta property="og:description" content="Британський журнал The Economist опублікував відеоролик, в якому використав карту України без Криму. У кадрі був показаний колаж: президент Доналд Трамп на тлі карти США і президент Володимир Зеленський на тлі карти України. Напис: &quot;Чи може імпічмент принести користь Дональдові Трампу?&quot; ..."/>
  </head>
  <body>
    <article>
      <h1>The Economist показав ролик з Україною без Криму</h1>
      <address><time datetime="2019-11-24T09:43:00+00:00">24 Nov 2019, 09:43</time> by <a rel="author">Gazeta.ua</a></address>
      <p>Британський журнал The Economist опублікував відеоролик, в якому використав карту України без Криму.</p>
      <p>У кадрі був показаний колаж: президент <b>Доналд Трамп</b> на тлі карти США і президент <b>Володимир Зеленський</b> на тлі карти України. Напис: "Чи може імпічмент принести користь Дональдові Трампу?" (Could impeachment benefit Donald Trump).</p>
      <figure>
        <img src="https://static2.gazeta.ua/img2/cache/gallery/939/939601_1_w_1200.jpg?v=0"/>
        <figcaption>Авторитетне видання зробило помилку у зображення карти України</figcaption>
      </figure>
      <p>На помилку в зображенні карти звернуло увагу посольство України у Великій Британії.</p>
      <p>"The Economist, ми сподіваємося, що таке достовірне і впливове видання виправить свою карту належним чином", - йдеться в повідомленні посольства у Twitter.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_the-new-york-times-vipravilo-pomilku-v-karti-ukrayini/937297"/>
      </related>
      <p>На даний момент зазначений ролик на каналі The Economist в YouTube відсутній. Посилання на нього також вилучили з соцмереж видання.</p>
      <blockquote>Росія анексувала український півострів Крим у березні 2014-го. Верховна Рада України офіційно оголосила 20 лютого 2014-го початком тимчасової окупації Криму і Севастополя Росією.<br/>Міжнародні організації визнали окупацію й анексію Криму незаконними і засудили дії Росії. Країни Заходу запровадили низку економічних санкцій проти Москви. Росія заперечує окупацію півострова і називає це "відновленням історичної справедливості".</blockquote>
    </article>
  </body>
</html>