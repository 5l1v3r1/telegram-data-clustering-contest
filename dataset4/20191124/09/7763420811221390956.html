<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/social/578869"/>
    <meta property="og:site_name" content="Spring News"/>
    <meta property="article:published_time" content="2019-11-24T09:58:07+00:00"/>
    <meta property="og:title" content="สัตว์แพทย์ใจดี ผ่าตัดเนื้องอกมะเร็งให้สุนัขฟรี ไม่ยอมรับค่ารักษากว่า 1 หมื่น"/>
    <meta property="og:description" content="“หมอดิว” นางฟ้าน้องหมา ใจบุญผ่าตัดรักษา “เจ้าบิ๊ก” สุนัขมีเนื้องอกมะเร็งที่ลำคอ ปฏิเสธไม่ยอมรับเงินกว่า 10,000 บาท"/>
  </head>
  <body>
    <article>
      <h1>สัตว์แพทย์ใจดี ผ่าตัดเนื้องอกมะเร็งให้สุนัขฟรี ไม่ยอมรับค่ารักษากว่า 1 หมื่น</h1>
      <h2>“หมอดิว” นางฟ้าน้องหมา ใจบุญผ่าตัดรักษา “เจ้าบิ๊ก” สุนัขมีเนื้องอกมะเร็งที่ลำคอ ปฏิเสธไม่ยอมรับเงินกว่า 10,000 บาท </h2>
      <address>
        <time datetime="2019-11-24T09:58:07+00:00">24 Nov 2019, 09:58</time>
      </address>
      <p>จากกรณีที่ผู้สื่อข่าวประจำศูนย์ข่าวนคร 24 ชม.สมาคมสื่อมวลชนนครศรีธรรมราช ได้รับแจ้งจากพลเมืองที่ที่ขับรถผ่านไปมาบริเวณวงเวียนนอกไร่-สะพานยาว ถนนสะพานยาว ต.โพธ์เสด็ อ.เมือง จ.นครศรีธรรมราชว่า ในขณะขับรถผ่านพบสุนัขสีดำตัวหนึ่ง มีเนื้องอกขาดใหญ่บริเวณใต้ลำคอทำให้สุนัขตัวดังกล่าวได้รับความทุกข์ทรมาน เดินไปมาด้วยความยากลำบากโดยเฉพาะในขณะที่พยายามจะเดินข้ามถนนเสี่ยงจะถูกรถชนบาดเจ็บหรือเสียชีวิตได้ และจากการตรวจสอบพบเป็นสุนัขเพศผู้ สีดำใต้ลำคอมีเนื้องอกย้อนลงมาทำให้ห้อยโตงเตง คาดว่าหนักเกือบ 2 กก. และทราบว่าเป็นสุนัขมีเจ้าของ ซึ่งทางศูนย์ข่าวนคร 24 ชม.สมาคมสื่อมวลชนนครศรีธรรมราช เตรียมประสานเจ้าของสุนัขเพื่อขอนำสุนัขตัวดังกล่าวเข้ารับการรักษาพยายาลและผ่าตัดเนื้อร้าย ตามที่เสนอข่าวมาเมื่อวีนที่ 21 พ.ย. 2562 แล้วนั้น</p>
      <figure>
        <img src="https://spcdn.springnews.co.th/wp-content/uploads/2019/11/dog3.jpg"/>
      </figure>
      <p>(22 พ.ย. 2562) ผู้สื่อข่าวรายงานว่าที่ <a href="https://www.facebook.com/karomVet/?__tn__=kC-R&amp;eid=ARAwxZujxnDDETV2_5V7K3MN5j4zq0a7oNGsJJL31gndjqh72ll2AHm9sumNUrk4I26dHsWbN6ZKMPk4&amp;hc_ref=ARTAhlTRyS_2HGEIE-wvVQdTBkJDo01HazpbM6zF1xPUfHzHIP8rjYQFm8Qk7H09O6I&amp;__xts__[0]=68.ARAu4OB0acTaG6c6NG-BzQe6_rAXgUIFvSkRrqjJDq-ldwGTLDusoP_zL1-HibAoSAffXrkztvZUQeL2t7JS-Cb0B5dmQ8GjZWC59ha0mWICpKgqdlypqDsKBTaOsNwO41IBN59dOS9DiR62fl05vgUOMS2CFMWCftvdm24_N38d3MkWrCcLlYcJe1Qc1_zyRyLeFSXwbZ35KR6xkhECIwBzCaYNOerAA3airdxkIS_e6LD0YZHppya84yJcghbIrgdgCOmSjI7rA5ztPHJuiJvOSI5h1AUDZ2FADFdrFloi_4fp">กะโรม สัตวแพทย์</a> <b>“หมอดิว”</b> หรือ <b>สัตวแพทย์ หญิงสินีรัตน์ ซีลิน </b>ได้ทำการผ่าตัดเนื้องอกใต้ลำคอของสุนขตัวดังกล่าว ซึ่งทราบชื่อภายหลงว่า <b>“เจ้าบิ๊ก”</b> อายุประมาณ 15 ปี โดยใช้เวลาในการผ่าตัดนานกว่า 1 ชม. จนเจ้าบิ๊ก ปลอดภัยแต่ยังมีอาการเซื่องซึม อ่อนเพลียเนื่องจากฤทธิ์ยาหลังผ่าตัด ซึ่งจากนั้นหมอดิว ได้นำเจ้าบิ๊กเข้าไปพักฟื้นในกรงเหล็กภายในคลินิก และจะดูแลอย่างใกล้ชิด</p>
      <figure>
        <img src="https://spcdn.springnews.co.th/wp-content/uploads/2019/11/dog2.jpg"/>
      </figure>
      <p>สัตวแพทย์หญิงสินีรัตน์ ซีลิน หรือ “หมอดิว” เปิดเผยว่า เมื่อเดือนก่อนตนขับรถผ่านบริเวณวงเวียนนอกไร่-สะพานยางพบเจ้าบิ๊กเดินอยู่โดยพบว่าที่บริเวณลำคอมีก้อนเนื้อห้อยลงมาขาดเท่าผลกะท้อน เมื่อเวลาผ่านไปหลายวันก็พบเจ้าบิ๊กอีกครั้งพบว่าก้อนเนื้อใหญ่มากขึ้นกว่าเดิมมาก จึงได้ประกาศผ่านเฟซบุ๊ค “กะโรมสัตวแพทย์” ว่าใครที่อาศัยอยู่ในละแวกวงเวียนนอกไร่ หากพบเหนสนัขพันธุ์ไทย สีดำ ขนเกรียนเพศผู้บริเวณลำคอมีก้อนใหญ่ ๆ จะมีเจ้าของหรือไม่มีเจ้าของก็ได้ หมอเห็นเค้ามาสักพักหนึ่งแล้วและก้อนเนื้อก็ใหญ่ขึ้น เริ่มแตกแล้วด้วย ใครจับมาส่งหมอได้เลยคะ หมอยินดีที่จะผ่าตัดก้อนเนื้อออกให้ ไม่มีค่าใช้จ่ายคะ แค่นำมาส่ง-มารับที่คลินิกหมอให้ได้ ขอบคุณค่ะ” จนกระทั้งสื่อมวลชนมาพบเจ้าบิ๊กและนำเสนอข่าว ในที่สุดได้มีคุณลุงใจบุญชื่อเกษม เจริญพานิช อายุ 72 ปี อาศัยอยู่ในหมู่บ้านเดอะพรีเมียร์ นำเจ้าบิ๊กมาส่งที่คลินิกเมื่อวานนี้ (22 พ.ย. 2562)  และในวันนี้ (23 พ.ย. 2562 หมอได้ตรวจดูอาการก่อนผ่าตัดก้อนเนื้อร้ายออกสำเร็จ</p>
      <figure>
        <img src="https://spcdn.springnews.co.th/wp-content/uploads/2019/11/152434-1024x768.jpg"/>
      </figure>
      <p>
        <b>“นอกจากเจ้าบิ๊กจะเป็นมะเร็งที่ลำคอแล้วยังเป็นโรคขี้เรื้อนทำให้ขนหลุดร่วงไปเกือบหมดตัว ซึ่งหมอจะช่วยรักษาโรคขี้เรื้อนให้เขาด้วย โดยในเคสอย่างนี้หากคิดค่ารักษา พยายาล ค่าผ่าตัด ค่ายาปฏิชีวนะ ยาค่าเชื่อ ยาป้องกันการอักเสบไม่น้อยกว่า 10,000 บาท แต่หมอไม่คิดค่ารักษา ผ่าตัด ซึ่งหลังการผ่าตัดเจ้าบิ๊กจะต้องนอนพักฟื้นที่คลินิกอย่างน้อย 7 วัน หลังจากนั้นจะนำไปปล่อยให้เขาอาศัยในที่เดิม และขอให้ทางประธานชุมชนช่วยเอายาผสมอาหารให้เจ้าบิ๊กกินแค่วันละ 1 ครั้งต่อเนื่อง 10 วันจะทำให้เจ้าบิ๊กหายจากโรคขี้เรื้อนกลับมามีขนดกดำเหมือนเดิม ทำให้เจ้าบิ๊กจะมีคุณภาพชีวิตที่ดีขึ้น แต่ในส่วนของเนื้องอกหรือมะเร็งที่ลำคอคงไม่หายขาดนาน ๆ ไปอาจจะโตขึ้นมาอีก ซึ่งเจ้าบิ๊กเป็นสุนัขที่แก่ชรามากแล้ว หากเปรียบกับมนุษย์เจ้าบิ๊กน่าจะมีอายุเกือบ 100 ปีแล้วเขาคงมีชีวิตอยู่ได้อีกไม่กี่ปี ซึ่งหากก้อนเนื้อโตขึ้นอีกหมอจะช่วยผ่าตัดช่วยชีวิตเขาอีก หมอจะช่วยเหลือเขาตลอดไป”</b>
      </p>
      <figure>
        <img src="https://spcdn.springnews.co.th/wp-content/uploads/2019/11/dog1-2.jpg"/>
      </figure>
      <p>ผู้สื่อข่าวแจ้งได้ให้หมอดิวคิดค่าใช้จ่ายในการรักษา ผ่าตัดเจ้าบิ๊ก เนื่องจากกลุ่มคนรักสัตว์ติดต่อผ่านศูนย์ข่าวนคร 24 ชม.สมาคมสื่อวลชนนครศรีธรรมราช เพื่อจะรวบรวมเงินเป็นค่ารักษาพยาบาล ค่าผ่าตัดรักษาเจ้าบิ๊กทั้งหมด โดยหมอดิว แจ้งว่าทั่ว ๆ ไปก็เกิน 10,000 บาท แต่หมอยืนยันว่าจะไม่รับค่ารักษาและผ่าตัด เพราะหมอได้ประกาศผ่านเฟซบุ๊คไปตั้งแต่วันที่ 11 พ.ย. 2562 ที่ผ่านมาว่าหากใครช่วยจับเจ้าบิ๊กมาส่งที่คลินิกหมอจะรักษาพยาบาลและผ่าตัดให้ฟรีไม่มีค่าใช้จ่ายหมอจึงรับไม่ได้ หมอเป็นคนในละแวกนี้อะไรที่ช่วยเหลือกันได้ก็พร้อมจะช่วยเหลือ แต่หากใครจะช่วยเหลือก็ช่วยเป็นค่าอาหารในช่วงฟักฟื้นทั้งที่อยู่ในคลินิก 7 วัน ซึ่งในส่วนนี้คุณลุงเกษม เจริญพานิช ผู้ที่จับเจ้าบิ๊กมาส่งที่คลินิกมอบเงิน 1,000 บาทไว้ให้เป็นค่าอาหารในช่วงพักฟื้นที่คลินิก 7 วันแล้ว แต่เมื่อนำไปปล่อยกลับไปอยู่ในชุมชนนอกไร่-สะพานยาว จะต้องมีค่าอาหารอย่างน้อย 10 วันโดยให้กินอาหารผสมกับยารักษาโรคขี้เรื้อน ในช่วงนั้นจะมีค่าอาหารอีกจำนวนหนึ่ง  แต่หมอคงไม่ระบุว่าเป็นเงินจำนวนเท่าไหร่ หมอดิวกล่าวยืนยันในที่สุด</p>
      <figure>
        <img src="https://spcdn.springnews.co.th/wp-content/uploads/2019/11/152440.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/1574589199913.jpg"/>
      </figure>
      <figure>
        <img src="https://spcdn.springnews.co.th/wp-content/uploads/2019/11/77108003_3223549751053121_8165529808122413056_o.jpg"/>
      </figure>
      <p>ที่มา <b>ผู้สื่อข่าวประจำศูนย์ข่าวนคร 24 ชม.สมาคมสื่อมวลชนนครศรีธรรมราช</b></p>
    </article>
  </body>
</html>