<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/spor-toto-super-lig/2019/11/24/mac-sonucu-kayserispor-1-4-sivasspor-ozet"/>
    <meta property="og:site_name" content="Aspor"/>
    <meta property="article:published_time" content="2019-11-24T09:59:41+00:00"/>
    <meta property="og:title" content="MAÇ SONUCU | Kayserispor 1-4 Sivasspor | ÖZET"/>
    <meta property="og:description" content="Süper Lig'in 12. haftasında Demir Grup Sivasspor deplasmanda İstikbal Mobilya Kayserispor'u 4-1 mağlup etti. Sivas ekibine galibiyeti getiren goller 24. dakikada Fernando, 70. dakikada Emre Kılınç ve 74 ve 90+4. dakikalarda Erdoğan Yeşilyurt'tan geldi. Kayserispor'ın tek golünü ise 44. dakikada Pedro Henrique kaydetti."/>
  </head>
  <body>
    <article>
      <h1>MAÇ SONUCU | Kayserispor 1-4 Sivasspor | ÖZET</h1>
      <address>
        <time datetime="2019-11-24T09:59:41+00:00">24 Nov 2019, 09:59</time>
      </address>
      <p>
        <b>Süper Lig'in 12. haftasında Demir Grup <a href="https://www.aspor.com.tr/index/sivasspor">Sivasspor</a> deplasmanda İstikbal Mobilya <a href="https://www.aspor.com.tr/index/kayserispor">Kayserispor</a>'u 4-1 mağlup etti. Sivas ekibine galibiyeti getiren goller 24. dakikada Fernando, 70. dakikada Emre Kılınç ve 74 ve 90+4. dakikalarda Erdoğan Yeşilyurt'tan geldi. Kayserispor'ın tek golünü ise 44. dakikada Pedro Henrique kaydetti.</b>
      </p>
      <p><a href="https://www.aspor.com.tr/index/sivasspor">Sivasspor</a> bu sonuçla puanını 24'e yükselterek liderliğini sürdürürken, <a href="https://www.aspor.com.tr/index/kayserispor">Kayserispor</a> 7 puanla son sırada kaldı.</p>
      <p>Lider Sivasspor, Süper Lig'in 13. haftasında 30 Kasım Cumartesi saat 15.00'te sahasında Kasımpaşa'yı ağırlayacak. Kayserispor ise 2 Aralık Pazartesi günü saat 20.00'de Beşiktaş deplasmanına konuk olacak.</p>
      <p>
        <b>MAÇTAN DAKİKALAR</b>
      </p>
      <p>6. dakikada ceza sahası dışında topla buluşan Umut Bulut'un vuruşunda meşin yuvarlak kaleci Samassa'da kaldı.</p>
      <p>21. dakikada gelişen Sivasspor atağında topla buluşan Fernando Andre'nin vuruşunda meşin yuvarlak ağlarla buluştu ancak gol ofsayt gerekçesiyle verilmedi.</p>
      <p>24. dakikada Uğur Çiftçi'nin ara pasında topla buluşan Fernando Andre'nin bir süre topu sürdükten sonra sol taraftan ceza sahasına girerek yaptığı düzgün vuruşla topu ağlarla buluşturdu. 0-1</p>
      <p>28. dakikada Mert Hakan'ın pasıyla ceza sahası içerisinde topla buluşan Emre Kılınç'ın penaltı noktası üzerinden vuruşu üst direkten döndü.</p>
      <p>44. dakikada Poulain'in ortasında topu önüne indiren Pedro Henrique'nin yere düşerken gerçekleştirdiği vuruşta top ağlara gitti. 1-1</p>
      <p>55. dakikada topla buluşan Hasan Hüseyin Acar'ın vuruşunda top auta gitti.<br/><br/>58. dakikada ceza sahası dışında topla buluşan Djedje'nin şutunda meşin yuvarlağı kaleci Samassa uzaklaştırdı.<br/><br/>68. dakikada Erdoğan Yeşilyurt'un vuruşunda direkten dönen topa Mert Hakan Yandaş dokundu. Kaleci Lung, topu çizgiden çıkardı.<br/><br/>70. dakikada kornerde defansın uzaklaştırdığı top Emre Kılınç'ın önüne düştü. Kılınç, düzgün bir vuruşla topu ağlarla buluştu. 2-1<br/><br/>74. dakikada ceza sahası içerisinde topla buluşan Erdoğan Yeşilyurt'un düzgün vuruşunda top ağlarla buluştu. 3-1<br/><br/>84. dakikada Yatabare'nin pasında topla buluşan Mert Hakan'ın vuruşunda topu kaleci Lung uzaklaştırdı.<br/><br/>90+4. dakikada Kone'nin pasında topla buluşan Erdoğan Yeşilyurt, topu ağlarla buluşturdu. 4-1</p>
    </article>
  </body>
</html>