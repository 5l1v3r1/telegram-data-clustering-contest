<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/24/temptation-island-vip-andrea-ippoliti-conferma-zoe-mallucci-frequentata-ripicca-proposito-nathaly-caldonazzo/"/>
    <meta property="og:site_name" content="Isa e Chia"/>
    <meta property="article:published_time" content="2019-11-24T09:00:14+00:00"/>
    <meta property="og:title" content="‘Temptation Island Vip’, Andrea Ippoliti conferma: “Tra me e Zoe Mallucci è tutto finito, ammetto di averla frequentata per ripicca”. E a proposito di Nathaly Caldonazzo…"/>
    <meta property="og:description" content="Solo qualche giorno fa Zoe Mallucci annunciava la fine della sua frequentazione con Andrea Ippoliti (QUI il post). I due si erano conosciuti in occasione dell’ultima edizione di Temptation Island Vip. Lui partecipava insieme all’ex compagna Nathaly Caldonazzo, lei, invece, vestiva i panni di tentatrice. Tra i motivi che hanno portato alla rottura tra Andrea e Nathaly, sicuramente possiamo ricomprendere la pericolosa affinità tra Ippoliti e la giovane single, vicinanza che aveva profondamente deluso e amareggiato la showgirl."/>
  </head>
  <body>
    <article>
      <h1>‘Temptation Island Vip’, Andrea Ippoliti conferma: “Tra me e Zoe Mallucci è tutto finito, ammetto di averla frequentata per ripicca”. E a proposito di Nathaly Caldonazzo…</h1>
      <address><time datetime="2019-11-24T09:00:14+00:00">24 Nov 2019, 09:00</time> by <a rel="author">Ludovica</a></address>
      <figure>
        <img src="https://static.nexilia.it/isaechia/2019/11/Zoe-Mallucci-Andrea-Ippoliti-Nathaly-Caldonazzo.jpg"/>
      </figure>
      <p>Solo qualche giorno fa<b> Zoe Mallucci</b> annunciava la fine della sua frequentazione con <b>Andrea Ippoliti </b>(<a href="https://www.isaechia.it/2019/11/23/temptation-island-vip-zoe-mallucci-rivela-perche-non-frequentando-andrea-ippoliti/"><b>QUI</b> </a>il post). I due si erano conosciuti in occasione dell’ultima edizione di <i>Temptation Island Vip</i>. Lui partecipava insieme all’ex compagna <b>Nathaly Caldonazzo</b>, lei, invece, vestiva i panni di tentatrice. Tra i motivi che hanno portato alla rottura tra <b>Andrea</b> e <b>Nathaly</b>, sicuramente possiamo ricomprendere la pericolosa affinità tra <b>Ippoliti</b> e la giovane <i>single</i>, vicinanza che aveva profondamente deluso e amareggiato la <i>showgirl</i>.</p>
      <p>Dopo <b>Zoe</b>, anche <b>Andrea</b> ha confermato l’interruzione della loro conoscenza attraverso una lettera pubblicata sul settimanale <i>DiPiù</i>:</p>
      <blockquote>Con <b>Nathaly</b> ora non mi sento più, non vuole più saperne di me, ma spero un giorno di chiarire, perché una donna che merita tutto il mio rispetto. Anche <b>Zoe</b> non la frequento più, siamo usciti insieme per un periodo, ma ho capito che dentro di me deve prima andare via la figura di <b>Nathaly</b>. Inoltre, siamo troppo distanti per via dell’età.</blockquote>
      <p><b>Ippoliti</b> ha poi aggiunto:</p>
      <blockquote>Durante il <i>reality</i> con <b>Zoe</b> sono andato troppo oltre. Ero arrabbiato perché <b>Nathaly</b> aveva avuto atteggiamenti troppo confidenziali con i suoi tentatori screditando il nostro rapporto e sminuendomi. Ho perso la testa e sono finito tra le braccia di <b>Zoe</b>, che mi ha distratto in un momento di confusione e tristezza. Questo non è stato giusto per <b>Nathaly</b>, perché non meritava di essere trattata così, che ho amato profondamente. Non è stato giusto per <b>Zoe</b>, perché ammetto di averla frequentata in parte per ripicca. Non è stato giusto per i miei figli, perché da padre dovevo moderare i miei comportamenti, ma ero frastornato.</blockquote>
      <p>Rivolgendosi all’ex moglie, invece, ha detto:</p>
      <blockquote>Quando ho cominciato a frequentare <b>Nathaly </b>hai iniziato ad insultare me e lei e hai persino detto: “<i>Scegli, o <b>Nathaly</b> o i figli</i>“. Ti rendi conto del ricatto che mi hai fatto? Hai messo i nostri figli contro di me. Da quel giorno, si sono rifiutati di vedermi.</blockquote>
      <p>Queste dichiarazioni riportate sul giornale, però, sono state in parte smentite dal diretto interessato attraverso un <i>post</i> pubblicato su <i>Instagram</i>:</p>
      <figure>
        <img src="https://static.nexilia.it/isaechia/2019/11/Instagram-Ippoliti.jpg"/>
        <figcaption>Instagram - Ippoliti</figcaption>
      </figure>
      <p>Che ne pensate?</p>
    </article>
  </body>
</html>