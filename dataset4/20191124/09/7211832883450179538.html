<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/general/607282"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-24T09:42:00+00:00"/>
    <meta property="og:title" content="คนพช.เฮ!!! คว้า 3 รางวัลใหญ่งานบุญกาชาด “ขวัญใจออนไลน์ และป๊อปปูล่าโหวต”"/>
    <meta property="og:description" content="กรมการพัฒนาชุมคว้ารางวัลชนะเลิศขวัญใจออนไลน์ และป๊อปปูล่าโหวตในการประกวดนางงามกาชาด ปี 2562 พ่วงรางวัลชมเชยแต่งร้านสวยงาม อธิบดีพช.สุดปลื้มถือเป็น 3 รางวัลแห่งความภาคภูมิใจสร้างประวัติศาสตร์งานบุญกาชาด"/>
  </head>
  <body>
    <article>
      <h1>คนพช.เฮ!!! คว้า 3 รางวัลใหญ่งานบุญกาชาด “ขวัญใจออนไลน์ และป๊อปปูล่าโหวต”</h1>
      <address><time datetime="2019-11-24T09:42:00+00:00">24 Nov 2019, 09:42</time> by <a rel="author">PostToday</a></address>
      <p>กรมการพัฒนาชุมคว้ารางวัลชนะเลิศขวัญใจออนไลน์ และป๊อปปูล่าโหวตในการประกวดนางงามกาชาด ปี 2562 พ่วงรางวัลชมเชยแต่งร้านสวยงาม อธิบดีพช.สุดปลื้มถือเป็น 3 รางวัลแห่งความภาคภูมิใจสร้างประวัติศาสตร์งานบุญกาชาด</p>
      <p>เมื่อวันที่ 23 พ.ย. นายสุทธิพงษ์ จุลเจริญ อธิบดีกรมการพัฒนาชุมชน(พช.) กระทรวงมหาดไทย เปิดเผยว่า ในงานกาชาดประจำปี 2562 ที่สวนลุมพินี มีการจัดประกวดขวัญใจกาชาดในปีนี้กรมการพัฒนาชุมชนได้ส่งสาวงามเข้าร่วมกิจกรรม 3 คน ได้แก่ 1.ว่าที่ร้อยตรีหญิงปราณี พรมวิชัย ผู้เข้าประกวดหมายเลข 17 ได้รับการคัดเลือกให้เป็นผู้ชนะเลิศการประกวดประเภทขวัญใจกาชาดประชาชนออนไลน์ และ น.ส.รินท์อร สัมฤทธิ์กิจเจริญ หมายเลข 18 ได้รับการคัดเลือกให้เป็นผู้ชนะเลิศประเภทขวัญใจกาชาดประชาชน หรือป๊อปปูล่าโหวต ซึ่งเป็นรางวัลที่ชาวพัฒนาชุมชน กลุ่มสตรีและประชาชนที่ร่วมบริจาคสนับสนุนสภากาชาดไทยร่วมกันโหวต จากผู้เข้าร่วมประกวดทั้งสิ้น 17 คน</p>
      <figure>
        <img src="https://www.posttoday.com/media/content/2019/11/24/253DF7B2B00845C8B9D5784E6938B137.jpg"/>
      </figure>
      <p>อย่างไรก็ตาม ก่อนหน้านี้กรมการพัฒนาชุมชนได้รับรางวัลชมเชยการแต่งร้านสวยงาม โดยเข้ารับพระราชทานเกียรติบัตรจากสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯสยามบรมราชกุมารี เมื่อวันที่ 15 พ.ย. 2562 มาแล้ว และยังมาได้รับรางวัลอีก 2 ชนะเลิศคือ ขวัญใจออนไลน์ ซึ่งเป็นครั้งแรกที่สภากาชาดได้จัดรางวัลนี้ขึ้นมา เพื่อให้พี่ประชาชนทั่วประเทศได้ร่วมโหวตทางออนไลน์ โดยเงินทุกบาททุกสตางค์เข้าสภากาชาด เพื่อนำไปช่วยเหลือประชาชนที่ตกทุกข์ได้ยากทั่วประเทศ</p>
      <p>นอกจากนี้ ยังได้รับรางวัลขวัญใจกาชาดประชาชน จากการโหวตของผู้บริจาคเงินทำบุญให้สภากาชาดเช่นกัน สรุปทั้ง 3 รางวัล ถือเป็นรางวัลแห่งความภาคภูมิใจ ถือเป็นประวัติศาสตร์ของกรมพัฒนาชุมชนที่ได้ร่วมจัดงานกาชาดแล้วได้รับ 3 รางวัลใหญ่มาครอง โดยขวัญใจกาชาดออนไลน์ และขวัญใจกาชาดประชาชนหรือ ป๊อปปูล่าโหวตจะได้ทำหน้าที่ประชาสัมพันธ์ เชิญชวนให้ประชาชน ได้รู้จักบทบาทภาระหน้าที่ของสภากาชาดไทย อีกทั้งเชิญชวนให้ประชาชนได้ร่วมบริจาคเงิน โลหิต อวัยวะ ให้แก่สภากาชาดอีกด้วย</p>
      <p>นายสุทธิพงษ์ กล่าวว่า ขอเชิญชวนพี่น้องประชาชนมาเที่ยวงานกาชาดประจำปี 2562 คืนสุดท้ายในวันที่ 24 พ.ย. ที่สวนลุมพินี งานเริ่มเวลา 10.00-22.00น ซึ่งปีนี้จัดภายในต้แนวคิด “เย็นศิระเพราะพระบริบาล เกิดสายธารการให้ที่งดงาม” ซึ่งจะมีของรางวัลมากมายให้ลุ้นรับโชครายได้มอบให้สภากาชาดไทย อีกทั้งยังอิ่มอร่อยที่ร้านกรมการพัฒนาชุมชน ซึ่งนำสุดยอดอาหารอร่อยจาก OTOP Trader  ชวนชิมทั่วประเทศมาไว้ในงาน</p>
      <figure>
        <img src="https://www.posttoday.com/media/content/2019/11/24/E26960BB6865431A9DE646162B5AC245.jpg"/>
      </figure>
      <figure>
        <img src="https://www.posttoday.com/media/content/2019/11/24/FC1CA94D0D5942F087DB03F03FF0EC8B.jpg"/>
      </figure>
      <figure>
        <img src="https://www.posttoday.com/media/content/2019/11/24/696390FCA6904C958DB6CB8FDA4309F5.jpg"/>
      </figure>
      <p>              </p>
    </article>
  </body>
</html>