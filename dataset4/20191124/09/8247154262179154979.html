<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-zatrimali-lyubitelya-yizdi-u-netverezomu-stani"/>
    <meta property="og:site_name" content="Кременчугская газета"/>
    <meta property="article:published_time" content="2019-11-24T09:00:00+00:00"/>
    <meta property="og:title" content="Полісмени у Кременчуці затримали любителя їзди у нетверезому стані"/>
    <meta property="og:description" content="Від проходження огляду на стан сп’яніння водій відмовився в присутності двох свідків. "/>
  </head>
  <body>
    <article>
      <h1>Полісмени у Кременчуці затримали любителя їзди у нетверезому стані</h1>
      <address>
        <time datetime="2019-11-24T09:00:00+00:00">24 Nov 2019, 09:00</time>
      </address>
      <p>
        <b>Від проходження огляду на стан сп’яніння водій відмовився в присутності двох свідків. </b>
      </p>
      <p>Вночі у Кременчуці по вулиці Суворова увагу поліцейських привернув автомобіль Audi А6. Як повідомляє прес-служба батальйону патрульної поліції міста, водій при виїзді на головну дорогу не показав покажчик повороту.</p>
      <p>Під час спілкування з ним патрульні помітили явні ознаки наркотичного сп'яніння: порушення мови, зіниці очей не реагували на світло, порушення координації рухів. Горе-водій вже неодноразово притягувався судом за свій нетверезий стан.</p>
      <p>Від проходження огляду на стан сп’яніння водій відмовився в присутності двох свідків. </p>
      <p>Патрульні склали на чоловіка протокол за ч.3 ст.130 КУпАП (Керування в стані сп’яніння) та винесли постанову за ч.4 ст.126 КУпАП (Керування особою, яка позбавлена права керування транспортними засобами).</p>
      <p>Патрульна поліція наголошує – алкоголь чи наркотики та кермо є несумісними! Керуйте відповідально!</p>
      <p> </p>
      <p> </p>
      <p>Ліна Романченко</p>
    </article>
  </body>
</html>