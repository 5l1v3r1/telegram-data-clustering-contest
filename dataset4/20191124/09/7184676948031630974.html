<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/24/zelenskij-rozdav-nagorodi-inozemtsyam-za-golodomor/"/>
    <meta property="og:site_name" content="Народна Правда"/>
    <meta property="article:published_time" content="2019-11-24T09:06:15+00:00"/>
    <meta property="og:title" content="Зеленський роздав нагороди іноземцям за Голодомор"/>
    <meta property="og:description" content="Президент України Володимир Зеленський підписав указ про відзначення державними нагородами чотирьох громадян Польщі і Литви за висвітлення правди про Голодомор 1932-1933 років в Україні"/>
  </head>
  <body>
    <article>
      <h1>Зеленський роздав нагороди іноземцям за Голодомор</h1>
      <h2>Високі державні відзнаки отримали громадяни Польщі та Литви</h2>
      <address>
        <time datetime="2019-11-24T09:06:15+00:00">24 Nov 2019, 09:06</time>
      </address>
      <p>Президент України Володимир Зеленський відзначив почесними державними нагородами за правдиве висвітлення трагедії <a href="https://narodna-pravda.ua/2019/08/30/u-kyyevi-perejmenuvaly-memorial-zhertv-golodomoru/">Голодомору</a> 1932-1933 років в Україні чотирьох іноземців – громадян Польщі та Литви.</p>
      <p>Як передає НАРОДНА ПРАВДА, відповідний указ про вручення нагород №865/2019  опубліковано на сайті глави держави.</p>
      <p>Loading...</p>
      <p>За вагомий внесок у вшанування пам’яті жертв геноциду українського народу – Голодомору 1932-1933 років, подвижницьку діяльність, спрямовану на висвітлення правди про Голодомор Орденом княгині Ольги III ступеня нагороджені:</p>
      <p>Радник канцелярії уряду Литовської Республіки Діана Варнайте, режисер, голова Європейської академії кіно, громадянка Польщі Агнешка Холланд, історик, журналістка газети Washington Post, громадянка Польщі Елізабет Енн Епплбом.</p>
      <p>Хреста Івана Мазепи був удостоєний голова Асоціації прибалтійських українців (Клайпеда, Литва) Леонід Трегуб.</p>
      <p>Нагадаємо, у суботу, <a href="https://narodna-pravda.ua/2019/11/23/pomerlo-8-mln-ukrayintsiv-zelenskyj-zrobyv-guchnu-zayavu/">23 листопада, в Україні відзначили День пам’яті жертв Голодоморів 1932-1933 років</a>, президент України Володимир Зеленський заявив, що українці ніколи не забудуть цього та ніколи не пробачать винних.</p>
      <p>Зазначимо, згідно з президентськими указами 1998 і 2007 років День пам’яті жертв Голодоморів щорічно відзначається в четверту суботу листопада. Цього дня <a href="https://narodna-pravda.ua/2019/11/23/zapali-svichku-ukrayintsi-vshanovuyut-pam-yat-zhertv-golodomoriv/">в храмах Києва та на території всієї країни відбуваються поминальні панахиди.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>