<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/tonlarcasi-kule-dondu--1286737-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T09:13:00+00:00"/>
    <meta property="og:title" content="Tonlarcası küle döndü!"/>
    <meta property="og:description" content="Edirne'de TIR dorsesinde bulunan tonlarca sucuk bağırsağı küle döndü."/>
  </head>
  <body>
    <article>
      <h1>Tonlarcası küle döndü!</h1>
      <h2>Edirne'de TIR dorsesinde bulunan tonlarca sucuk bağırsağı küle döndü.</h2>
      <address>
        <time datetime="2019-11-24T09:13:00+00:00">24 Nov 2019, 09:13</time>
      </address>
      <p>Edirne'nin Havsa ilçesi TEM yolunda, hareket halindeki TIR'ın dorsesi alev aldı. Yangında, dorsedeki radyatörler kullanılmaz hale geldi, tonlarca sucuk bağırsağı da yandı.</p>
      <p>
        <b>İTFAİYE YOĞUN ÇABA SARF ETTİ</b>
      </p>
      <p>İstanbul'dan yüklediği radyatör ve hayvan bağırsağını <a href="http://www.gazetevatan.com/arama/?Keyword=Belarus">Belarus</a>'a götürmek için <a href="http://www.gazetevatan.com/arama/?Keyword=Kap%C4%B1kule">Kapıkule</a> Sınır Kapısı yönüne giden Mehmet Akkoyun yönetimindeki 34 BZK 661 plakalı TIR, <a href="http://www.gazetevatan.com/arama/?Keyword=Edirne">Edirne</a> TEM yolu Havsa  ilçesi yakınlarına geldiğinde, dorsesi alev aldı. Durumu fark eden Akkoyun, TIR'ı yolun sağına çekerek itfaiyeyi ve <a href="http://www.gazetevatan.com/arama/?Keyword=Jandarma">jandarma</a>yı aradı. Kısa sürede bölgeye ulaşan itfaiye ekipleri, yangına müdehale ederken, jandarma da yolda güvenlik önlemleri aldı. İtfaiyenin yoğun çabası sonucu alevler kontrol altına alınarak yangın söndürüldü. Yangında tonlarca sucuk bağırsağı yandı, radyatörler de kullanılmaz hale geldi. </p>
      <p>
        <b>"NEDEN ÇIKTIĞINI ANLAYAMADIM"</b>
      </p>
      <p>TIR şoförü Mehmet Karakoyun, dorsenin birden alev aldığını belirterek, "Yangının neden çıktığını anlayamadım. Biri dorseye ateş mi attı, nasıl oldu anlamadım. Çadır yandan alev aldı. Aracın lastikleri, her şeyi sağlam. Yangın çıkması için hiçbir neden yok" dedi.</p>
    </article>
  </body>
</html>