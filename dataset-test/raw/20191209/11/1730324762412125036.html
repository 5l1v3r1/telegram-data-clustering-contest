<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/252102/"/>
    <meta property="og:site_name" content="The Bangkok Insight"/>
    <meta property="article:published_time" content="2019-12-09T11:33:54+00:00"/>
    <meta property="og:title" content="‘ธนาคารออมสิน’ แจ้งปิดปรับปรุงระบบ ATM ชั่วคราว!"/>
    <meta property="og:description" content="“ธนาคารออมสิน” แจ้งปิดปรับปรุงระบบ ATM ชั่วคราว ตั้งแต่วันที่ 13 – 15 ธ.ค. เพื่อพัฒนาระบบและเพิ่มประสิทธิภาพการให้บริการ"/>
  </head>
  <body>
    <article>
      <h1>‘ธนาคารออมสิน’ แจ้งปิดปรับปรุงระบบ ATM ชั่วคราว!</h1>
      <address><time datetime="2019-12-09T11:33:54+00:00">09 Dec 2019, 11:33</time> by <a rel="author" href="https://www.thebangkokinsight.com/author/siree/" target="_blank">Siree Osiri</a></address>
      <p>
        <b>“ธนาคารออมสิน” แจ้งปิดปรับปรุงระบบ ATM ชั่วคราว ตั้งแต่วันที่ 13 – 15 ธ.ค. เพื่อพัฒนาระบบและเพิ่มประสิทธิภาพการให้บริการ</b>
      </p>
      <p>ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารออมสินได้พัฒนาระบบและเพิ่มประสิทธิภาพการให้บริการ จึงขอดำเนินการปิดปรับปรุงระบบ ATM เป็นการชั่วคราว ใน 2 ช่วงเวลา คือ ตั้งแต่วันศุกร์ที่ 13 ธันวาคม 2562 เวลา 23.30 น. – วันเสาร์ที่ 14 ธันวาคม 2562 เวลา 08.30 น. (รวมระยะเวลา 9 ชั่วโมง) และวันเสาร์ที่ 14 ธันวาคม 2562 เวลา 23.30 น. – วันอาทิตย์ที่ 15 ธันวาคม 2562 เวลา 08.30 น. (รวมระยะเวลา 9 ชั่วโมง) ส่งผลให้ตู้ ATM และ ADM ธนาคารออมสินไม่สามารถให้บริการลูกค้าได้ในวันและช่วงเวลาดังกล่าว รวมถึงบัตรเดบิตธนาคารออมสินไม่สามารถใช้งานได้ทุกช่องทาง ทั้งในประเทศและต่างประเทศ</p>
      <figure>
        <img src="https://www.thebangkokinsight.com/wp-content/uploads/2019/12/78496190_1241798306025483_8784802803022299136_o.jpg"/>
      </figure>
      <p>ส่วนบัตรเครดิตและบัตรเงินสดธนาคารออมสินไม่สามารถทำรายการผ่านตู้ ATM และ ADM ของต่างธนาคาร, ตู้รับฝาก CDM ธนาคารออมสินและต่างธนาคารไม่สามารถฝากเงินเข้าบัญชีธนาคารออมสิน และตู้ ATM ทุกธนาคารไม่สามารถโอนเงินเข้าบัญชีธนาคารออมสิน ขณะที่ระบบ MyMo MyCard ไม่สามารถทำรายการถอนเงินที่ตู้ ATM ธนาคารออมสินเช่นกัน ธนาคารจึงขออภัยลูกค้าทุกท่านในความไม่สะดวกในครั้งนี้ด้วย</p>
      <p>สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Line Official, Facebook : GSB Society หรือสอบถามรายละเอียดเพิ่มเติมจากเจ้าหน้าที่ธนาคารออมสินทุกสาขาทั่วประเทศ หรือ ศูนย์ลูกค้าสัมพันธ์ธนาคารออมสิน Call Center โทร.1115</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F252102%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/252185/"/>
        <a href="https://www.thebangkokinsight.com/252124/"/>
        <a href="https://www.thebangkokinsight.com/252120/"/>
        <a href="https://www.thebangkokinsight.com/252088/"/>
      </related>
    </article>
  </body>
</html>