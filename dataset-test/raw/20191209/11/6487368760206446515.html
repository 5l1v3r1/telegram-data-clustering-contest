<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/eros-antonia-hirado-ruha/"/>
    <meta property="og:site_name" content="FEMINA"/>
    <meta property="article:published_time" content="2019-12-09T11:50:03+00:00"/>
    <meta property="og:title" content="Erős Antónia Híradóban viselt ruháját agyondicsérték - Egész alakos fotót is posztolt"/>
    <meta property="og:description" content="Erős Antóniát elhalmozták bókokkal, a nézőknek annyira tetszett a Híradóban viselt ruhája."/>
  </head>
  <body>
    <article>
      <h1>Erős Antónia Híradóban viselt ruháját agyondicsérték - Egész alakos fotót is posztolt</h1>
      <h2>Erős Antóniát elhalmozták bókokkal, a nézőknek annyira tetszett a Híradóban viselt ruhája.</h2>
      <address><time datetime="2019-12-09T11:50:03+00:00">09 Dec 2019, 11:50</time> by <a rel="author">Orbán Violetta</a></address>
      <p><b>Erős Antóniát</b> mindig elegáns, csinos ruhákban láthatják az RTL Klub Híradó nézői. Vannak azonban adások, amikor a stylistja választásai annyira tetszenek a képernyő előtt ülőknek, hogy elárasztják bókokkal. </p>
      <p>A legutóbbi adás után olyan sok üzenetet kapott, hogy közösségi oldalán egész alakos fotóval is megmutatta a Mikulás-napi ruhát. </p>
      <h3>Erős Antónia mindig divatos és elegáns</h3>
      <p>"A tegnapi híradós ruhát többen dicsértétek, pedig nem is látszott jobban, mint amennyire az asztal engedi, épp derékig. Megmutatom így is. Köszönet Vikinek (a stylistunk) érte!" - írta Erős Antónia</p>
      <p>A 49 éves tévés egy korábbi posztjában azt is elárulta, hogy miért nem látható télen meleg, kötött pulóverben vagy nyáron túl lenge ruhában. </p>
      <p>"Kérdeztétek, miért nem csak 'téli' ruhát hordunk télen. A híradókban nem az évszakokat kell érzékeltetni, inkább a mai divatot is megmutatva elegánsnak lenni. Ami biztos: az élénk színek jól mutatnak az RTL Híradó stúdiójában. És gondoljatok bele: lenne-e kb. 250 különböző ruhátok egy évre, minden hétköznapra? Épp ezt biztosítja Viki, a stylistunk. És nekem már 20 éve minden hétköznap. Nem semmi!"</p>
      <p>Képes összeállításunkban megnézheted, milyen csinos és nőies ruhákban láthattuk híradózni Erős Antóniát. </p>
      <figure>
        <img src="https://kep.cdn.indexvas.hu/1/0/3069/30690/306901/30690115_6fb4d50afc82c66a728a514c0b82511d_wm.jpg"/>
        <figcaption>Erős Antónia azt is megmutatta, milyen a ruhája, ha feláll a híradós asztal mögül.<cite>RTL Klub/Híradó, Facebook/Erős Antónia</cite></figcaption>
      </figure>
      <figure>
        <img src="https://kep.index.hu/1/0/3069/30690/306901/30690133_a9439e62fcceec5f78ba70902c402fdd_wm.jpg"/>
        <figcaption>A híradós télen is élénk, nőies ruhákba bújik, csak a csizma emlékeztet arra, hogy tél van.<cite>Facebook/Erős Antónia</cite></figcaption>
      </figure>
      <figure>
        <img src="https://kep.index.hu/1/0/3069/30690/306901/30690137_0dc9ca51af9ffba51f1e428b9410bbd2_wm.jpg"/>
        <figcaption>Ez a fekete overall is sok nézőnek tetszett. Erős Antónia egész alakos fotón is nagyon csinos benne.<cite>Facebook/Erős Antónia</cite></figcaption>
      </figure>
      <figure>
        <img src="https://kep.index.hu/1/0/3069/30690/306907/30690715_fcb60ab496447cf36db257e46c52cbdb_wm.jpg"/>
        <figcaption>A híradósnak nagyon jól állnak a virágmintás ruhák, nőies szabású.<cite>Facebook/Erős Antónia</cite></figcaption>
      </figure>
      <figure>
        <img src="https://kep.index.hu/1/0/3069/30690/306907/30690723_8e838d242262a4ce6ee9dc677980d1b6_wm.jpg"/>
        <figcaption>Erős Antónia időnként események háziasszonya: 2018 februárjában a Dining Guide díjátadóé volt.<cite>Facebook/Erős Antónia</cite></figcaption>
      </figure>
    </article>
  </body>
</html>