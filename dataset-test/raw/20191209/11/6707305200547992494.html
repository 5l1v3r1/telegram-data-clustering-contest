<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/stefano-de-martino-rifiuta-sanremo-si-confessa-belen-rodriguez/664078/"/>
    <meta property="og:site_name" content="DiLei"/>
    <meta property="article:published_time" content="2019-12-09T11:45:08+00:00"/>
    <meta property="og:title" content="De Martino rifiuta Sanremo e si confessa su Belen"/>
    <meta property="og:description" content="Stefano De Martino dice “no” a Sanremo con Amadeus dopo i gossip delle ultime settimane e torna a parlare di Belen Rodriguez."/>
  </head>
  <body>
    <article>
      <h1>De Martino rifiuta Sanremo e si confessa su Belen</h1>
      <h2>Stefano De Martino dice "no" a Sanremo con Amadeus e torna a parlare di Belen Rodriguez.</h2>
      <address>
        <time datetime="2019-12-09T11:45:08+00:00">09 Dec 2019, 11:45</time>
      </address>
      <p><b>Stefano De Martino</b> rifiuta <b>Sanremo</b> e si confessa sui gossip che riguardano <b>Belen Rodriguez.</b> L’ex ballerino di <i>Amici</i> e conduttore nelle ultime settimane era stato indicato come uno dei possibili protagonisti del Festival condotto da Amadeus. Merito dei suoi recenti successi, da <i>Made in Sud</i> a <i>Stasera tutto è possibile</i> che l’hanno consacrato come uno dei <b>volti Rai più amati.</b></p>
      <p>Se Amadeus aveva chiuso la porta a <a href="https://dilei.it/vip/sanremo-amadeus-esclude-belen-moglie-giovanna-civitillo/651445/">Belen Rodriguez</a> (e alla moglie <a href="https://dilei.it/vip/amadeus-giovanna-civitillo-preparano-sanremo-insieme/630476/">Giovanna Civitillo</a>), non si era pronunciato <b>riguardo De Martino</b>. A rifiutare il Festival però sarebbe stato lo stesso conduttore. “Ora? Neanche per tutto l’oro del mondo – ha spiegato a<i> Il Fatto Quotidiano</i> -: lì se sbagli sei morto. E per come sono ora dovrei affidarmi solo al c**o, e di c**o nella vita ne ho già avuto abbastanza”.</p>
      <p>De Martino ha rivelato di non sentirsi all’altezza per salire<b> sul palco dell’Ariston</b>, soprattutto accanto ad <a href="https://dilei.it/vip/festival-sanremo-2020-amadeus-verita-vallette-instagram/661558/">Amadeus</a>, un conduttore con una lunghissima<b> esperienza in tv</b> che ha sostituito a <a href="https://dilei.it/vip/stasera-tutto-e-possibile-de-martino-blocca-ospitata-ex-per-belen/650990/"><i>Stasera Tutto è Possibile</i> </a>e che conosce molto bene. “Lui è uno che non sbaglia nulla – <b>ha chiarito</b> -, uno che studia e riesce a inserire sempre un riferimento sull’attualità, per questo inizialmente l’ho studiato, poi ho capito che non era la strada opportuna. Preferisco rovinarmi con le mie mani; questo lavoro non te lo insegna nessuno, non c’è un corso universitario, e oggi la gavetta è meno frequente, e gli spazi che trovi li devi ottimizzare per scovare la tua quadra. Avevo dei dubbi, invece mi sono stupito di me stesso”.</p>
      <p>La <b>carriera di Stefano</b> nel frattempo procede, fra successi e grandi soddisfazioni. “Ho una fortuna – <b>ha spiegato</b> -: mi basta il minimo sforzo per sorprendere. Il punto è uno: magari mi sottovalutano per l’apparenza o l’idea preconcetta, quindi basta un po’ di studio, di approfondimento per ribaltare i canoni del giudizio altrui”.</p>
      <p>Trent’anni, marito di Belen e <b>papà di Santiago</b>, De Martino in passato ha sofferto molto per i gossip sul suo legame con<b> Belen Rodriguez</b>. “Ora riesco a dormirci sopra, prima erano cavoli – <b>ha svelato</b> -. Lo subivo, le vicende personali inglobavano il resto: mi ritrovavo ovunque e la situazione è peggiorata dopo il matrimonio e la nascita di mio figlio, ma se basi la tua carriera solo sul gossip rischi di venir cancellato quando ancora ti stai guardando allo specchio”.</p>
      <related>
        <h4>Leggi anche</h4>
        <a href="https://dilei.it/vip/sanremo-amadeus-esclude-belen-moglie-giovanna-civitillo/651445/"/>
        <a href="https://dilei.it/vip/video/belen-rodriguez-stefano-de-martino-conduzione-sanremo-2020/598140/"/>
        <a href="https://dilei.it/vip/video/belen-rodriguez-stefano-de-martino-condurre-dopofestival/630086/"/>
        <a href="https://dilei.it/vip/belen-rodriguez-stefano-de-martino-notte-insieme-lui-si-confessa/590119/"/>
        <a href="https://dilei.it/vip/video/belen-rodriguez-confessa-stefano-de-martino-richiesta-divorzio-mai-arrivata/596672/"/>
      </related>
    </article>
  </body>
</html>