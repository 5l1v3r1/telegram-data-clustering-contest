<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793235/%D8%AA%D9%88%D8%AC%D9%87-%D8%A8%D9%87-%D8%B9%D8%A7%D9%85%D9%84-%D8%AE%D8%AF%D8%A7%D8%B4%D9%86%D8%A7%D8%B3%DB%8C-%D9%85%D9%88%D8%AC%D8%A8-%D9%BE%DB%8C%D8%B4%D8%B1%D9%81%D8%AA-%D8%AC%D9%88%D8%A7%D9%85%D8%B9-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:20:52+00:00"/>
    <meta property="og:title" content="امام جمعه ری: توجه به عامل خداشناسی موجب پیشرفت جوامع می شود"/>
    <meta property="og:description" content="ری- امم جمعه ری گفت: توجه به عامل خداشناسی موجب پیشرفت جوامع می شود."/>
  </head>
  <body>
    <article>
      <h1>امام جمعه ری: توجه به عامل خداشناسی موجب پیشرفت جوامع می شود</h1>
      <address>
        <time datetime="2019-12-09T11:20:52+00:00">09 Dec 2019, 11:20</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام سید علی شاهچراغی ظهر دوشنبه در هشتاد و پنجمین نشست شورای فرهنگ عمومی شهرستان ری که با حضور حسین توکلی کجانی، فرماندار ری در  آستان مقدس حضرت عبدالعظیم برگزار شد طی سخنانی اظهار داشت: با توجه به پیش رو بودن هفته پژوهش، مقوله پژوهش را به عنوان یک اصل زیر بنایی در توسعه علوم باید در نظر گرفت.</p>
      <p>شاهچراغی بیان داشت: طبق روایتی از امام موسی کاظم (ع) چهار عامل موجب پیشرفت جوامع می شود که مهمترین آن توجه به عامل خداشناسی است.</p>
      <p>رئیس شورای فرهنگ عمومی شهرستان ری بیان داشت: خداشناسی، هدف شناسی و آسیب شناسی نیز از ابعاد علم پژوهش از دیدگاه امام کاظم (ع) است که در حوزه های مختلف از جمله کاهش آسیب های اجتماعی و افزایش سطح فرهنگ عمومی کاربرد فراوانی دارد.</p>
      <p>امام جمعه ری هفته پژوهش را فرصتی برای تمرکز و توجه به ابعاد پژوهشی دفاع مقدس دانست و اظهار داشت: اهمیت پژوهش و پژوهش گری این است که به ما کمک می کند تا فرصتی برای برنامه ریزی بهتر در بسترهای پژوهشی پیدا کنیم، بررسی بسترهای مختلف و چگونگی فعال کردن زمینه های پژوهشی از نکاتی است که می توانیم با کمک پژوهشگران انجام دهیم.<br/><br/>وی بابیان اینکه دشمن هیچ زمان خیرخواه ما نیست و همواره به دنبال تأمین منافع خود بوده است، تصریح کرد: می‌بایست در جامعه همواره این موارد عنوان و نحوه استفاده از این ابزار مؤید آموزش واقع شود تا دشمن نتواند از این طریق بر ما سیطره یابد.</p>
    </article>
  </body>
</html>