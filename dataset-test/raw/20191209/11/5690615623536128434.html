<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840261-u-kremenchutsi-sin-zastreliv-batka-iz-pistoleta-flobera"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T11:58:00+00:00"/>
    <meta property="og:title" content="У Кременчуці син застрелив батька із пістолета Флобера"/>
    <meta property="og:description" content="КИЇВ. 9 грудня. УНН. У Кременчуці Полтавської області під час сварки 38-річний чоловік застрелив свого 66-річного батька із пістолета Флобера. Про це у …"/>
  </head>
  <body>
    <article>
      <h1>У Кременчуці син застрелив батька із пістолета Флобера</h1>
      <address><time datetime="2019-12-09T11:58:00+00:00">09 Dec 2019, 11:58</time> by <a rel="author">Валерія Гуржий</a></address>
      <p><b>КИЇВ. 9 грудня. УНН.</b> У Кременчуці Полтавської області під час сварки 38-річний чоловік застрелив свого 66-річного батька із пістолета Флобера. Про це у коментарі кореспонденту <b>УНН</b> повідомили у відділ комунікації ГУНП у Полтавській області.</p>
      <p>"У Кременчуці сталася така подія. За попередньою інформацією під час перебування у квартирі між сином та батьком виникла сварка. Є підстави вважати, що особи відпочивали, вживаючи спиртні напої. Під час сварки син застосував пристрій для відстрілу патронів Флобера і поцілив у батька", - повідомили у поліції.</p>
      <p>Зазначається, що від отриманих травм чоловік помер у лікарні.</p>
      <p>"Його доставили до лікарні, але отримане кульове поранення виявилося несумісним із життям, він помер у лікарні", - додали у поліції.</p>
      <p>Наразі за цим фактом відкрили кримінальне провадження.</p>
      <p>"Сина наразі затримано, зброю з якої він стріляв вилучено. Відкрито кримінальне провадження за ч. 1 ст. 115 Кримінального кодексу України (Умисне вбивство) і в рамках цього кримінального провадження слідчі встановлюють всі обставини цієї трагічної ситуації", - зазначили у відділ комунікацій.</p>
      <p>Нагадаємо, на Миколаївщині поліцейські затримали чоловіка, який під час конфлікту зі знайомим<a href="https://www.unn.com.ua/uk/news/1838833-cholovik-zastreliv-spivmeshkanku-znayomogo-i-vtik-na-mikolayivschini"> вбив співмешканку останнього, поціливши її з рушниці.</a></p>
    </article>
  </body>
</html>