<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/lpf-a-anuntat-cand-se-va-juca-fc-voluntari-fcsb-meciul-fusese-amanat-pe-30-noiembrie-din-cauza-ploii_500885.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T11:49:55+00:00"/>
    <meta property="og:title" content="LPF a anunţat când se va juca FC Voluntari-FCSB. Meciul fusese amânat pe 30 noiembrie, din cauza ploii"/>
    <meta property="og:description" content="Meciul dintre FC Voluntari şi FCSB, din etapa a 18-a a Ligii I, care nu s-a putut disputat pe 30 noiembrie, a fost reprogramat pentru data de 6 februarie 2020, a anunţat, luni, Liga Profesionistă de Fotbal."/>
  </head>
  <body>
    <article>
      <h1>LPF a anunţat când se va juca FC Voluntari-FCSB. Meciul fusese amânat pe 30 noiembrie, din cauza ploii</h1>
      <address><time datetime="2019-12-09T11:49:55+00:00">09 Dec 2019, 11:49</time> by <a rel="author" href="https://plus.google.com/111472426902661327443" target="_blank">Ionela Marcu</a></address>
      <p>Meciul dintre FC Voluntari şi FCSB, din etapa a 18-a a Ligii I, care nu s-a putut disputat pe 30 noiembrie, a fost reprogramat pentru data de 6 februarie 2020, a anunţat, luni, Liga Profesionistă de Fotbal.</p>
      <p>"<b>Partida dintre FC Voluntari şi FCSB, contând pentru etapa a 18-a în CASA Liga 1, a fost reprogramată în data de 6 februarie 2020. Meciul se va disputa pe stadionul ''Anghel Iordănescu'' din Voluntari, cu începere de la ora 20:00 şi va fi transmis în direct de Look Sport/Plus, Digi Sport şi Telekom Sport</b>", se arată în comunicat.</p>
      <p>Meciul FC Voluntari - FCSB, care trebuia să aibă loc sâmbătă 30 noiembrie, de la ora 20:30, pe Stadionul ''Anghel Iordănescu'' din Voluntari, în etapa a 18-a a Ligii I de fotbal, a fost amânat din cauza terenului impracticabil.</p>
      <p>În primă instanţă, arbitrul George Rădulescu (Bucureşti) a constatat că terenul este îmbibat cu apă din cauza ploii insistente, iar mingea nu sare, cum stipulează regulamentul, şi a decis amânarea cu o oră a loviturii de start. Arbitrul a ieşit din nou pe gazon, după o oră şi a testat din nou suprafaţa de joc, după care a decis că meciul nu se poate disputa.</p>
    </article>
  </body>
</html>