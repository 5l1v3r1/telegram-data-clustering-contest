<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/187475/%E0%A6%B8%E0%A6%95%E0%A6%BE%E0%A6%B2%E0%A7%87%E0%A6%87-%E0%A6%B8%E0%A7%8B%E0%A6%A8%E0%A6%BE%E0%A7%9F-%E0%A6%B8%E0%A7%8B%E0%A6%B9%E0%A6%BE%E0%A6%97%E0%A6%BE-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%8F%E0%A6%AC%E0%A6%BE%E0%A6%B0-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%B0%E0%A7%8B%E0%A6%AE%E0%A6%BE%E0%A6%A8"/>
    <meta property="og:site_name" content="somoynews.tv"/>
    <meta property="article:published_time" content="2019-12-09T11:43:00+00:00"/>
    <meta property="og:title" content="সকালেই সোনায় সোহাগা বাংলাদেশ, এবার পেলেন রোমান"/>
    <meta property="og:description" content="কাঠমান্ডুতে অনুষ্ঠানরত ১৩তম সাউথ এশিয়ান (এসএ) গেমসের সোমবারের সকালটি বাংলা..."/>
  </head>
  <body>
    <article>
      <h1>সকালেই সোনায় সোহাগা বাংলাদেশ, এবার পেলেন রোমান</h1>
      <address><time datetime="2019-12-09T11:43:00+00:00">09 Dec 2019, 11:43</time> by <a rel="author">সময় সংবাদ</a></address>
      <p><b>কাঠমান্ডুতে অনুষ্ঠানরত ১৩তম সাউথ এশিয়ান (এসএ) গেমসের সোমবারের সকালটি বাংলাদেশের জন্য সোনায়-সোহাগা। এখন পর্যন্ত আচার্রি সব ইভেন্টে স্বর্ণ জয় জিতেছে বাংলাদেশ।</b><br/><br/>এসএ গেমসের নবম দিনে একের পর এক সুখবর পাচ্ছে বাংলাদেশ। নারী ইভেন্টে সোমা বিশ্বাসের পর আর্চারিতে পুরুষ কম্পাউন্ড ব্যক্তিগত ইভেন্টে সোনা জেতেন মো. সোহেল। এরপর ব্যক্তিগত নারী রিকার্ভে স্বর্ণ পদক জেতেন বাংলাদেশের ইতি। তারপরই ব্যক্তিগত পুরুষ রিকার্ভে স্বর্ণ জিতলেন রোমান সানা। তিনি ছেলেদের আর্চারির রিকার্ভ এককের ফাইনালে ভূটানের প্রতিপক্ষকে হারিয়ে স্বর্ণপদক জিতেছেন ।<br/><br/>দিনের শুরুতেই আর্চারিতে নারী কম্পাউন্ড ব্যক্তিগত ইভেন্টে স্বর্ণ জেতেন সোমা বিশ্বাস। আর্চারিতে এ নিয়ে ১০টি সোনার পদক পেল বাংলাদেশ। আর সব মিলিয়ে এবারের আসরে এখন পর্যন্ত বাংলাদেশের স্বর্ণপদক হলো ১৮টি।<br/><br/>দেশের বাইরে এসএ গেমসে বাংলাদেশের এটাই সেরা সাফল্য। এর আগে ১৯৯৫ মাদ্রাজ গেমসে ৭টি স্বর্ণপদক ছিল সেরা অর্জন। তবে সবমিলিয়ে বাংলাদেশের দ্বিতীয় সেরা সাফল্য এর মধ্যেই হয়ে গেছে। ১৯৯৩ আসরে ১১টি স্বর্ণপদক জিতেছিল বাংলাদেশ। তবে সামনে আছে ২০১০ সালে জেতা ১৮টি স্বর্ণ জেতার রেকর্ড। এবার হয়তো আগের সব রেকর্ড ভেঙে যাবে সহজেই।</p>
    </article>
  </body>
</html>