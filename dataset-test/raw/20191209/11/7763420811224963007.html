<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/alive/585006"/>
    <meta property="og:site_name" content="Spring News"/>
    <meta property="article:published_time" content="2019-12-09T11:17:03+00:00"/>
    <meta property="og:title" content="กำลังใจที่ไม่มีวันหมด ส่งให้ ฟ้าใส ปวีณสุดา"/>
    <meta property="og:description" content="ฟ้าใส-ปวีณสุดา ดรูอิ้น เป็นตัวแทนประเทศไทยประกวด มิสยูน"/>
  </head>
  <body>
    <article>
      <h1>กำลังใจที่ไม่มีวันหมด ส่งให้ ฟ้าใส ปวีณสุดา</h1>
      <address>
        <time datetime="2019-12-09T11:17:03+00:00">09 Dec 2019, 11:17</time>
      </address>
      <p>ฟ้าใส-ปวีณสุดา ดรูอิ้น เป็นตัวแทนประเทศไทยประกวด มิสยูนิเวิร์ส 2019 ที่แอตแลนต้า รัฐจอร์เจีย ประเทศสหรัฐอเมริกา และเธอเป็นหนึ่งในท็อป 5 สาวงาม ส่วนอีก 4 ประเทศที่ผ่านเข้ารอบมี เม็กซิโก,​ เปอโตริโก, โคลอมเบีย และแอฟริกาใต้ และในท้ายที่สุดผู้ที่คว้ามงกุฎมิสยูนิเวอร์สมาครองได้สำเร็จคือ โซซิบินิ ทุนซี จากแอฟริกาใต้</p>
      <p>หลังจากการประกวด ฟ้าใส ได้ไลฟ์สดพูดความในใจผ่านอินสตราแกรมส่วนตัว <a href="https://www.instagram.com/paweensuda/?hl=th">Paweensuda</a> ว่า ฟ้าใสจะไลฟ์เป็นวันสุดท้ายที่แอตแลนต้า หลังจากนี้จะไปใช้เวลากับพ่อแม่ แล้วค่อยกลับไทย ซึ่งน่าจะถึงไทยวันที่ 12 ธันวาคม</p>
      <p>ฟ้าใสกล่าวว่าเธอได้ทำเต็มที่แล้ว ภูมิใจในตัวเองมากๆ กับท็อป 5 มิสยูนิเวอร์ส 2019 ขอบคุณแรงใจแรงเชียร์ทุกคนที่เชื่อมั่นในตัวเธอมาโดยตลอด และเธอขอโทษคนที่เธอทำให้ผิดหวัง เพราะทราบว่าปีนี้ทุกคนคาดหวังไว้มาก</p>
      <p>ฟ้าใสกล่าวว่า เธอไม่เคยการันตีว่าจะได้มงกุฎ แต่เธอการันตีว่าจะทำให้เต็มที่ ยอมรับว่ากังวลว่าแฟนคลับจะผิดหวัง ทุกอย่างผ่านไปแล้ว ส่วนที่ถามถึงดวงตาตอนนี้มีอาการดีขึ้นมาก ขอบคุณที่เป็นห่วงกัน สุดท้าย ฟ้าใสกล่าวขอบคุณแฟนคลับของเธออีกครั้ง พร้อมทั้งบอกว่าจะร้องไห้เพราะซึ้งที่มีเพื่อนและแฟนคลับที่น่ารักมาให้กำลังใจ</p>
      <p>      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Falivespring%2Fvideos%2F707999496353985%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <figure>
        <img src="https://spcdn.springnews.co.th/wp-content/uploads/2019/12/76982826_485894325376512_6204063362670657536_o.jpg"/>
      </figure>
    </article>
  </body>
</html>