<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/dont-have-magic-wand-to-revive-pakistan-cricket-instantly-misbah-ul-haq-143938"/>
    <meta property="og:site_name" content="Wah Cricket"/>
    <meta property="article:published_time" content="2019-12-09T11:17:03+00:00"/>
    <meta property="og:title" content="मेरे पास कोई जादू नहीं है कि मैं पाकिस्तान टीम को तुरंत बदल दूं: मिस्बाह उल हक"/>
    <meta property="og:description" content="पाकिस्तान के हेड कोच और चीफ सेलेक्टर मिस्बाह उल हक को घर आते ही टीम के ऑस्ट्रेलियाई प्रदर्शन को देखते हुए फजीहत झेलनी पड़ी. इस दौरान मिस्बाह उल हक ने कहा कि उनके पास कोई जादू नहीं है जो वो जब चाहें तब टीम का प्रदर्शन बदल दें. उन्होंने आगे कहा कि अगर वो टीम में सुधार नहीं ला पाते हैं तो वो खुद ही साइड हो जाएंगे."/>
  </head>
  <body>
    <article>
      <h1>मेरे पास कोई जादू नहीं है कि मैं पाकिस्तान टीम को तुरंत बदल दूं: मिस्बाह उल हक</h1>
      <h2>मिस्बाह पर टीम के प्रदर्शन को लेकर उठ रहे सवालों को लेकर उन्होंने कहा कि मेरे पास कोई जादू नहीं है कि मैं सभी चीजों को ठीक कर दूं. खिलाड़ियों को सब कुछ ट्रैक पर लाने में वक्त लगेगा.</h2>
      <address>
        <time datetime="2019-12-09T11:17:03+00:00">09 Dec 2019, 11:17</time>
      </address>
      <p>पाकिस्तान के हेड कोच और चीफ सेलेक्टर मिस्बाह उल हक को घर आते ही टीम के ऑस्ट्रेलियाई प्रदर्शन को देखते हुए फजीहत झेलनी पड़ी. इस दौरान मिस्बाह उल हक ने कहा कि उनके पास कोई जादू नहीं है जो वो जब चाहें तब टीम का प्रदर्शन बदल दें. उन्होंने आगे कहा कि अगर वो टीम में सुधार नहीं ला पाते हैं तो वो खुद ही साइड हो जाएंगे.</p>
      <p>मिस्बाह पाकिस्तान के पूर्व कप्तान भी रह चुके हैं. लाहौर में एक प्रेस कॉन्फ्रेंस के दौरान जब श्रीलंका के खिलाफ 16 सदस्यीय वाली टेस्ट टीम का एलान हो रहा था तब उनपर कई सवाल उठाए गए और खिलाड़ियों के प्रदर्शन को लेकर सवाल पूछे गए. ऐसे में सबसे बड़ा सवाल था टीम का ऑस्ट्रेलिया दौरे में बुरी तरह हारना.</p>
      <p>मिस्बाह ने इसका जवाब देते हुए कहा कि, मेरे पास कोई जादू नहीं है कि मैं सभी चीजों को ठीक कर दूं. खिलाड़ियों को सब कुछ ट्रैक पर लाने में वक्त लगेगा. उन्होंने आगे कहा कि वो पाकिस्तान के प्रदर्शन को सुधारेंगे और चीजों को और बेहतर करेंगे.</p>
      <p>मिस्बाह ने आगे कहा, '' मुझे कोई शौक नहीं है कि मैं टीम के खराब प्रदर्शन को बैठकर देखते रहूं. और न ही मुझे ये लगता है कि ये काम किसी और को करन चाहिए. मैं काफी इमानदार हूं और मैं अपने काम में बेस्ट दे रहा हूं जिससे पाकिस्तान की टेस्ट टीम को एक बार फिर खड़ा किया जा सके.'' मिस्बाह से जब उनकी फजीहत को लेकर पूछा गया तो उन्होंने कहा कि, मैं किसी को मेरी बुराई करने से नहीं रोक सकता. जिसके दिल में जो होता है वो कहता है. आपको जो कहना है कहो. मुझपर कोई प्रेशर नहीं है. मेरे लिए वो सभी लोग अपनी एनर्जी को बर्बाद कर रहे हैं.</p>
      <p>उन्होंने आगे कहा कि चीफ सेलेक्टर रहते हुए भी मैं दूसरे सेलेक्टर्स से राय लेता हूं. मुझे पता है कि मैं इस टीम को दोबारा खड़ा कर सकता हूं तो वहीं युवाओं को भी बेहतर ढंग से तैयार कर सकता हूं.</p>
    </article>
  </body>
</html>