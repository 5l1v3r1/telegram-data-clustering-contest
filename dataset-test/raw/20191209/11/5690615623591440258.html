<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840258-u-dtp-na-odeschini-zaginula-zhinka-travmuvalisya-dvoye-malolitnikh-ditey"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T11:50:00+00:00"/>
    <meta property="og:title" content="У ДТП на Одещині загинула жінка і травмувалися двоє малолітніх дітей"/>
    <meta property="og:description" content="КИЇВ. 9 грудня. УНН. На Одещині сталася ДТП за участю фургона та легковика, внаслідок чого загинула одна людина та ще четверо травмовано, з них двоє дітей …"/>
  </head>
  <body>
    <article>
      <h1>У ДТП на Одещині загинула жінка і травмувалися двоє малолітніх дітей</h1>
      <address><time datetime="2019-12-09T11:50:00+00:00">09 Dec 2019, 11:50</time> by <a rel="author">Валерія Гуржий</a></address>
      <figure>
        <img src="https://www.unn.com.ua/uploads/media/photo/2019/12/09/f758d012bc628a8187cd45f40efe49849f40f8e0.jpg"/>
      </figure>
      <p><b>КИЇВ. 9 грудня. УНН.</b> На Одещині сталася ДТП за участю фургона та легковика, внаслідок чого загинула одна людина та ще четверо травмовано, з них двоє дітей. Про це повідомляє <b>УНН</b> з посиланням на відділ комунікації ГУНП в Одеській області.</p>
      <p>Подія сталась 9 грудня, вранці між селами Випасне та Бритівка. Слідчо-оперативною групою попередньо встановлено, що 34-річна водійка легкового фургона Renault Kangoo скоїла зіткнення з Mitsubishi, виїхавши на зустрічну смугу. </p>
      <p>В результаті ДТП жінка загинула миттєво, а троє її пасажирів - хлопчик і дівчинка 7-ми та 8-ми років та 18-річна дівчина отримали тяжкі тілесні ушкодження.</p>
      <p>Крім того, травм зазнав і 57-річний водій Mitsubishi. Усіх їх забрала карета "швидкої".</p>
      <p>Наразі правоохоронці встановлюють обставини події та вирішують питання про внесення відомостей до Єдиного реєстру досудових розслідувань за ст. 286 (порушення правил дорожнього руху) Кримінального кодексу України.</p>
      <p>Нагадаємо, у Житомирській області <a href="https://www.unn.com.ua/uk/news/1840233-na-zhitomirschini-perekinuvsya-legkovik-odna-lyudina-zaginula-sche-chetvero-travmovani?fbclid=IwAR38SAj4hlWUUN0wKXLhx17UeXYA_uNn5GMhFPB_s_twnnWfjhV4To5ACpA">внаслідок ДТП</a> загинула одна людина та ще четверо травмувалися.</p>
    </article>
  </body>
</html>