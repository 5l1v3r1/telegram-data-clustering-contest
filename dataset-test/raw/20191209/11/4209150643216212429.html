<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Istocno-Sarajevo-Steta-od-koruptivnih-djela-veca-od-380000-KM/572722?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T11:53:00+00:00"/>
    <meta property="og:title" content="Istočno Sarajevo: Šteta od koruptivnih djela veća od 380.000 KM"/>
    <meta property="og:description" content="ISTOČNO SARAJEVO - Policijska uprava Istočno Sarajevo obradila je ove godine deset koruptivnih krivičnih djela, kojima je pričinjena materijalna šteta veća od 380.000 KM."/>
  </head>
  <body>
    <article>
      <h1>Istočno Sarajevo: Šteta od koruptivnih djela veća od 380.000 KM</h1>
      <address><time datetime="2019-12-09T11:53:00+00:00">09 Dec 2019, 11:53</time> by <a rel="author">N.N.</a></address>
      <p>ISTOČNO SARAJEVO - Policijska uprava Istočno Sarajevo obradila je ove godine deset koruptivnih krivičnih djela, kojima je pričinjena materijalna šteta veća od 380.000 KM.</p>
      <p>Načelnik Sektora kriminalističke policije Nebojša Popović rekao je da je nadležnim tužilaštvima podneseno osam izvještaja za počinjena krivična djela iz ove oblasti u 2019. godini.</p>
      <p>On je povodom obilježavanja 9. decembra - Međunarodnog dana borbe protiv korupcije, pozvao građane da, ukoliko imaju saznanja, policiji prijave korupciju putem besplatnog broja 122, telefona za prijavu korupcije 051/219-300 ili putem aplikacije na sajtu Ministarstva unutrašnjih poslova (MUP) Republike Srpske - "Prijavi korupciju".</p>
      <p>Popović je novinarima rekao da ova uprava, povodom obilježavanja Međunarodnog dana borbe protiv korupcije, u saradnji sa predstavnicima Ministarstva pravde SAD /ICITAP/ sprovodi kampanju "Borba protiv korupcije", a danas su građanima dijelili promotivni materijal.</p>
      <p>"Cilj kampanje je podići svijest građana o borbi protiv korupcije i da ih animiramo da prijave koruptivna krivična djela. Važno je napomenuti da su građani vrlo bitan izvor informacija u prijavi korupcije, a policija i nadležna tužilaštva dužni su da postupaju po informacijama koje dobiju od njih", napomenuo je Popović.</p>
    </article>
  </body>
</html>