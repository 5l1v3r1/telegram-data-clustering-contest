<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/a-bethesda-felfuggesztette-a-the-elder-scrolls-legends-tartalmi-boviteset"/>
    <meta property="og:site_name" content="Game Channel"/>
    <meta property="article:published_time" content="2019-12-09T11:08:00+00:00"/>
    <meta property="og:title" content="A Bethesda felfüggesztette a The Elder Scrolls: Legends tartalmi bővítését"/>
    <meta property="og:description" content="A Bethesda egy hivatalos közlemény részeként jelentette be a rajongóknak a hétvégén, hogy bár nagyon sajnálják, de úgy döntöttek, hogy..."/>
  </head>
  <body>
    <article>
      <h1>A Bethesda felfüggesztette a The Elder Scrolls: Legends tartalmi bővítését</h1>
      <address><time datetime="2019-12-09T11:08:00+00:00">09 Dec 2019, 11:08</time> by <a rel="author" href="http://www.gamechannel.hu/adatlap/Maniac" target="_blank">Maniac</a></address>
      <p><b>A Bethesda egy hivatalos közlemény részeként jelentette be a rajongóknak a hétvégén, hogy bár nagyon sajnálják, de úgy döntöttek, hogy befejezik a <a href="http://www.gamechannel.hu/jatekok/the-elder-scrolls-legends/2729">The Elder Scrolls: Legends</a> tartalmi bővítését.</b> <br/>Hogy a Bethesda miért döntött így, azt egyelőre senki sem tudja, de közleményükben nem végleges állapotról van szó, sokkal inkább egy átmeneti megoldásról, melynek időtartama ismeretlen, de a készítők annyit megígértek, hogy <b>minden platformon játszható marad az alkotás</b> összes játékmódja, csak a korábban beígért tartalmak, eventek és egyéb extrák nem érkeznek meg hozzá. <br/><br/>Merthogy semmi sincs aktív fejlesztési fázisban a <a href="http://www.gamechannel.hu/jatekok/the-elder-scrolls-legends/2729">The Elder Scrolls: Legends</a> kapcsán, mindössze a működéshez szükséges általános támogatás biztosított, aminek a korábbi anyagi támogatók nagyon nem örülnek, hiszen a Bethesda gyakorlatilag minden előjel nélkül hozta meg ezt a súlyos és meglepő döntést.</p>
    </article>
  </body>
</html>