<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/actorul-kirk-douglas-la-a-103-a-aniversare/"/>
    <meta property="og:site_name" content="Europa FM"/>
    <meta property="article:published_time" content="2019-12-09T11:26:27+00:00"/>
    <meta property="og:title" content="Actorul Kirk Douglas, la a 103-a aniversare"/>
    <meta property="og:description" content="Actorul american Kirk Douglas a împlinit 103 ani, luni, ocazie cu care Catherine Zeta-Jones a distribuit pe Instagram o fotografie în care apare alături de socrul ei, relatează Agerpres, citând Press Association."/>
  </head>
  <body>
    <article>
      <h1>Actorul Kirk Douglas, la a 103-a aniversare</h1>
      <address>
        <time datetime="2019-12-09T11:26:27+00:00">09 Dec 2019, 11:26</time>
      </address>
      <p>Actorul american Kirk Douglas a împlinit 103 ani, luni, ocazie cu care Catherine Zeta-Jones a distribuit pe Instagram o fotografie în care apare alături de socrul ei, relatează <a href="http://agerpres.ro/">Agerpres</a>, citând Press Association.</p>
      <p>Actriţa, soţia lui Michael Douglas, a postat o fotografie cu ea şi socrul ei Kirk Douglas, alături de mesajul: „Tipul asta de pe genunchiul meu are 103 ani!!!! La mulţi ani Pappy!!! Te iubesc din toată inima”.</p>
      <p>Legendarul artist american s-a născut pe 9 decembrie 1916.</p>
      <p>De-a lungul unei cariere care se întinde pe şapte decenii, Kirk Douglas a primit trei nominalizări la Oscar, precum şi un premiu onorific din partea Academiei de Film americane în 1996. El este cunoscut pentru rolurile din Spartacus (1960) şi 20.000 Leagues Under The Sea (1954).</p>
      <p>El a jucat de asemenea în numeroase filme western, între care Along The Great Divide (1951) şi Lonely Are The Brave (1962).</p>
      <p>Ultimul rol pe marele ecran a fost cel din Illusion, în 2004, iar în 2008 a apărut în filmul de televiziune Empire State Building Murders.</p>
      <p>Kirk Douglas este căsătorit cu Anne Buydens, cea de-a doua soţie, de 65 de ani, şi are şapte nepoţi – Cameron Douglas din căsătoria lui Michael cu Diandra Luker, Carys Zeta Douglas şi Dylan Michael Douglas din căsătoria lui Michael cu Zeta-Jones şi Tyler, Kelsey, Ryan şi Jason Douglas, copiii fiului său Peter.</p>
    </article>
  </body>
</html>