<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/cutremur-cu-magnitudine-4-8-a-fost-afectat-puternic-traficul-feroviar-in-toata-tara_500874.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T11:09:17+00:00"/>
    <meta property="og:title" content="Cutremur cu magnitudine 4,8. A fost afectat puternic traficul feroviar în toată ţara"/>
    <meta property="og:description" content="Un cutremur cu magnitudinea 4,8 s-a produs luni dimineaţă &amp;icirc;n nordul Florenţei şi a condus la perturbări ale circulaţiei feroviare &amp;icirc;n &amp;icirc;ntreaga Italie, fiind afectate inclusiv trenurile de mare viteză, relatează Reuters."/>
  </head>
  <body>
    <article>
      <h1>Cutremur cu magnitudine 4,8. A fost afectat puternic traficul feroviar în toată ţara</h1>
      <address><time datetime="2019-12-09T11:09:17+00:00">09 Dec 2019, 11:09</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Un cutremur cu magnitudinea 4,8 s-a produs luni dimineaţă în nordul Florenţei şi a condus la perturbări ale circulaţiei feroviare în întreaga Italie, fiind afectate inclusiv trenurile de mare viteză, relatează Reuters.</p>
      <p>Seismul s-a produs în Munţii Apenini la ora 03:30 (02:30 GMT), având magnitudinea 4,8, potrivit Institutului american de geofizică (USGS).<br/><br/>Nu există informaţii privind eventuale victime, a anunţat serviciul de pompieri. „Traficul este suspendat, ca măsură de precauţie, pentru a permite verificarea stării infrastructurii”, a anunţat într-un comunicat Rete Ferroviaria Italiana, care gestionează reţeaua naţională feroviară.<br/><br/>Compania trebuie să efectueze verificări pe linia feroviară în zona în care s-a produs un cutremur cu o magnitudine de peste 4.</p>
    </article>
  </body>
</html>