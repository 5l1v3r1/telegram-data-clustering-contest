<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://delo.ua/opinions/chi-zniknut-chorni-rejestratori-361739/"/>
    <meta property="og:site_name" content="Delo.ua"/>
    <meta property="article:published_time" content="2019-12-09T11:12:00+00:00"/>
    <meta property="og:title" content="Чи зникнуть &quot;чорні реєстратори&quot;?"/>
    <meta property="og:description" content="Нікому не секрет, що у сфері державної реєстрації не все чесно відбувається. Дуже часто в стрічках новин ми можемо побачити чи почути, що &quot;чорні реєстратори&quot; десь переписали майно без правової підстави, десь провели державну реєстрацію в незаконний спосіб та інше. Саме тому для боротьби з так званими нечесними держслужбовцями Кабінет міністрів вирі"/>
  </head>
  <body>
    <article>
      <h1>Чи зникнуть "чорні реєстратори"?</h1>
      <h2>Для боротьби з нечесними держслужбовцями Кабмін запровадив зміни до Порядку контролю у сфері держреєстрації — це повинно припинити роботу правопорушників</h2>
      <address><time datetime="2019-12-09T11:12:00+00:00">09 Dec 2019, 11:12</time> by <a rel="author">Александр Ягодка</a></address>
      <p>Нікому не секрет, що у сфері державної реєстрації не все чесно відбувається. Дуже часто в стрічках новин ми можемо побачити чи почути, що "чорні реєстратори" десь переписали майно без правової підстави, десь провели державну реєстрацію в незаконний спосіб та інше.</p>
      <p>Саме тому для боротьби з так званими нечесними держслужбовцями Кабінет міністрів вирішив запровадити зміни до Порядку контролю у сфері державної реєстрації. Що має змінитися з прийняттям таких змін? На думку чиновників, це повинно припинити роботу нечесних реєстраторів або звести їх до мінімуму.</p>
      <p>Але чи так це насправді, розбираймося.</p>
      <figure>
        <a href="http://bit.ly/2S2JW4E">
          <img src="https://delo.ua/delo2017/img/delo-redis/ico_telegram_64x64.png"/>
        </a>
      </figure>
      <p>Кратко и по делу в Telegram</p>
      <p>Отже, згідно з вказаними змінами на кожного реєстратора Мін'юст планує завести особову справу. Це має нівелювати подачу підроблених документів для зайняття посади державного реєстратора. Також, до тих працівників, які допускають порушення законодавства будуть застосовувати санкції. Якщо порушення незначне — це може бути блокування доступу до реєстру строком до 90 днів. За більш грубі порушення можуть анулювати доступ до державних реєстрів назавжди.</p>
      <p>Чи буде це стимулювати працювати посадовців чесно? Думаю, що так, адже не кожен ризикне втратити роботу та бути притягнутим до відповідальності за вчинення незаконної дії навіть, якщо за неї добре заплатять.</p>
      <p>Читайте также: <br/><a href="https://delo.ua/econonomyandpoliticsinukraine/v-ukraine-zaderzhali-gruppirovku-chernyh-registr-358510/">В Украине задержали группировку "черных регистраторов"</a></p>
      <p>Але завжди є інша сторона медалі, наприклад, провести слідчі дії щодо таких осіб не просто, оскільки необхідно володіти спеціальними знаннями у сфері державної реєстрації. Тобто, фактично наказати таких осіб в правовий спосіб непросто.</p>
      <p>На мою думку, було б непогано створити відкритий список осіб, які систематично порушують законодавство у сфері державної реєстрації. Можливо б це стимулювало реєстраторів працювати чесно. Також не варто виключати людський фактор при вчиненні реєстраційних дій, оскільки може бути й таке, що держреєстратор працює в рамках закону і не підозрює, що є учасником якоїсь нечесної схеми.</p>
      <p>Читайте также: <br/><a href="https://delo.ua/econonomyandpoliticsinukraine/banki-i-chernye-registratory-kak-obezopasit-svo-358375/">Банки и черные регистраторы: как обезопасить свой бизнес</a></p>
      <p>Тому, всі зміни, які вносяться в законодавство, є безумовно потрібними для нинішньої системи. А їх ефективність ми зможемо побачити та оцінити згодом.</p>
    </article>
  </body>
</html>