<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/epidemiya-gripu-v-ssha-mozhe-viyavitisya-nayvazhchoyu-za-15-rokiv-332327_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T11:54:00+00:00"/>
    <meta property="og:title" content="Епідемія грипу в США може виявитися найважчою за 15 років"/>
    <meta property="og:description" content="Поширення вірусу почалося набагато раніше, ніж зазвичай."/>
  </head>
  <body>
    <article>
      <h1>Епідемія грипу в США може виявитися найважчою за 15 років</h1>
      <h2>Поширення вірусу почалося набагато раніше, ніж зазвичай.</h2>
      <address>
        <time datetime="2019-12-09T11:54:00+00:00">09 Dec 2019, 11:54</time>
      </address>
      <p>Американські експерти заявили про те, що нинішня епідемія <a href="https://dt.ua/TECHNOLOGIES/vcheni-rozpovili-pro-diyetu-yaka-dopomagaye-zahistitisya-vid-gripu-329924_.html"><b>грипу</b></a> в США може виявитися однією з найважчих за останні 15 років. Про це свідчить те, що вірус почав поширюватися на кілька місяців раніше, ніж зазвичай, повідомляє <a href="https://medicalxpress.com/news/2019-12-flu-season-early-driven-unexpected.html">MedicalXpress.</a></p>
      <p>Минулого разу сезон грипу розпочався так рано в 2003-2004 роках і тоді захворіло багато людей. На думку деяких вчених, цього разу ситуація може повторитися. Разом з тим, інші зазначають, що не можна з точністю сказати, що ранній старт сезону захворювання обов'язково призведе до більшої кількості хворих, багато в чому це залежить від штамів вірусу, які циркулюють.</p>
      <p>Експерти відзначають, що на даний момент жителів південних штатів США заражають штами, які зазвичай виявляли себе у березні-квітні. Вони не так небезпечні для літніх людей, але можуть викликати сильне захворювання у дітей і людей молодших за 50 років.</p>
      <p>Найбільша кількість хворих зареєстрована в Луїзіані, там перші спалахи грипу зафіксували ще в жовтні. Всього ж у США на даний момент зафіксовано 1,7 мільйона хворих на грип, 16 тисяч госпіталізованих і 900 випадків смерті від захворювання.</p>
      <p>Попередній сезон грипу, який був помірним, хоча і тривалим, закінчився 49 тисячами смертей і 590 тисячами випадків госпіталізації. В 2017-2018 роках епідемія грипу була більш смертоносною і забрала життя 61 тисячі американців.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Детальніше про протидію грипу читайте у матеріалі Ольги Скрипник "<a href="https://dt.ua/interview/olga-golubovska-grip-ne-chekatime-poki-simeyniy-likar-na-tretiy-den-priyme-hvorogo-i-virishit-kudi-yogo-napraviti-299992_.html"><b>Ольга Голубовська: "Грип не буде чекати, поки сімейний лікар на третій день прийме хворого і вирішить, куди його спрямувати"</b></a>" у тижневику "Дзеркало тижня. Україна".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>