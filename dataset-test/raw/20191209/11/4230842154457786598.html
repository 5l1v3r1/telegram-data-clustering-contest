<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191209-chym-zapam-yatavsya-zaza-urushadze-biografiya-ta-filmy-rezhysera/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T11:10:24+00:00"/>
    <meta property="og:title" content="Чим запам’ятався Заза Урушадзе: біографія та фільми режисера"/>
    <meta property="og:description" content="Грузинський режисер Заза Урушадзе помер на 53 році життя від серцевого нападу. Все, що про нього відомо, читайте на Фактах ICTV."/>
  </head>
  <body>
    <article>
      <h1>Чим запам’ятався Заза Урушадзе: біографія та фільми режисера</h1>
      <address>
        <time datetime="2019-12-09T11:10:24+00:00">09 Dec 2019, 11:10</time>
      </address>
      <p>Грузинський режисер Заза Урушадзе помер на 53 році життя від серцевого нападу. Все, що про нього відомо, читайте на Фактах ICTV.</p>
      <p>Заза Урушадзе був одним із найвідоміших кінорежисерів сучасної Грузії.</p>
      <p>Народився він 30 жовтня 1965 року в родині радянського футбольного голкіпера, гравця збірної СРСР Рамаза Урушадзе.</p>
      <p>У 1982-1988 роках навчався на режисерському факультеті Тбіліського державного університету театру і кіно імені Шота Руставелі. У 2001 році став головою Експертної комісії Грузинського національного кіноцентру, а в 2002-2004 роках був його директором.</p>
      <p>У 2018 році Заза Урушадзе був обраний <b>президентом Кіноакадемії Грузії</b> терміном на п’ять років, проте залишив посаду вже через рік. Причиною такого рішення стали інтриги в організації.</p>
      <p><b>Читайте:</b> <a href="https://fakty.com.ua/ua/showbiz/20191208-pomer-reper-juice-wrld/">Помер репер Juice WRLD</a></p>
      <p>
        <b>Фільми Зази Урушадзе</b>
      </p>
      <p>До <b>найвідоміших робіт режисера</b> належать фільми Катаплексія (1985), Два дощові дні (1987), Їм, кого залишили батьки (новела в кіноальманаху Мікстура без рецепта, 1989), Тут світанок (1998), Три будинки (2008).</p>
      <p>Та все ж найбільш успішною стала його остання робота – <b>фільм Мандарини.</b> Це перший естонсько-грузинський фільм. У ньому розповідається про Абхазький регіон Грузії у 1990 році під час російської військової агресії.</p>
      <p>За сюжетом, естонський чоловік Іво зупинився в Абхазії, аби зібрати врожай мандаринів. Але одного дня він бачить пораненого чоловіка і починає опікуватися незнайомцем.</p>
      <p>За три роки фільм фільм <b>отримав більше 15 нагород</b> на міжнародних фестивалях, зокрема головну премію Варшавського кінофестивалю та спеціальний приз на Гейдельберзькому кінофестивалі, номінацію Найкращий фільм 2016 кінофестивалю Барі.</p>
      <p>У 2015 році він був <b>номінований на премію Оскар</b> від Естонії в категорії Кращий фільм іноземною мовою.</p>
      <p>Раніше Факти ICTV писали про те, що <a href="https://fakty.com.ua/ua/ukraine/20191116-pomerla-aniko-rehviashvili-kerivnyk-baletu-natsionalnoyi-opery/">померла Аніко Рехвіашвілі</a> – керівник балету Національної опери.</p>
      <p>
        <b>Фото: </b>
        <a href="https://www.facebook.com/pg/warsawfilmfestival/photos/?ref=page_internal">Warsaw Film Festival</a>
      </p>
    </article>
  </body>
</html>