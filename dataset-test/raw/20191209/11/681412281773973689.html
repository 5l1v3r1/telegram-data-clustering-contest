<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/elon-musk-provozao-novi-cybertruck/"/>
    <meta property="og:site_name" content="PC Press"/>
    <meta property="article:published_time" content="2019-12-09T11:43:31+00:00"/>
    <meta property="og:title" content="Elon Musk provozao novi Cybertruck"/>
    <meta property="og:description" content="Izgleda da je i sam Elon Musk svom voznom parku priključio i novi Cybertruck, te ga već testirao na ulicama Los Anđelesa. Do pre nekoliko dana ljubitelji Tesla proizvoda mogli su da svedoče samo je…"/>
  </head>
  <body>
    <article>
      <h1>Elon Musk provozao novi Cybertruck</h1>
      <address><time datetime="2019-12-09T11:43:31+00:00">09 Dec 2019, 11:43</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Izgleda da je i sam <a href="https://pcpress.rs/tag/elon-musk/">Elon Musk</a> svom voznom parku priključio i novi <a href="https://pcpress.rs/tag/cybertruck/">Cybertruck</a>, te ga već <b>testirao na ulicama Los Anđelesa</b>.</p>
      <figure>
        <img src="https://i1.wp.com/pcpress.rs/wp-content/uploads/2019/12/cybertruck-1.jpg"/>
      </figure>
      <p>Do pre nekoliko dana ljubitelji Tesla proizvoda mogli su da svedoče samo jednom pojavljivanju Cybertruck prototipa, da bi se tokom poslednjih nekoliko dana pojavio i na ulicama Los Anđelesa. Novi Tesla kamion<b> od 0 do 96 kilometara na sat stiže za samo 2,9 sekundi</b>, te da može da poveze preko šest tona tereta. Tu su i tri tipa baterije, te „najslabija“ omogućava da se po jednom punjenju pređe preko 400 kilometara, a najjača čak preko 800.</p>
      <p>Dizajn je sve samo ne tradicionalan, pa se pretpostavlja da Cybertruck neće zainteresovati “obične” ljubitelje kamiona, već one koji traže nešto novo, te žele da smanje emisiju ugljen-dioksida. To možda nije ni važno, budući da je Musk već ranije najavio da je kamion kreiran za vojne potrebe, ali je ta namena izgleda preformulisana, te je kamion sada zgodan i za vožnju u gradskim uslovima. Posmatrači su zaključili da je Cybertruck dobio nove farove, budući da oni koji su mogli da se vide tokom prezentacije nisu bili u skladu sa saobraćajnim propisima, pa se pretpostavlja da ga u budućnosti očekuje još izmena.</p>
      <related>
        <a href="https://pcpress.rs/elon-musk-tesla-automobili-stizu-u-srbiju/"/>
      </related>
      <figure>
        <iframe src="https://www.youtube.com/embed/dPrcl5f4rhU" width="800" height="450" data-service="Youtube" scrolling="no"/>
      </figure>
      <p>Musk obično vozi <a href="https://pcpress.rs/tag/tesla-model-s/">Tesla Model S</a>, i nikada ranije nije koristio neko od naprednijih Tesla vozila. Budući da je moglo da se čuje da je Cybertruck dospeo na vrh liste njegovih omiljenih Tesla proizvoda pretpostavlja se da će se ovo vozilo i dalje pojavljivati na ulicama, i pre <b>masovne proizvodnje koja je planirana za 2021. godinu</b>.</p>
      <p>Izvor: <a href="https://pcpress.rs/PCout/?url=https://electrek.co/2019/12/08/elon-musk-spotted-driving-teslas-new-cybertruck-electric-pickup-la/">Elektrek</a></p>
      <p>Tagovi: <a href="https://pcpress.rs/tag/cybertruck/">Cybertruck</a>, <a href="https://pcpress.rs/tag/elon-musk/">Elon Musk</a>, <a href="https://pcpress.rs/tag/tesla/">Tesla</a>, <a href="https://pcpress.rs/tag/tesla-model-s/">Tesla Model S</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/elon-musk-predstavio-novi-cybertruck/"/>
        <a href="https://pcpress.rs/dubai-cybertruck-u-policijskim-redovima/"/>
        <a href="https://pcpress.rs/tesla-cybertruck-200-hiljada-ljudi-zeli-novi-kamion/"/>
      </related>
    </article>
  </body>
</html>