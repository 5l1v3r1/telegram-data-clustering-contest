<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23539878-deputatul-florin-tripa-dupa-audierile-dna-timisoara-sunt-drept-parlamentar-care-sta-intr-apartament-doua-camere-profitat-nimic.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T11:26:00+00:00"/>
    <meta property="og:title" content="Deputatul Florin Tripa, după audierile la DNA Timișoara: Sunt un om drept, un parlamentar care stă într-un apartament cu două camere, n-am profitat de nimic"/>
    <meta property="og:description" content="Deputatul PSD Tripa a declarat luni dimineață, la finalul discuției cu procurorii DNA Timișoara, că e un dosar foarte complex și că o să vină la audieri fără probleme, pentru că nu are nimic de"/>
  </head>
  <body>
    <article>
      <h1>Deputatul Florin Tripa, după audierile la DNA Timișoara: Sunt un om drept, un parlamentar care stă într-un apartament cu două camere, n-am profitat de nimic</h1>
      <address><time datetime="2019-12-09T11:26:00+00:00">09 Dec 2019, 11:26</time> by <a rel="author">G.S.</a></address>
      <p><b>Deputatul PSD Tripa a declarat luni dimineață, la finalul discuției cu procurorii DNA Timișoara, că e un dosar foarte complex și că o să vină la audieri fără probleme, pentru că nu are nimic de ascuns. <br/></b><br/>Întrebat dacă știa despre ce se întâmpla în vama Nădlac 2, el a răspuns: ”Nici vorbă de așa ceva”. <br/><br/>”Nu am nimic de ascuns, sunt un om drept, un parlamentar care stă într-un apartament cu două camere, n-am profitat de nimic”, a spus Tripa.<br/><br/>Întrebat cum a ajuns, atunci, în vizorul procurorilor, deputatul PSD a răspuns: ”Nu-mi dau seama, cred că probleme de interceptări, s-au lădat cu nume”.<br/><br/>”Fără probleme, stăm în fața organelor, nu ne ascundem”, a declarat Tripa, precizând că ar fi de acord să-i fie ridicată imunitatea parlamentară pentru a fi cercetat în acest dosar. <br/><br/>Întrebat dacă șeful DRDP Timișoara, consilierul județean PSD Cristian Ispravnic este un prieten apropiat, Florin Tripa a răspuns: ”Este colegul meu”.</p>
    </article>
  </body>
</html>