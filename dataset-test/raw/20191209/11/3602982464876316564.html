<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/transfersoap-rohan-dennis-komt-einde-overstap-naar-ineos/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T11:21:18+00:00"/>
    <meta property="og:title" content="Transfersoap Rohan Dennis komt ten einde met overstap naar INEOS"/>
    <meta property="og:description" content="Na een maandenlange transfersoap is de kogel dan eindelijk door de kerk: Rohan Dennis tekent een contract bij Team INEOS. Hij werd de laatste tijd al vaak in verband gebracht met een overgang naar het sterrenensemble van ploegbaas Dave Brailsford. Op de website van Team INEOS vertelt de Australiër hoe blij hij is met zijn…"/>
  </head>
  <body>
    <article>
      <h1>Transfersoap Rohan Dennis komt ten einde met overstap naar INEOS</h1>
      <address>
        <time datetime="2019-12-09T11:21:18+00:00">09 Dec 2019, 11:21</time>
      </address>
      <p>
        <b>Na een maandenlange transfersoap is de kogel dan eindelijk door de kerk: Rohan Dennis tekent een contract bij Team INEOS. Hij werd de laatste tijd al vaak in verband gebracht met een overgang naar het sterrenensemble van ploegbaas Dave Brailsford.</b>
      </p>
      <p>Op de website van Team INEOS vertelt de Australiër hoe blij hij is met zijn overstap: "Ik ben altijd een groot fan van dit team gewest. Het is daarom ook een droom die uitkomt. INEOS is een team dat gelooft in innovatie, zeker op het gebied van tijdrijden."<br/><br/>Juist dat geloof in innovatie miste de wereldkampioen tijdrijden het afgelopen jaar bij zijn ploeg Bahrain-Merida. Onverwachts stapte hij uit de Tour de France na een conflict met de ploeg. De ruzie kon niet meer bijgelegd worden, waarna het contract ontbonden werd.</p>
    </article>
  </body>
</html>