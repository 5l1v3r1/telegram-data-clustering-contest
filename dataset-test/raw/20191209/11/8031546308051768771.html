<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110612-Na-38-mesta-v-stranata-shte-se-prodavat-dzivi-elhichki-kato-chast-ot-blagotvoritelnata-kampaniya"/>
    <meta property="og:site_name" content="Канал 3"/>
    <meta property="article:published_time" content="2019-12-09T11:35:00+00:00"/>
    <meta property="og:title" content="На 38 места в страната ще се продават живи елхички като част от благотворителната кампания"/>
    <meta property="og:description" content="Със закупените живи елхички ще бъде направен нов парк, чието място тепърва ще се уточнява"/>
  </head>
  <body>
    <article>
      <h1>На 38 места в страната ще се продават живи елхички като част от благотворителната кампания</h1>
      <h2>Със закупените живи елхички ще бъде направен нов парк, чието място тепърва ще се уточнява</h2>
      <address>
        <time datetime="2019-12-09T11:35:00+00:00">09 Dec 2019, 11:35</time>
      </address>
      <p>
        <b>38 ще бъдат пунктовете за продажба на живи елхички в цялата страна като част от благотворителната кампания „Посади надежда“, каза министърът на земеделието, храните и горите Десислава Танева, предаде репортер на БГНЕС. Днес бе даден старт на благотворителната кампания за закупуване на живи елхи под надслов „Посади надежда“.</b>
      </p>
      <p>Това е третата кампания за закупуване на живи елхички, като през 2015 г. в името на каузата са били закупени елхи от 1 200 граждани, а през 2016 г. – от 3 000.</p>
      <p>Кампанията бе открита от земеделският министър Десислава Танева и българският еврокомисар Мария Габриел, според която кампанията дава силен сигнал в Европа за опазване на околната среда у нас.</p>
      <p>Земеделският министър съобщи, че със закупените живи елхички ще бъде направен нов парк, чието място тепърва ще се уточнява. Средствата от продажбата на елхички ще бъдат дарени в полощ на семейства с репродуктивни проблеми.</p>
      <p>145 000 двойки са с репродуктивни проблеми, съобщи на брифинга Радина Велчева, която е основател на Фондация „Искам бебе“. Тя благодари на държавата за подкрепата, която оказва в момента на семейства, които искат бебе. Хората с репродуктивни проблеми получават 20 милиона лева като помощ в битката им за дете.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/110572-Zapochva-blagotvoritelna-kampaniya-za-zakupuvane-na-dzivi-elhichki"/>
        <a href="http://kanal3.bg/news/world/110022-Zapaliha-svetlinite-na-kolednata-elha-vav-Vitleem"/>
      </related>
    </article>
  </body>
</html>