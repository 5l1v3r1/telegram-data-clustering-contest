<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/12/facebook-pozywa-obywateli-chin/"/>
    <meta property="og:site_name" content="CHIP"/>
    <meta property="article:published_time" content="2019-12-09T11:00:40+00:00"/>
    <meta property="og:title" content="Facebook pozywa obywateli Chin"/>
    <meta property="og:description" content="Facebook oskarża dwóch chińskich obywateli o włamywanie się na konta służące do obsługi reklam i wykorzystywanie ich do wyświetlania reklam tak pożądanych produktów jak tabletki na potencje. Facebook oskarża dwóch chińskich obywateli o włamywanie się na konta służące do obsługi reklam i wykorzystywanie ich do wyświetlania reklam tak pożądanych produktów jak tabletki na potencje. Dwóch obywateli Chin zostało pozwanych przez Facebooka. Serwis oskarża ich o udział w zorganizowanej cyberprzestępczości. Pozwani, jak twierdzi Facebook, podstępnie przejmowali konta do obsługi reklam i wykorzystywali je do promocji podejrzanych produktów. Według Facebooka to właśnie programista Chen Xiao Cong oraz Huang Tao, dyrektor marketingu firmy GuangZhou HongYi Technology, byli odpowiedzialni za kampanię hakerską, która zaczęli w 2016 roku. Pozew dotyczy również firmy ILikeAds, z siedzibą w Hongkongu, która promowała się jako „kompleksowe rozwiązanie dla reklamodawców”. Reklama Cyberprzestępcy przejmowali konta reklamowe należące…"/>
  </head>
  <body>
    <article>
      <h1>Facebook pozywa obywateli Chin</h1>
      <address><time datetime="2019-12-09T11:00:40+00:00">09 Dec 2019, 11:00</time> by <a rel="author">Monika Mamakis</a></address>
      <p>
        <b>Facebook oskarża dwóch chińskich obywateli o włamywanie się na konta służące do obsługi reklam i wykorzystywanie ich do wyświetlania reklam tak pożądanych produktów jak tabletki na potencje.</b>
      </p>
      <p>Dwóch obywateli Chin zostało pozwanych przez Facebooka. Serwis oskarża ich o udział w zorganizowanej cyberprzestępczości. Pozwani, jak twierdzi Facebook, podstępnie przejmowali konta do obsługi reklam i wykorzystywali je do promocji podejrzanych produktów.</p>
      <p>Według Facebooka to właśnie programista Chen Xiao Cong oraz Huang Tao, dyrektor marketingu firmy GuangZhou HongYi Technology, byli odpowiedzialni za kampanię hakerską, która zaczęli w 2016 roku. Pozew dotyczy również firmy ILikeAds, z siedzibą w Hongkongu, która promowała się jako „kompleksowe rozwiązanie dla reklamodawców”.</p>
      <p>Cyberprzestępcy przejmowali <a href="https://www.facebook.com/business/ads">konta reklamowe</a> należące do użytkowników Facebooka i blokujący prawowitym użytkownikom dostęp do nich, wykorzystywali zgromadzone tam środki na promocję produktów takich jak tabletki na potencję czy odchudzanie, a także podróbki towarów znanych marek. Facebook. Facebook twierdzi, że zapłacił poszkodowanym ponad 4 mln dolarów odszkodowania za poniesione straty. Co o tyle dziwi, że przestępcy działali sprytnie. Skłaniali bowiem ofiary do instalacji wtyczki do przeglądarki, która w istocie była wirusem, dającym dostęp do konta reklamowego.</p>
      <p><b>Złośliwe rozszerzenia wykradały dane logowania do Facebooka i przeszukiwały konta reklamowe, by sprawdzić, czy dotychczasowy jego właściciel korzystał z systemu reklam i jakie jest saldo na koncie.</b> Jeśli tak, to wśród wielu informacji byłaby również ta dotycząca karty kredytowej, z której opłacane były reklamy. W efekcie cyberprzestępcy mogli manipulować kontem reklamowym, czyli decydować co będzie wyświetlane, ale także płacić cudzymi pieniędzmi za reklamy pseudoviagry z cukru i barwnika.</p>
      <p>Facebook poinformował, że od kwietnia skontaktował się z setkami tysięcy osób, które miały paść ofiarami działalności hakerów. Według koncernu, kwota zdefraudowana przez cyberprzestępców od 2016 do 2019 roku przekracza obecnie 4 mln dolarów. | CHIP</p>
      <p>1 +1 +3</p>
    </article>
  </body>
</html>