<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/pensiile-speciale-motiv-de-disputa-intre-pnl-si-psd-social-democratii-resping-anularea-lor-cu-exceptia-magistratilor-si-militarilor_500876.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T11:18:04+00:00"/>
    <meta property="og:title" content="Pensiile speciale, motiv de dispută între PNL şi PSD. Social-democraţii resping anularea lor cu excepţia magistraţilor şi militarilor"/>
    <meta property="og:description" content="Vicepremierul Raluca Turcan a declarat, luni, că PNL a decis să susţină anularea pensiilor speciale, cu excepţia celor ale militarilor şi magistraţilor, preciz&amp;acirc;nd că Rom&amp;acirc;nia cheltuie 9 miliarde de euro anual cu aceste pensii speci"/>
  </head>
  <body>
    <article>
      <h1>Pensiile speciale, motiv de dispută între PNL şi PSD. Social-democraţii resping anularea lor cu excepţia magistraţilor şi militarilor</h1>
      <address><time datetime="2019-12-09T11:18:04+00:00">09 Dec 2019, 11:18</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Vicepremierul Raluca Turcan a declarat, luni, că PNL a decis să susţină anularea pensiilor speciale, cu excepţia celor ale militarilor şi magistraţilor, precizând că România cheltuie 9 miliarde de euro anual cu aceste pensii speciale. Turcan a afirmat că PNL doreşte să vină cu o lege a pensiilor care să elimine inechităţile din sistem. În replică, preşedintele interimar al PSD Marcel Ciolacu a declarat că social-democraţii nu susține tăierea pensiilor speciale, dacă PNL decide să taie numai o parte din ele, păstrându-le pe cele ale magistraților sau ale militarilor, deoarece consideră că măsura nu este una echitabilă.</p>
      <p>"Am luat decizia ca PNL să susţină anularea pensiilor speciale, cu excepţia pensiilor militarilor şi magistraţilor, care deja au o decizie a Curţii Constituţionale. În felul acesta se elimină o inechitate crasă în sistem, sunt aproape 9 miliarde de euro pe an, care sunt cheltuite de statul român cu pensiile speciale", a anunţat luni Raluca Turcan.</p>
      <p>Vicepremierul a mai spus că liberali doresc să vină cu o lege a pensiilor care să elimine inechităţile din sistem prin stabilirea principiului contributivităţii ca punct de plecare în calcularea pensiilor.<br/>"Dorim ca în paralel cu anularea unor privilegii care sunt date pe criterii discriminatorii să venim cu o lege a pensiilor care să elimine inechităţile din sistem prin stabilirea ca punct de plecare în calcularea pensiilor a principiului contributivităţii. O ţară întreagă aşteaptă ca în România pensiile să fie calculate pe principiul contributivităţii şi tot ceea ce înseamnă privilegiu stabilit la discreţia politicienilor să fie eliminat", a mai afirmat vicepremierul.</p>
      <p>
        <b>PSD nu susţine tăierea pensiilor speciale cu excepţiile propuse de PNL</b>
      </p>
      <p>Preşedintele interimar al PSD, Marcel Ciolacu, a afirmat, luni, referitor la eliminarea pensiilor speciale că "trebuie o abordare mai serioasă" şi consideră că nu este normal să existe excepţii. Ciolacu a spus că PSD a propun impozitarea progresivă, astfel încât să nu se deschisă "Cutia Pandorei".</p>
      <p>"În privinţa pensiilor speciale, tot aud acest discurs electoral privind desfiinţarea tuturor pensiilor speciale, cu excepţia… Ori este o desfiinţare la toată lumea, ori există excepţii. Trebuie o abordare mai serioasă</p>
      <p>"În privința pensiilor speciale tot aud acest discurs electoral privind desființarea tuturor pensiilor speciale cu excepția. Ori e desființatare la toata lumea, ori nu", a declarat Marcel Ciolacu.</p>
      <p>Liderul PSD a explicat că partidul său a propus un proiect de lege privind impozitarea progresivă.</p>
      <p>"PSD a venit cu un proiect de lege privind impozitarea progresivă a veniturilor, astfel încât evitam să atacăm un drept deja câştigat. Am fi făcut o impozitare corectă, ar fi fost o singură lege şi nu ar fi trebuit deschisă toată Cutia Pandorei. Înţeleg abordarea actualului guvern cu eliminarea totală, dar nu mai puţin de... Cu certitudine este exclus să considerăm că pensiile militarilor sunt pensii speciale. Niciunde în lume pensiile militarilor nu sunt pensii speciale. Eu în continuare îmi menţin punctul de vedere, cum mi-am dat demisia în ultima zi de mandat, că parlamentarii nu trebuie să aibă nici un fel de indemnizaţie alta decât cea care o are fiecare cetăţean", a mai spus Ciolacu.</p>
    </article>
  </body>
</html>