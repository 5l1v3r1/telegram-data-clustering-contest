<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/giardino-delle-luci-a-piazza-cairoli-rimosso-il-telone-della-discordia-foto.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T11:37:26+00:00"/>
    <meta property="og:title" content="Giardino delle Luci a piazza Cairoli. Rimosso il telone della discordia. FOTO"/>
    <meta property="og:description" content="Verifica in corso sulle concessioni. Intanto biglietto ridotto a 2,50 euro"/>
  </head>
  <body>
    <article>
      <h1>Giardino delle Luci a piazza Cairoli. Rimosso il telone della discordia. FOTO</h1>
      <address><time datetime="2019-12-09T11:37:26+00:00">09 Dec 2019, 11:37</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>Verifica in corso sulle concessioni. Intanto biglietto ridotto a 2,50 euro</i>
      </p>
      <p>MESSINA – Quell’orrendo <a href="https://www.tempostretto.it/news/telone-da-cantiere-e-5-euro-dingresso-polemica-social-sul-giardino-delle-luci.html?refresh_ce">telone verde</a> non c’è più. E’ stato rimosso stamattina e finalmente non deturpa più piazza Cairoli, cuore del Natale in città.</p>
      <p>La decisione è arrivata dopo <a href="https://www.tempostretto.it/news/piazza-cairoli-de-luca-via-il-telone-da-cantiere-e-biglietto-dimezzato.html?refresh_ce">l’incontro di ieri</a> tra il sindaco Cateno De Luca e l’associazione “Messina in Centro”, che ha organizzato tutto. Stabilita anche la riduzione del prezzo del biglietto, da 5 euro a 2,50.</p>
      <p>Stamani De Luca ha programmato una riunione per verificare le concessioni per le attività in corso a piazza Cairoli e per prendere eventuali determinazioni conseguenti.</p>
      <p>In realtà le polemiche non si sono ancora concluse, tra chi non crede che il Comune non ne sapesse nulla e chi vorrebbe l’ingresso gratuito al “Giardino delle luci”. Che si paghi un biglietto d’ingresso, però, è accettabile ed è opportuno che sia stato ridotto. Ciò che non era accettabile era quella rete da cantiere, che andava evitata sin da principio.</p>
      <slideshow>
        <figure>
          <img src="https://www.tempostretto.it/wp-content/uploads/2019/12/cairoli-1.jpg"/>
        </figure>
        <figure>
          <img src="https://www.tempostretto.it/wp-content/uploads/2019/12/cairoli-2.jpg"/>
        </figure>
        <figure>
          <img src="https://www.tempostretto.it/wp-content/uploads/2019/12/cairoli-3.jpg"/>
        </figure>
        <figure>
          <img src="https://www.tempostretto.it/wp-content/uploads/2019/12/cairoli-4.jpg"/>
        </figure>
        <figure>
          <img src="https://www.tempostretto.it/wp-content/uploads/2019/12/cairoli-5.jpg"/>
        </figure>
        <figure>
          <img src="https://www.tempostretto.it/wp-content/uploads/2019/12/giardino-luci.jpg"/>
        </figure>
      </slideshow>
    </article>
  </body>
</html>