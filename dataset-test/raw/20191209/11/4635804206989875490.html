<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/elon-musk-tesla-cybertruck-kullanirken-goruntulendi-video/"/>
    <meta property="og:site_name" content="LOG"/>
    <meta property="article:published_time" content="2019-12-09T11:30:09+00:00"/>
    <meta property="og:title" content="Elon Musk, Tesla Cybertruck kullanırken görüntülendi [Video]"/>
    <meta property="og:description" content="Gündemden düşmeyen elektrikli pickup Tesla Cybertruck prototipi ile Elon Musk'ın da dolaştığı ortaya çıktı. Araç artık sık sık görüntüleniyor."/>
  </head>
  <body>
    <article>
      <h1>Elon Musk, Tesla Cybertruck kullanırken görüntülendi [Video]</h1>
      <address><time datetime="2019-12-09T11:30:09+00:00">09 Dec 2019, 11:30</time> by <a rel="author">Can TUNÇER</a></address>
      <p>Gündemden düşmeyen elektrikli pickup <b>Tesla Cybertruck</b> prototipi ile Elon Musk’ın da dolaştığı ortaya çıktı. Araç artık sık sık <a href="https://ww.electrek.co/2019/12/08/elon-musk-spotted-driving-teslas-new-cybertruck-electric-pickup-la/">görüntüleniyor</a>.</p>
      <p>Son dönemde tanıtılan en özgün araçlardan olan <b>Tesla Cybertruck, </b>prototip versiyonu ile aktif yol testlerine çıkmaya başladı. Ancak göründüğü kadarıyla aracın bir değil birden fazla prototip versiyonu bulunuyor. İşte bunlardan birisiyle kısa süre önce <b>Elon Musk</b> da görüntülendi. Normalde <b>Model S</b> kullanan, zaman zaman da <b>Model 3</b> ile görünen Musk, <b>Cybertruck</b> ile turlara çıkmaya çok erken başlamış gibi görünüyor. Cybertruck ile arkadaşlarını alarak bir restorana giden burada çok değerli prototipi valeye değil Tesla çalışanlarına bıraktığı aktarılan <b>Musk</b>, yeni aracıyla gövde gösterisi yapıyor. İnanılmaz büyük olduğu görülen <b>Tesla Cybertruck </b>elektrikli pickup modeli, bu açıdan da ilginç bir konuyla gündemde bulunuyor. Araç için yapılan boyut hesaplamaları (Resmi veriler yok), Cybertruck’ın standart ev garajlarına sığmayacağını gösteriyor. ABD için yapılan bu hesap, eğer doğruysa çok büyük bir sorun anlamına geliyor. Aracın dediğimiz gibi gerçekten inanılmaz büyük bir gövdesi bulunuyor.</p>
      <slideshow>
        <figure>
          <img src="https://www.log.com.tr/wp-content/uploads/2019/12/elon-musk-tesla-cybertruck-kullanirken-goruntulendi-video-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/elon-musk-tesla-cybertruck-kullanirken-goruntulendi-video-3.jpg"/>
        </figure>
      </slideshow>
      <h3>Tesla Cybertruck için bilinmesi gerekenler şöyle</h3>
      <p>2021 sonu 2022 başında yollara çıkacak aracın tek motor arkadan itiş, çift motor dört çeker ve üç motor dört çeker olmak üzere üç farklı versiyonu bulunuyor. Elektrikli pickup modelinin en güçlü versiyonu <b>0’dan 100 km/s hıza 2,9 saniyede</b> çıkabiliyor ve <b>6,3 ton </b>gibi oldukça yüksek bir çekme gücü getiriyor. Araçta pil konusunda ise motor tarafı gibi üç farklı paket sunuluyor. Bu pil paketleri <b>400 km, 480 km </b>ve en üstte tam<b> 800 km</b> menzil getiriyor. Tasarımı çelik gövdesi nedeniyle böyle farklı <b><a href="https://www.log.com.tr/garip-tesla-cybertruck-tasariminin-arkasindaki-surpriz-neden/">denilen</a></b> aracın <b>39.900</b> dolarlık bir başlangıç fiyatı bulunuyor. Diğer versiyonlar ise <b>49.900 dolar </b>ve<b> 69.900 dolarlık</b> fiyatlara sahip. Şu an en çok 49.900 dolarlık versiyon talep görüyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/tesla-cyberquad-atv-modeli-tam-olarak-ne-zaman-cikacak/"/>
      </related>
    </article>
  </body>
</html>