<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000117709"/>
    <meta property="og:site_name" content="MGR Online"/>
    <meta property="article:published_time" content="2019-12-09T11:21:00+00:00"/>
    <meta property="og:title" content="&quot;จูเนียร์&quot; ไม่พลาดอัด สิงคโปร์ 37-11 ซิวทองซีเกมส์ สมัยที่ 3"/>
    <meta property="og:description" content="การแข่งขันกีฬาเทควันโดกีฬาซีเกมส์ครั้งที่ 30 ที่ริซาลเมโมเรียลสปอร์ตคอมเพล็กซ์เมื่อวันที่ 9 ธันวาคม 2562 เป็นการแข่งขันในประเภทต่อสู้มีการชิงชัย 6 เหรียญทองโดยทีมไทยส่งลงแข่งขัน 5 ประเภทด้วยกัน"/>
  </head>
  <body>
    <article>
      <h1>"จูเนียร์" ไม่พลาดอัด สิงคโปร์ 37-11 ซิวทองซีเกมส์ สมัยที่ 3</h1>
      <address><time datetime="2019-12-09T11:21:00+00:00">09 Dec 2019, 11:21</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000012171801.JPEG"/>
      </figure>
      <p>การแข่งขันกีฬาเทควันโดกีฬาซีเกมส์ครั้งที่ 30 ที่ริซาลเมโมเรียลสปอร์ตคอมเพล็กซ์เมื่อวันที่ 9 ธันวาคม 2562 เป็นการแข่งขันในประเภทต่อสู้มีการชิงชัย 6 เหรียญทองโดยทีมไทยส่งลงแข่งขัน 5 ประเภทด้วยกัน<br/><br/>โดย “จูเนียร์" รามณรงค์เสวกวิหารีในรุ่น 58 กก. ชายรอบแรกเอาชนะ โกดินโญ่ ดาคอสต้า จากติมอร์เลสเต 56-2 เข้าไปตัดเชือกกับ ชาเวซเด็กซ์เอียน จากฟิลิปปินส์ และเอาชนะไปได้ 37-11 ก่อนจะลงเล่นในรอบชิงชนะเลิศเอาชนะ อึ้งหมิงเว่ย จากสิงคโปร์ 27-14 คว้าเหรียญทองสมัยที่ 3 ให้กับตัวเองได้สำเร็จ<br/><br/>ส่วนรุ่น 46 กก. หญิง จุฬานันท์ ขันติกุลานนท์ เอาชนะ ตุนซอ ซเวซิน จากพม่า 47-1 เข้ารอบตัดเชือกไปเอาชนะ การ์เซส เวโรนิก้า จากฟิลิปปินส์ 13-8 เข้าชิงชนะเลิศก่อนจะโชว์ความโหดไล่เตะ ดาซิลวา ปินโต้เบโลอานา จากติมอร์เลสเตจนถูกตัดแต้มครบ 10 ครั้งโดนปรับแพ้ไป 23-0 คว้าเหรียญทองไปครอง<br/><br/>จากนั้นในรุ่น 53 กก. หญิง“ นก” พรรณนภา หาญสุจินต์ แชมป์โลกหญิงคนล่าสุดของไทยได้บายในรอบแรกเข้ามาตัดเชือกพบ ตรันธิ อันเตวียต จากเวียดนามตลอด 3 ยกต่างสู้กันได้สูสีก่อนพรรณนภาจะเป็นฝ่ายพ่ายไป 26-28 ได้เหรียญทองแดงเท่านั้น</p>
    </article>
  </body>
</html>