<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/turcan-a-prezentat-proiectele-de-lege-pentru-care-guvernul-orban-isi-asuma-raspunderea/"/>
    <meta property="og:site_name" content="Europa FM"/>
    <meta property="article:published_time" content="2019-12-09T11:31:33+00:00"/>
    <meta property="og:title" content="Turcan a prezentat proiectele de lege pentru care Guvernul Orban își asumă răspunderea"/>
    <meta property="og:description" content="Guvernul Orban sesizează mâine Parlamentul pentru asumarea răspunderii pe Justiție, abrogarea ordonanței de urgență 51 privind transportul elevilor și legea privind plafoanele bugetare."/>
  </head>
  <body>
    <article>
      <h1>Turcan a prezentat proiectele de lege pentru care Guvernul Orban își asumă răspunderea</h1>
      <address>
        <time datetime="2019-12-09T11:31:33+00:00">09 Dec 2019, 11:31</time>
      </address>
      <p>Guvernul Orban sesizează mâine Parlamentul pentru asumarea răspunderii pe Justiție, abrogarea ordonanței de urgență 51 privind transportul elevilor și legea privind plafoanele bugetare.</p>
      <p>Adică vor merge fără dezbatere, într-o procedură rapidă, încercând să câștige votul majorității parlamentare.</p>
      <p>În plus, guvernul pregătește modificarea legislației în domeniul pensiilor. Pensiile speciale ar urma să fie anulate, cu excepția militarilor și magistraților, iar liberalii propun ca pensiile să fie calculate după contribuții.</p>
      <p>Vicepremierul Raluca Turcan spune că “sînt aproape 9 miliarde de euro pe an care sunt cheltuite de statul român cu pensiile speciale. Cu anularea unor privilegii care sunt date pe criterii discriminatorii, să venim cu o lege a pensiilor care să elimine inechitățile din sistem, prin stabilirea, ca punct de plecare în calcularea pensiilor, a principiului contributivității”.</p>
      <figure>
        <audio src="https://www.europafm.ro/wp-content/uploads/2019/12/09dec-13-Turcan-vrem-o-noua-lege-a-pensiilor.mp3?_=1"/>
      </figure>
      <p>Pe de altă parte, Guvernul va stabili în ianuarie dacă își va asuma răspunerea pe alegerea primarilor în două tururi.</p>
      <p>Legea oricum va fi modificată, fie de Parlament, fie de Guvern – a spus vicepremierul Raluca Turcan, care a menționat că actualul guvern nu se teme de o eventuală moțiune de cenzură.</p>
      <figure>
        <audio src="https://www.europafm.ro/wp-content/uploads/2019/12/09dec-14-Turcan-nu-ne-temem-de-nimic.mp3?_=2"/>
      </figure>
      <p>Liderul interimar al PSD, Marcel Ciolacu, a spus recent că social-democrații vor depune o moțiune de cenzură, dacă guvernul își asumă răspunderea pe alegerea primarilor în două tururi. Social-democrați au deja sprijinul UDMR, care de asemenea nu sunt de acord ca primarii să fie aleși în urma a două tururi de scrutin.</p>
    </article>
  </body>
</html>