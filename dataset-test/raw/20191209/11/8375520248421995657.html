<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/19-richniy-kiyanin-pidozryujetsya-u-zvaltuvanni-11-richnoji-shkolyarki--645475.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T11:56:07+00:00"/>
    <meta property="og:title" content="19-річний киянин підозрюється у зґвалтуванні 11-річної школярки"/>
    <meta property="og:description" content="Після зґвалтування зловмисник шантажем вимагав у дівчинки грошові кошти"/>
  </head>
  <body>
    <article>
      <h1>19-річний киянин підозрюється у зґвалтуванні 11-річної школярки</h1>
      <address>
        <time datetime="2019-12-09T11:56:07+00:00">09 Dec 2019, 11:56</time>
      </address>
      <h4>Після зґвалтування зловмисник шантажем вимагав у дівчинки грошові кошти</h4>
      <p>Київською прокуратурою повідомлено про підозру 19-річному місцевому мешканцю за фактом зґвалтування неповнолітньої дівчини та вимагання в неї грошових коштів.</p>
      <p>Про це <a href="https://www.facebook.com/kyiv.gp.gov.ua/photos/a.1069664709711557/3026860633991945/?type=3&amp;theater">повідомляє</a> пресслужба столичної прокуратури.</p>
      <p>«Встановлено, що підозрюваний після знайомства з 11-річною школяркою почав надсилати їй повідомлення сексуального характеру, поступово розбещуючи останню. Крім того, зловмисник вимагав, щоб дівчинка надсилала йому власні фотографії в оголеному вигляді та спонукав її вживати з ним наркотичні та психотропні речовини. В подальшому, застосовуючи психологічне насильство, підозрюваний, скориставшись тим, що малолітня школярка не розуміє значення вчинюваних щодо неї дій та не може чинити опору, примусив останню роздягнутися та зґвалтував її», - розповіли правоохоронці.</p>
      <p>Після цього зловмисник почав вимагати у дівчинки грошові кошти, погрожуючи у разі відмови викласти в інтернеті фотографії школярки в оголеному вигляді.</p>
      <p>За результатами досудового розслідування, яке здійснювалося спільно з Подільським управлінням поліції, зловмисника вдалося встановити та затримати.</p>
      <p>Наразі молодику повідомлено про підозру за ч. 4 ст. 152 (зґвалтування малолітньої), ч. 1,2 ст. 189 (вимагання, вчинене повторно) КК України. Місцева прокуратура готує клопотання про обрання йому запобіжного заходу.</p>
      <p>Встановлюється причетність підозрюваного до вчинення інших злочинних дій.</p>
      <related>
        <a href="https://glavcom.ua/kyiv/news/u-kijevi-sud-zaareshtuvav-pidozryuvanogo-u-zvaltuvanni-yakiy-perehovuvavsya-u-moldovi-642893.html"/>
        <a href="https://glavcom.ua/sport/news/tenisist-yakiy-vigrav-dva-tituli-v-pari-z-federerom-zvinuvacheniy-v-zgvaltuvanni--644702.html"/>
        <a href="https://glavcom.ua/columns/yuriybutusov/stali-vidomi-detali-zvaltuvannya-neprirodnim-shlyahom-nepovnolitnoji-slugoyu-narodu-ivanisovim-641450.html"/>
      </related>
    </article>
  </body>
</html>