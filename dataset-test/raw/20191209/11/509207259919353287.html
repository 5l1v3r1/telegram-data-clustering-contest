<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/12/09/a-nemetek-fele-kevesebb-karacsonyi-fenyfuzerrel-kuzdene-a-klimavaltozas-ellen"/>
    <meta property="og:site_name" content="444"/>
    <meta property="article:published_time" content="2019-12-09T11:06:50+00:00"/>
    <meta property="og:title" content="A németek fele kevesebb karácsonyi fényfüzérrel küzdene a klímaváltozás ellen"/>
    <meta property="og:description" content="Egy felmérés szerint 57 százalékuk már arra is gondolt, hogy teljesen elhagyja a jövőben a karácsonyfák díszkivilágítását."/>
  </head>
  <body>
    <article>
      <h1>A németek fele kevesebb karácsonyi fényfüzérrel küzdene a klímaváltozás ellen</h1>
      <address><time datetime="2019-12-09T11:06:50+00:00">09 Dec 2019, 11:06</time> by <a rel="author">akiraly</a></address>
      <p>Még 12 millió forintot szeretnénk összegyűjteni az év végéig. Köszönjük, hogy összedobjátok. Akkor nem tartozunk majd senkinek, csak köszönettel - nektek.</p>
      <p>
        <a href="https://444.hu/tamogatas">Támogatok</a>
      </p>
      <p>A klíma védelmében csökkentik otthonaikban a karácsonyi díszkivilágítást a németek, sokan a karácsonyi fények teljes elhagyását tervezik a jövőben, derült ki egy közvélemény-kutatásból. A felmérés szerint a németek 57 százaléka már idén is csökkenti a díszkivilágítást, a jövőben pedig akár teljesen is lemondhat róla.</p>
      <p>A felmérésben résztvevők 11 százaléka válaszolta, hogy már idén sem használ karácsonyi fényeket a klímaválság miatt, tíz százalék pedig ezt tervezi a jövőben. A karácsonyi fények visszafogása idén a válaszadók 12 százalékának terve, 23 százalékuk ezt a lépést a következő karácsonyoktól tervezi.</p>
      <p>Ugyanakkor a válaszadók 35 százaléka azt állította, hogy nem akar szakítani a karácsonyi kivilágítással. A vélemények megoszlanak abban, hogy általában kevesebb karácsonyi fény jelenjen-e meg az épületeken és az utcákon: a felvetés mellett és ellene is 44 százalék foglalt állást. (Via MTI)</p>
    </article>
  </body>
</html>