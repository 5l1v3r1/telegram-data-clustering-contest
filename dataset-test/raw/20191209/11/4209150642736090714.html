<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/gradovi/Odbijen-zahtjev-za-izuzece-postupajuceg-tuzoca-u-predmetu-SPO-15-maj/572711?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T11:24:04+00:00"/>
    <meta property="og:title" content="Odbijen zahtjev za izuzeće postupajućeg tužoca u predmetu SPO 15. maj"/>
    <meta property="og:description" content="TUZLA - Kolegij tužilaca Kantonalnog tužilaštva Tuzlanskog kantona odbio je zahtjev za izuzeće postupajućeg tužioca u predmetu SPO 15. maj Čazima Serhatlića."/>
  </head>
  <body>
    <article>
      <h1>Odbijen zahtjev za izuzeće postupajućeg tužoca u predmetu SPO 15. maj</h1>
      <address><time datetime="2019-12-09T11:24:04+00:00">09 Dec 2019, 11:24</time> by <a rel="author">Fena</a></address>
      <p>TUZLA - Kolegij tužilaca Kantonalnog tužilaštva Tuzlanskog kantona odbio je zahtjev za izuzeće postupajućeg tužioca u predmetu SPO 15. maj Čazima Serhatlića.</p>
      <p>Zahtjev je dostavio branilac osumnjičenog Envera Bijedića, bivšeg direktora Direkcije za obnovu i izgradnju Tuzla, protiv kojeg se vodi istraga u predmetu vezanom za zgradu 15. maj u Tuzli, zbog postojanja osnova sumnje da je počinio krivično djelo zloupotreba ovlaštenja u privrednom poslovanju.</p>
      <p>"Kolegij tužilaca je, nakon prezentirane analize rada tužioca na samom predmetu, kao i analize i rasprave o iznesenim obrazloženjima i razlozima za izuzeće postupajućeg tužioca, donio odluku da zahtjev bude u cjelosti odbijen", navodi se u saopštenju Kantonalnog tužilaštva TK.</p>
      <p>Zamjenik glavnog tužioca ovog tužilaštva i šef Odjeljenja 1 Jezdimir Spasojević, koji prati i upravlja radom Odsjeka za organizovani, privredni kriminal i korupciju, kao izvjestilac o zahtjevu za izuzeće na Kolegiju, kome je nadležnost za praćenje rada na ovom predmetu prenio glavni tužilac, saopštio je na Kolegiju da će cjelokupan spis vezan za ovaj predmet dostaviti federalnom tužilaštvu FBiH, sa prijedlogom da se predmet na dalje postupanje dostavi nekom od drugih kantonalnih tužilaštava na području Federacije BiH.</p>
    </article>
  </body>
</html>