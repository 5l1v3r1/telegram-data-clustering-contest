<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11054167"/>
    <meta property="og:site_name" content="TV 2"/>
    <meta property="article:published_time" content="2019-12-09T11:21:40+00:00"/>
    <meta property="og:title" content="Jonas Gahr Støre må møte i Nav-høring"/>
    <meta property="og:description" content="Kontroll- og konstitusjonskomiteen har mandag bestemt at både statsminister Erna Solberg og Ap-leder Jonas Gahr Støre må møte i en to-dagers høring om Nav-skandalen."/>
  </head>
  <body>
    <article>
      <h1>Jonas Gahr Støre må møte i Nav-høring</h1>
      <h2>Kontroll- og konstitusjonskomiteen har mandag bestemt at både statsminister Erna Solberg og Ap-leder Jonas Gahr Støre må møte i en to-dagers høring om Nav-skandalen.</h2>
      <address><time datetime="2019-12-09T11:21:40+00:00">09 Dec 2019, 11:21</time> by <a rel="author" href="mailto:mhs@tv2.no" target="_blank">Margrethe Håland Solheim , Elin Sørsdahl</a></address>
      <p>Kontroll- og konstitusjonskomiteen har mandag besluttet at det blir en to-dagers høring om Nav-skandalen 9. og 10. januar.</p>
      <p>Til denne høringen må statsminister Erna Solberg og Ap-leder Jonas Gahr Støre møte.</p>
      <p>Støre må møte i form av at han var utenriksminister da trygdeforordningen ble implementert.</p>
      <p>Etter det TV 2 kjenner til var det regjeringspartiene som ønsket Støre til høringen.</p>
      <p>– Det var et ønske fra komiteen om å kalle inn Støre for å få stille ham spørsmål, og jeg så ingenting galt i å gjøre det, sier saksordfører Eva Kristin Hansen (Ap) i kontroll- og konstitusjonskomiteen.</p>
      <p>– Grunnen til at vi velger ha en høring over to dager, er at vi ønsker alle involverte skal få fortelle det de har på hjertet, sier hun.</p>
      <p><i>Er dere fornøyd med listen over dem som skal være med i høringen?</i><br/>– Vi får tatt noen skikkelige runder. Vi er også åpne for å kalle inn flere andre, om vi ser det er noen som mangler, sier hun.</p>
    </article>
  </body>
</html>