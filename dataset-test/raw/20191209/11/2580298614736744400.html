<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15474/studio-disney-pokorilo-vlastni-rekord/"/>
    <meta property="og:site_name" content="filmserver.cz"/>
    <meta property="article:published_time" content="2019-12-09T11:38:00+00:00"/>
    <meta property="og:title" content="Studio Disney pokořilo vlastní rekord"/>
    <meta property="og:description" content="Studio Disney jako první v historii pokořilo celosvětovými tržbami hranici deseti miliard dolarů."/>
  </head>
  <body>
    <article>
      <h1>Studio Disney pokořilo vlastní rekord</h1>
      <h2>Studio Disney jako první v historii pokořilo celosvětovými tržbami hranici deseti miliard dolarů.</h2>
      <address><time datetime="2019-12-09T11:38:00+00:00">09 Dec 2019, 11:38</time> by <a rel="author">Václav Limberk</a></address>
      <figure>
        <img src="https://filmserver.cz/img/59684.jpg"/>
      </figure>
      <p>Pro studio Walta Disneyho byl rok 2019 historickým úspěchem. Jako vůbec prvnímu studiu se mu v celosvětových tržbách podařilo překonat hranici 10 miliard dolarů. Kdyby se k tomu přičetly ještě tržby studia Fox, které nyní patří Disneymu, dosáhly by tržby skoro 12 miliard. Disney překonal vlastní rekord z roku 2016, kdy studio dosáhlo tržeb 7,6 miliardy. Letošními nejúspěšnějšími tituly spadajícími pod značku Disney jsou tituly <a href="https://filmserver.cz/avengers-endgame-film-175056/">Avengers: Endgame</a>, <a href="https://filmserver.cz/lvi-kral-film-173763/">Lví král</a>, <a href="https://filmserver.cz/captain-marvel-film-172786/">Captain Marvel</a>, <a href="https://filmserver.cz/aladin-film-174154/">Aladin</a>, <a href="https://filmserver.cz/toy-story-4-pribeh-hracek-film-172783/">Toy Story 4: Příběh hraček</a> a <a href="https://filmserver.cz/ledove-kralovstvi-ii-film-174074/">Ledové království II</a>. <br/><br/>A to ještě Disney zanedlouho vypustí do světa snímek <a href="https://filmserver.cz/star-wars-vzestup-skywalkera-film-173442/">Star Wars: Vzestup Skywalkera</a>, od něhož se očekávají také minimálně miliardové tržby. Jedno je jisté, studio Walta Disneye momentálně vládne filmovému světu, alespoň co se týče zisků.</p>
    </article>
  </body>
</html>