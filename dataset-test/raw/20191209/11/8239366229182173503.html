<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vidbudetsya_konkurs_molodyh_vokalistiv_imeni_vasylya_slipaka_332692.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T11:54:00+00:00"/>
    <meta property="og:title" content="У Львові відбудеться Конкурс молодих вокалістів імені Василя Сліпака"/>
    <meta property="og:description" content="Як інформують у прес-службі ЛМР, упродовж 15-20 грудня 2019 року у Львові відбудеться конкурс молодих вокалістів імені Василя Сліпака."/>
  </head>
  <body>
    <article>
      <h1>У Львові відбудеться Конкурс молодих вокалістів імені Василя Сліпака</h1>
      <h2>Як інформують у прес-службі ЛМР, упродовж 15-20 грудня 2019 року у Львові відбудеться конкурс молодих вокалістів імені Василя Сліпака.</h2>
      <address>
        <time datetime="2019-12-09T11:54:00+00:00">09 Dec 2019, 11:54</time>
      </address>
      <figure>
        <img src="https://galinfo.com.ua/media/gallery/intxt/k/o/konkursslipaka.jpg"/>
        <figcaption>У Львові відбудеться Конкурс молодих вокалістів імені Василя Сліпака</figcaption>
      </figure>
      <p>Конкурсні прослуховування проходитимуть на базі Львівської національної філармонії та Львівської середньої спеціалізованої музичної школи-інтернату імені Соломії Крушельницької. У ІІІ турі буде залучено Академічний симфонічний оркестр філармонії. Концерт-відкриття Конкурсу — 15 грудня о 14.00 год.</p>
      <p>Творче змагання оцінюватиме авторитетне журі, яке очолить солістка Польської Королівської опери, професорка Університету музики ім. Ф. Шопена Ольга Пасічник (Польща). Члени журі — це відомі музиканти: переможець конкурсів Вінченцо Белліні та Армель Опера — Поль Ґоґлєр (Франція); народний артист України, соліст Львівської Національної Опери, доцент кафедри сольного співу Львівської національної музичної академії імені М. В. Лисенка — Олег Лихач; директор та художній керівник Лауреата національної премії ім. Тараса Шевченка Львівської державної академічної чоловічої хорової капели "Дударик", заслужений діяч мистецтв України — Дмитро Кацал; оперний режисер, артистичний менеджер — Аксель Кресін (Німеччина) та заслужена артистка України, солістка Львівської національної опери — Тетяна Вахновська.</p>
      <p>Виконавчим директором конкурсу запрошено заслуженого артиста України Олега Созанського.</p>
      <p>До участі у конкурсі відібрано 60 співаків та співачок (академічний спів) з України, Австрії, Польщі та Китаю віком від 16 до 30 років. Гала-концерт закриття Конкурсу — 20 грудня о 18.00 год. на сцені Львівської національної філармонії.</p>
    </article>
  </body>
</html>