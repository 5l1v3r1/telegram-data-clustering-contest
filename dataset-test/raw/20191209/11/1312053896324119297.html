<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/12/09/nasce-con-problemi-agli-arti-liverpool/"/>
    <meta property="og:site_name" content="NewNotizie"/>
    <meta property="article:published_time" content="2019-12-09T11:53:34+00:00"/>
    <meta property="og:title" content="Nasce con problemi agli arti, uomo costretto a dichiarare tre volte l’anno di non poter lavorare"/>
    <meta property="og:description" content="Nasce con problemi da talidomide agli arti: la vicenda del 58enne Kevin Donnellon, costretto a compilare moduli sulla sua situazione"/>
  </head>
  <body>
    <article>
      <h1>Nasce con problemi agli arti, uomo costretto a dichiarare tre volte l’anno di non poter lavorare</h1>
      <address><time datetime="2019-12-09T11:53:34+00:00">09 Dec 2019, 11:53</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/12/Nasce-con-problemi-da-talidomide-agli-arti.jpg"/>
        <figcaption>PH Liverpool Echo</figcaption>
      </figure>
      <p>
        <b>Kevin Donnellon, 58 anni, è nato con problemi dovuti a un farmaco chiamato talidomide. Nonostante questo, l’uomo è costretto a dichiarare, per ben tre volte l’anno, di non poter lavorare</b>
      </p>
      <p>Il <b>talidomide</b> era un <b>farmaco</b> somministrato, tra gli anni ’50 e ’60 del secolo scorso, alle <b>donne in gravidanza</b> come farmaco capace di <b>contrastare le nausee</b>, ma anche come <b>sedativo</b> (ad esempio per i soldati, in guerra). <b>Fu ritirato dal mercato</b> quando si scoprì che i <b>neonati</b> nati dalle donne che l’avevano assunto erano venuti al mondo con <b>gravi malformazioni agli arti</b> (“amelia”, cioè totale assenza, o vari gradi di “focomelia”, ossia la riduzione delle ossa lunghe). <b>Kevin Donnellon</b>, che oggi è un uomo di 58 anni, <b>è una delle persone colpite dall’azione del talidomide</b>. Pur essendo la sua condizione ritenuta <b>invalidante</b>, l’uomo <b>si vede costretto a dichiarare al fisco del suo Paese di non poter lavorare</b>, e questo <b>accade ogni anno e per ben tre volte l’anno</b>.</p>
      <h3>Nasce con problemi da talidomide agli arti, in Inghilterra è costretto a compilare un modulo sulla sua invalidità</h3>
      <p><b>Un questionario di idoneità al lavoro da compilare per ben tre volte l’anno</b>. Succede a <b>Kevin Donnellon</b>, un uomo di 58 anni che vive a <b>Liverpool</b> e che però <b>non si trova nella condizione fisica di poter lavorare</b>: l’uomo è nato con <b>una grave malformazione agli arti</b> dovuta al fatto che la madre- in gravidanza- aveva assunto <b>talidomide</b>, un <b>farmaco</b> che poi si scoprì essere <b>dannoso per i feti</b>.</p>
      <p>Si tratta di conseguenze fisiche che per molte persone si sono rivelate <b>fatali</b> a una giovane età: meno di 500 persone colpite da tali malformazioni sono riuscite a superare i 50 anni di età. Kevin Donnellon è tra coloro che hanno superato questa soglia, <b>non ha gli arti superiori</b> e sembra che <b>lo Stato inglese non renda semplice la sua vita</b>. L’uomo deve compilare 24 pagine di un modulo inviato dal <b>Dipartimento del lavoro e delle pensioni</b> e tutto per non vedersi togliere i suoi “benefici” da uomo diversamene abile.</p>
      <h3>Nasce con problemi da talidomide agli arti, la rabbia dell’uomo diversamente abile sottoposto a questionario</h3>
      <p>Kevin Donnellon, la cui storia è già stata raccontata dal <b><i>Mirror Online</i></b>, è molto amareggiato per questa situazione e ha dichiarato che <b>pare che il suo governo abbia preso di mira le persone disabili</b>. Come se la sua condizione fisica permanente, a distanza di pochi mesi, si potesse sistemare rendendolo di nuovo capace di lavorare. Ma così non è. Il signor Donnellon <b>ha lavorato, per l’ultima volta, 15 anni fa</b>. A causa della sua grave condizione di salute soffre di <b>forti dolori alla schiena </b>ed è affetto da <b>diabete di tipo 2</b>.</p>
      <p>Pare comunque, che il questionario a cui è stato sottoposto Donnellon sia stato realizzato nell’ambito del <b>passaggio dal DLA al PIP</b>. Lo ha affermato il <b>DWP</b> e <b>un suo portavoce</b> ha dichiarato che “<i>Donnellon ha ottenuto l’ESA a tempo indeterminato a seguito di una recente rivalutazione e il più alto tasso di PIP con una revisione del light-touch in 10 anni</i>“.</p>
      <p>
        <i>Maria Mento</i>
      </p>
    </article>
  </body>
</html>