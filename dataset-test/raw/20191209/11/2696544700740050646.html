<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/vilag/20191209_Ujzelandi_vulkankitores_eddig_ot_halottrol_tudni"/>
    <meta property="og:site_name" content="HVG.hu"/>
    <meta property="article:published_time" content="2019-12-09T11:27:00+00:00"/>
    <meta property="og:title" content="Új-zélandi vulkánkitörés: eddig öt halottról tudni"/>
    <meta property="og:description" content="Azt még mindig nem tudni pontosan, mennyien lehettek a tűzhányó közelében."/>
  </head>
  <body>
    <article>
      <h1>Új-zélandi vulkánkitörés: eddig öt halottról tudni</h1>
      <address><time datetime="2019-12-09T11:27:00+00:00">09 Dec 2019, 11:27</time> by <a rel="author">hvg.hu</a></address>
      <p>
        <b>Azt még mindig nem tudni pontosan, mennyien lehettek a tűzhányó közelében.</b>
      </p>
      <p>Ahogy arról már <a href="https://hvg.hu/vilag/20191209_uj_zeland_vulkan">beszámoltunk</a>, kitört egy vulkán Új-Zélandon, a Fehér-szigeten. Eddig 23 embert sikerül kimenteni a szigetről, közülük öten életüket vesztették, írja a <a href="https://edition.cnn.com/australia/live-news/new-zealand-volcano-live-intl-hnk/index.html">CNN </a>rendőrségi forrásokra hivatkozva.</p>
      <p>A hatóság közlése szerint a kitörés óta senkivel sem sikerült kapcsolatot létesíteniük a szigetről.</p>
      <p>Jacinda Ardern új-zélandi miniszterelnök nyilatkozata szerint nagyjából százan lehettek a vulkán lejtőin, a helyi sajtó viszont korábban húsz kirándulót említett. A hatóságok azóta azt közölték, hogy legfrissebb tudásuk szerint ötvennél is kevesebben voltak a szigeten, de azt még mindig nem tudni, hogy mennyien rekedhettek ott, és közülük mennyi embernek nincs nyoma.</p>
      <p>A CNN idézi Jessica Johnsont, az angliai Kelet-Angliai Egyetem vulkanológusát, aki szerint egy újabb, nagyobb erejű kitörésre is számítani kell a szigeten.</p>
      <related>
        <a href="https://hvg.hu/tudomany/20190614_bolsaja_udina_kamcsatka_vulkan"/>
        <a href="https://hvg.hu/vilag/20190815_Mexikoi_katasztrofavedelem_Tessek_tavol_maradni_a_kitoro_vulkantol"/>
      </related>
    </article>
  </body>
</html>