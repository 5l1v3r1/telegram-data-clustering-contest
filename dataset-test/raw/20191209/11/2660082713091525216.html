<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@farmooon/%D8%B9%D9%84%D8%A7%D8%A6%D9%85-%D8%AE%D8%B1%D8%A7%D8%A8%DB%8C-%D9%85%D9%86%DB%8C%D9%81%D9%88%D9%84%D8%AF-%D8%B1%D8%A7-%D8%A8%D8%B4%D9%86%D8%A7%D8%B3%DB%8C%D8%AF-u1bqltp4awon"/>
    <meta property="og:site_name" content="ویرگول"/>
    <meta property="article:published_time" content="2019-12-09T11:00:18+00:00"/>
    <meta property="og:title" content="علائم خرابی منیفولد را بشناسید"/>
    <meta property="og:description" content="علائم خرابی منیفولد کدامند و عیب یابی این قطعه را چطور باید انجام دهیم؟"/>
  </head>
  <body>
    <article>
      <h1>علائم خرابی منیفولد را بشناسید</h1>
      <address><time datetime="2019-12-09T11:00:18+00:00">09 Dec 2019, 11:00</time> by <a rel="author" href="https://virgool.io/@farmooon" target="_blank">farmooon</a></address>
      <figure>
        <img src="https://files.virgool.io/upload/users/30834/posts/u1bqltp4awon/xbrdewbtl3gh.jpeg"/>
      </figure>
      <h3>---&gt; <a href="https://uzee.ir/farmooonvirgool">برای استعلام خلافی با موبایل کلیک کنید</a> &lt;---</h3>
      <h3>---&gt; <a href="https://uzee.ir/farmooonvirgool">دانلود استعلام و پرداخت خلافی خودرو کلیک کنید</a> &lt;---</h3>
      <p>آشنایی با علائم خرابی منیفولد کمک می کند تا به موقع ایراد موجود را شناسایی کنید و برای رفع آن اقدامات لازم را انجام دهید. خرابی این قطعه یکی از <a href="https://virgool.io/@farmooon/%D8%B9%D9%84%D8%AA-%DA%AF%D8%A7%D8%B2-%D8%AE%D9%88%D8%B1%D8%AF%D9%86-%D9%85%D8%A7%D8%B4%DB%8C%D9%86-xvn8bjvbpupg">دلایل گاز خوردن بی دلیل خودرو</a> است. منیفولد (Manifold) قطعه ای در پیشرانه وسایل نقلیه درون سوز است. این قطعه به دو نوع ورودی یا هوا و خروجی یا دود تقسیم شده و وظایف مختلفی دارد. برای اینکه یک خودرو حرکت کند، قطعات و بخش‌های زیادی در تعامل و همکاری هم قرار می گیرند. باتری، شمع، وایر، سیلندر، پیستون، واشر سرسیلندر و ... تنها نمونه ای از قطعات مختلف یک خودرو هستند که به ترتیب وظایف خود را انجام می دهند تا خودرو بدون ایراد روشن شود و حرکت کند. وقتی اجزای مختلف خودرو وظایف خود را به درستی انجام دهند، باعث می شود که احتراق سوخت در پیشرانه به خوبی اتفاق بیفتد و در نتیجه خودرو نرم و ایمن حرکت کند.</p>
      <figure>
        <img src="https://files.virgool.io/upload/users/30834/posts/u1bqltp4awon/rtfzkojpduve.jpeg"/>
      </figure>
      <p>احتراق سوخت زمانی صورت می گیرد که بنزین توسط پمپ بنزین و پس از آن سوزن انژکتور به درون محفظه پاشش شود و در آنجا با هوای مکش شده به داخل محفظه احتراق ترکیب شود تا در نتیجه‌ی این فرایند خودرو حرکت کند. پس از پایان مرحله احتراق نیز از آنجایی که فرایند شیمیایی سوختن، گازهایی تولید می کند باید این گازها از محفظه احتراق خودرو به بیرون تخلیه شوند. در این مرحله است که منیفولد باید نقش خود را ایفا کند. همان طور که گفتیم منیفولد در دو نوع ورودی و خروجی در خودروها تعبیه می شود. منیفولد ورودی (Inlet) ترکیب مخلوط شده هوا و سوخت را به درون محفظه احتراق هدایت می کند و منیفولد خروجی (Outlet) هدایت و تخلیه گازهای حاصل از احتراق موتور به بیرون را انجام می دهد. وظیفه و نقشی که منیفولد در خودرو دارد، در عین سادگی بسیار پر اهمیت و حساس است.</p>
      <p>به این ترتیب باید احتمال مشکل در کنترل خودرو و ارتکاب موردی که باعث ثبت <a href="https://virgool.io/@farmooon/7-%D8%B1%D9%88%D8%B4-%D8%B3%D8%B1%DB%8C%D8%B9-%D8%A7%D8%B3%D8%AA%D8%B9%D9%84%D8%A7%D9%85-%D9%88-%D9%BE%D8%B1%D8%AF%D8%A7%D8%AE%D8%AA-%D8%AC%D8%B1%DB%8C%D9%85%D9%87-%D9%88-%D8%AE%D9%84%D8%A7%D9%81%DB%8C-%D8%AE%D9%88%D8%AF%D8%B1%D9%88-ijjric7n6kfb">خلافی خودرو</a> شود را نیز در نظر بگیرید.</p>
      <h3>علائم خرابی منیفولد چیست؟</h3>
      <p>نشت هوا در منیفولد باعث می شود که این بخش از خودرو نتواند عملکرد مناسب و کاملی داشته باشد. توجه داشته باشید که در هنگام نصب منیفولد بر روی خودرو آب بندی آن بسیار مهم است. در واقع باید محل اتصال منیفولد با سر سیلندر توسط واشر کاملا آب بندی شود تا جلوی هر گونه نشت هوا گرفته شود. گرچه نشت هوا در منیفولد شایع نیست، اما غیر ممکن هم نیست. به عنوان یکی از علائم خرابی منیفولد یا نشت هوا در منیفولد باید بدانید که چنانچه متوجه شوید در هر باری که روی پدال گاز فشار می آورید، ماشین به آرامی جواب می دهد، احتمالا منیفولد دچار نشت هوا شده است. در واقع در این حالت ماشین گاز نمی خورد. برای تشخیص اینکه گاز نخوردن خودرو به دلیل نشت هوا در منیفولد است، باید به صدای خودرو در زمان کار کردن درجا گوش بدهید. توجه داشته باشید که از دیگر علائم خرابی منیفولد شنیده شدن صداهایی مانند زوزه کشیدن، سوت زدن یا مکش هوا است. همچنین سخت کار کردن خودرو در حالت درجا یا دیر خاموش شدن پس از بسته شدن سوئیچ نیز می تواند از علائم خرابی منیفولد باشد.</p>
      <figure>
        <img src="https://files.virgool.io/upload/users/30834/posts/u1bqltp4awon/wttqb3dqe6hd.jpeg"/>
      </figure>
      <h4>خراب شدن واشر منیفولد هوا</h4>
      <p>این مشکل نیز یکی از مشکلاتی است که در مورد منیفولد و اجزای وابسته به آن می تواند رخ دهد. با خراب شدن واشر منیفولد هوا پیشرانه خودرو کارکرد ناقص و بدی خواهد داشت. نشانه‌های خرابی واشر منیفولد هوا می تواند کمک کند تا علائم خرابی منیفولد شناسایی شود، به هر حال واشر منیفولد هوا در این قطعه کار گذاشته شده است تا قطعات پیشرانه را مهر و موم کند و عملا کار درزگیری را انجام دهد تا به این ترتیب از هیچ قسمتی نشتی وجود نداشته باشد. جنس واشر می تواند از کاغذ، پلاستیک، فلز و حتی گاهی از مخلوطی از هر سه ماده باشد. واشر منیفولد هوا محل اتصال منیفولد هوا به سر سیلندر را درزگیری می ‌کند. در بیشتر مواقع، این واشر مسئولیت بستن و جلوگیری از نشت هوا را دارد، اما ممکن است در برخی پیشرانه‌ها، محل عبور مایع خنک‌کننده را سد کند. چنانچه واشر منیفولد هوا آسیب ببیند، در کارکرد پیشرانه اختلال ایجاد می‌ شود و حتی ممکن است پیشرانه بیش از حد گرم شود.</p>
      <h4>کاهش قدرت پیشرانه و سرعت‌گیری و افزایش مصرف سوخت</h4>
      <p>اولین و شایع‌ترین نشانه‌ خرابی واشر منیفولد هوا کاهش کارایی و عملکرد پیشرانه است. همه مشکلات از جایی شروع می شود که هوا به داخل منیفولد نشت پیدا می کند و کارایی پیشرانه را تحت تاثیر قرار می دهد. نشتی هوا سبب می‌ شود نسبت ترکیب هوا و سوخت به هم بخورد و به این ترتیب پیشرانه با کاهش قدرت، افزایش مصرف سوخت و حتی خاموش شدن مواجه می ‌شود. این مشکل می تواند به خودی خود یکی از علائم خرابی منیفولد هم باشد. به هر حال واشر منیفولد بخشی از منیفولد است و خرابی آن در منیفولد تاثیر مستقیم دارد.</p>
      <figure>
        <img src="https://files.virgool.io/upload/users/30834/posts/u1bqltp4awon/byndzgkkdjw6.jpeg"/>
      </figure>
      <h4>نشت مایع خنک‌ کننده</h4>
      <p>یکی دیگر از نشانه‌های خرابی واشر منیفولد، نشت مایع خنک‌ کننده (آب رادیاتور) است. همانطور که گفتیم در برخی خودروها واشر منیفولد هوا مایع خنک‌ کننده را نیز آب‌بندی می‌ کند. با استشمام بوی آب رادیاتور یا مشاهده بخار از سمت محفظه‌ پیشرانه یکی از مسائلی که باید بررسی شود، همین نشت مایع خنک‌ کننده است.</p>
      <h4>افزایش دمای پیشرانه</h4>
      <p>از دیگر علائم خرابی منیفولد یا خرابی واشر منیفولد افزایش دمای پیشرانه است. نشت مایع خنک کننده و کاهش سطح مایع درون رادیاتور می ‌تواند باعث افزایش دمای پیشرانه شود. گاهی نشتی مایع به سمت داخل منیفولد است؛ به هر حال باید بررسی های دقیقی انجام شود تا مشکل به طور کامل عیب یابی و رفع شود.</p>
      <figure>
        <img src="https://files.virgool.io/upload/users/30834/posts/u1bqltp4awon/4f3x63hncyh2.jpeg"/>
      </figure>
      <h3>جمع بندی</h3>
      <p>اکنون که علائم خرابی منیفولد را می شناسید، در صورت روبه رو شدن با مشکلاتی که از آنها یاد کردیم، به راحتی می توانید اختلال را ریشه یابی و حل کنید. گرچه توصیه می کنیم که برای عیب یابی و رفع اختلال حتما به یک مرکز تعمیرات تخصصی و معتمد مراجعه کنید. اما آگاهی از این اطلاعات در اولین مرحله می تواند به راننده کمک کند تا تشخیص دهد، اختلال موجود از کجا می تواند ریشه داشته باشد و برای رفع آن باید به چه تعمیرکار و تعمیرگاهی مراجعه کند. به هر حال منیفولد همانند دیگر بخش های خودرو باید درست کار کند تا خودرو بتواند عملکرد مناسبی داشته باشد. برای دریافت خلافی خودروی خود می توانید از <a href="https://cafebazaar.ir/app/vada.farmoon.app">اپلیکیشن فرمون ایکس</a> بهره مند شوید.</p>
    </article>
  </body>
</html>