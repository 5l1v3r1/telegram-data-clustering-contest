<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%92%d7%99%d7%91%d7%95%d7%a8-%d7%95%d7%9c%d7%a8%d7%99-%d7%9e%d7%a4%d7%aa%d7%97-%d7%aa%d7%a7%d7%95%d7%94-%d7%a0%d7%9b%d7%a0%d7%a1-%d7%9c%d7%aa%d7%95%d7%9a-%d7%94%d7%90%d7%a9-%d7%95%d7%94%d7%a6%d7%99%d7%9c-%d7%93%d7%99%d7%99%d7%a8%d7%aa-%d7%91%d7%93%d7%99%d7%95%d7%a8-%d7%9e%d7%95%d7%92%d7%9f-423967/4"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-12-09T11:43:00+00:00"/>
    <meta property="og:title" content="גיבור: ולרי מפתח תקוה נכנס לתוך האש והציל דיירת בדיור מוגן"/>
    <meta property="og:description" content="בתאריך 26.11 לפנות בוקר אירעה שריפה הדירות במבנה דיור מוגן &quot;משען&quot;. סייר צוות 3, ולרי ספיבק מפתח תקוה, הצליח לאתר את הדיירת שתפסה מחסה בחדר המקלחת והוציא אותה מן הדירה. השבוע הוא קיבל תעודת הוקרה"/>
  </head>
  <body>
    <article>
      <h1>גיבור: ולרי מפתח תקוה נכנס לתוך האש והציל דיירת בדיור מוגן</h1>
      <h2>בתאריך 26.11 לפנות בוקר אירעה שריפה הדירות במבנה דיור מוגן "משען". סייר צוות 3, ולרי ספיבק מפתח תקוה, הצליח לאתר את הדיירת שתפסה מחסה בחדר המקלחת והוציא אותה מן הדירה. השבוע הוא קיבל תעודת הוקרה</h2>
      <address><time datetime="2019-12-09T11:43:00+00:00">09 Dec 2019, 11:43</time> by <a rel="author">מתן דויטש</a></address>
      <figure>
        <img src="https://cdn.isnet.co.il/dyncontent/2019/12/9/6eee190f-1b06-4633-bef4-b85e30b02959.jpg"/>
        <figcaption>צילום: דוברות צוות 3</figcaption>
      </figure>
      <p>מגיע לו: בתאריך 26.11.19 בשעה 05:30 לערך נשמעה אזעקת אש מאחת הדירות במבנה דיור מוגן "משען" ברמת אפעל. סייר צוות 3, תושב פתח תקוה ולרי ספיבק, הוקפץ מיידית למקום וכאשר הגיע לדירה גילה כי כולה הייתה מלאה בעשן.</p>
      <p>ספיבק לא חשב פעמיים: הוא נכנס לדירה, הצליח לאתר את הדיירת שתפסה מחסה בחדר המקלחת והוציא אותה מיד מן הדירה. בשלב הבא, כך סיפר ולרי, הוא הוריד את השאלטר בארון החשמל ובעזרת פנס מצא את הנקודה בה הייתה השריפה.</p>
      <p>מתברר כי השריפה החלה במטבח הבית, כאשר הדיירת שכחה על הכיריים החשמליים, בזמן שהם פעלו, את הקומקום החשמלי והדבר גרם להתלקחות.</p>
      <p>השבוע קיבל ספיבק במשרדי צוות 3 בתל אביב שי צנוע ותעודת הוקרה והערכה על פועלו באירוע. את התעודה העניק לו קורן לוגסי, מנהל פרויקטים בצוות 3 בתל אביב.</p>
      <p>מנהל חברת צוות 3 בתל אביב, דור בוסקילה אמר היום :"העובד טיפל בנחישות ובמקצועיות באירוע תוך חתירה להצלת חיי אדם. האירוע ללא ספק יכול היה בנקל להסתיים בצורה חמורה יותר".</p>
    </article>
  </body>
</html>