<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/vilag/20191209_Felgyujtottak_egy_not_Romaniaban_mert_boszorkanynak_hittek"/>
    <meta property="og:site_name" content="HVG.hu"/>
    <meta property="article:published_time" content="2019-12-09T11:53:00+00:00"/>
    <meta property="og:title" content="Felgyújtottak egy nőt Romániában, mert boszorkánynak hitték"/>
    <meta property="og:description" content="Egy 43 éves férfi lehetett a tettes, akinek az édesanyját szintén holtan találták meg."/>
  </head>
  <body>
    <article>
      <h1>Felgyújtottak egy nőt Romániában, mert boszorkánynak hitték</h1>
      <address><time datetime="2019-12-09T11:53:00+00:00">09 Dec 2019, 11:53</time> by <a rel="author">hvg.hu</a></address>
      <p>
        <b>Egy 43 éves férfi lehetett a tettes, akinek az édesanyját szintén holtan találták meg.</b>
      </p>
      <p>Egy férfi előbb benzinnel leöntött, majd felgyújtott egy 83 éves nőt Romániában, írja a <a href="https://foter.ro/cikk/romaniai-hetkoznapok-a-21-szazadban-egy-ferfi-felgyujtott-egy-idos-not-mert-boszorkanynak-hitte/"><i>foter.ro</i></a>. Az eset szombaton történt a dél-romániai Dolj megyében található Pleniţa faluban.</p>
      <p>A rendőrség közleménye szerint a hatóságokat egy helybeli értesítette, hogy a szomszédok egy elszenesedett holttestet találtak az udvaron. Később derült ki, hogy egy 43 éves férfi gyújtotta fel a hozzájuk látogató 83 éves nőt.</p>
      <blockquote>A közlemény arról is beszámolt, hogy az elkövető boszorkánynak hitte a nőt, ezért locsolta le benzinnel, majd gyújtotta fel.</blockquote>
      <p>A rendőrök a férfi házában megtalálták az anyjának a holttestét is, ő azonban az előzetes vizsgálatok szerint természetes halált halhatott.</p>
      <p>A hatóságok emberölés miatt nyomoznak a férfi ellen.</p>
      <related>
        <a href="https://hvg.hu/vilag/20191207_Meghalt_a_no_akit_megeroszakoltak_es_felgyujtottak_Indiaban"/>
        <a href="https://hvg.hu/elet/20190405_Lelocsolta_benzinnel_es_felgyujtotta_lakotarsat_mert_az_nem_vette_fol_neki_a_telefont"/>
      </related>
    </article>
  </body>
</html>