<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/benessere/dieta-brodo-kellyann-petrucci/664011/"/>
    <meta property="og:site_name" content="DiLei"/>
    <meta property="article:published_time" content="2019-12-09T11:07:53+00:00"/>
    <meta property="og:title" content="Dieta del brodo della Dott.ssa Kellyann: pancia piatta in 21 giorni"/>
    <meta property="og:description" content="Elaborata da una celebre naturopata americana, questa dieta permette di perdere peso, di combattere le infiammazioni e di sgonfiare la pancia."/>
  </head>
  <body>
    <article>
      <h1>Dieta del brodo della Dott.ssa Kellyann: pancia piatta in 21 giorni</h1>
      <h2>Seguita da star del calibro di Gwyneth Paltrow, questa dieta mette in risalto i benefici del celebre preparato alimentare</h2>
      <address>
        <time datetime="2019-12-09T11:07:53+00:00">09 Dec 2019, 11:07</time>
      </address>
      <figure>
        <a href="https://dilei.it/benessere/fotonotizia/6-cibi-che-aiutano-a-perdere-10-chili/610884/">
          <img src="https://dileidemosite.files.wordpress.com/2019/06/6-cibi-che-aiutano-a-perdere-10-kg.jpg?w=2560&amp;strip=all&amp;quality=100"/>
        </a>
        <figcaption>Dieta, 6 cibi che aiutano a perdere 10 chili</figcaption>
      </figure>
      <p>La <b>dieta del brodo</b> è un regime alimentare che permette, in <b>21 giorni circa</b>, di<b> sgonfiare la pancia</b>. Elaborata dalla <a href="https://drkellyann.com/pages/bone-broth-diet">Dottoressa Kellyann Petrucci</a>, medico naturopata, è stata efficacemente illustrata nel <b>libro <i>La Dieta del Brodo.</i></b></p>
      <p>Questo schema alimentare, che mette in primo piano il<b> consumo di brodo di ossa</b>, ha come obiettivo la <b>lotta ai processi infiammatori</b>, problematiche alla base di patologie come il diabete, l’obesità, il cancro e le patologie cardiovascolari.</p>
      <p>Un altro pilastro della <b>dieta del brodo della Dottoressa Kellyann</b> è lo <b>schema del digiuno intermittente</b>. L’esperta consiglia infatti di <b>adottare l’approccio 5:2</b>, contraddistinto quindi da <b>cinque giorni di alimentazione normale</b> e dai<b> restanti due</b> all’insegna della <b>restrizione calorica</b>.</p>
      <p>Per tutta la durata della dieta è necessario <b>eliminare</b> i <b>dolcificanti artificiali</b>, il<b> latte e i suoi derivati</b>, i <b>legumi</b>, le <b>patate</b>, le <b>bevande alcoliche</b>, le<b> carni lavorate</b>, lo zucchero bianco, i cibi contenenti mais, la soia, il miele, lo <a href="https://dilei.it/benessere/le-virtu-succo-acero/4288/">sciroppo d’acero</a>, la marmellata e le confetture in generale.</p>
      <p>Come già detto, questo regime alimentare – che è stato seguito da star del calibro di Salma Hayek e <a href="https://dilei.it/bellezza/make-up-spesa-folle-gwyneth-paltrow/607328/">Gwyneth Paltrow</a> – mette in primo piano il <b>brodo di ossa</b>, ricco di nutrienti che favoriscono il<b> drenaggio dei liquidi in eccesso</b>, l’<b>attività intestinale</b>, lo <b>smaltimento dei grassi</b> e la<b> prevenzione dei processi infiammatori</b> che coinvolgono spesso l’organismo.</p>
      <p>Chi decide di seguire questa dieta può <b>preparare senza problemi il brodo a casa</b>. Il libro sopra ricordato è infatti contraddistinto dalla presenza di<b> numerose ricette</b> dedicate a chi vuole portare in tavola <b>brodo di manzo</b>, <b>di tacchino</b>,<b> di pollo</b> o<b> brodo con ossa di pesce</b>.</p>
      <p>L’<b>assunzione del brodo</b> è raccomandata nei <b>due giorni di restrizione calorica</b>, che non dovrebbero essere consecutivi. La Dottoressa Kellyann Petrucci consiglia di berne <b>6 tazze</b>. Proseguendo con le indicazioni relative a questi due giorni, ricordiamo che è ammesso<b> tutte le sere alle 19.00</b> uno<b> spuntino a base di proteine, verdure e lipidi</b> (un’alternativa possibile è la fetta di salmone affumicato accompagnata da un’insalata condita con olio extra vergine d’oliva). Per i restanti giorni della settimana si può mangiare in maniera più libera, tenendo però conto dei cibi non ammessi già elencati.</p>
      <p>L’ipotetico menu di una giornata di alimentazione normale può cominciare con una colazione a base di <a href="https://dilei.it/ricette/pancake-dolci-videoricetta/9752/">pancake</a> con i frutti di bosco. A <b>pranzo</b> si può invece portare in tavola una <b>fetta di tacchino con contorno di insalata mista.</b> Per<b> cena</b> va benissimo un <b>piatto a base di carne</b>. In alternativa, si possono mangiare dei <b>gamberi</b>. Concludiamo rammentando che questa dieta andrebbe intrapresa <b>solo dopo aver consultato il proprio medico curante.</b></p>
      <related>
        <h4>Leggi anche</h4>
        <a href="https://dilei.it/benessere/dieta-brodo/567734/"/>
        <a href="https://dilei.it/benessere/dieta-rapida-dr-oz-pancia-piatta/641274/"/>
        <a href="https://dilei.it/benessere/brodo-ossa-perche-gente-lo-beve/562188/"/>
        <a href="https://dilei.it/vip/video/le-diete-assurde-delle-star-tra-alghe-e-brodi-dossa/651070/"/>
        <a href="https://dilei.it/benessere/dieta-fast/580576/"/>
      </related>
    </article>
  </body>
</html>