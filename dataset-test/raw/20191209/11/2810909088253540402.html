<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361397"/>
    <meta property="og:site_name" content="СПОРТ - РТРС"/>
    <meta property="article:published_time" content="2019-12-09T11:49:00+00:00"/>
    <meta property="og:title" content="Италијан Орсато дијели правду Звезди у Атини"/>
    <meta property="og:description" content="Меч шестог кола Лиге шамиопна у Групи Б у Атини између фудбалера Олимпијакоса и Црвене звезде судиће италијански арбитар Данијеле Орсато, саопштено је из Европске фудбалске уније."/>
  </head>
  <body>
    <article>
      <h1>Италијан Орсато дијели правду Звезди у Атини</h1>
      <address>
        <time datetime="2019-12-09T11:49:00+00:00">09 Dec 2019, 11:49</time>
      </address>
      <p>
        <i>Меч шестог кола Лиге шамиопна у Групи Б у Атини између фудбалера Олимпијакоса и Црвене звезде судиће италијански арбитар Данијеле Орсато, саопштено је из Европске фудбалске уније.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1530/153039.jpg"/>
        <figcaption>Данијеле Орсато (фото: Andreas Gebert / Reuters)</figcaption>
      </figure>
      <p>Помоћници 44-годишњем судији у Пиреју биће Лоренцо Манђанели и Алесандро Ђалатини, односно Данијеле Довери као четврти арбитар.</p>
      <p>За ВАР ће да буду задужени Марко Гудиа и Чиро Карбоне, док ће делегат да буде Филип Прудон из Француске.</p>
      <p>Орсато је искусан судија, већ девет година има знак Фифе, а седам води утакмице у Лиги шампиона. Италијан је већ дијелио правду црвено-белима на мечу против Салцбурга када је у Београду било 0:0.</p>
      <p>Црвену звезду у сриједу од 21 час у Атини очекује сусрет са Олимпијакосом, одлучујући у борби за треће мјесто и прољеће у Лиги Европе. Црвено-бијелима је довољан реми, док Олимпијакос мора да побиједи.</p>
      <p>Први дуел два тима припао је српском шампиону - 3:1.</p>
      <p>Познат је "братски" однос навијача два клуба, због чега ће предстојећа утакмица бити посебно занимљива. Београдске улице биле су преплављене црвено-бијелим бојама 1. октобра, а сада ће исто бити у Атини.</p>
    </article>
  </body>
</html>