<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191209_04758195/540-kilogram-in-beslag-genomen-aardappelen-en-uien-geschonken-aan-leger-des-heils"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-12-09T11:50:00+00:00"/>
    <meta property="og:title" content="540 kilogram in beslag genomen aardappelen en uien geschonken aan Leger des Heils"/>
    <meta property="og:description" content="De Antwerpse politie heeft maandag zo’n 540 kilogram aan in beslag genomen aardappelen en uien geschonken aan het Leger des Heils. Een man probeerde de goe..."/>
  </head>
  <body>
    <article>
      <h1>540 kilogram in beslag genomen aardappelen en uien geschonken aan Leger des Heils</h1>
      <address>
        <time datetime="2019-12-09T11:50:00+00:00">09 Dec 2019, 11:50</time>
      </address>
      <p>
        <b>Antwerpen - De Antwerpse politie heeft maandag zo’n 540 kilogram aan in beslag genomen aardappelen en uien geschonken aan het Leger des Heils. Een man probeerde de goederen te verkopen, ook al had hij geen vergunning om dat op de openbare weg te doen.</b>
      </p>
      <p>Een patrouille in burger van het wijkteam Stuivenberg zag hoe de man vanuit zijn aanhangwagen de verschillende zakken met ajuinen en aardappelen probeerde te verkopen. Daar had hij echter geen vergunning voor. De politie nam dan ook de in totaal zo’n 540 kilogram aan etenswaren in beslag. “De politie vroeg toestemming aan het parket om de etenswaren te kunnen schenken aan het Leger des Heils. Vandaag (maandag, red.) werden ze opgehaald”, aldus de Antwerpse politie.</p>
      <p>De politie betrapte diezelfde dag iemand die, ook zonder vergunning, sigaretten verkocht vanuit een bestelwagen. 104 pakjes werden in beslag genomen en werden overgemaakt aan de dienst Douane en Accijnzen voor vernietiging.</p>
      <figure>
        <img src="https://static.gva.be/Assets/Images_Upload/2019/12/09/c65b69d2-1a7d-11ea-890e-43212ce6fb8e_web_translate_-10.58325_-16.2502__scale_0.4374999_0.4375004__.jpg?maxheight=513&amp;maxwidth=767&amp;scale=both"/>
        <figcaption>
          <cite>Foto: Politie Antwerpen</cite>
        </figcaption>
      </figure>
    </article>
  </body>
</html>