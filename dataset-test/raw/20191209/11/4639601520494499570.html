<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/12/09/sports/varia-kampana-sti-rosia-apokleismos-gia-4-xronia-apo-oles-tis-diorganoseis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-12-09T11:17:10+00:00"/>
    <meta property="og:title" content="Βαριά «καμπάνα» στη Ρωσία : Αποκλεισμός για 4 χρόνια από όλες τις διοργανώσεις"/>
    <meta property="og:description" content="Με μια άνευ προηγουμένου τιμωρία επιβάλλεται στη Ρωσία, καθώς η WADA αποφάσισε την τετραετή της τιμωρία από όλες τις μεγάλες αθλητικές διοργανώσεις"/>
  </head>
  <body>
    <article>
      <h1>Βαριά «καμπάνα» στη Ρωσία : Αποκλεισμός για 4 χρόνια από όλες τις διοργανώσεις</h1>
      <h2>Με μια άνευ προηγουμένου τιμωρία επιβάλλεται στη Ρωσία, καθώς η WADA αποφάσισε την τετραετή της τιμωρία από όλες τις μεγάλες αθλητικές διοργανώσεις</h2>
      <address><time datetime="2019-12-09T11:17:10+00:00">09 Dec 2019, 11:17</time> by <a rel="author">ΤοΒΗΜΑ Team</a></address>
      <p>Με μια άνευ προηγουμένου τιμωρία επιβάλλεται στη Ρωσία, καθώς η WADA αποφάσισε την τετραετή της τιμωρία από όλες τις μεγάλες αθλητικές διοργανώσεις.</p>
      <p>Η απόφαση θα ανακοινωθεί αργότερα από τον Παγκόσμιο Οργανισμό Αντι-Ντόπινγκ, ωστόσο επιβεβαιώθηκε από τον επικεφαλής της RUSADA, του αντίστοιχου οργανισμού στη Ρωσία, Γιούρι Γκάνους, σύμφωνα με το rt.com.</p>
      <p>
        <a href="https://www.in.gr/2019/12/09/politics/diplomatia/diplomatiko-polemo-kata-tis-symfonias-tourkias-livyis-anoigei-ellada/">Διπλωματικό «πόλεμο» κατά της συμφωνίας Τουρκίας – Λιβύης ανοίγει η Ελλάδα</a>
      </p>
      <p>Ο λόγος της τιμωρίας είναι πως η Ρωσία κρίθηκε ένοχη ότι παραποίησε εργαστηριακά δεδομένα ελέγχου ντόπινγκ, τον προηγούμενο Ιανουάριο.</p>
      <p>Η Εκτελεστική Επιτροπή της Wada έλαβε την απόφαση ομόφωνα, στη Λωζάνη της Ελβετίας. Η κίνηση αυτή ακολουθεί την κήρυξη της Ρωσικής Υπηρεσίας Αντιντόπινγκ ως μη συμμορφούμενης στους κανόνες των εργαστηριακών δεδομένων που παραδόθηκαν στους ανακριτές.</p>
      <p>Μετά την απόφαση αυτή, στους Ολυμπιακούς Αγώνες του Τόκιο το 2020 και τους Χειμερινούς του Πεκίνου το 2022 δε θα υπάρχει ρωσική σημαία, καθώς ούτε και στο Μουντιάλ του Κατάρ το 2022.</p>
      <p>Παρ’ όλα αυτά, όσον αφορά στους Ολυμπιακούς Αγώνες, σύμφωνα με όσα γίνονται γνωστά κάποιοι Ρώσοι αθλητές θα μπορέσουν να αγωνιστούν, αλλά χωρίς τα ρωσικά χρώματα.</p>
      <p>Ωστόσο, θα μπορέσει να αγωνιστεί κανονικά στο Euro 2020, ενώ η Αγία Πετρούπολη θα παραμείνει επίσης ως μία από τις πόλεις διοργάνωσης του τουρνουά, ενώ θα διεξαχθεί κανονικά στην Αγία Πετρούπολη ο τελικός του Champions League το 2021, καθώς πρόκειται για διοργανώσεις της UEFA.</p>
      <p>
        <a href="https://www.tovima.gr/2019/12/09/politics/oi-dialogoi-mitsotaki-erntogan/">Το παρασκήνιο της συνάντησης Μητσοτάκη – Ερντογαν</a>
      </p>
    </article>
  </body>
</html>