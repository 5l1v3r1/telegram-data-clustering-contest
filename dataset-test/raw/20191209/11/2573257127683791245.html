<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/la-casa-di-carta-4-confermata-nairobi-637566"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T11:05:11+00:00"/>
    <meta property="og:title" content="La Casa di Carta 4: ecco quando arriverà su Netflix con Nairobi"/>
    <meta property="og:description" content="L'annuncio de La Casa di Carta 4 è stato ufficializzato da un video trasmesso durante un evento brasiliano dal titolo “Che il caos abbia inizio”, e Nairobi sembra della partita."/>
  </head>
  <body>
    <article>
      <h1>La Casa di Carta 4: ecco quando arriverà su Netflix con Nairobi</h1>
      <h2>L'annuncio de La Casa di Carta 4 è stato ufficializzato da un video trasmesso durante un evento brasiliano dal titolo “Che il caos abbia inizio”, e Nairobi sembra della partita.</h2>
      <address><time datetime="2019-12-09T11:05:11+00:00">09 Dec 2019, 11:05</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/la-casa-di-carta-4.jpg"/>
      </figure>
      <p><b>La Casa di Carta 4 comincia a svelare i suoi segreti,</b> e i fan sono entusiasti di sapere che una dei loro beniamini sarà presente nella prossima stagione. Al <i>Brazil Comic Con Experience</i>, infatti, <b>Netflix</b> ha svelato la data prevista per la messa in onda della fortunata serie spagnola, <a href="https://www.tecnoandroid.it/2019/11/29/netflix-la-casa-di-carta-arrivano-anche-in-italia-i-libri-ufficiali-632108">la quale partirà il 3 aprile 2020 in diretta contemporanea in tutti i paesi del mondo.</a></p>
      <p>L’annuncio della quarta serie è stato ufficializzato da <b>un video trasmesso durante l’evento brasiliano dal titolo</b> “<i>Che il caos abbia inizio</i>” (lo trovato in fondo all’articolo). Il filmato fa una carrellata sui volti dei personaggi più rappresentativi della serie dove compare anche <b>Nairobi</b>, ovvero il personaggio interpretato dall’<b>attrice Alba Flores</b> che era in procinto di morire alla fine della terza stagione.</p>
      <h3>La Casa di Carta 4: ecco quando arriverà su Netflix con Nairobi</h3>
      <p><b>Nairobi era stata ferita a morte da un cecchino</b> nel corso della rapina messa a segno alla Banca di Spagna, e gli sceneggiatori avevano lasciato i fan col fiato sospeso non chiarendo se personaggio potesse salvarsi. Tuttavia, <b>visto che il volto di Nairobi compare nel video di presentazione</b> della nuova stagione, la produzione ha lasciato intendere che l’attrice Alba Flores sarà ancora al suo posto nella serie.</p>
      <p>C’è comunque un tarlo nella testa dei fan, poiché potrebbero assistere alla <b>presenza di Nairobi come come accaduto con Berlino</b>, anche lui colpito a morte dalla polizia durante una rapina alla Zecca di stato. Questo personaggio è stato protagonista della terza stagione ma <b>solo per mezzo di una serie di flashback</b>, e Nairobi potrebbe fare la stessa fine.</p>
      <figure>
        <iframe src="https://www.youtube.com/embed/46XIhclFr0U" width="696" height="392" data-service="Youtube" scrolling="no"/>
      </figure>
    </article>
  </body>
</html>