<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/sport/b1-andreea-hanca-remarcata-pentru-modul-in-care-si-sustine-sotul-in-timpul-meciurilor-a-fost-invitata-sa-faca-un-videoclip-foto-video-309856.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T11:45:27+00:00"/>
    <meta property="og:title" content="Andreea Hanca, remarcată pentru modul în care-şi susţine soţul în timpul meciurilor. A fost invitată să facă un videoclip (FOTO, VIDEO)"/>
    <meta property="og:description" content="Andreea Hanca, soţia fotalistului român Sergiu Hanca, de la KS Cracovia, a fost din nou remarcată pentru modul înfocat în care-şi susţine soţul în timpul unui meci"/>
  </head>
  <body>
    <article>
      <h1>Andreea Hanca, remarcată pentru modul în care-şi susţine soţul în timpul meciurilor. A fost invitată să facă un videoclip (FOTO, VIDEO)</h1>
      <address><time datetime="2019-12-09T11:45:27+00:00">09 Dec 2019, 11:45</time> by <a rel="author">Redacția B1.ro</a></address>
      <p><a href="https://www.b1.ro/tag/andreea-hanca-293818.html">Andreea Hanca</a>, soţia fotalistului român Sergiu Hanca, de la KS Cracovia, a fost din nou remarcată pentru modul înfocat în care-şi susţine soţul în timpul unui meci, arată sport.ro.</p>
      <p>Ea a părut complet implicată în meciul dintre Rakow Czestochowa şi KS Cracovia, câştigat de aceasta din urmă cu scortul de 3-0, victorie la care Sergiu Hanca a contribuit cu o pasă decisivă. În urma victoriei, echipă la care fostul dinamovist activează a urcat pe locul doi în clasamentul polonez, aflându-se la doar două puncte de lider.</p>
      <p>Energia Andreei Hanca a fost remarcată şi de publicaţia poloneză "Weszło!", care şi-a declarat intenţia de a o include într-un videoclip.</p>
      <p><i><b>"Am urmărit victoria de astăzi a Cracoviei cu Andrea Hanca. În curând, vă vom invita la un videoclip plin de energie pozitivă și de nebunie!"</b></i>, se arată într-o postare de pe Twitter a publicaţiei Weszło!.</p>
      <figure>
        <video src="https://stream.adunity.com/fstream.ashx?d=b1-static&amp;f=b1_v_upload_f59962d771_AndreeaHanca_20191209132928.mp4"/>
      </figure>
    </article>
  </body>
</html>