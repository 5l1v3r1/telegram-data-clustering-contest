<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.napi.hu/nemzetkozi_gazdasag/visszatert_az_optimizmus_az_euroovezeti_befektetok_koreben.696515.html"/>
    <meta property="og:site_name" content="Napi.hu"/>
    <meta property="article:published_time" content="2019-12-09T11:41:00+00:00"/>
    <meta property="og:title" content="Visszatért az optimizmus az euróövezeti befektetők körében"/>
    <meta property="og:description" content="A várt csökkenés helyett szerény pozitív értéket vett fel a Sentix gazdasági decemberi kutatóintézet euróövezeti befektetői hangulatindexe. A kilátások megítélése két és fél éves csúcsot ért el - írta az MTI."/>
  </head>
  <body>
    <article>
      <h1>Visszatért az optimizmus az euróövezeti befektetők körében</h1>
      <h2>A várt csökkenés helyett szerény pozitív értéket vett fel a Sentix gazdasági decemberi kutatóintézet euróövezeti befektetői hangulatindexe. A kilátások megítélése két és fél éves csúcsot ért el - írta az MTI.</h2>
      <address><time datetime="2019-12-09T11:41:00+00:00">09 Dec 2019, 11:41</time> by <a rel="author" href="https://www.napi.hu/szerzo/Domokos%20Erika" target="_blank">Domokos Erika</a></address>
      <p><a href="http://www.sentix.de/index.php/sentix-Economic-Factsheets/euroland.html">Az összesített mutató</a> 0,7 pontos értéket vett fel az előző havi mínusz 4,5 pont után, ellentétben a várt csekély csökkenéssel, a mínusz 4,9 ponttal. Az így elért 0,7 pont május óta az index legmagasabb értéke.</p>
      <p>Az index decemberben a második egymást követő hónapban emelkedett, már a novemberi mínusz 4,5 pont is nagy javulást képviselt az előző havi mínusz 16,8 ponthoz képest.</p>
      <p>A befektetők körében az aktuális helyzet megítélése mínusz 1,0 pontra javult decemberre vonatkozóan a novemberi mínusz 5,5 pontról, a kilátások megítélése viszont még ennél is magasabbra, 2,5 pontra emelkedett mínusz 3,6 pontról.</p>
      <p>Az euróövezeti kilátások megítélése így két és fél éve, 2018 márciusa óta a legjobbnak bizonyult a befektetők körében - írta az MTI.</p>
    </article>
  </body>
</html>