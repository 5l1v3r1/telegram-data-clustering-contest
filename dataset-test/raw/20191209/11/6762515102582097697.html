<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/koszykowka/polska-liga-koszykowki/ebl-zmiany-w-koszykarskiej-legii-dwoch-odchodzi-jeden-przyjdzie/994dj5r"/>
    <meta property="og:site_name" content="Przegląd Sportowy"/>
    <meta property="article:published_time" content="2019-12-09T11:20:07+00:00"/>
    <meta property="og:title" content="EBL: Zmiany w koszykarskiej Legii. Dwóch odchodzi, jeden przyjdzie?"/>
    <meta property="og:description" content="Michael Finke i Drew Brandon opuszczą koszykarski zespół Legii Warszawa. Nie zagrają już w najbliższym meczu w Gliwicach."/>
  </head>
  <body>
    <article>
      <h1>EBL: Zmiany w koszykarskiej Legii. Dwóch odchodzi, jeden przyjdzie?</h1>
      <address><time datetime="2019-12-09T11:20:07+00:00">09 Dec 2019, 11:20</time> by <a rel="author" href="https://www.przegladsportowy.pl/autorzy/jakub-wojczynski" target="_blank">Jakub Wojczyński</a></address>
      <p>
        <b>Michael Finke i Drew Brandon opuszczą koszykarski zespół Legii Warszawa. Nie zagrają już w najbliższym meczu w Gliwicach.</b>
      </p>
      <p>Informacje o pożegnaniu dwójki Amerykanów nie została jeszcze oficjalnie ogłoszone, bo trwają rozmowy w sprawie ustalenia formalności dotyczących rozstania. Ale obaj nie zostali zabrani na wyjazdowy mecz z GTK. Spotkanie 12. kolejki Energa Basket Ligi zaplanowano już na wtorek 10 grudnia.</p>
      <p>27-letni obwodowy Brandon zdążył w barwach Legii rozegrać 21 spotkań w EBL oraz europejskich pucharach. Miał średnio 8.7 punktu, 3.3 asysty oraz 5.1 zbiórki. 23-letni podkoszowy Finke także zagrał w 21 meczach – jego statystyki to 11.9 punktu i 5.2 zbiórki. W ostatnim czasie prezentował się jednak kiepsko. Siedem występów w drugiej połowie listopada i grudniu to w jego wykonaniu ledwie 6.5 punktu przy 35% skuteczności z gry.</p>
      <related>
        <a href="http://www.tvp.pl/45688963?copy_id=45689689"/>
      </related>
      <p>Finke już ma następcę w osobie zatrudnionego niedawnego Serba Milana Milovanovicia. Odejście Brandona oznacza natomiast, że Legia będzie rozglądała się za nowym rozgrywającym. W klubie nie ma tematu zwolnienia trenera Tane Spaseva, choć mają świadomość, że w budowie składu i już w trakcie sezonu zostały popełnione błędy. – Pracujemy razem – podkreśla szef koszykarskiej Legii Jarosław Jankowski.</p>
      <p>Legia odpadła już z Pucharu Europy FIBA (bilans 1-5 w fazie grupowej), a w EBL jest na przedostatnim miejscu z bilansem 2-9.</p>
    </article>
  </body>
</html>