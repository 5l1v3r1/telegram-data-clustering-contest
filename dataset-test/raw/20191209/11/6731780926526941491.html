<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/regalo-natale-perfetto-quale-e/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T11:28:44+00:00"/>
    <meta property="og:title" content="Qual è il regalo perfetto per Natale? Cosa vorrebbero gli italiani sotto l’albero"/>
    <meta property="og:description" content="Natale 2019 qual è il regalo perfetto per gli italiani: un coupon e se chiedete qual è il significato di questa festività la risposta è la famiglia."/>
  </head>
  <body>
    <article>
      <h1>Qual è il regalo perfetto per Natale? Cosa vorrebbero gli italiani sotto l’albero</h1>
      <address><time datetime="2019-12-09T11:28:44+00:00">09 Dec 2019, 11:28</time> by <a rel="author">Selena Marvaldi</a></address>
      <p>
        <b>Qual è il regalo di Natale più amato dagli italiani e cosa significa per loro questa festività? Ecco cosa hanno risposto.</b>
      </p>
      <figure>
        <img src="https://www.viagginews.com/wp-content/uploads/2019/12/natale-2019-regali-pi%C3%B9-apprezzati-2.jpg"/>
        <figcaption>Pixabay</figcaption>
      </figure>
      <p>Qual è il <a href="https://www.viagginews.com/2019/11/25/spot-natale-john-lewis-2019-drago/"><b>significato del Natale</b></a>? Qual è il <b>regalo giusto per Natale</b>? Per quest’anno sembra che la risposta sia una: i <b>coupon</b>. Ogni anno quando si avvicina questa festività tornano prepotenti questa domande un po’ mistiche, un po’ marzulliane e un po’ profondamente religiose. Infodata, basandosi sul report <b>Christmas in Italy 2018</b> redatto da Statista, ha capito quali sono i <b>comportamenti degli italiani a Natale</b>: da come lo trascorreranno, passando a quanto tempo impiegheranno a trovare i regali di Natale, qual è quello giusto e quanti soldi spenderanno.</p>
      <h3>Cosa significa Natale per gli italiani?</h3>
      <p>Il Sole 24 Ore ha ripreso tutti questi dati e così sono emerse le peculiarità più importanti di questo Natale in numeri. Come prima cosa vediamo che per gli italiani il<b> significato del Natale</b> è tornato alle origini: ciò che conta è dedicare tempo alla famiglia, dimenticandosi però il significato religioso dei questa festività. Sembra che gli italiani definiscano il <b>Natale come un periodo magico</b>, ma solo il 13% ha dato importanza al lato mistico e religioso appunto.</p>
      <h3>Quali sono i regali migliori da trovare sotto l’albero di Natale?</h3>
      <p>Per quanto riguarda i<a href="https://www.viagginews.com/2017/12/06/babbo-natale-slitta-renne-velocita/"><b> regali di Natale</b></a> poi, secondo i dati emersi da questa statistica, gli italiani, a testa, spenderanno <b>circa 550 euro</b>. Una cifra piuttosto importante insomma, ma giustificata dal fatto che si regali di Natale sono sempre di più legati al mondo digitale. Ciò che emerge però è anche che gli italiani preferiscono i negozi fisici rispetto al classico acquisto online. Quello che viene considerato però il<b> regalo di Natale più apprezzato in assoluto dagli italiani è un coupon</b>. Pare che un italiano su 5 sia quindi contento di avere una somma di denaro da impiegare nell’acquisto di ciò che preferisce, che sia un viaggio o un prodotto di elettronica. Al secondo posto della classifica dei regali più apprezzati troviamo poi i libri, con il 16% mentre il 15% preferisce articoli tecnologici. Una bella rimonta quindi per gli appassionati del libro cartaceo che possono tornare a trascorrere ore in libreria per scegliere il volume più giusto per un regalo di Natale.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/09/regali-natale-2019-consigli-biglietto-aereo-open-senza-date/"/>
        <a href="https://www.viagginews.com/2019/12/03/vacanze-natale-come-preparare-valigia/"/>
        <a href="https://www.viagginews.com/2019/11/30/natale-dove-non-si-festeggia/"/>
      </related>
    </article>
  </body>
</html>