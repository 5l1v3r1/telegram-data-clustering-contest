<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/primocanale-il-genoa-di-thiago-e-ancora-in-piedi-ma-per-il-derby-e-emergenza-in-attacco/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-12-09T11:25:13+00:00"/>
    <meta property="og:title" content="Primocanale – Il Genoa di Thiago è ancora in piedi, ma per il derby è emergenza in attacco"/>
    <meta property="og:description" content="il Genoa ha gioco, ha ritrovato uno Sturaro che è l’anima della squadra e la resistenza stoica di Lecce vale tantissimo, significa che il gruppo c’è"/>
  </head>
  <body>
    <article>
      <h1>Primocanale – Il Genoa di Thiago è ancora in piedi, ma per il derby è emergenza in attacco</h1>
      <h2>Il Grifone ha gioco, ha ritrovato uno Sturaro che è l’anima della squadra e la resistenza stoica di Lecce vale tantissimo, significa che il gruppo c’è</h2>
      <address><time datetime="2019-12-09T11:25:13+00:00">09 Dec 2019, 11:25</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p><b>Il pugile suonato è rimasto in piedi. Ha barcollato,</b> si è appoggiato alle corde ma al suono del gong era lì malconcio ma non battuto. Il Genoa è tutto questo. A Lecce gli ultimi minuti undici contro nove sono stati sportivamente drammatici. Ma un punto è arrivato anche se ne sono stati persi due visto che il vantaggio a mezz’ora dalla fine era di 2-0. Poi il patatrac con Agudelo e Pandev espulsi con conseguenza assenza nel derby. Già la stracittadina arriva carica di tensione e di timori. Il Grifone ha undici punti, ha vinto fin qui due partite in tutto e Thiago Motta da quando ha preso il posto di Andreazzoli ha fatto 6 punti in 7 partite una media di 0,8 che continuando così non porta da nessuna parte.</p>
      <p><b>Ma il Genoa ha gioco, ha ritrovato uno Sturaro</b> che è l’anima della squadra e la resistenza stoica di Lecce vale tantissimo, significa che il gruppo c’è. Quei dieci minuti di contraerea, di lotta e di sofferenza possono segnare la ripartenza. Contro la Sampdoria però è piena emergenza offensiva e poi c’è sempre Schone che fa discutere. Stavolta la sua sostituzione con Cassata fa discutere e Thiago è stato molto contestato dai tifosi per non aver semmai tolto Agudelo gia’ ammonito lasciando il danese in campo. Ma ora è una settimana che le polemiche non servono a niente e a nessuno. C’è un derby da affrontare con coraggio perché è uno scontro diretto per la salvezza.</p>
      <p>
        <b>Giovanni Porcella – Tratto da Primocanale.it</b>
      </p>
      <p>
        <a href="https://www.primocanale.it/notizie/il-genoa-di-thiago-ancora-in-piedi-ma-per-il-derby-emergenza-in-attacco-214049.html">
          <b>CLICCA QUI PER COMMENTARE LA NOTIZIA SUL SITO DI PRIMOCANALE</b>
        </a>
      </p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/derby-finora-sono-oltre-25mila-gli-spettatori-al-ferraris/"/>
        <a href="https://www.pianetagenoa1893.net/notizie/muamer-tankovic-convocato-svezia/"/>
        <a href="https://www.pianetagenoa1893.net/primo-piano/giovanni-porcella-ora-pro-nobis/"/>
        <a href="https://www.pianetagenoa1893.net/svisti-da-lontano/svisti-da-lontano-genoa-senza-attacco-al-derby-dovra-buttarla-sul-cuore-e-sulla-lotta/"/>
        <a href="https://www.pianetagenoa1893.net/primo-piano/qui-pegli-saponara-torna-ad-allenarsi/"/>
        <a href="https://www.pianetagenoa1893.net/primo-piano/grifo-dattacco-genoa-mancano-sei-punti-classifica/"/>
      </related>
    </article>
  </body>
</html>