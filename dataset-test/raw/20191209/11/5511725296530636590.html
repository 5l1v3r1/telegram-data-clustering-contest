<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/skvorcovs-kunlun-red-star-komanda-debite-ar-rezultativu-piespeli.d?id=51706643"/>
    <meta property="og:site_name" content="DELFI"/>
    <meta property="article:published_time" content="2019-12-09T11:28:40+00:00"/>
    <meta property="og:title" content="Skvorcovs 'Kuņluņ Red Star' komandā debitē ar rezultatīvu piespēli "/>
    <meta property="og:description" content="Latvijas hokeja uzbrucējs Gunārs Skvorcovs pirmdien debitēja Kontinentālās hokeja līgas (KHL) klubā Pekinas &quot;Kuņluņ Red Star&quot;, savā pirmajā mačā izceļoties ar rezultatīvu piespēli."/>
  </head>
  <body>
    <article>
      <h1>Skvorcovs 'Kuņluņ Red Star' komandā debitē ar rezultatīvu piespēli </h1>
      <address><time datetime="2019-12-09T11:28:40+00:00">09 Dec 2019, 11:28</time> by <a rel="author">DELFI Sports</a></address>
      <p>
        <b>Latvijas hokeja uzbrucējs Gunārs Skvorcovs pirmdien debitēja <a href="https://www.delfi.lv/temas/kontinentala-hokeja-liga-khl">Kontinentālās hokeja līgas</a> (KHL) klubā Pekinas "Kuņluņ Red Star", savā pirmajā mačā izceļoties ar rezultatīvu piespēli.</b>
      </p>
      <p>"Kuņluņ Red Star" vienība ar rezultātu 3:2 izbraukumā pārspēja Habarovskas "Amur".</p>
      <p>Skvorcovs spēles 26. minūtē ar rezultatīvu piespēli palīdzēja Raienam Sproulam gūt vārtus un panākt rezultātu 2:1 Pekinas kluba labā. Latvietis šajā mačā laukumā pavadīja 11:50 minūtes, kuru laikā divas reizes meta pa pretinieku vārtiem un trīs reizes pielietoja spēka paņēmienus.</p>
      <p>Uzvarētājiem divus vārtus guva Olli Palola, bet "Amur" rindās precīzus metienus izdarīja Hineks Zohorna un Igors Rudenkovs.</p>
      <p>Šī bija pirmā reize, kad Skvorcovs no Krievijas Augstākās hokeja līgas (<a href="https://www.delfi.lv/temas/vhl">VHL</a>) komandas Pekinas KRS-BSU tika izsaukts uz "Red Star" vienību. VHL čempionātā uzbrucējs izcēlās ar astoņiem vārtiem un vienu rezultatīvu piespēli 32 cīņās. Iepriekš Skvorcovs spēlēja Rīgas "Dinamo", kuras sastāvā KHL aizvadīja 303 spēlēs, guva 21 vārtus un izdarīja 28 piespēles.</p>
      <p>Iepriekš "Kuņluņ Red Star" rindās divas spēles aizvadīja cits Latvijas hokejists Artūrs Salija, kurš spēlē aizsarga pozīcijā.</p>
      <figure>
        <a href="https://www.delfi.lv/sports/">
          <img src="https://g4.delphi.lv/images/pix/file49529451_delfi-sports.png"/>
        </a>
      </figure>
      <p>
        <a href="https://www.delfi.lv/sports/news/rigas_dinamo/news/skvorcovs-kunlun-red-star-komanda-debite-ar-rezultativu-piespeli.d?id=51706643&amp;com=1&amp;reg=1">0</a>
      </p>
      <related>
        <h4>Lasi vēl</h4>
        <a href="https://www.delfi.lv/sports/news/rigas_dinamo/news/vartu-birums-neglabj-rigas-dinamo-no-zaudejuma-jekaterinburga.d?id=51702829"/>
        <a href="https://www.delfi.lv/sports/news/rigas_dinamo/news/kalnins-trisreiz-ielaiz-mazakuma-un-uzvar-novosibirska.d?id=51701861"/>
        <a href="https://www.delfi.lv/sports/news/rigas_dinamo/news/aizsargu-krize-nonakusais-rigas-dinamo-brunojas-ar-kuldu.d?id=51695743"/>
      </related>
    </article>
  </body>
</html>