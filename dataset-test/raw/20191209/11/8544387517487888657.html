<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/teli-kikloforias-2020-deite-pos-tha-ta-ektiposete-sto-taxisnet/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T11:45:53+00:00"/>
    <meta property="og:title" content="Τέλη κυκλοφορίας 2020: Δείτε πως θα τα εκτυπώσετε από το taxisnet"/>
    <meta property="og:description" content="Tα τέλη κυκλοφορίας 2020 έχουν αναρτηθεί στο Taxisnet από τις αρχές Νοεμβρίου και πλέον, μπορείς να μπεις στην εφαρμογή και να εκτυπώσεις τα δικά σου."/>
  </head>
  <body>
    <article>
      <h1>Τέλη κυκλοφορίας 2020: Δείτε πως θα τα εκτυπώσετε από το taxisnet</h1>
      <h2>Τέλη κυκλοφορίας 2020: Αναλυτικός οδηγός - Βήμα βήμα η διαδικασία</h2>
      <address><time datetime="2019-12-09T11:45:53+00:00">09 Dec 2019, 11:45</time> by <a rel="author">neolaia.gr Team</a></address>
      <p>Tα<b> τέλη κυκλοφορίας 2020 </b>έχουν αναρτηθεί στο Taxisnet από τις αρχές Νοεμβρίου και πλέον, μπορείς να μπεις στην εφαρμογή και να εκτυπώσεις τα δικά σου.</p>
      <p>Το Neolaia.gr παρουσιάζει παρακάτω όλες τις αναλυτικές οδηγίες, βήμα-βήμα, για την εκτύπωσή τους, για τα πρόστιμα, τις αλλαγές που θα εφαρμοστούν από τον επόμενο χρόνο, αλλά και τα ποσά που θα πληρώσουμε.</p>
      <p>
        <b>Τέλη κυκλοφορίας 2020 στο Taxisnet:</b>
      </p>
      <p>Τα τέλη κυκλοφορίας 2020 καταβάλλονται εμπρόθεσμα:</p>
      <p>α) το τελευταίο δίμηνο του τρέχοντος έτους (1/11 έως 31/12) και</p>
      <p>β) την ίδια ή την επόμενη εργάσιμη ημέρα εάν το όχημα ταξινομηθεί εντός του τρέχοντος έτους.</p>
      <p>
        <b>Τέλη κυκλοφορίας 2020: Βήμα – βήμα η διαδικασία – Πώς θα γίνει η εκτύπωση;</b>
      </p>
      <p>Η πρώτη κίνηση που πρέπει να κάνουν οι ιδιοκτήτες οχημάτων είναι να <b>εκτυπώσουν το ειδοποιητήριο,</b> στο οποίο αναγράφεται ο κωδικός για την πληρωμή στα τέλη κυκλοφορίας 2020.</p>
      <p>Οι ιδιοκτήτες θα πρέπει να εισέλθουν στην ειδική ηλεκτρονική εφαρμογή της <b>ΑΑΔΕ</b> για τα οχήματα στην ιστοσελίδα <b>www.aade.gr.</b></p>
      <p>
        <b>Τα βήματα που πρέπει να ακολουθήσεις είναι τα εξής:</b>
      </p>
      <p>-Συμπληρώνεις τον Α.Φ.Μ., που αναγράφεται στην άδεια κυκλοφορίας</p>
      <p>-Συμπληρώνεις τον αρ. κυκλοφορίας του οχήματος, που αναγράφεται στην άδεια κυκλοφορίας</p>
      <p>-Συμπληρώνεις το έτος τελών κυκλοφορίας</p>
      <p>-Επιλέγεις «Αναζήτηση»</p>
      <p>-Επιλέγεις «Εκτύπωση» όταν εμφανιστεί το μήνυμα «Επιτυχής αναζήτηση»</p>
      <p>
        <b>Τέλη κυκλοφορίας 2020: Τι θα πληρώσουμε (Ποσά)</b>
      </p>
      <p>Και το 2019, δεν θα υπάρξει καμία ελάφρυνση, αφού στα ταμεία του Δημοσίου υπολογίζεται ότι θα εισρεύσουν 1,2 δισ. ευρώ, καθώς οι ιδιοκτήτες των οχημάτων καλούνται να πληρώσουν από 22 ευρώ έως 1.380 ευρώ ανάλογα με τον τύπο και το έτος ταξινόμησης.</p>
      <p>Ανάλογα με τα κυβικά και το έτος πρώτης κυκλοφορίας τα τέλη κυμαίνονται:</p>
      <p>-Από 22 – 1.230 ευρώ για οχήματα που κυκλοφόρησαν έως το 2000.</p>
      <p>-Από 22- 1.260 ευρώ για οχήματα που κυκλοφόρησαν από 2001 έως 2005.</p>
      <p>-Από 22 έως 1.380 ευρώ για οχήματα που κυκλοφόρησαν από 2006 έως 2010.</p>
      <p>Για τα αυτοκίνητα που κυκλοφόρησαν από την 1η Νοεμβρίου 2010 και μετά τα τέλη κυκλοφορίας υπολογίζονται με βάση τις εκπομπές ρύπων.</p>
      <p>
        <b>Υπενθυμίζουμε ότι:</b>
      </p>
      <p>Για όσους/όσες θα πληρώσουν μέσω <b>web banking,</b> απαιτείται μόνο η Ταυτότητα Οφειλής που αναγράφεται στο ειδοποιητήριο, ενώ οι κάτοχοι πιστωτικών καρτών με επαρκές πιστωτικό υπόλοιπο μπορούν να εξοφλήσουν τα τέλη κάνοντας χρήση προγραμμάτων έως και 12 άτοκων δόσεων.</p>
      <p>
        <b>Επισημαίνουμε επίσης ότι:</b>
      </p>
      <p>Από τα <b>μέσα Νοεμβρίου</b> του φετινού έτους, οι φορολογούμενοι θα μπορούν με τη χρήση των κωδικών τους στο Taxisnet ή απλά με τη χρήση του αριθμού φορολογικού μητρώου τους και τον αριθμό κυκλοφορίας του οχήματός τους να εισέλθουν στο δικτυακό τόπο <b>www.aade.gr</b> και να πληροφορηθούν το ακριβές ποσό που αναλογεί στο όχημά τους.</p>
      <p>
        <b>Τα πρόστιμα: </b>
      </p>
      <p>Τα τέλη κυκλοφορίας θα πρέπει να πληρωθούν<b> έως το τέλος του έτους</b>, όπως κάθε χρόνο. Σε διαφορετική περίπτωση, η εκπρόθεσμη πληρωμή συνεπάγεται πρόστιμο στο 100% των τελών που αναλογούν στο όχημα.</p>
      <p>
        <b>Αναλυτικά καταβάλλεται:</b>
      </p>
      <p>-Ισόποσο των τελών, αν το όχημα είναι δίκυκλο/τρίκυκλο Ι.Χ. ή επιβατικό Ι.Χ.</p>
      <p>-το ήμισυ των τελών, αν το όχημα είναι επιβατικό Δ.Χ. ή φορτηγό ή λεωφορείο.</p>
      <p>-0 ευρώ, αν τα τέλη κυκλοφορίας είναι λιγότερα από 30 ευρώ.</p>
      <p>
        <b>Τέλη κυκλοφορίας 2020 – Ποιοι απαλλάσσονται;</b>
      </p>
      <p>Όπως κάθε χρόνο, δεν θα πληρώσουν τέλη κυκλοφορίας όσοι/όσες καταθέσουν τις πινακίδες <b>μέχρι τις 31 Δεκεμβρίου,</b> θέτοντας το όχημά τους σε ακινησία.</p>
      <p>Όσοι/όσες υποβάλουν δηλώσεις ακινησίας και καταθέσουν τις πινακίδες των οχημάτων τους στις ΔΟΥ μέχρι τις 31 Δεκεμβρίου 2019, θα αποφύγουν την πληρωμή των τελών κυκλοφορίας για το 2020, τον φόρο πολυτελούς διαβίωσης που πληρώνουν οι κάτοχοι Ι.Χ. κυβισμού 1.929 κυβικών εκατοστών και άνω, αλλά και τα τεκμήρια διαβίωσης.</p>
      <p>Επιπλέον, από τα τέλη κυκλοφορίας 2020 απαλλάσσονται τα άτομα που ασκούν τη <b>γονική μέριμνα</b> ή <b>έχουν την επιτροπεία του ανήλικου αναπήρου</b>.</p>
      <p>Η απαλλαγή από τα τέλη κυκλοφορίας για τους παραχώρηση του δικαιώματος αυτού ισχύει μέχρι και το έτος της ενηλικίωσης του αναπήρου και αφορά <b>ένα μόνο όχημα</b>, έστω και αν το πρόσωπο προς το οποίο παραχωρείται ασκεί τη γονική μέριμνα ή την επιτροπεία σε περισσότερους του ενός ανηλίκους αναπήρους.</p>
      <p>
        <b>Ακόμη, απαλλαγή από το τέλος ταξινόμησης ή τα τέλη κυκλοφορίας αυτοκινήτου δικαιούνται ανάπηροι με:</b>
      </p>
      <ul>
        <li>Πλήρη παράλυση των κάτω ή άνω άκρων ή αμφοτερόπλευρο ακρωτηριασμό αυτών.</li>
        <li>Σοβαρή κινητική αναπηρία του ενός ή και των δύο κάτω άκρων με ποσοστό αναπηρίας συνολικά 67%.</li>
        <li>Σοβαρή κινητική αναπηρία του ενός ή και των δύο κάτω άκρων με συμμετοχή του ενός ή και των δύο άνω άκρων, με ποσοστό αναπηρίας συνολικά όχι μικρότερο του 67% από το οποίο το 40% τουλάχιστον από το ένα κάτω άκρο.</li>
        <li>Ολική και από τους δύο οφθαλμούς τύφλωση, με ποσοστό αναπηρίας 100%.</li>
        <li>Νοητική καθυστέρηση με δείκτη νοημοσύνης κάτω του 40%.</li>
        <li>Μεσογειακή αναιμία ή συγγενής αιμορραγική διάθεση (αιμορροφιλία).</li>
        <li>Δρεπανοκυτταρική ή μικροδρεπανοκυτταρική αναιμία</li>
        <li>Νεφρική ανεπάρκεια τελικού σταδίου ή μεταμόσχευση νεφρού</li>
        <li>Αυτισμό, εφ’ όσον αυτός συνοδεύεται από επιληπτικές κρίσεις ή πνευματική καθυστέρηση ή οργανικό ψυχοσύνδρομο και, εξαιτίας των παθήσεων αυτών ο παθών έχει καταστεί ανάπηρος, με συνολικό ποσοστό αναπηρίας από 67% και άνω, και είναι ανίκανος για εργασία και έχει ανάγκη βοήθειας.</li>
      </ul>
      <h4>Τέλη κυκλοφορίας 2020 – Αλλαγές</h4>
      <p>Οι αλλαγές που σχεδιάζει το οικονομικό επιτελείο, βάσει των ευρωπαϊκών οδηγιών, θα ισχύσουν από το 2020.</p>
      <p>Οι όποιες αλλαγές θα γίνουν από την επόμενη χρονιά κι ως εκ τούτου τα τέλη κυκλοφορίας 2020 θα υπολογίζονται, όπως και το 2019.</p>
      <p>Κι αυτό επειδή, όπως ήδη έχει προαναγγείλει ο Υπουργός Οικονομικών, Χρήστος Σταϊκούρας, οι νέες αλλαγές θα γίνουν από το 2021 στο πλαίσιο εναρμόνισης της ελληνικής νομοθεσίας με την αντίστοιχη ευρωπαϊκή.</p>
      <h3>
        <a href="https://neolaia.gr/2019/12/09/3-agnosta-epidomata-tou-oaed/">Δείτε επίσης: 3 άγνωστα επιδόματα του ΟΑΕΔ που δεν ήξερες ότι δικαιούσαι!</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/09/miss-universe-2019-poia-einai-i-fetini-nikitria/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/xrises-sfaires-2020-ipopsifiotites-gia-tainies-ke-seires/"/>
        <a href="https://neolaia.gr/2019/12/09/juice-wrld-o-xafnikos-thanatos-tou-nearou-rapper/"/>
        <a href="https://neolaia.gr/2019/12/09/gntm-poso-plironodai-oi-paiktries-tou-gnostou-reality-modas/"/>
        <a href="https://neolaia.gr/2019/12/09/kakokairia-dido-deite-se-poies-perioxes-tha-iparksoun-kataigides/"/>
      </related>
    </article>
  </body>
</html>