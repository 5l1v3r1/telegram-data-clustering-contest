<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lisi_na_brodivshchyni_znayshly_zastarilyy_boieprypas_332689.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T11:26:00+00:00"/>
    <meta property="og:title" content="У лісі на Бродівщині знайшли застарілий боєприпас"/>
    <meta property="og:description" content="Як повідомили у прес-службі ДСНС, 8 грудня о 13:44 до Служби порятунку &quot;101&quot; надійшло повідомлення, що в с. Язлівчик Бродівського району під час прогулянки в лісовому масиві на відстані 2000 метрів від житлових будинків виявлено предмет ззовні схожий на артилерійський снаряд часів Другої світової війни."/>
  </head>
  <body>
    <article>
      <h1>У лісі на Бродівщині знайшли застарілий боєприпас</h1>
      <h2>Як повідомили у прес-службі ДСНС, 8 грудня о 13:44 до Служби порятунку "101" надійшло повідомлення, що в с. Язлівчик Бродівського району під час прогулянки в лісовому масиві на відстані 2000 метрів від житлових будинків виявлено предмет ззовні схожий на артилерійський снаряд часів Другої світової війни.</h2>
      <address>
        <time datetime="2019-12-09T11:26:00+00:00">09 Dec 2019, 11:26</time>
      </address>
      <figure>
        <img src="https://galinfo.com.ua/media/gallery/intxt/p/i/piroteh.jpg"/>
      </figure>
      <p>За фактом виявлення боєприпасу повідомлено правоохоронні органи та подано заявку до 2-го спеціального центру швидкого реагування ДСНС України на вилучення та знищення.</p>
      <p>Зазначимо, що від початку року на території області виявлено 847 вибухонебезпечних предметів та 61 набій до стрілецької зброї в 338 місцях.</p>
      <p>Головне управління ДСНС України у Львівській області застерігає мешканців області у жодному разі не чіпати підозрілі знахідки. Вони можуть вибухнути, що призведе до Вашого травмування. У разі виявлення боєприпасу чи іншого підозрілого предмету негайно телефонуйте до Служби порятунку за номером 101!</p>
      <p>Нагадаємо, як писало Гал-інфо, на Янівському цвинтарі <a href="https://galinfo.com.ua/news/na_yanivskomu_tsvyntari_vyyavyly_granatu_332638.html">виявили гранату</a>.</p>
    </article>
  </body>
</html>