<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/akar-dan-libya-mesaji-hukuka-uygun-turkiye-aralik-2019-4"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-12-09T11:13:00+00:00"/>
    <meta property="og:title" content="Akar'dan Libya mesajı: Hukuka uygun"/>
    <meta property="og:description" content="Akar'dan Libya mesajı: Hukuka uygun | aydinlik.com.tr"/>
  </head>
  <body>
    <article>
      <h1>Akar'dan Libya mesajı: Hukuka uygun</h1>
      <address>
        <time datetime="2019-12-09T11:13:00+00:00">09 Dec 2019, 11:13</time>
      </address>
      <p>
        <b>Milli Savunma Bakanı Hulusi Akar, Libya ile imzalanan mutabakat muhtırası ve Yunanistan'ın tepkisini değerlendirdi. Akar, anlaşmanın hukuka uygun olduğunu bildirdi.</b>
      </p>
      <p>
        <b>TÜRKİYE TEZLERİNDEN VAZGEÇTİ İDDİALARI</b>
      </p>
      <p>Kesinlikle böyle bir şey yok. YPG teröristtir PKK’nın Suriye koludur. Bundan vazgeçmemiz değiştirmemiz asla söz konusu değildir. Bütün dünya bunu böyle bilecek.</p>
      <p>
        <b>LİBYA MUTABAKATI</b>
      </p>
      <p>Bu olaylar bir günde olan olaylar değil. Deniz yetki alanlarının sınırlandırılması meselesi görüşülen bir konuydu. Daha sonra bu işler 2018’den itibaren yine gündeme geldi.</p>
      <p>BM tarafından meşru hükümetle temasımız oldu. 27 Kasım’da bir mutabakat muhtırası imzalandı. Türkiye ve Libya meclisleri onayladı ve BM’ye gönderildi.</p>
      <p>Bizim bütün komşularımızla iyi komşuluk ilişkileri içinde olmaya gayret gösteriyoruz. Barış istikrar gelsin diyoruz.</p>
      <p>Bu mutabakat zaptının hiçbir ülkeye karşı olmadığını söylüyoruz.</p>
      <p>Cumhurbaşkanımızın dediği gibi Güney Kıbrıs Rum Yönetimi hariç diğer ülkelerle de benzer görüşmelere hazır olduğumuzu buradan da belirtmek isterim.</p>
      <p>Yunanistan’ın Libya Büyükelçisi'ni sınır dışı etmesini bir acizlik olarak görüyoruz. Bu açık bir şet gizli saklı bir şey değil.</p>
      <p>
        <b>DOĞU AKDENİZ</b>
      </p>
      <p>Türkiye’nin içinde olmadığı planlar yürümez. Çünkü Türkiye garantör ülkedir. Hak ve hukukun çiğnenmesine müsaade etmeyiz. Biz müzakere ve çözümden yanayız.</p>
      <p>
        <b>SURİYE’DEKİ GÜVENLİ BÖLGEDE SON DURUM</b>
      </p>
      <p>Ülkemizin güneyinde herhangi bir terör koridoruna izin vermeyeceğiz diye yıllardır söyledik söylüyoruz.</p>
      <p>NATO’dan ABD’den işbirliği talep ettik. E sonunda mutabakata varmak suretiyle takriben 49 gün birlikte çalıştık.</p>
      <p>49 günün sonunda istediğimiz süratle bu işin yapılmadığını gördük.</p>
      <p>9 Ekim'de Barış Pınarı Harekâtı'nı başlattık.</p>
      <p>145 km genişliğinde 10 km derinliğinde bir alan kontrolümüz altında. Tek tük bazı sızmalar olabilir ama genel olarak bu alan TSK’nın kontrolü altında.</p>
      <p>ABD’liler de bir gayret gösterdiler ve büyük oranda sözlerini yerine getirdiler.</p>
      <p>Ruslarla da bir mutabakat imzaladık. Ruslar da alandan teröristlerin çıktığını söylediler.</p>
      <p>Ancak bunların tamamının çıkmadığını görüyoruz. Hem doğu hem batı cephesinde çok ciddi acizler var. Biz de meşru müdafaa hakkımızı kullanıyoruz.</p>
      <p>Bu tacizler giderek azaldı azalmaya devam ediyor. Çünkü her fırsatta Rus muhataplarımızla bunu konuştuk.</p>
      <p>Bugün 14. ortak devriye yapılacaktı ancak hava şartlarından kaynaklanan güvenlik gerekçesiyle o devriye iptal edildi.</p>
      <p>Özellikle batıda YPG dediğinizde bunu Kürt olarak ifade ediyorlar. Kesinlikle YPG Kürt kardeşlerimizi temsil edemez.</p>
      <p>İngilizlerin bir araştırma şirketi var Gallup. Bölgede bir araştırma yapmış… Oradaki halkın barış pınarı harekatını destekleme oranı yüzde 57.</p>
      <p>150 binden fazla yerel halk evlerine döndü dönmeye devam ediyorlar. Bizim orada yaptığımız çalışma normalleşme çalışması.</p>
      <p>Suriye milli ordusu terörist değil. Evlerini ve topraklarını teröristlerin işgalinden kurtarmaya çalışıyorlar.</p>
      <p>Efendim orada bir takım suçlar işleniyor. Olabilir.</p>
      <p>İdari soruşturmaların hepsini yapmaya hazırız yapıyoruz.</p>
      <p>Ciddi bir başvuru yok ama bizim kendi tespit ettiğimiz duyduğumuz soruşturmalar var. Sonuçta ne çıkarsa tereddütsüz uygulanacaktır.</p>
      <p>
        <b>'TSK KİMYASAL SİLAH KULLANIYOR' İDDİALARI</b>
      </p>
      <p>Bizim envanterimizde kimyasal silah yok. Şu an bize kimyasal silah verseniz atma unsurumuz yok. Biz bunu insanlık suçu olarak kabul ediyoruz.</p>
      <p>Muhataplarımız off the record olarak bunu kabul ediyorlar.</p>
      <p>Bizde kesinlikle etnik ve dini ayrımcılık yok. Bizler binlerce yıllık değerlere sahip bir orduyuz.</p>
      <p>
        <b>PENÇE HAREKATI</b>
      </p>
      <p>Nerede ülkemizi ve milletimizi tehdit eden terör örgütü varsa bunlara karşı mücadelemizi sürdürüyoruz sürdüreceğiz.</p>
      <p>Irak’ın kuzeyinde mayıs ayında başlattığımız pençe harekatı var.</p>
      <p>Olabildiğince onların mağaralarını başlarına yıkmak için askerimizi mücadelesini sürdürüyor.</p>
      <p>O günden bu yana inlerini başlarına yıkmak üzere kara ve hava kuvvetlerimiz yoğun şekilde mücadeleyi devam ettiriyorlar.</p>
      <p>MİT ve TSK da koordineli şekilde nokta hedeflere yönelmek suretiyle çok ciddi operasyonlar da yapmaktadırlar.</p>
      <p>Gerçekten kaçışlar çözülme başladı katılışlar azaldı. Bunu sözde yöneticiler anladı. Fakat onlar rahatça deva ederken alttakilerin de bunu anlamaları yararlarınadır.</p>
      <p>
        <b>TANK PALET FABRİKASI TARTIŞMASI</b>
      </p>
      <p>Türkiye geçmişte çeşitli yaptırımlarla karşılaşmış bir ülke. Biz vatanımızın huzuru için kendi silahlarımızı yapmak durumundayız.</p>
      <p>Bu çerçevede gemilerimizi yaptık. Helikopterlerimizi yaptık. Silahlı silahsız İHA’ları yaptık. Uçaklarımızı yapmak üzereyiz. Topumuz yapıyoruz.</p>
      <p>Geriye kaldı tank. Tankımızı yapmaya çalışıyoruz. Armudun çöpü dersek onlarca yıl kaybedebiliriz.</p>
      <p>Otokar tarafından yapılan 5 prototip var.</p>
      <p>2018’de yapılan ihale var BMC bu ihaleyi kazandı.</p>
      <p>Yabancı sermaye istemiyor muyuz biz.</p>
      <p>TSK’nın bir an önce tanka ihtiyacı var. Bunun bir an önce yapılması gerekiyor.</p>
      <p>Bu fabrikada tank üretilmiyor tank paleti üretiliyor. Bazı tankların da bakımı yapılıyor.</p>
      <p>Tank üretimi ayrı bir teknoloji ayrı bir yatırım.</p>
      <p>Evet BMC 50 milyon dolar yatırım sağlayacak ama bunun çok üzerinde bir yatırımı sağlayacak.</p>
      <p>Bunu ihtiyacımızı karşılayacak en makul yol olarak görüyoruz.</p>
      <p>Mülkiyet tamamen MSB’ye ait. Bir albayımızın komutası altında oradaki faaliyetler takip ve kontrol ediliyor.</p>
      <p>Oradaki işçilerin hiçbir özlük hakkı kaybolmadı. Denetim yetkisi tamamen MSB’de.</p>
      <p>Bu konuya makul bakmak lazım.</p>
      <p>Bir an önce tanka sahip olmamız gerekiyor. Bir takım sıkıntılar olabilir ama sonucunda Türkiye Cumhuriyeti tanka sahip olacak.</p>
      <p>
        <b>CHP’NİN ELEŞTİRİLERİ</b>
      </p>
      <p>Gerekirse bilgi sunulabilir. Saklı gizli bir şey yok her şey açık.</p>
      <p>Fakat bunun yayınlanma mecburiyeti yok.</p>
      <p>
        <b>F-35 TEDARİK SÜRECİNDE SON DURUM NEDİR?</b>
      </p>
      <p>Bu da zor bir konu değil. Sayın Trump çok açık şekilde bu nasıl mantık diye Obama dönemini suçlayacak şekilde ifadelerde bulundular.</p>
      <p>Biz F 35’te ortağız müşteri değiliz. 1,4 milyar dolar ödedik.</p>
      <p>S 400 meselesi çıkınca size veremeyiz dediler. Biz de bunu uygun bir davranış olmadığını izah ettik.</p>
      <p>Norveç’te S 400’ler var ve uçan uçaklar var etkileşime girmiyorlar.</p>
      <p>Burada bir ıkıntı söz konusu biz F 35 kodlarının açığa çıkmasını biz de istemeyiz. Bizim için de önemli. Hava kuvvetlerimizin bel kemiğini oluşturacak bir uçak. Malatya’da üssümüzü oluşturduk.</p>
      <p>S 400’ler kuruluyor normal faaliyetleri planlandığı gibi gerçekleşecek.</p>
      <p>F 35’leri meselesinde de bıkmadan ifade etmeye çalışıyoruz.</p>
      <p>Eğer bu mümkün olmazsa doğal olarak arayışlara gireceğimizi söylüyoruz.</p>
      <p>F 35’ler önemli uçaklardır hava kuvvetlerimize güç katacaklardır. F 16’larımı ömürlerini tamamlayacaklar. İkinci bir uçak almamız lazım.</p>
      <p>F 35’in üretimine de katkı veriyoruz. 1000 kalem parçası Türkiye2de üretiliyor. Çözmeye çalışacağız. Bu işin bir çözümü olacağına inanıyoruz.</p>
      <p>Bazı hareketlenmeler var. Bu hareketlerin önümüzdeki, günlerde daha genişleyip tabi seçim süreci var ABD’de fakat teknik düzeyde Türkiye haklı.</p>
      <p>Bu projenin en etkili olan ismi Türkiye’nin bütün sorumluluklarını mükemmel yerine getirdiğini söylüyor. Fakat siyasi, düzeyde bu konu tartışılıyor inşallah çözeceğiz.</p>
      <related>
        <h4>Benzer Haberler</h4>
        <a href="https://www.aydinlik.com.tr/hulusi-akar-dan-tsk-ya-veda-mesaji-turkiye-temmuz-2018-1"/>
        <a href="https://www.aydinlik.com.tr/org-akar-dan-10-kasim-mesaji-tehditleri-yok-edecegiz-turkiye-kasim-2017"/>
        <a href="https://www.aydinlik.com.tr/genelkurmay-baskani-akar-dan-zeytin-dali-harekati-aciklamasi-turkiye-nisan-2018"/>
      </related>
    </article>
  </body>
</html>