<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1562362/apenadi-ston-gvroutsi-oi-nosokomeiakoi-giatroi-gia-to-amka/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T11:00:31+00:00"/>
    <meta property="og:title" content="Απέναντι στον Γ.Βρούτση οι νοσοκομειακοί γιατροί για το ΑΜΚΑ"/>
    <meta property="og:description" content="Θα περιθάλπουμε τους ασθενείς από όπου κι αν προέρχονται, Έλληνες και Αλλοδαπούς του διαμηνύουν.  «Θα συνεχίσουμε να κάνουμε αυτό..."/>
  </head>
  <body>
    <article>
      <h1>Απέναντι στον Γ.Βρούτση οι νοσοκομειακοί γιατροί για το ΑΜΚΑ</h1>
      <address><time datetime="2019-12-09T11:00:31+00:00">09 Dec 2019, 11:00</time> by <a rel="author">Δουλγεράκη Αγγέλα</a></address>
      <p>Θα περιθάλπουμε τους ασθενείς από όπου κι αν προέρχονται, Έλληνες και Αλλοδαπούς του διαμηνύουν.</p>
      <p>«Θα συνεχίσουμε να κάνουμε αυτό που υπαγορεύει η συνείδησή μας και η ιατρική δεοντολογία» <b><i>λέει στον 98.4 το μέλος του ΔΣ της Ένωσης στο Ηράκλειο Ράνια Μπέτση</i></b>. <br/>«Θα συνεχίσουμε να περιθάλπουμε τους ασθενείς ανεξαρτήτως χρώματος, φυλής, θρησκείας. Δεν πρόκειται να απαρνηθούμε τον ρόλο μας. Είμαστε γιατροί. Θα συνεχίσουμε να προσφέρουμε τις υπηρεσίες μας στους ξεριζωμένους από τις πατρίδες τους από τη φτώχεια, τους πολέμους, την προσφυγιά, σε όλους όσους έχουν ανάγκη είτε έχουν ΑΜΚΑ και ΚΥΠΑ, και καλούμε όλους όσους ανήκουν στις παρακάτω κατηγορίες να μας το λένε από την αρχή» αναφέρει. <br/><br/>Η Γιατρός – Ενδοκρινολόγος <b><i>Ράνια Μπέτση </i></b>αναφέρει ότι με αυτό τον τρόπο Ένωση κι Ομοσπονδία θα μπορούν στη συνέχεια να ασκήσουν πιέσεις προς Διοικήσεις Νοσοκομείων, Υγειονομικές Περιφέρειες και Υπουργείο, ώστε οι μη διαθέτοντες ΑΜΚΑ και ΚΥΠΑ να έχουν πρόσβαση στο φάρμακο, στη θεραπεία, στις διαγνωστικές εξετάσεις.</p>
      <figure>
        <iframe src="https://www.youtube.com/embed/du8FbHiWwlg" width="640" height="360" data-service="Youtube" scrolling="no"/>
      </figure>
    </article>
  </body>
</html>