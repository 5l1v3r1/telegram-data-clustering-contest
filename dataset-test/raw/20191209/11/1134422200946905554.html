<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/tobb-mint-1-millio-dollar-jott-ossze-a-divinity-original-sin-tarsasjatekra"/>
    <meta property="og:site_name" content="Game Channel"/>
    <meta property="article:published_time" content="2019-12-09T11:36:00+00:00"/>
    <meta property="og:title" content="Több mint 1 millió dollár jött össze a Divinity Original Sin társasjátékra"/>
    <meta property="og:description" content="Elképesztő népszerűségnek örvend a rajongók körében már most a Divinity Original Sin: The Board Game, avagy a népszerű PC-s szerepjáték..."/>
  </head>
  <body>
    <article>
      <h1>Több mint 1 millió dollár jött össze a Divinity Original Sin társasjátékra</h1>
      <address><time datetime="2019-12-09T11:36:00+00:00">09 Dec 2019, 11:36</time> by <a rel="author" href="http://www.gamechannel.hu/adatlap/Maniac" target="_blank">Maniac</a></address>
      <p><b>Elképesztő népszerűségnek örvend a rajongók körében már most a Divinity Original Sin: The Board Game, avagy a népszerű PC-s szerepjáték alapján készülő társasjáték, lévén a <a href="https://www.kickstarter.com/projects/larianstudios/divinity-original-sin-the-board-game/description">Kickstarteren</a> keresztül elképesztő támogatást kapott.</b> <br/>A projektet ugyanis az elmúlt napokban közel 6 ezer ember támogatta meg, akiknek jóvoltából több mint 1 millió dollár gyűlt már össze a társas elkészítésére - jelenleg már közelebb áll a számláló az 1,1 millióhoz -, holott eredetileg csak 160 ezer dollárt szerettek volna összehozni az alkotók. <br/><br/>Természetesen jó helyre megy majd az a sok-sok extra összeg, hiszen mint a Larian Studios bejelentette, ezzel <b>az összes korábban bejelentett stretch goalt elérte az alkotás</b>, vagyis egy olyan táblás szerepjátékot kapunk majd társasjátékos formába bújtatva, hogy arra korábban talán még soha nem volt példa.</p>
    </article>
  </body>
</html>