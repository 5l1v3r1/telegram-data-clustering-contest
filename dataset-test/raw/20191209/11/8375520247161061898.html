<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijevi-vzhe-zyavilisya-nelegalni-tochki-prodazhu-yalinok-foto-645466.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T11:08:12+00:00"/>
    <meta property="og:title" content="У Києві вже з’явилися нелегальні точки продажу ялинок (фото)"/>
    <meta property="og:description" content="Стихійні ринки з'явилися поблизу станцій метро"/>
  </head>
  <body>
    <article>
      <h1>У Києві вже з’явилися нелегальні точки продажу ялинок (фото)</h1>
      <address>
        <time datetime="2019-12-09T11:08:12+00:00">09 Dec 2019, 11:08</time>
      </address>
      <h4>Стихійні ринки з'явилися поблизу станцій метро</h4>
      <p>До Дня святого Миколая і Нового року у Києві спритні торговці організовують стихійні ринки.</p>
      <p>Так, на столичному масиві Сирець ділки займаються нелегальним продажем ялинок і сосен.</p>
      <p>Лісових красунь «прописали» на вулиці Щусєва: біля колишнього кінотеатру Гагаріна та станції метро «Дорогожичі». Про це <a href="https://vechirniy.kyiv.ua/news/u-kyyevi-nelehal-no-prodayut-yalynky-i-sosny">повідомляє</a> «Вечірній Київ».</p>
      <p>Зрізані ялинки та сосни коштують від 200 грн до 3000 грн (залежно від пишності, висоти і форми).</p>
      <p>1 з 4<br/><a href="https://glavcom.ua/kyiv/news/u-kijevi-vzhe-zyavilisya-nelegalni-tochki-prodazhu-yalinok-foto-645466.html#">на весь екран згорнути</a></p>
      <figure>
        <img src="https://glavcom.ua/img/gallery/6454/66/680705_big.jpg"/>
      </figure>
      <figure>
        <img src="https://glavcom.ua/img/gallery/6454/66/680706_big.jpg"/>
      </figure>
      <figure>
        <img src="https://glavcom.ua/img/gallery/6454/66/680707_big.jpg"/>
      </figure>
      <p><a href="https://glavcom.ua/photo.html">Всі фоторепоратажі<br/></a>Фото: Вечірній Київ</p>
      <p>Зі стихійними ринками мають боротися представники Держлісагентства, які повинні організовувати рейди спільно з працівниками Нацполіції та Держекоінспекції.</p>
      <p>Як повідомлялося, «Київзеленбуд» <a href="https://glavcom.ua/kyiv/news/zipsovane-svyato-i-velichezniy-shtraf-kiyan-poperedili-shcho-na-nih-chekaje-za-virubku-yalinok-644277.html">розпочав кампанію попередження самовільних порубок ялинок у передноворічний період 2020 року.</a></p>
      <p>Так, на території лісопаркових господарств, що входять до складу КО «Київзеленбуд», особливу увагу приділятимуть охороні хвойних насаджень молодшого класу віку, які примикають до автодоріг і залізничних шляхів. Передбачені спільні рейди та патрулювання із залученням працівників державної екологічної інспекції та посадовців патрульної поліції. </p>
      <p>Крім того, з метою збереження хвойних красунь від варварського ламання та викрадення з парків, скверів та інших зелених зон Києва, комунальники оброблятимуть дерева спеціальними речовинами, які в теплому приміщенні «розкриваються» різким неприємним запахом, здатним зіпсувати будь-яке свято.</p>
      <p>відповідно до статті 65 Кодексу України про адміністративні правопорушення, лісопорушники сплачують штраф за незаконну рубку хвойних дерев у розмірі від тридцяти до шістдесяти неоподатковуваних мінімумів доходів громадян (510-1020 грн), а посадові особи - від ста п’ятдесяти до трьохсот неоподаткованих мінімумів (2550-5100 грн).</p>
      <p>Нагадаємо, що законно придбати новорічні дерева можна у комунальні лісгоспах за адресами:</p>
      <ul>
        <li>вулиця Святошинська, 24 (КП «Святошинське ЛПГ»)</li>
        <li>вул. Опришківська, 35 (КП «Дарницьке ЛПГ»).</li>
      </ul>
      <related>
        <a href="https://glavcom.ua/kyiv/news/na-sofiyskiy-ploshchi-zyavilasya-novorichna-yalinka-yak-viglyadaje-zelena-krasunya-foto-644854.html"/>
        <a href="https://glavcom.ua/kyiv/news/stalo-vidomo-yakim-bude-svyatkuvannya-novogo-roku-na-podoli-programa-644487.html"/>
        <a href="https://glavcom.ua/kyiv/news/zipsovane-svyato-i-velichezniy-shtraf-kiyan-poperedili-shcho-na-nih-chekaje-za-virubku-yalinok-644277.html"/>
      </related>
    </article>
  </body>
</html>