<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/economics/nsi-namaleno-proizvodstvo-na-tok-parno-i-gaz-prez-oktomvri-spryamo-septemvri-2019-g.html"/>
    <meta property="og:site_name" content="News.bg"/>
    <meta property="article:published_time" content="2019-12-09T11:08:31+00:00"/>
    <meta property="og:title" content="НСИ: Намалено производство на ток, парно и газ през октомври спрямо септември 2019 г."/>
    <meta property="og:description" content="Увеличено производство има в добивната и преработващата промишленост"/>
  </head>
  <body>
    <article>
      <h1>НСИ: Намалено производство на ток, парно и газ през октомври спрямо септември 2019 г.</h1>
      <address>
        <time datetime="2019-12-09T11:08:31+00:00">09 Dec 2019, 11:08</time>
      </address>
      <p><b>В преработващата промишленост - с 1.8% и в добивната промишленост - с 0.7% има увеличение през октомври 2019</b> г. спрямо предходния месец. Намаление е регистрирано при производството и разпределението на електрическа и топлоенергия и газ - с 4.6%, съобщиха от НСИ.</p>
      <p>По предварителни данни през октомври 2019 г. <b>сезонно изгладеният индекс на промишленото производство нараства с 1.1% в сравнение със септември 2019 година</b>. </p>
      <figure>
        <img src="https://webnews.bg/uploads/images/84/6584/456584/640x.jpg?_=1575890581"/>
        <figcaption>Източник: НСИ</figcaption>
      </figure>
      <p>През октомври 2019 г. календарно изгладеният индекс на промишленото производство се увеличава с 1.7% спрямо съответния месец на 2018 година.</p>
      <p>През октомври 2019 г. увеличение спрямо предходния месец е регистрирано в преработващата промишленост - с 1.8%, и в добивната промишленост - с 0.7%, а намаление - при производството и разпределението на електрическа и топлоенергия и газ - с 4.6%.</p>
      <p>По-значителен ръст в преработващата промишленост се наблюдава при:</p>
      <p>производството, некласифицирано другаде - с 18.1%,</p>
      <p>производството на хранителни продукти - с 6.0%,</p>
      <p>производството на превозни средства, без автомобили - с 5.3%,</p>
      <p>обработката на кожи; производството на обувки и други изделия от обработени кожи без косъм и производството на метални изделия, без машини и оборудване - по 4.4%. </p>
      <figure>
        <img src="https://webnews.bg/uploads/images/82/6582/456582/640x.jpg?_=1575890099"/>
        <figcaption>Източник: НСИ</figcaption>
      </figure>
      <p>Намаление е регистрирано при: <b>производството на електрически съоръжения - с 3.3%, производството на текстил и изделия от текстил</b>, без облекло - с 2.8%, производството на тютюневи изделия - с 2.0%.</p>
      <p>На годишна база <b>ръст на индекса на промишленото производство</b>, изчислен от календарно изгладените данни, е <b>отчетен в добивната промишленост - с 9.4%, и в преработващата промишленост - с 2.5%,</b> а спад - при производството и разпределението на електрическа и топлоенергия и газ - с 6.8%.</p>
      <p>По-значително увеличение в преработващата промишленост спрямо съответния месец на предходната година се наблюдава при: производството, некласифицирано другаде - с 36.3%, производството на основни метали - със 17.9%, производството на хранителни продукти - с 13.0%, печатната дейност и възпроизвеждането на записани носители - с 5.9%.</p>
      <p>Най-голямо намаление е отчетено при: <b>производството на тютюневи изделия - с 28.1%</b>, производството на хартия, картон и изделия от хартия и картон - с 8.4%, производството на лекарствени вещества и продукти - със 7.2%, производството на химични продукти - с 5.9%, съобщиха от НСИ.</p>
    </article>
  </body>
</html>