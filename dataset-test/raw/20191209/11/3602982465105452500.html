<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/new-york-mets-krijgen-bondscoach-nederland-op-bank/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T11:30:25+00:00"/>
    <meta property="og:title" content="New York Mets krijgen bondscoach Nederland op de bank"/>
    <meta property="og:description" content="Honkbalcoach Hensley Meulens wordt coach bij de New York Mets. Wie zeg je? Meulens is bij grote toernooien ook de bondscoach van Nederland. De 52-jarige Antilliaan verruilt de San Francisco Giants voor een avontuur in New York. Hij wordt daar de rechterhand van de nieuwe manager Carlos Beltran. Bij de Giants was hij voornamelijk actiefâ€¦"/>
  </head>
  <body>
    <article>
      <h1>New York Mets krijgen bondscoach Nederland op de bank</h1>
      <address>
        <time datetime="2019-12-09T11:30:25+00:00">09 Dec 2019, 11:30</time>
      </address>
      <p>
        <b>Honkbalcoach Hensley Meulens wordt coach bij de New York Mets. Wie zeg je? Meulens is bij grote toernooien ook de bondscoach van Nederland.</b>
      </p>
      <p>De 52-jarige Antilliaan verruilt de San Francisco Giants voor een avontuur in New York. Hij wordt daar de rechterhand van de nieuwe manager Carlos Beltran. Bij de Giants was hij voornamelijk actief als hitting coach (verantwoordelijk voor het aanvalsspel van het team), maar de laatste jaren had hij zich opgewerkt tot bench coach (de 1e assistent).<br/><br/>De afgelopen maanden kwam de naam van Meulens al vaker terecht in de media. Toen werd hij zelfs nog kort in verband gebracht met een overstap naar de concurrent uit dezelfde stad als de Mets: de Yankees.</p>
    </article>
  </body>
</html>