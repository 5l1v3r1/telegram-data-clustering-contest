<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/europa/ue/finlanda-bate-toate-recordurile-va-avea-cel-mai-tanar-premier-din-lume-intr-un-guvern-condus-de-5-femei-sef-de-partid-1588926"/>
    <meta property="og:site_name" content="Ziare.com"/>
    <meta property="article:published_time" content="2019-12-09T11:03:00+00:00"/>
    <meta property="og:title" content="Finlanda bate toate recordurile: Va avea cel mai tanar premier din lume, intr-un guvern condus de 5 femei sef de partid"/>
    <meta property="og:description" content="Aflata la presedintia rotativa a Uniunii Europene, Finlanda va avea din aceasta saptamana cel mai tanar premier din lume - o proaspata mamica in varsta de doar 34 de ani. Mai mult, si celelalte 4 partide din coalitia de guvernare sunt conduse toate de femei."/>
  </head>
  <body>
    <article>
      <h1>Finlanda bate toate recordurile: Va avea cel mai tanar premier din lume, intr-un guvern condus de 5 femei sef de partid</h1>
      <address><time datetime="2019-12-09T11:03:00+00:00">09 Dec 2019, 11:03</time> by <a rel="author">Camelia Badea</a></address>
      <p>
        <b>Aflata la presedintia rotativa a Uniunii Europene, Finlanda va avea din aceasta saptamana cel mai tanar premier din lume - o proaspata mamica in varsta de doar 34 de ani. Mai mult, si celelalte 4 partide din coalitia de guvernare sunt conduse toate de femei.</b>
      </p>
      <p>Sanna Marin, ministru al Transporturilor, a fost desemnata duminica premier al Finlandei si va depune juramantul in aceasta saptamana, relateaza <a href="https://www.bbc.com/news/world-europe-50709422">BBC</a>.</p>
      <p>Ea a fost aleasa de Partidul Social Democrat pentru a prelua sefia Executivului dupa demisia din functie a lui Antti Rinne, presedintele acestui partid.</p>
      <p>La momentul depunerii juramantului, Sanna Marin va deveni cel mai tanar premier al lumii, devansandu-i in acest inedit clasament pe Jacinda Ardern, premierul Noii Zeelande (39 de ani) si pe Oleksiy Honcharuk, premierul Ucrainei (35 de ani).</p>
      <p>"Avem mult de lucru pentru a reconstrui increderea oamenilor", a declarat Sanna Marin, dupa ce a fost aleasa prin vot.</p>
      <p>Coalitia pe care se bazeaza guvernul este formata din 5 partide, iar celelalte 4 sunt conduse toate de femei, 3 dintre ele avand sub 35 de ani, la fel ca viitorul premier.</p>
      <figure>
        <iframe data-src="https://twitter.com/TNiskakangas/status/1203729511658995713?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Conform presei finlandeze, Sanna Marin a fost crescuta de mama si de partenera acesteia, si a fost prima persoana din familie care a absolvit o universitate. Intr-un interviu acordat mai demult, ea a povestit cat de mult a avut de suferit din cauza discriminarilor la care a fost supusa mama ei, membru al comunitatii LGBT, relateaza <a href="https://qz.com/1763948/finlands-sanna-marin-to-become-youngest-sitting-prime-minister/?utm_source=facebook&amp;utm_medium=qz-organic&amp;fbclid=IwAR1idhP7f1swEc7-oUiYSXUe-B1yWLxIBT6Va2tEhBaQ3WeRf88NHzWwTaQ">qz.com</a>.</p>
      <p>Anul trecut, Sanna Marin a nascut o fetita - Emma.</p>
      <p>Intrebata de jurnalisti dupa ce a fost desemnata premier, Sanna Marin a comentat: "Nu m-am gandit niciodata la varsta mea sau la faptul ca sunt femeie, m-am gandit la motivele pentru care am intrat in politica si la acele aspecte pentru care noi am castigat increderea electoratului".</p>
      <p>Licentiata in Stiinte Administrative (2012) la Universitatea din Tampere, Sanna Marin a fost aleasa si apoi realeasa membru al Consiliului Local, iar in 2015 a fost votata membru al Parlamentului de catre alegatorii din districtul Pirkanmaa. Patru ani mai tarziu, ea a fost realeasa parlamentar, iar din iulie 2019 ocupa functia de ministru al Transporturilor si Comunicatiilor.</p>
      <p>Sanna Marin va fi al treilea premier-femeie al Finlandei. Partidul Social Democrat a castigat alegerile din aprilie si are dreptul sa numeasca premierul care conduce coalitia de guvernare.</p>
    </article>
  </body>
</html>