<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/sara/3997832397166363254/%D9%81%D9%88%D8%A7%DB%8C%D8%AF-%D8%AC%D8%A7%D8%AF%D9%88%DB%8C%DB%8C-%D8%B2%D9%86%D8%AC%D8%A8%DB%8C%D9%84"/>
    <meta property="og:site_name" content="Jamejam Online"/>
    <meta property="article:published_time" content="2019-12-09T11:33:12+00:00"/>
    <meta property="og:title" content="فواید جادویی زنجبیل"/>
    <meta property="og:description" content="زنجبیل از جمله گیاهان بسیار مفیدی است که اگر خواص جادویی آن را بدانید حتما این گیاه را در برنامه غذایی خود می‌گنجانید."/>
  </head>
  <body>
    <article>
      <h1>فواید جادویی زنجبیل</h1>
      <address>
        <time datetime="2019-12-09T11:33:12+00:00">09 Dec 2019, 11:33</time>
      </address>
      <pre> زنجبیل از جمله گیاهان بسیار مفیدی است که اگر خواص جادویی آن را بدانید حتما این گیاه را در برنامه غذایی خود می‌گنجانید. </pre>
      <p>به گزارش <a href="http://jamejamonline.ir/">جام جم آنلاین</a> از باشگاه خبرنگاران جوان، زنجبیل از جمله گیاهان دارویی بسیار مفیدی است که خواص درمانی فراوانی دارد؛ این گیاه علاوه بر تاثیر فوق‌العاده‌ای که در درمان برخی از بیماری‌ها دارد، می‌تواند به طور کلی هم در عملکرد بهتر بدن موثر باشد؛ در ادامه برخی از فواید این گیاه ارائه شده است. دانستن آن می‌تواند شما را متقاعد کند که حتما این گیاه را در برنامه غذایی خود بگنجانید.</p>
      <p><b>۱. اولین فایده این گیاه خاصیت ضد اسیدی آن است</b><br/><br/>رفلاکس اسید‌های نامطبوع معده ممکن است هر زمان در بدن شما رخ دهد، که مصرف منظم زنجبیل، می‌تواند تا حد زیادی تاثیر آن‌ها را کاهش دهد. مواد فعال موجود در زنجبیل در دارو‌های رفلاکس اسید هم یافت می‌شود، از این رو زنجبیل یکی از ایمن‌ترین راه‌های درمانی این بیماری است. نوشیدن روزانه یک فنجان چای زنجبیل می‌تواند تا حد زیادی از بروز رفلاکس معده جلوگیری کند.</p>
      <p><b>۲. دومین فایده، خاصیت ضد التهابی زنجبیل است</b><br/><br/>برای افرادی که از التهاب مفاصل رنج می‌برند، زنجبیل راه حل مناسبی است. ماده موجود در زنجبیل، دارای خواص ضد التهابی است که باعث کاهش درد و ناراحتی در مفاصل و بهبود عملکرد کلی آن‌ها می‌شود، بنابراین مصرف تنها بخش کوچکی از آن در یک وعده غذایی کافی است.</p>
      <p><b>۳. پایان دادن به بیماری صبحگاهی یکی دیگر از فواید استفاده از این گیاه است</b><br/><br/>بیماری صبحگاهی یکی از ناراحت کننده‌ترین علائم در سه ماهه اول بارداری است. تهوع و استفراغ درست در ابتدای روز می‌تواند بسیار نگران کننده باشد. در چنین شرایطی زنجبیل می‌تواند یک درمان عالی باشد. با این حال قبل از انتخاب این روش درمانی باید با پزشک خود مشورت کنید. با تجویز پزشک می‌توانید از این گیاه برای بهبود حال خود در ابتدای روز بهره ببرید.</p>
      <p><b>۴- یکی از مهمترین خواص درمانی زنجبیل مبارزه با سلول‌های سرطانی است</b><br/><br/>پزشکان مرکز جامع سرطان دانشگاه میشیگان تایید کرده‌اند که زنجبیل یک داروی مؤثر برای مبارزه با سلول‌های سرطانی تخمدان است. در مقایسه با دارو‌های شیمی درمانی مبتنی بر پلاتین که برای بیماران مبتلا به سرطان تخمدان تجویز می‌شود، این گیاه در کشتن سلول‌های سرطانی سریعتر و بسیار مطمئن عمل می‌کند. همچنین مشخص شد که زنجبیل یک داروی قدرتمند برای جلوگیری از التهاب روده است.</p>
      <p><b>۵- بهبود مراحل هضم یکی دیگر از خواص این گیاه است</b><br/><br/>زمانی که از خوص زنجبیل صحبت به میان می‌آید، نمی‌توان تاثیرات آن بر دستگاه گوارش را نادیده گرفت. برای افرادی که اغلب از ناراحتی گوارشی رنج می‌برند، زنجبیل یک درمان مناسب است و باید در برنامه روزمره آن‌ها قرار گیرد.</p>
      <p><b>۶. یکی از تاثیرات فوق‌العاده زنجبیل، پایان دادن به سردرد است</b><br/><br/>سردرد‌ها اغلب اتفاق می‌افتند. این بیماری شایع‌ترین بیماری است و افراد معمولاً برای دریافت تسکین فوری از این بیماری به دنبال دارو هستند. اما باید بگوییم که یک روش بهتر و غیر پزشکی برای خاتمه دادن به سردرد‌ها وجود دارد؛ مصرف روزانه زنجبیل می‌تواند به طور کلی از سردرد جلوگیری کند.</p>
      <p><b>۷. کاهش وزن یکی از جذاب‌ترین فواید این گیاه معرفی شده است</b><br/><br/>با افزایش شیوع چاقی، کاهش وزن از اهمیت بیشتری برخوردار شده است. افراد زیادی تاکنون برای کاهش وزن، رژیم‌های بسیاری را امتحان کرده‌اند، اما به آن نتیجه دلخواه نرسیده‌اند؛ و اگر به دنبال کاهش وزن هستید حتما زنجبیل را در رژیم غذایی خود بگنجانید. زنجبیل یک روش عالی برای فعال کردن مجدد متابولیسم بدن است تا بتوانید به شکل عادی برگردید؛ و شرایط ثابتی برای شما ایجاد می‌کند تا کالری اضافی نسوزانید.</p>
    </article>
  </body>
</html>