<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/parapolitika/arthro/forese_ta_giortina_tis_h_bouli_binteo-593032/"/>
    <meta property="og:site_name" content="Real.gr"/>
    <meta property="article:published_time" content="2019-12-09T11:47:00+00:00"/>
    <meta property="og:title" content="Το πάρτι του Σαμαρά και οι βουλευτές που «έφαγαν πόρτα»"/>
    <meta property="og:description" content="Μεγάλες εκπλήξεις από Δήμο Αθηναίων και Βουλή στην αυριανή φωταγώγηση του χριστουγεννιάτικου δέντρου"/>
  </head>
  <body>
    <article>
      <h1>
        <a href="https://www.real.gr/parapolitika/arthro/to_parti_tou_samara_kai_oi_bouleutes_pou_efagan_porta-592754/">Το πάρτι του Σαμαρά και οι βουλευτές που «έφαγαν πόρτα»</a>
      </h1>
      <address><time datetime="2019-12-09T11:47:00+00:00">09 Dec 2019, 11:47</time> by <a rel="author">του Γιώργου Λυκουρέντζου</a></address>
      <p>
        <b>Μεγάλες εκπλήξεις από Δήμο Αθηναίων και Βουλή στην αυριανή φωταγώγηση του χριστουγεννιάτικου δέντρου</b>
      </p>
      <p>Δουλειά από νωρίς το πρωί έχουν πιάσει στο προαύλιο της Βουλής τα ειδικά συνεργεία του δήμου Αθηναίων στολίζοντας με χριστουγεννιάτικο φωτισμό τα δέντρα και τον κήπο του Κοινοβουλίου.</p>
      <p>Για πρώτη φορά η Βουλή θα έχει και εξωτερικό διάκοσμο, ο οποίος θα καλύψει τα δέντρα κατά μήκος των Λεωφόρων Βασ. Σοφίας και Αμαλίας ενώ θα συμμετάσχει ενεργά στις εορταστικές εκδηλώσεις του δήμου, αποτέλεσμα της συνεργασίας την οποία εγκαινίασαν ο Πρόεδρος της Βουλής Κωνσταντίνος Τασούλας και ο δήμαρχος Αθηναίων Κώστας Μπακογιάννης.</p>
      <p>Η αρχή θα γίνει με την αυριανή εκδήλωση για τη φωταγώγηση του χριστουγεννιάτικου δέντρου.</p>
      <p>Η πρόσοψη της Βουλής όπως θα φαίνεται από την πλατεία Συντάγματος θα μετατραπεί σε τρισδιάστατη οθόνη η οποία θα μεταδίδει εικόνες, χρώματα και εντυπωσιακές αρχιτεκτονικές μεταλλαγές.</p>
      <p>Σύμφωνα με ασφαλείς πληροφορίες το κτίριο της Βουλής θα έχει πρωταγωνιστικό ρόλο και στη φωταγώγηση του δέντρου με τους υπευθύνους του κοινοβουλίου να προαναγγέλλουν εντυπωσιακή έκπληξη.</p>
      <figure>
        <iframe src="https://www.youtube.com/embed/eeu_fl_kg74" width="560" height="315" data-service="Youtube" scrolling="no"/>
      </figure>
    </article>
  </body>
</html>