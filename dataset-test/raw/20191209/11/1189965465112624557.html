<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/262229/akar-endeiksi-adynamias-tis-athinas-i-apelasi-toy-livyoy-presvi"/>
    <meta property="og:site_name" content="LiFO"/>
    <meta property="article:published_time" content="2019-12-09T11:44:00+00:00"/>
    <meta property="og:title" content="Ακάρ: «Ένδειξη αδυναμίας» της Αθήνας η απέλαση του Λίβυου πρέσβη"/>
    <meta property="og:description" content="Δεν επηρεάζει το αποτέλεσμα διεμήνυσε ο Τούρκος υπουργός, Χουλουσί Ακάρ, χαρακτηρίζοντας την απόφαση της Αθήνας για απέλαση του Λίβυου πρέσβη ως «ένδειξη αδυναμίας»"/>
  </head>
  <body>
    <article>
      <h1>Ακάρ: «Ένδειξη αδυναμίας» της Αθήνας η απέλαση του Λίβυου πρέσβη</h1>
      <h2>Δεν επηρεάζει το αποτέλεσμα διεμήνυσε ο Τούρκος υπουργός, Χουλουσί Ακάρ, χαρακτηρίζοντας την απόφαση της Αθήνας για απέλαση του Λίβυου πρέσβη ως «ένδειξη αδυναμίας»</h2>
      <address><time datetime="2019-12-09T11:44:00+00:00">09 Dec 2019, 11:44</time> by <a rel="author">NEWSROOM</a></address>
      <p>
        <b>«Ένδειξη αδυναμίας» χαρακτήρισε ο Τούρκος υπουργός Άμυνας, <a href="https://www.lifo.gr/tags/%CE%A7%CE%BF%CF%85%CE%BB%CE%BF%CF%85%CF%83%CE%AF+%CE%91%CE%BA%CE%AC%CF%81">Χουλουσί Ακάρ</a> την απόφαση της Ελλάδας να <a href="https://www.lifo.gr/tags/%CE%91%CF%80%CE%AD%CE%BB%CE%B1%CF%83%CE%B7+%CE%9B%CE%AF%CE%B2%CF%85%CE%BF%CF%85+%CF%80%CF%81%CE%AD%CF%83%CE%B2%CE%B7">απελάσει τον Λίβυο πρέσβη</a>.</b>
      </p>
      <p>«Όπως γνωρίζετε, απελάθηκε ο πρέσβης της νόμιμης και αναγνωρισμένης κυβέρνησης της Λιβύης. Κι αυτό έγινε επειδή του ζητήθηκε ένα αντίγραφο της συμφωνίας και απελάθηκε με αυτή τη δικαιολογία. Εμείς θεωρούμε πως αυτό είναι δείγμα αδυναμίας και έλλειψης ισχύος και υπογραμμίζω πως αυτό δεν θα αλλάξει το αποτέλεσμα», ανέφερε ο Ακάρ, σε δηλώσεις του στο τουρκικό πρακτορείο Anadolu.</p>
      <p>Ο ίδιος επέμεινε στον ισχυρισμό της Άγκυρας περί «σύννομου με το Διεθνές Δίκαιο μνημονίου», καλώντας παράλληλα για μια προσέγγιση με «ηρεμία, υπομονή και λογική».</p>
      <p>Οι νέες αυτές δηλώσεις έρχονται ενώ ο υπουργός Εξωτερικών, Νίκος Δένδιας βρίσκεται στις Βρυξέλλες όπου θα συμμετάσχει στο Συμβούλιο Εξωτερικών Υποθέσεων της Ευρωπαϊκής Ένωσης.</p>
      <p>Στην ατζέντα των συζητήσεων αναμένεται να βρεθούν, μεταξύ άλλων, και οι εξελίξεις που αφορούν την υπογραφή μνημονίου μεταξύ Λιβύης και Τουρκίας.</p>
      <p>Υπενθυμίζεται πως την περασμένη Πέμπτη, ο Λίβυος πρέσβης στην Ελλάδα κηρύχθηκε persona non grata, καθώς δεν ανταποκρίθηκε στο αίτημα της Αθήνας να παραδώσει στο υπουργείο Εξωτερικών το κείμενο συμφωνίας μεταξύ Άγκυρας - Τρίπολης.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/politics/261902/apelathike-o-presvis-tis-livyis-toy-dothike-prothesmia-na-egkataleipsei-ti-xora"/>
      </related>
    </article>
  </body>
</html>