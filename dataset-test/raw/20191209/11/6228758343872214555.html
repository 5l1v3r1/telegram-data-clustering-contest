<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://m3.idg.se/2.1022/1.727737/fps-spel-pc?utm_source=feedburner&amp;utm_medium=feed&amp;utm_campaign=Feed%3A+Idgse-Prylar+%28IDG.se%3A+IDG.se+-+Prylar%29"/>
    <meta property="og:site_name" content="M3"/>
    <meta property="article:published_time" content="2019-12-09T11:22:00+00:00"/>
    <meta property="og:title" content="Topplista: De tio bästa fps-spelen till PC just nu"/>
    <meta property="og:description" content="Till dator finns det mängder av first person shooter-spel, vilket kan göra det svårt att hitta rätt spel att investera tid och pengar i. Här har vi samlat fps-spelen till PC som vi rekommenderar mest just nu."/>
  </head>
  <body>
    <article>
      <h1>Topplista: De tio bästa fps-spelen till PC just nu</h1>
      <address>
        <time datetime="2019-12-09T11:22:00+00:00">09 Dec 2019, 11:22</time>
      </address>
      <p>
        <i>Till dator finns det mängder av first person shooter-spel, vilket kan göra det svårt att hitta rätt spel att investera tid och pengar i. Här har vi samlat fps-spelen till PC som vi rekommenderar mest just nu.</i>
      </p>
      <p>
        <b>
          <i>Bästa FPS-spel, andra plattformar</i>
        </b>
      </p>
      <ul>
        <li>
          <b>
            <i>
              <a href="https://m3.idg.se/2.1022/1.724518/fps-ps4">Playstation 4 (PS4)</a>
            </i>
          </b>
        </li>
        <li>
          <a href="https://m3.idg.se/2.1022/1.724585/fps-spel-xbox">
            <b>
              <i>Xbox One</i>
            </b>
          </a>
        </li>
        <li>
          <a href="https://m3.idg.se/2.1022/1.724738/fps-spel-nintendo-switch">
            <b>
              <i>Nintendo Switch</i>
            </b>
          </a>
        </li>
        <li>
          <a href="https://macworld.idg.se/2.1038/1.725393/fps-spel-ios">
            <b>
              <i>Iphone (IOS)</i>
            </b>
          </a>
        </li>
        <li>
          <b>
            <i>
              <a href="https://m3.idg.se/2.1022/1.725399/fps-spel-android">Android</a>
            </i>
          </b>
        </li>
      </ul>
      <hr/>
      <h3>10. Counter-Strike: Global Offensive</h3>
      <figure>
        <img src="https://www.idg.se/editorial/0/path/1.727740!imageManager/3628771221.jpg"/>
      </figure>
      <p>Uppföljaren till fps-klassiskern Counter-Strike Source och en e-sportsgigant värd namnet. CS Go, som det kallas i folkmun, är ett flerspelarcentrerat spel där vi placeras i lag med målet att eliminera varandra. Vi kan också desarmera bomber eller delta i battle royale-matcher, i likhet med andra spel i genren. Men framför allt är det lättillgängligheten som gör att vi uppskattar Counter-Strike – då det är gratis att spela och lätt att lära (men ack så svårt att bemästra).</p>
      <h3>9. Quake II: RTX</h3>
      <figure>
        <img src="https://www.idg.se/editorial/0/path/1.727741!imageManager/3545302449.jpg"/>
      </figure>
      <p>Är du en av dem som saknar gamla goda Quake, Id Softwares klassiska spelserie som tagit en jobbigt lång paus sedan Quake IV från 2005? I väntan på en eventuell femma kan du damma av Quake II, som fortfarande är bäst i serien, och applicera den nya remastermodden från Nvidia. Det förutsätter förstås att du redan äger originalet samt har ett RTX-grafikkort i din PC, men å andra sidan är själva modden gratis. Och vilket resultat sedan!</p>
      <h3>8. Black Mesa</h3>
      <figure>
        <img src="https://www.idg.se/editorial/0/path/1.727742!imageManager/1079456419.jpg"/>
      </figure>
      <p>Ursprungligen en fanskapad remake av det ursprungliga fps-spelet Half-Life, släppt som mod till Half-Life 2. Numera är Black Mesa ett eget spel (dock i ”early access”) som återberättar storyn och händelserna från det allra första spelet i Valves legendariska saga. Vi vågar också påstå att detta är det främsta sättet att återbesöka Gordon Freemans första eskapader, åtminstone om du vill ha mer tidsenlig grafik än originalets.</p>
      <h3>7. Battlefield V</h3>
      <figure>
        <img src="https://www.idg.se/editorial/0/path/1.727743!imageManager/3012436605.png"/>
      </figure>
      <p>I grund och botten samma Battlefield som tidigare, men fortfarande oerhört kompetent. Lanserades utan alla utlovade lägen, men är numera ett av de roligare fps-upplevelserna. Storskaligt, intensivt och spännande.</p>
      <p>
        <a href="https://m3.idg.se/2.1022/1.703035/battlefield-5">Läs vår recension av Battlefield V här!</a>
      </p>
      <h3>6. Doom (2016)</h3>
      <figure>
        <img src="https://www.idg.se/editorial/0/path/1.727744!imageManager/2493506109.jpg"/>
      </figure>
      <p>Doom anno 2016 spelar fortfarande på våra retrosträngar på precis rätt sätt. Med nivåer proppfulla med hemligheter och oslagbar non stop-action, dessutom förpackat i en otroligt snygg kostym, är detta ett av de absolut bästa fps-spelen du kan lira just nu. Nu längtar vi ihjäl oss inför uppföljaren Doom Eternal.</p>
      <p>
        <a href="https://m3.idg.se/2.1022/1.658328/doom-recension/sida/1/fullt-os-fran-borjan-till-slut">Läs vår recension av Doom här!</a>
      </p>
      <h3>5. Call of Duty: Modern Warfare</h3>
      <figure>
        <img src="https://www.idg.se/editorial/0/path/1.727745!imageManager/2619123122.jpg"/>
      </figure>
      <p>Även om åsikterna går isär om själva enspelarläget kan vi alla vara överens att flerspelardelen av Call of Duty: Modern Warfare är precis vad serien behövde. En nystart för serien med den rätta känslan och ett bevis på att Infinite Ward (och Beenox, utvecklarna av pc-versionen) fortfarande är kungar över de realistiska fps-spelen. Främst gillar vi det splitternya, och väldigt beroendeframkallande, 2 mot 2-läget.</p>
      <p>
        <a href="https://m3.idg.se/2.1022/1.721746/call-of-duty-modern-warfare-2019">Läs vår recension av Call of Duty: Modern Warfare här!</a>
      </p>
      <h3>4. Overwatch</h3>
      <figure>
        <img src="https://www.idg.se/editorial/0/path/1.727746!imageManager/365076077.jpg"/>
      </figure>
      <p>Overwatch är inte det djupaste fps-spelet i genren, men är tillräckligt brett för att locka många olika sorters spelare. Här finns kreativa inslag och remixer av beprövade element, i perfekt symbios. Ingen revolution för fans av genren, men otroligt inbjudande för nybörjare.</p>
      <p>
        <a href="https://m3.idg.se/2.1022/1.659136/overwatch-recension">Läs vår recension av Overwatch här!</a>
      </p>
      <h3>3. Borderlands 3</h3>
      <figure>
        <img src="https://www.idg.se/editorial/0/path/1.727747!imageManager/1605269979.jpg"/>
      </figure>
      <p>Looter shooter-spelens urfader gör comeback och lämnar ingen besviken. Tajta kontroller och variationsrika banor får oss att vilja utforska ännu mer hela tiden, till den grad att vi sitter fastspända ända in på småtimmarna. Gearbox revolutionerade inte genren den här gången, men förfinade sitt eget koncept rejält istället.</p>
      <p>
        <a href="https://m3.idg.se/2.1022/1.716846/borderlands-3">Läs vår recension av Borderlands 3 här!</a>
      </p>
      <h3>2. Rage 2</h3>
      <figure>
        <img src="https://www.idg.se/editorial/0/path/1.727749!imageManager/2269455337.png"/>
      </figure>
      <p>Öppen spelvärld, fantasifulla freaks och superkrafter. Behöver vi mer egentligen? Avalanche Studios Rage 2 bjuder även på eminent kontroll, dynamiska strider och en färgglad representation av en postapokalyptisk värld. Fortfarande ett av de bästa liren det här året.</p>
      <p>
        <a href="https://m3.idg.se/2.1022/1.717887/rage-2">Läs vår recension av Rage 2 här!</a>
      </p>
      <h3>1. Halo Reach – klassisk first person shooter gör PC-comeback</h3>
      <figure>
        <img src="https://www.idg.se/editorial/0/path/1.727750!imageManager/1321733995.png"/>
      </figure>
      <p>Halo-serien gjorde nyligen comeback på pc med pompa och ståt. Och vilken del är egentligen bättre att börja med än Halo Reach, ursprungskapitlet i sagan om de interplanetariska ring-världarna? Här får vi följa spartanerna i förbandet Noble Six och deras kamp att skydda en värld som sedan länge är dödsdömd. Spelmässigt påminner det mycket om Halo: Combat Evolved fast med nya finesser. Vi måste exempelvis växla mellan egenskaper som sköldar och springfunktioner, vilket skapar en ny sorts dynamik när vi tar oss an de fula rymdskurkarna som är Covenanterna.</p>
      <p>Halo Reach var också Bungies allra sista Halo-spel innan de lämnade Microsoft för att satsa på Destiny, vilket märks i det eminenta utförandet. Med supertajta kontroller, oavsett om vi använder gamepad eller mus och tangentbord, och en engagerande story med varierande uppdrag är Halo Reach det roligaste och bästa fps-spelet du kan spela på pc just nu. Och bäst av allt – denna remaster finns på både Steam och Windows Store. </p>
      <hr/>
      <p>
        <b>
          <i>Bästa FPS-spel, andra plattformar</i>
        </b>
      </p>
      <ul>
        <li>
          <b>
            <i>
              <a href="https://m3.idg.se/2.1022/1.724518/fps-ps4">Playstation 4 (PS4)</a>
            </i>
          </b>
        </li>
        <li>
          <a href="https://m3.idg.se/2.1022/1.724585/fps-spel-xbox">
            <b>
              <i>Xbox One</i>
            </b>
          </a>
        </li>
        <li>
          <a href="https://m3.idg.se/2.1022/1.724738/fps-spel-nintendo-switch">
            <b>
              <i>Nintendo Switch</i>
            </b>
          </a>
        </li>
        <li>
          <a href="https://macworld.idg.se/2.1038/1.725393/fps-spel-ios">
            <b>
              <i>Iphone (IOS)</i>
            </b>
          </a>
        </li>
        <li>
          <b>
            <i>
              <a href="https://m3.idg.se/2.1022/1.725399/fps-spel-android">Android</a>
            </i>
          </b>
        </li>
      </ul>
    </article>
  </body>
</html>