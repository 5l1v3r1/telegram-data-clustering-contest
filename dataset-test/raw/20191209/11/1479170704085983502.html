<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber3.com/ekonomi/finans/merkez-bankasinin-yil-sonu-enflasyon-ve-dolar-tahmini-belli-oldu-haberi-5063821"/>
    <meta property="og:site_name" content="Haber3"/>
    <meta property="article:published_time" content="2019-12-09T11:45:00+00:00"/>
    <meta property="og:title" content="Merkez Bankası'nın yıl sonu enflasyon ve dolar tahmini belli oldu"/>
    <meta property="og:description" content="Merkez Bankası'nın Aralık ayı beklenti anketine göre, yıl sonu dolar tahmini 5,82 TL'ye, enflasyon ise yüzde 11,62'ye geriledi."/>
  </head>
  <body>
    <article>
      <h1>Merkez Bankası'nın yıl sonu enflasyon ve dolar tahmini belli oldu</h1>
      <h2>Merkez Bankası'nın Aralık ayı beklenti anketine göre, yıl sonu dolar tahmini 5,82 TL'ye, enflasyon ise yüzde 11,62'ye geriledi.</h2>
      <address><time datetime="2019-12-09T11:45:00+00:00">09 Dec 2019, 11:45</time> by <a rel="author">Haber3</a></address>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
      <p>Türkiye Cumhuriyet Merkez Bankası (TCMB) Aralık ayı beklenti anketini açıkladı. Buna göre yıl sonu dolar tahmini 5,91 TL'den 5,82 TL'ye düşerken, yıl sonu enflasyon tahmini ise yüzde 12,18'den yüzde 11,61'ye düştü.</p>
      <p><b>ENFLASYON TAHMİNİNİ DÜŞÜRDÜ</b><br/>Cari yıl sonu TÜFE beklentisi bir önceki anket döneminde yüzde 12,18 iken, bu anket döneminde yüzde 11,62'ye geriledi. 12 ay sonrası TÜFE beklentisi bir önceki anket döneminde yüzde 10,46 iken, bu anket döneminde yüzde 10,07 oldu. 24 ay sonrası TÜFE beklentisi ise aynı anket dönemlerinde sırasıyla yüzde 9,16 ve yüzde 8,94 olarak gerçekleşti.</p>
      <p><b>FAİZ BEKLENTİSİ GERİLEDİ</b><br/>BİST Repo ve Ters-Repo Pazarı'nda oluşan cari ay sonu gecelik faiz oranı beklentisi bir önceki anket döneminde yüzde 13,56 iken, bu anket döneminde yüzde 12,40'a geriledi. TCMB Ağırlıklı Ortalama Fonlama Maliyeti cari ay beklentisi ise aynı anket dönemlerinde sırasıyla yüzde 13,83 ve yüzde 12,41 olarak gerçekleşti.</p>
      <p><b>YIL SONU DOLAR BEKLENTİSİ 5,82 TL'YE GERİLEDİ</b><br/>2019 yıl sonu dolar beklentisi bir önceki anket döneminde 5,91 TL iken, bu anket döneminde 5,82 TL'ye geriledi. 12 ay sonrası döviz kuru beklentisi ise aynı anket dönemlerinde sırasıyla 6,32 TL ve 6,35 TL olarak gerçekleşti.</p>
      <p><b>CARİ DENGE BEKLENTİSİ</b><br/>2019 yılı cari işlemler dengesi beklentisi, bir önceki anket döneminde 0,6 milyar dolar iken, bu anket döneminde 1,2 milyar dolar oldu. 2020 yılı cari işlemler dengesi beklentisi ise aynı anket dönemlerinde sırasıyla -13,3 milyar dolar ve -13,9 milyar dolar olarak gerçekleşti.</p>
      <p><b>BÜYÜME BEKLENTİSİ</b><br/>GSYH 2019 yılı büyüme beklentisi bir önceki anket döneminde yüzde 0,3 iken, bu anket döneminde yüzde 0,4 oldu. 2020 yılı büyüme beklentisi ise aynı anket dönemlerinde sırasıyla yüzde 3,1 ve yüzde 3,2 olarak gerçekleşti.</p>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
    </article>
  </body>
</html>