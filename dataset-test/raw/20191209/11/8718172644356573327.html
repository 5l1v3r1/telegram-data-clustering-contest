<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/attualita/16041-da-hollywood-a-piazza-chanoux-ad-aosta-la-star-libro-trionfa-con-il-suo-calendario.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-12-09T11:48:00+00:00"/>
    <meta property="og:title" content="Da Hollywood a piazza Chanoux, ad Aosta: la star Libro trionfa con il suo calendario"/>
    <meta property="og:description" content="AOSTA. Su di lui si raccontano tante storie; le sue gesta e le sue battaglie - alcune vinte e altre perse con onore - rivivono nei racconti di chi ha avuto la fortuna di incontrarlo. Non è un supereroe, è qualcosa di più: lui è Libro, il gatto nero che ormai da diverso tempo è stato &quot;adottato&quot; dai commercianti di piazza Chanoux e dai dipendenti comunali degli uffici in cui si intrufola per godersi cibo e coccole. &quot;Libro&quot; è diventato a sua insaputa famoso anche sulla piazza virtuale grazie ad una pagina Facebook, &quot;Sei di Aosta se....&quot;. Da vera star il micio ha catturato l'interesse di tanti e così è nata l'idea di un calendario &quot;felino&quot; che è stato realizzato e messo in vendita a scopo benefico con la collaborazione di diversi soggetti e della libreria Brivio Due, una delle tante case che il micio nero ha conquistato nella zona della piazza. I risultati di questa iniziativa sono stati pubblicati sulla pagina &quot;Sei di Aosta se...&quot;: dalla vendita del calendario di &quot;Libro&quot; e 900 euro di fondi raccolti sono già stati…"/>
  </head>
  <body>
    <article>
      <h1>Da Hollywood a piazza Chanoux, ad Aosta: la star Libro trionfa con il suo calendario</h1>
      <address>
        <time datetime="2019-12-09T11:48:00+00:00">09 Dec 2019, 11:48</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/L-N/libro-calendario.jpg"/>
      </figure>
      <p>AOSTA. Su di lui si raccontano tante storie; le sue gesta e le sue battaglie - alcune vinte e altre perse con onore - rivivono nei racconti di chi ha avuto la fortuna di incontrarlo. Non è un supereroe, è qualcosa di più: lui è Libro, il gatto nero che ormai da diverso tempo è stato "adottato" dai commercianti di piazza Chanoux e dai dipendenti comunali degli uffici in cui si intrufola per godersi cibo e coccole.</p>
      <p>"Libro" è diventato a sua insaputa famoso anche sulla piazza virtuale grazie ad una pagina Facebook, "Sei di Aosta se....". Da vera star il micio ha catturato l'interesse di tanti e così è nata l'idea di un calendario "felino" che è stato realizzato e messo in vendita a scopo benefico con la collaborazione di diversi soggetti e della libreria Brivio Due, una delle tante case che il micio nero ha conquistato nella zona della piazza.</p>
      <p>I risultati di questa iniziativa sono stati pubblicati sulla pagina "Sei di Aosta se...": dalla vendita del calendario di "Libro" e 900 euro di fondi raccolti sono già stati donati all'Associazione Valdostana per la Protezione degli Animali, l'Avapa onlus, che si occupa di gestire il canile e gattile regionale e che potrà contare così su un aiuto in più nell'accudire gli amici a quattro zampe.</p>
      <p>Un piccolo regalo di Natale da un gatto che ha tante case per gli animali in cerca di una casa.</p>
      <p> </p>
      <p> </p>
      <p> </p>
      <p>
        <i>redazione</i>
      </p>
      <p> </p>
      <p> </p>
      <p> </p>
      <p> </p>
      <p> </p>
    </article>
  </body>
</html>