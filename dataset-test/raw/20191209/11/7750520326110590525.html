<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/sport/wada-rozglyane-sanktsiyi-proty-rosiyi.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T11:26:13+00:00"/>
    <meta property="og:title" content="Спортсменів Росії відсторонили від чемпіонатів світу та Олімпіад на чотири роки"/>
    <meta property="og:description" content="Спортсменів Росії відсторонили від чемпіонатів світу та Олімпіад на чотири роки"/>
  </head>
  <body>
    <article>
      <h1>Спортсменів Росії відсторонили від чемпіонатів світу та Олімпіад на чотири роки</h1>
      <address>
        <time datetime="2019-12-09T11:26:13+00:00">09 Dec 2019, 11:26</time>
      </address>
      <p>
        <b>Виконавчий комітет Всесвітнього антидопінгового агентства (WADA) підтримав запровадження санкцій проти Росії, згідно з якими російські спортсмени не зможуть впродовж наступних 4 років виступати на Олімпійських іграх та чемпіонатах світу через підробку допінгових проб, передає <a href="https://1news.com.ua/">1NEWS</a> з посиланням на <a href="https://www.ukrinform.ua/rubric-sports/2834001-rosiu-na-cotiri-roki-vidstoronili-vid-cempionativ-svitu-ta-olimpiad.html">Укрінформ</a>.</b>
      </p>
      <figure>
        <img src="https://1news.com.ua/wp-content/uploads/2019/12/vada.jpg"/>
      </figure>
      <p>“WADA дискваліфікувала Росію на 4 роки на всі головні спортивні турніри”, – йдеться у повідомленні.</p>
      <p>Відповідне рішення було одноголосно ухвалено Виконавчим комітетом Всесвітнього антидопінгового агентства у Лозанні.</p>
      <p>Як повідомляє BBC, відтак російські атлети не зможуть під прапором своєї країни виступати на таких заходах як, зокрема, Літні Олімпійські ігри 2020 року у Токіо та Чемпіонаті світу з футболу у Катарі у 2022 році.</p>
      <p>Однак спортсмени, які доведуть, що вони не вживали допінг, зможуть брати участь у міжнародних змаганнях під нейтральним прапором.</p>
      <p>Нині Росія має 21 день на подачу апеляції до Спортивного арбітражного суду в швейцарській Лозанні.</p>
      <p>Раніше Міжнародний олімпійський комітет підтримав можливі санкції Всесвітнього антидопінгового агентства (WADA) проти Російської Федерації через допінгові порушення.</p>
    </article>
  </body>
</html>