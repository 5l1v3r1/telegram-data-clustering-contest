<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-rate-falls-today-on-monday-2891785.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T11:32:24+00:00"/>
    <meta property="og:title" content="सोने के दामों में आई गिरावट, जानें आज का नया रेट"/>
    <meta property="og:description" content="डालर के मुकाबले रुपये में तेजी और वैश्विक बाजार में बिकवाली से दिल्ली में सोमवार को सोना 32 रुपये गिरकर 38,542 रुपये प्रति दस ग्राम पर आ गया। एचडीएफसी सिक्योरिटीज के मुताबिक शनिवार को सोना 38,574..."/>
  </head>
  <body>
    <article>
      <h1>सोने के दामों में आई गिरावट, जानें आज का नया रेट</h1>
      <address><time datetime="2019-12-09T11:32:24+00:00">09 Dec 2019, 11:32</time> by <a rel="author">एजेंसी,नई दिल्ली</a></address>
      <p>डालर के मुकाबले रुपये में तेजी और वैश्विक बाजार में बिकवाली से दिल्ली में सोमवार को सोना 32 रुपये गिरकर 38,542 रुपये प्रति दस ग्राम पर आ गया।<br/>एचडीएफसी सिक्योरिटीज के मुताबिक शनिवार को सोना 38,574 रुपये प्रति दस ग्राम पर बंद हुआ था।</p>
      <p>एचडीएफसी सिक्योरिटीज के वरिष्ठ विश्लेषक (जिंस) तपन पटेल ने कहा कि डॉलर के मुकाबले रुपये में मजबूती और पीली धातु की कीमत में गिरावट से दिल्ली में 24 कैरेट सोना हाजिर भाव मामूली 32 रुपये गिर गया।  कारोबार के दौरान, रुपया अमेरिकी मुद्रा के मुकाबले करीब सात पैसे बढ़कर चल रहा था। </p>
      <p>हालांकि , चांदी 46 रुपये चढ़कर 44,691 रुपये प्रति किलोग्राम हो गई। पिछले कारोबारी दिवस में चांदी 44,645 रुपये प्रति किलोग्राम पर बंद हुई थी।<br/>अंतरराष्ट्रीय बाजार में सोना 1,462 डॉलर प्रति औंस रहा जबकि चांदी 16.60 डॉलर प्रति औंस रही।</p>
      <p>पटेल ने कहा कि अमेरिकी सरकार के आंकड़ों में रोजगार सृजन उम्मीद से बेहतर रहने और बेरोजगारी दर में गिरावट दर्शाने के बाद सोने में बिकवाली का दौर रहा। अमेरिका-चीन व्यापार समझौते को लेकर सकारात्मक रुख से भी सोने पर दबाव रहा। <br/><a href="https://www.livehindustan.com/business/story-sensex-surge-42-points-on-monday-2891679.html">Share Market: हरे निशान पर बंद हुआ शेयर बाजार, Sensex में 42 अकों की तेजी</a></p>
    </article>
  </body>
</html>