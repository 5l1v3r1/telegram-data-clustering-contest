<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793233/%D9%85%D8%B1%DA%A9%D8%B2-%D9%85%D8%BA%D8%B2-%D8%AF%D8%A7%D9%86%D8%B4%DA%AF%D8%A7%D9%87-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D8%A7%DB%8C%D8%B1%D8%A7%D9%86-%D8%A7%DB%8C%D8%AC%D8%A7%D8%AF-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:20:48+00:00"/>
    <meta property="og:title" content="«مرکز مغز» دانشگاه علوم پزشکی ایران ایجاد می شود"/>
    <meta property="og:description" content="رئیس دانشگاه علوم پزشکی ایران با انتصاب دکتر محمدتقی جغتایی به عنوان مسئول برنامه جامع علوم اعصاب و شناختی دانشگاه، وی را مسئول ایجاد مرکز مغز (Brain center) ایران کرد."/>
  </head>
  <body>
    <article>
      <h1>«مرکز مغز» دانشگاه علوم پزشکی ایران ایجاد می شود</h1>
      <address>
        <time datetime="2019-12-09T11:20:48+00:00">09 Dec 2019, 11:20</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از دانشگاه علوم پزشکی ایران، دکتر جلیل کوهپایه زاده رئیس دانشگاه طی حکمی دکتر محمدتقی جغتایی را به عنوان مسئول برنامه جامع علوم اعصاب و شناختی دانشگاه علوم پزشکی ایران منصوب کرد.</p>
      <p>در این حکم آمده است: «با توجه به اینکه گسترش حوزه‌های بین رشته‌ای و استفاده کاربردی از آن از اهداف دانشگاه نسل سوم است و از طرفی علوم اعصاب و شناختی از حوزه‌های بین رشته‌ای تأثیرگذار در حوزه سلامت بوده و موجب افزایش رفاه اجتماعی آحاد جامعه می شود و از آنجا که دانشگاه علوم پزشکی ایران امکانات بالقوه ای از لحاظ زیرساخت و نیروی انسانی در این قلمرو دارد، ضروری است برای توسعه علوم اعصاب، شناختی و فناوری‌های حاصل از آن نقشه راه متناسب با سیاست ‌های کلان علم و فناوری، نقشه جامع علمی کشور و امکانات دانشگاه تهیه شود.</p>
      <p>بدین منظور نظر به تجارب علمی و اجرایی جنابعالی به عنوان مسئول برنامه جامع علوم اعصاب و شناختی دانشگاه منصوب می‌شوید تا با همکاری معاونین، دانشکده‌ها، مراکز تحقیقاتی، مراکز درمانی و بهداشتی و اعضای هیئت علمی مرتبط با این حوزه، نقشه راه توسعه با اولویت های زیر تهیه و مورد اجرا قرار گیرد:</p>
      <p>۱. تولید دانش بنیادین و کاربردی در قلمرو مغز و شناخت</p>
      <p>۲. ایجاد مرکز مغز (Brain center) ایران دانشگاه علوم پزشکی ایران</p>
      <p>۳. توسعه رشته‌ها ودوره های آموزشی دراز مدت و کوتاه مدت</p>
      <p>۴. توسعه فناوری‌های مرتبط با علوم و فناوری‌های شناختی</p>
      <p>۵. انتشار دانش تولید شده برای صاحب نظران و عموم مردم</p>
      <p>۶. ترویج این حوزه علمی بین دانشجویان در مقاطع مختلف تحصیلی</p>
      <p>۷. توسعه بانک مغز مستقر در دانشگاه</p>
      <p>۸. کمک به کاربرد دانش تولیدشده در مراکز درمانی و بهداشتی</p>
      <p>۹. ایجاد مراکز رشد و فن بازار مرتبط با فناوری‌های مغز و شناخت  </p>
      <p>بدیهی است که استفاده از ظرفیت بخش خصوصی، شرکت های دانش بنیان، صندوق های حمایت از فناوری ها، موسسات سرمایه گذار و مراکز بین المللی از ضرورت های نقشه راه است.»</p>
    </article>
  </body>
</html>