<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/122934/andrzej-rzeplinski-oni-nieformalnie-wprowadzaja-stan-wojenny.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T11:38:00+00:00"/>
    <meta property="og:title" content="Andrzej Rzepliński: Oni nieformalnie wprowadzają stan wojenny"/>
    <meta property="og:description" content="Zdaniem prof. Andrzeja Rzeplińskiego postkomuniści, którzy mówią o wyroku Sądu Najwyższego, że to jest pogląd czy opinia, nieformalnie wprowadzają stan wojny."/>
  </head>
  <body>
    <article>
      <h1>Andrzej Rzepliński: Oni nieformalnie wprowadzają stan wojenny</h1>
      <address>
        <time datetime="2019-12-09T11:38:00+00:00">09 Dec 2019, 11:38</time>
      </address>
      <h4>Zdaniem prof. Andrzeja Rzeplińskiego postkomuniści, którzy mówią o wyroku Sądu Najwyższego, że to jest pogląd czy opinia, nieformalnie wprowadzają stan wojny.</h4>
      <p><a href="http://www.tokfm.pl/Tokfm/7,103085,25492004,prof-rzeplinski-chlopaki-ktorymi-otoczyl-sie-zbigniew.html">W rozmowie z TOK FM</a> były prezes Trybunału Konstytucyjnego odniósł się do twierdzeń przedstawicieli władzy, że Sąd Najwyższy w swoim wyroku dotyczącym Krajowej Rady Sądownictwa i Izby Dyscyplinarnej, mógł popełnić błąd czy wyrazić jedynie swój pogląd.</p>
      <p>– Chłopaki, którymi otoczył się pan minister sprawiedliwości (Zbigniew Ziobro – red.), powiedzą każdą głupotę. Co ja mam komentować - głupotę? Każdą bezczelność, chamstwo? Nie potrafię – oświadczył Rzepliński.</p>
      <p>Jego zdaniem o Izbie Dyscyplinarnej SN nie można mówić jako o sądzie specjalnym, bo zgodnie z konstytucją "sąd wyjątkowy lub tryb doraźny może być ustanowiony tylko na czas wojny".</p>
      <p>– Postkomuniści, którzy mówią o wyroku Sądu Najwyższego, że to jest pogląd czy opinia, nieformalnie wprowadzają stan wojny. Tylko najpierw niech to ogłoszą – powiedział Rzepliński.</p>
      <p>Według byłego prezesa TK "w innym przypadku za anarchizowanie państwa będą musieli ponieść odpowiedzialność przed polskimi sądami, które są i będą niezależne, a sędziowie są bezstronni". Rzepliński dodał, że odwaga jest wpisana w zawód sędziego.</p>
      <footer>/ Źródło: <a href="http://www.tokfm.pl/">Tok FM<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/kraj/122904/trudnowski-prezydent-zaprzysiagl-piotrowicza-ale-sie-nie-cieszyl.html"/>
      </related>
    </article>
  </body>
</html>