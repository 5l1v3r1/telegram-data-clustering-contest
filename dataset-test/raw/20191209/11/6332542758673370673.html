<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.antena3.ro/actualitate/florin-citu-anunt-devastator-despre-deficitul-bugetar-de-cand-stia-eugen-teodorovici-ca-nu-se-549654.html"/>
    <meta property="og:site_name" content="www.antena3.ro"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="Florin Cîțu, anunț devastator despre deficitul bugetar: De când știa Eugen Teodorovici că nu se încadra în buget"/>
    <meta property="og:description" content="Ministrul Finanțelor, Florin Cîțu, a prezentat un document intern din 28 ianuarie 2019, document ce conține o notă de avertizare către fostul ministru al Finanțelor, Eugen Teodorovici."/>
  </head>
  <body>
    <article>
      <h1>Florin Cîțu, anunț devastator despre deficitul bugetar: De când știa Eugen Teodorovici că nu se încadra în buget</h1>
      <address>
        <time datetime="2019-12-09T11:19:00+00:00">09 Dec 2019, 11:19</time>
      </address>
      <p>Ministrul Finanțelor, Florin Cîțu, a prezentat un document intern din 28 ianuarie 2019, document ce conține o notă de avertizare către fostul ministru al Finanțelor, <a href="https://www.antena3.ro/tag/eugen-teodorovici-132723.html">Eugen Teodorovici</a>.</p>
      <p>Actualul ministru al Finanțelor a declarat ferm că Guvernul PSD știa din aprilie despre deficitul de 4%.</p>
      <p>„Din 28 ianuarie <a href="https://www.antena3.ro/tag/eugen-teodorovici-132723.html">Eugen Teodorovici</a> știa foarte bine că  s-ar putea să aibă veniturile supraestimare în buget. Nu s-a întâmplat. În aprilie au apărut primele semne serioase tot într-o notă internă, iar aici lucrurile devin serioase. (...)În aprilie 2019 ministrul Finanțelor știa că are o estimare deficit 4% din PIB. I se spunea că trebuie să ia măsuri suplimentare, nu a făcut acest lucru. În iunie continuă  deteriorarea execuției bugetare și a situației veniturilor, iar aici apare un alt avertisment”, a declarat Florin Cîțu.</p>
      <figure>
        <img src="https://www.antena3.ro/static/images/blank.gif"/>
      </figure>
      <h3>
        <a href="https://www.antena3.ro/actualitate/ion-iliescu-despre-situatia-din-psd-de-acum-partidul-functioneaza-doar-ca-un-instrument-de-putere-549694.html">Ion Iliescu, despre situația din PSD de acum: „Partidul funcționează doar ca un instrument de putere”</a>
      </h3>
      <p><a href="https://www.antena3.ro/actualitate/">Actualitate</a> 09 Dec, 2019</p>
      <p>Florin Cîțu a mai subliniat că Guvernul PSD a știut de la începutul anului că fără măsuri suplimentare deficitul ajunge la 4% la sfârșitul anului.</p>
      <p>„Au mințit în Parlamentul României și au ascuns această informație. Tot ceea ce noi prezentăm astăzi era știut de cei din Guvernul PSD. Puteau salva această situație la începutul anului. Totul a fost premeditat. Au pus mai presus de interesul României, interesul personal”, a precizat Florin Cîțu.</p>
    </article>
  </body>
</html>