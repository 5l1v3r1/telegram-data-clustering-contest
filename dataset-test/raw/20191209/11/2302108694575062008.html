<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/presedintele-pnl-braila-ii-invita-pe-oamenii-lui-mihai-tudose-sa-colaboreze.html"/>
    <meta property="og:site_name" content="G4Media.ro"/>
    <meta property="article:published_time" content="2019-12-09T11:15:43+00:00"/>
    <meta property="og:title" content="Președintele PNL Brăila îi invită pe oamenii lui Mihai Tudose să colaboreze"/>
    <meta property="og:description" content="Alexandru Dănăilă, președintele PNL Brăila, le deschide ușa membrilor demisionari ai filialei Pro România, controlată de europarlamentarul Mihai Tudose."/>
  </head>
  <body>
    <article>
      <h1> Președintele PNL Brăila îi invită pe oamenii lui Mihai Tudose să colaboreze </h1>
      <address><time datetime="2019-12-09T11:15:43+00:00">09 Dec 2019, 11:15</time> by <a rel="author">Redacția</a></address>
      <p>Alexandru Dănăilă, președintele PNL Brăila, le deschide ușa membrilor demisionari ai filialei Pro România, controlată de europarlamentarul Mihai Tudose.</p>
      <p>”Îmi doresc să stabilesc un contact cu cei care au reușit o performanță electorală destul de bună la Brăila și care, cu siguranță, ar putea să contribuie la ceea ce înseamnă proiectul Partidul Național Liberal pentru Brăila în anul electoral viitor”, a scris Dănăilă pe contul său de Facebook.</p>
      <p>Reamintim că filiala Brăila a Pro România a plecat în bloc după demisia lui Mihai Tudose, șeful informal al organizației județene.</p>
      <p>PNL a primit deja săptămâna trecută doi traseiști, ambii plecați din PSD: Elena Hărătău și Mihăiță Găină.</p>
      <p>
        <i>Foto: Mihai Tudose (InquamPhotos / Octav Ganea)</i>
      </p>
    </article>
  </body>
</html>