<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553438.html/%da%a9%d8%b4%d9%81-----%d9%87%d8%b2%d8%a7%d8%b1-%d8%b9%d8%af%d8%af-%d9%85%d9%88%d8%a7%d8%af-%d9%85%d8%ad%d8%aa%d8%b1%d9%82%d9%87-%d8%ba%db%8c%d8%b1%d9%85%d8%ac%d8%a7%d8%b2-%d8%af%d8%b1-%d8%a7%d8%b1%d8%a7%da%a9--%d8%aa%d9%88%d9%82%db%8c%d9%81---%d8%af%d8%b3%d8%aa%da%af%d8%a7%d9%87-%d8%ae%d9%88%d8%af%d8%b1%d9%88%db%8c-%d9%88%d8%a7%d9%86%d8%aa-%d8%a8%d8%a7%d8%b1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T11:45:00+00:00"/>
    <meta property="og:title" content="کشف ۴۸۰ هزار عدد مواد محترقه غیرمجاز در اراک/ توقیف ۲ دستگاه خودروی وانت‌بار"/>
    <meta property="og:description" content="جانشین فرماندهی انتظامی استان مرکزی با بیان برنامه ریزی پیشگیرانه پلیس در ارتقاء امنیت اجتماعی گفت: در عملیات مأموران پلیس امنیت عمومی استان، ۲ خودروی حاوی ۴۸۰ هزار عدد مواد محترقه غیرمجاز توقیف شدند."/>
  </head>
  <body>
    <article>
      <h1>کشف ۴۸۰ هزار عدد مواد محترقه غیرمجاز در اراک/ توقیف ۲ دستگاه خودروی وانت‌بار</h1>
      <address>
        <time datetime="2019-12-09T11:45:00+00:00">09 Dec 2019, 11:45</time>
      </address>
      <p>جانشین فرماندهی انتظامی استان مرکزی با بیان برنامه ریزی پیشگیرانه پلیس در ارتقاء امنیت اجتماعی گفت: در عملیات مأموران پلیس امنیت عمومی استان، ۲ خودروی حاوی ۴۸۰ هزار عدد مواد محترقه غیرمجاز توقیف شدند.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ سرهنگ"یوسف سپهوند" جانشین فرماندهی انتظامی استان مرکزی در گفتگو با <a href="http://diyareaftab.ir/">دیار آفتاب</a>؛ گفت: در تداوم طرح های پیشگیرانه پلیس در ارتقاء امنیت اجتماعی، مأموران پلیس امنیت عمومی استان در تحقیقاتی مشترک با پلیس همدان از جابجایی یک محموله مواد محترقه غیرمجاز از محورهای مواصلاتی استان مطلع شدند.</p>
      <p>وی افزود: با برنامه‌ریزی اجرایی مأموران پلیس، دو خودروی وانت‌بار حامل مواد محترقه در ورودی شهر اراک شناسایی و در عملیاتی توقیف و هر دو راننده آن دستگیر شدند.</p>
      <p>سپهوند با بیان کشف ۴۸۰ هزار عدد انواع مواد محترقه غیرمجاز در بازرسی از خودروهای توقیف شده گفت: ۲ متهم دستگیر شده در این عملیات پس از تشکیل پرونده به مرجع قضائی معرفی شدند.</p>
      <p>انتهای پیام/</p>
      <p> </p>
    </article>
  </body>
</html>