<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018086/%D8%AE%D9%88%D8%AF%DA%A9%D9%81%D8%A7%DB%8C%DB%8C-%D8%AF%D8%B1%D8%AA%D9%88%D9%84%DB%8C%D8%AF-%D9%85%D9%84%DB%8C-%D8%A7%D8%B2-%D8%B3%D9%87-%D9%85%D8%B3%DB%8C%D8%B1-%D8%A8%D8%A7-%DA%A9%D8%A7%D9%87%D8%B4-%D8%A7%D8%B1%D8%B2%D8%A8%D8%B1%DB%8C-%D8%A8%D8%A7%D9%84%D8%A7"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T11:32:59+00:00"/>
    <meta property="og:title" content="خودکفایی درتولید ملی از سه مسیر با کاهش ارزبری بالا"/>
    <meta property="og:description" content="مدیرعامل ایران‌خودرو گفت: در سه حوزه میزهای خودکفایی وزارت صمت، پروژه های داخلی ایران‌خودرو و همکاری با صنایع دفاعی به دنبال افزایش عمق ساخت داخل محصولات هستیم."/>
  </head>
  <body>
    <article>
      <h1>خودکفایی درتولید ملی از سه مسیر با کاهش ارزبری بالا</h1>
      <h2>فرشاد مقیمی:‌</h2>
      <address>
        <time datetime="2019-12-09T11:32:59+00:00">09 Dec 2019, 11:32</time>
      </address>
      <p>
        <i>مدیرعامل ایران‌خودرو گفت: در سه حوزه میزهای خودکفایی وزارت صمت، پروژه های داخلی ایران‌خودرو و همکاری با صنایع دفاعی به دنبال افزایش عمق ساخت داخل محصولات هستیم.</i>
      </p>
      <p>به گزارش مشرق به نقل از ایکوپرس، فرشاد مقیمی تصریح کرد: درمجموع سه میز برگزار شده تخصصی تعمیق ساخت داخل، حدود 85 قطعه از محصولات ایران خودرو توسط 39 سازنده و با کاهش ارزبری سالانه 127 میلیون یورو بومی سازی می شود.</p>
      <p>وی ادامه داد: همچنین  به منظور تحقق اهداف تعیین شده در جهاد خودکفایی،‌ تاکنون بومی‌سازی و تولید انبوه 32 قطعه از مجموع قطعات هدف‌گذاری شده محصولات ایران خودرو7. 16میلیون یورو کاهش ارزبری داشته است.</p>
      <p>مقیمی افزود: از دیگر سو استفاده از توان فنی و مهندسی صنایع دفاع در دستور کار ایران خودرو قرارگرفت که در این زمینه همکاری با 8 شرکت وزارت دفاع برای ساخت داخل قطعات و مجموعه ها در قالب 23 پروژه آغاز شد.</p>
      <p>مدیرعامل ایران‌خودرو با بیان این که صیانت از تولید ملی و استفاده از قانون حداکثری از ظرفیت های داخلی از ضروریات فعلی ایران خودرو است، از تشکیل کمیته جایگزینی واردات برای جلوگیری از خرید خارجی «اقلام قابل‌ تامین از سازندگان داخلی» مورد استفاده در صنعت خودرو، در ایران خودرو خبر داد.</p>
      <p>وی دستاوردهای این خودروساز را که در ظل توجه به رهنمودهای مقام معظم رهبری محقق شده، ماحصل همدلی مجاهدانه و بهره مندی از ظرفیت و استعداد ارزشمند داخلی و همراهی و مساعدت همیشگی کارکنان زحمت کش دانست و تاکید کرد: رویکردی را برگزیده ایم که قطعا منافع پایداری را برای صنعت کشور رقم خواهد زد.</p>
    </article>
  </body>
</html>