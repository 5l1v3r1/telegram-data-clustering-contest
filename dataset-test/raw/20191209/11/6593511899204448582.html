<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7956367"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T11:32:00+00:00"/>
    <meta property="og:title" content="Баща продал два пъти дъщеря си, първият й съпруг я карал да проституира"/>
    <meta property="og:description" content="29-годишна жена от село Сушица е подала сигнал на 8 декември, че е заведена принудително и насила е държана в къща в град Завет, съобщиха от ОД на МВР в Разград"/>
  </head>
  <body>
    <article>
      <h1>Баща продал два пъти дъщеря си, първият й съпруг я карал да проституира</h1>
      <address><time datetime="2019-12-09T11:32:00+00:00">09 Dec 2019, 11:32</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>29-годишна жена от село Сушица е подала сигнал на 8 декември, че е заведена принудително и насила е държана в къща в град Завет, съобщиха от ОД на МВР в Разград.</p>
      <p>В хода на предприетите оперативни действия е установено, че жената е заставена от 60-годишния си баща да живее на семейни начала с 24-годишен мъж, който е платил 1000 лв. за нея.</p>
      <p>При изясняването на фактите станало ясно, че още през 2015 г. потърпевшата е била продадена за 6000 лв. от баща си за съпруга на 32-годишен мъж от Сушица. Първият й съпруг я завел в чужбина, където по думите й е била бита и принуждавана да краде и проституира. Успяла да избяга през 2018 г.</p>
      <p>Съставени са протоколи за предупреждение на настоящия й "съпруг" и роднините му. По случая е образувана преписка и е започнала предварителна проверка, уточняват от ОД на МВР.</p>
    </article>
  </body>
</html>