<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/ultima-ora-----eful-procuraturii-anticorupie-viorel-morari-a-fost-suspendat-din-funcie-149381.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T11:04:00+00:00"/>
    <meta property="og:title" content="ULTIMA ORĂ /// Șeful Procuraturii Anticorupție, Viorel Morari a fost SUSPENDAT din funcție"/>
    <meta property="og:description" content="Șeful Procuraturii Anticorupție, Viorel Morari, a fost suspendat din funcție în legătură cu efectuarea unui control special, efectuat prin dispoziția procurorului general, Alexandr..."/>
  </head>
  <body>
    <article>
      <h1>ULTIMA ORĂ /// Șeful Procuraturii Anticorupție, Viorel Morari a fost SUSPENDAT din funcție</h1>
      <address>
        <time datetime="2019-12-09T11:04:00+00:00">09 Dec 2019, 11:04</time>
      </address>
      <p>Șeful Procuraturii Anticorupție, Viorel Morari, a fost suspendat din funcție în legătură cu efectuarea unui control special, efectuat prin dispoziția procurorului general, Alexandr Stoianoglo, în cadrul Procuraturii Anticorupție (PA) și Procuraturii pentru Combaterea Criminalității Organizate și Cauze Speciale (PCCOCS).</p>
      <p>Informația a fost confirmată pentru Ziarul de Gardă de către șeful PA, Viorel Morari.</p>
      <p>Menționăm că procurorul General, Alexandr Stoianoglo, a dispus astăzi efectuarea de către două grupuri de procurori special desemnați a unui control complex al activității procuraturilor specializate – Procuratura Anticorupție și Procuratura pentru Combaterea Criminalității Organizate și Cauze Speciale /PCCOCS/.</p>
      <p>Potrivit Serviciului de presă al Procuraturii Generale, obiectivele controalelor constau în verificarea și evaluarea activității acestor două unități specializate ale Procuraturii pe toate dimensiunile de competență, conform unor indicatori concreți, menționați în Dispoziții pentru perioada 2016 şi până prezent.</p>
    </article>
  </body>
</html>