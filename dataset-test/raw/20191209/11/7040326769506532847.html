<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/antalyada-260-kacak-yapi-daha-yikilacak-1408533"/>
    <meta property="og:site_name" content="Karar.com"/>
    <meta property="article:published_time" content="2019-12-09T11:00:00+00:00"/>
    <meta property="og:title" content="Antalya'da 260 kaçak yapı daha yıkılacak"/>
    <meta property="og:description" content="Çevre ve Şehircilik Bakanlığı, Antalya'da 221 kaçak yapının ardından 260 yapının daha yıkılacağını açıkladı. Konuya ilişkin belediyelere yazı gönderen Bakanlık, yıkımlara etap etap devam edecek."/>
  </head>
  <body>
    <article>
      <h1>Antalya'da 260 kaçak yapı daha yıkılacak</h1>
      <address>
        <time datetime="2019-12-09T11:00:00+00:00">09 Dec 2019, 11:00</time>
      </address>
      <p>
        <b>Çevre ve Şehircilik Bakanlığı, Antalya'da 221 kaçak yapının ardından 260 yapının daha yıkılacağını açıkladı. Konuya ilişkin belediyelere yazı gönderen Bakanlık, yıkımlara etap etap devam edecek.</b>
      </p>
      <p>Çevre ve Şehircilik Bakanlığı, Bodrum'dan sonra bir diğer turizm merkezi olan Antalya ve ilçelerinde de kaçak yapı ile mücadele etme kararı aldı.</p>
      <p>Bakanlık, 5 müfettiş ile Antalya'da imar barışı kapsamında incelemeye aldığı 8 bin 65 Yapı Kayıt Belgesi'nden 287'sini iptal etti. </p>
      <p>
        <b>EN ÇOK YIKIM KEPEZ'DE GERÇEKLEŞTİRİLDİ</b>
      </p>
      <p>Bu kapsamda Antalya'da en çok yıkım 121 yapı ile Kepez ilçesinde yapıldı.</p>
      <p>Bunun dışında Muratpaşa'da 31, Döşemealtı'nda 28, Kemer'de 19, Manavgat'ta 16, Aksu'da 3, Serik'te 2 ve Alanya'da 1 olmak üzere toplam 221 kaçak yapıyı yıktı.</p>
      <p>Öte yandan Bakanlık, Antalya'da Özel Çevre Koruma Bölgesinde 140, sit alanlarında 120 olmak üzere toplam 260 kaçak yapıyı daha yıkacak.</p>
      <p>Konuya ilişkin belediyelere yazı gönderen Bakanlık, yıkımlara etap etap devam edecek.</p>
      <p>
        <b>ANTALYA/AA</b>
      </p>
      <related>
        <a href="https://www.karar.com/guncel-haberler/bakan-kurum-imar-barisina-uymayan-21-bin-kacak-bina-yikilacak-1337423"/>
      </related>
      <related>
        <a href="https://www.karar.com/guncel-haberler/bodrumdaki-milyon-dolarlik-projeye-ilk-kepce-vuruldu-1330834"/>
      </related>
    </article>
  </body>
</html>