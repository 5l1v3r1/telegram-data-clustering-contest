<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811054/%D8%AE%D8%AF%D8%B1%DB%8C-%D9%85%D9%86%D8%B7%D9%82%D9%87-%D8%A2%D8%B2%D8%A7%D8%AF-%D8%B4%D8%AF%D9%86-%D8%A8%D9%88%D8%B4%D9%87%D8%B1-%D8%AA%D9%86%D9%87%D8%A7-%D8%B1%D8%A7%D9%87%DA%A9%D8%A7%D8%B1-%D8%A8%D8%B1%D8%A7%DB%8C-%D9%BE%DB%8C%D8%B4%D8%B1%D9%81%D8%AA-%D8%A7%DB%8C%D9%86-%D8%A7%D8%B3%D8%AA%D8%A7%D9%86-%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T11:41:00+00:00"/>
    <meta property="og:title" content="در جلسه پرسش و پاسخ دانشجویی مطرح شد خدری: منطقه آزاد شدن بوشهر تنها راهکار برای پیشرفت این استان است"/>
    <meta property="og:description" content="جلسه پرسش و پاسخ دانشجویی دانشگاه پیام نور بوشهر با نمایندگان استان در مجلس شورای اسلامی به مناسبت ۱۶ آذر، برگزار شد."/>
  </head>
  <body>
    <article>
      <h1>در جلسه پرسش و پاسخ دانشجویی مطرح شد خدری: منطقه آزاد شدن بوشهر تنها راهکار برای پیشرفت این استان است</h1>
      <h2>جلسه پرسش و پاسخ دانشجویی دانشگاه پیام نور بوشهر با نمایندگان استان در مجلس شورای اسلامی به مناسبت ۱۶ آذر، برگزار شد.</h2>
      <address>
        <time datetime="2019-12-09T11:41:00+00:00">09 Dec 2019, 11:41</time>
      </address>
      <p>به گزارش خبرنگار دانشگاه خبرگزاری دانشجو، به مناسبت روز دانشجو نشست پرسش و پاسخ دانشجویی با نمایندگان استان بوشهر در مجلس شورای اسلامی در دانشگاه پیام نور بوشهر برگزار شد.</p>
      <p>در این جلسه، محمدباقر سعادت، نماینده مردم بوشهر در مجلس شورای اسلامی گفت: راه اندازی راه آهن برای استان بوشهر از اهمیت بالایی برخوردار است.</p>
      <p>سعادت در خصوص منطقه آزاد شدن استان بوشهر افزود: ما هیچ مشکلی برای منطقه آزاد کردن استان نداریم و در حال حاضر بحث مناطق ویژه مطرح است که جای بحث و بررسی بیشتری دارد.</p>
      <p>سعادت در پاسخ به سوال یکی از دانشجویان مبنی بر اینکه «شرایط امروز ایران محصول چیست؟ مگر غیر از این است که اثر تصمیمات و بی تدبیری مسئولان است؟ هر آنچه می‌توانستید کردید، که امروز کشور ما به این حال و روز افتاده است.» گفت: برای بحث کشاورزی، سد سازی کرده ایم و در حوزه کشاورزی تمام قوای خود را به کار گرفته ایم و تمام تلاش خود را کرده‌ایم.</p>
      <p>خدری، نماینده مردم بوشهر در مجلس شورای اسلامی در این جلسه در پاسخ به سوال دانشجویان مبنی بر اینکه «سه ماه مانده به انتخابات، بدانید و یقین داشته باشید که شما خادم ملت هستید به دنبال منطقه آزاد شدن بوشهر، در جریان هستید که قیمت مسکن سر به فلک کشیده است، قرار است منطقه‌ی آزاد چه گلی به سر مردم بزند؟ آیا مناطق آزاد شدن استان جز له شدن مردم زیر بار این همه فشار، ارزش دیگری هم دارد؟» گفت: زمان اندک جلسه مجالی برای پاسخ کامل به سوال شما نمی‌دهد. اما بوشهر با شرایط ویژه‌ای که دارد، منطقه آزاد شدنش تنها راهکار برای بهبود پیشرفت این استان است.</p>
    </article>
  </body>
</html>