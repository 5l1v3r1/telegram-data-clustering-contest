<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/fond-13-veka-blgariya-podkrepya-mladi-talanti-408657.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T11:29:00+00:00"/>
    <meta property="og:title" content="Фонд „13 века България“ подкрепя млади таланти"/>
    <meta property="og:description" content="Българи до 35 с постижения в изкуството и науката могат да бъдат номинирани до края на 2019-а"/>
  </head>
  <body>
    <article>
      <h1>Фонд „13 века България“ подкрепя млади таланти</h1>
      <address><time datetime="2019-12-09T11:29:00+00:00">09 Dec 2019, 11:29</time> by <a rel="author">Агенция Стандарт</a></address>
      <p>
        <i>Изпълнителният директор на фонд „13 века България“ Слава Иванова</i>
      </p>
      <p>Националният дарителски фонд „13 века България“ обяви, че млади български творци и учени могат да кандидатстват за новоучредената национална награда за подпомагане на професионалното развитие на изявени в различни области. Призът „13 века България“ представлява парична премия в размер на 5 000 лева, осигурени от Фонда, и е предназначена за обучение. Националната награда ще се присъди от жури на конкурсен принцип в  два кръга. В първия етап комисията ще отсее шестима от номинираните кандидати. Имената им ще бъдат обявени през януари 2020.  За всеки от тях Фондът ще организира дарителска кампания под наслов „Подкрепи таланта - дари“. Спомоществувателите ще могат да разтворят сърца и кесии за предпочетен от тях млад учен или творец. Носителят на наградата ще бъде избран и обявен между 20 и 30 юни 2020. До 31 декември 2019 година кандидатите могат да подадат документите си онлайн на <a href="https://fund13veka.bg/talant">https://fund13veka.bg/talant. </a>В конкурса могат да участват български граждани на възраст до 35 години със завършено висше образование в изкуството или науката и с иновативни постижения в съответната област. Задължително условие е през 2019 кандидатите да са приети за следдипломна квалификация в акредитирани висши учебни заведения на територията на Европа, без България. "Надявам се, че новата кауза ще срещне съмишленици не само в страната, а и сред общностите ни по света", казва изпълнителният директор на фонда Слава Иванова. .  </p>
      <p> </p>
    </article>
  </body>
</html>