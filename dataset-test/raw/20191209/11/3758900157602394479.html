<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-28-pseudokibicow-zatrzymanych-po-meczu-slaska-i-legii,nId,3378787"/>
    <meta property="og:site_name" content="RMF24"/>
    <meta property="article:published_time" content="2019-12-09T11:34:36+00:00"/>
    <meta property="og:title" content="28 pseudokibiców zatrzymanych po meczu Śląska i Legii"/>
    <meta property="og:description" content="28 osób zostało zatrzymanych przez policję w związku z zajściami podczas wczorajszego meczu ekstraklasy. Mecz Śląsk Wrocław - Legia Warszawa przy stanie 0:1 został przerwany z powodu odpalania fajerwerków przez miejscowych kibiców."/>
  </head>
  <body>
    <article>
      <h1>28 pseudokibiców zatrzymanych po meczu Śląska i Legii</h1>
      <address><time datetime="2019-12-09T11:34:36+00:00">09 Dec 2019, 11:34</time> by <a rel="author" href="https://www.rmf24.pl/tylko-w-rmf24/krzysztof-zasada" target="_blank">Krzysztof Zasada</a></address>
      <p>
        <b>28 osób zostało zatrzymanych przez policję w związku z zajściami podczas wczorajszego meczu ekstraklasy. Mecz Śląsk Wrocław - Legia Warszawa przy stanie 0:1 został przerwany z powodu odpalania fajerwerków przez miejscowych kibiców.</b>
      </p>
      <figure>
        <img src="https://i.iplsc.com/mecz-legia-warszawa-slask-wroclaw/0009G9NAA61N9APQ-C123-F4.jpg"/>
        <figcaption>Mecz Legia Warszawa - Śląsk Wrocław<cite>/ Maciej Kulczyński /PAP</cite></figcaption>
      </figure>
      <p>Po odpaleniu rac i fajerwerków na stadionie we Wrocławiu piłkarze po 10 minutach oczekiwania zeszli do szatni, ale po chwili sędzia postanowił wznowić grę.</p>
      <p>Policja zatrzymała 28 osób, które <b>podejrzane są o posiadanie środków pirotechnicznych oraz narkotyków. </b> Zatrzymani to mężczyźni w wieku od 17 do 47 lat. Pseudokibice odpowiedzą m.in. za naruszenie przepisów ustawy o bezpieczeństwie imprez masowych oraz ustawy o przeciwdziałaniu narkomanii.</p>
      <figure>
        <iframe src="https://www.youtube.com/embed/316bYWZAhW8" width="560" height="315" data-service="Youtube" scrolling="no"/>
      </figure>
      <p>Większość z zatrzymanych została już przesłuchana. <b>Dalsze decyzje w sprawie 28 podejrzewanych o naruszenie prawa mężczyzn, podejmie teraz sąd</b>.</p>
      <figure>
        <img src="https://i.iplsc.com/kibice-slaska-wroclaw-podczas-meczu-pilkarskiej-ekstraklasy-/0009G9NCO5P5I7FM-C123-F4.png"/>
        <figcaption>Kibice Śląska Wrocław podczas meczu piłkarskiej Ekstraklasy z Legią Warszawa<cite>/ Maciej Kulczyński /PAP</cite></figcaption>
      </figure>
      <p>Mecz we Wrocławiu cieszy się ogromnym zainteresowaniem. Na trybunach zasiadło ponad 30 tysięcy kibiców. Spotkanie zakończyło się wygraną Legii 3:0 (Paweł Wszołek 13', Jose Kante 73', Luquinhas 83').</p>
      <p>
        <b>ZOBACZ RÓWNIEŻ: </b>
        <a href="https://www.rmf24.pl/sport/news-niedziela-w-ekstraklasie-wygrane-cracovii-pogoni-i-legii,nId,3377311">
          <u>
            <b>Niedziela w Ekstraklasie: Wygrane Cracovii, Pogoni i Legii </b>
          </u>
        </a>
      </p>
    </article>
  </body>
</html>