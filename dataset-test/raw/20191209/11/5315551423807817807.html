<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/miss-universo-e-zozibini-tunzi-la-prima-a-sfilare-con-capelli-afro-al-naturale_it_5dee24f0e4b00563b8544d3d"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T11:14:51+00:00"/>
    <meta property="og:title" content="Miss Universo è Zozibini Tunzi, la prima a sfilare con capelli afro al naturale"/>
    <meta property="og:description" content="L'attivista 26enne è anche la prima sudafricana di colore ad essere eletta Miss Universo: &quot;Per molto tempo la società ha identificato la bellezza con uno stereotipo di razza: il bello era bianco&quot;"/>
  </head>
  <body>
    <article>
      <h1>Miss Universo è Zozibini Tunzi, la prima a sfilare con capelli afro al naturale</h1>
      <h2>L'attivista 26enne è anche la prima sudafricana di colore ad essere eletta Miss Universo: "Per molto tempo la società ha identificato la bellezza con uno stereotipo di razza: il bello era bianco"</h2>
      <address><time datetime="2019-12-09T11:14:51+00:00">09 Dec 2019, 11:14</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee2b872500002f5bd2f912.jpeg?cache=Gmbqg4j5RK&amp;ops=scalefit_630_noupscale"/>
        <figcaption>VALERIE MACON via Getty Images</figcaption>
      </figure>
      <p>Sguardo profondo, fisico scultoreo e la forza di combattere contro gli stereotipi di genere e le discriminazioni. Ecco Miss Universo 2019: Zozibini Tunzi, la prima sudafricana di colore a trionfare nel concorso di bellezza e, come riporta <a href="https://www.huffingtonpost.fr/entry/zozibini-tunzi-premiere-miss-univers-noire-coiffee-dun-afro_fr_5dee0554e4b05d1e8a543961">HuffPost France</a>, soprattutto la prima miss a scegliere di sfilare con i capelli al naturale, con pettinatura afro, senza ricorrere a stiraggi. Così la reginetta di bellezza 26enne ha sbaragliato la concorrenza di altre novanta concorrenti provenienti da tutto il mondo.</p>
      <p>Attivista e creatrice di una piattaforma che combatte la violenza di genere, nella biografia della Tunzi si legge: “Ha dedicato la sua campagna social a cambiare la narrazione sugli stereotipi di genere, è un’orgogliosa sostenitrice della bellezza naturale e incoraggia le donne ad amarsi per come sono”.</p>
      <figure>
        <img src="https://img.huffingtonpost.com/asset/5dee2b3c210000710234f683.jpeg?ops=scalefit_630_noupscale"/>
        <figcaption>VALERIE MACON via Getty Images</figcaption>
      </figure>
      <p>Nella serata di ieri, prima di essere incoronata, Miss Universo ha pronunciato un discorso che la dice lunga sul suo impegno: “Siamo in un momento in cui le donne come me possono finalmente trovare un posto nella società, finalmente possono sapere che sono bellissime... La società per molto tempo ha identificato la bellezza con uno stereotipo di razza. Il bello era bianco.... Credo che se tutti lavoriamo insieme, possiamo davvero realizzare un cambiamento”.</p>
      <p>“Sono felicissima”, ha detto Zozibini Tunzi alla stampa dopo la vittoria, affermando di essere decisa a portare “una prospettiva nuova e diversa di ciò che è il Sudafrica”. L’impegno di Miss Universo riguarda anche gli stereotipi di genere e l’indipendenza delle donne: “Dovremmo insegnare alle giovani ragazze, a prendere il proprio posto nella società”. </p>
      <figure>
        <img src="https://img.huffingtonpost.com/asset/5dee2b5e24000061085a2b52.jpeg?ops=scalefit_630_noupscale"/>
        <figcaption>Paras Griffin via Getty Images</figcaption>
      </figure>
      <figure>
        <embed-post data-src="https://www.instagram.com/p/B36XqwIjwRx" data-service="Instagram"/>
      </figure>
      <ul>
        <li>HuffPost</li>
      </ul>
    </article>
  </body>
</html>