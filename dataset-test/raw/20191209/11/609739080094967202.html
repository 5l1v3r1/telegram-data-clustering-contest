<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/hirsizlarin-dovdugu-ev-sahibi-hayatini-kaybetti-41393258"/>
    <meta property="og:site_name" content="Hürriyet"/>
    <meta property="article:published_time" content="2019-12-09T11:43:00+00:00"/>
    <meta property="og:title" content="Hırsızların dövdüğü ev sahibi hayatını kaybetti"/>
    <meta property="og:description" content="Diyarbakır'ın Silvan ilçesinde evine giren hırsızlar tarafından darp edilen 93 yaşındaki Abdullah Aşı, 15 gün kaldığı yoğun bakım servisinde yapılan tüm müdahalelere rağmen kurtarılamayarak hayatını kaybetti."/>
  </head>
  <body>
    <article>
      <h1>Hırsızların dövdüğü ev sahibi hayatını kaybetti</h1>
      <address><time datetime="2019-12-09T11:43:00+00:00">09 Dec 2019, 11:43</time> by <a rel="author">İHA</a></address>
      <p>
        <b>Diyarbakır'ın Silvan ilçesinde evine giren hırsızlar tarafından darp edilen 93 yaşındaki Abdullah Aşı, 15 gün kaldığı yoğun bakım servisinde yapılan tüm müdahalelere rağmen kurtarılamayarak hayatını kaybetti.</b>
      </p>
      <p>Edinilen bilgiye göre olay, 23 Kasım’da saat 04.00 sıralarında meydana gelmişti. 32 numaralı dairenin üst tarafından eve girdiği tahmin edilen <a href="http://www.hurriyet.com.tr/haberleri/hirsiz">hırsız</a> veya hırsızlar, evde bulunan <a href="http://www.hurriyet.com.tr/haberleri/abdullah-asi">Abdullah Aşı</a>'yı döverek bayılttıktan sonra elbiselerini alarak kayıplara karışmıştı. Olay sonrası hastaneye kaldırılan Abdullah Aşı, 15 günlük yaşam savaşını kaybetti.</p>
      <p>3 kişinin yakalandığı olayla ilgili soruşturma sürüyor.</p>
    </article>
  </body>
</html>