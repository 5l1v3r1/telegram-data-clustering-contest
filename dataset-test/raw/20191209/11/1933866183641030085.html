<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/12/09/agente-lasagna-napoli-mercato/"/>
    <meta property="og:site_name" content="Spazio Napoli"/>
    <meta property="article:published_time" content="2019-12-09T11:28:49+00:00"/>
    <meta property="og:title" content="Briaschi, ag. Lasagna: “Al Napoli basta una vittoria per svoltare la stagione. Kevin al Napoli? Ne ho parlato con Giuntoli sabato”"/>
    <meta property="og:description" content="In onda sulle frequenze di Radio Kiss Kiss Napoli, durante la trasmissione Radio Goal, è intervenuto Massimo Briaschi, agente dell’attaccante Kevin Lasagna, in forze all’Udinese e pallino del ds azzurro Cristiano Giuntoli. Le sue parole raccolte da SpazioNapoli: “Come ha visto il Napoli contro l’Udinese? Il pallino del gioco, sostanzialmente, è sempre statoin mano al […]"/>
  </head>
  <body>
    <article>
      <h1>Briaschi, ag. Lasagna: “Al Napoli basta una vittoria per svoltare la stagione. Kevin al Napoli? Ne ho parlato con Giuntoli sabato”</h1>
      <address><time datetime="2019-12-09T11:28:49+00:00">09 Dec 2019, 11:28</time> by <a rel="author" href="https://www.spazionapoli.it/author/lorenzo-gentile/" target="_blank">Lorenzo Gentile</a></address>
      <h3>A Radio Kiss Kiss Napoli, l’agente di Kevin Lasagna, Massimo Briaschi, parla di Napoli e anche del suo assistito</h3>
      <p>In onda sulle frequenze di <i>Radio Kiss Kiss Napoli</i>, durante la trasmissione <b>Radio Goal</b>, è intervenuto <b>Massimo Briaschi</b>, agente dell’attaccante <b>Kevin Lasagna</b>, in forze all’<b>Udinese</b> e pallino del ds azzurro <b>Cristiano Giuntoli</b>. Le sue parole raccolte da <a href="https://www.spazionapoli.it/">SpazioNapoli</a>:</p>
      <p>“<b>Come ha visto il Napoli contro l’Udinese?</b> <i>Il pallino del gioco, sostanzialmente, è sempre statoin mano al Napoli. Poi qualcuno si è dimostrato sottotono, soprattutto vista la globale prestazione durante il primo tempo, ma poi il Napoli ha condotto</i>“.</p>
      <p>“<b>Napoli-Genk, come vede gli azzurri?</b> <i>La scintilla decisiva scoccherà con il risultato, che determina sempre tutto. Esempio? Un tiro sul palo che va fuori è un’occasione sprecata, ma se va dentro è gol – e cambia la musica. Ci si può aspettare una gran prestazione domani: in un palcoscenico come quello della Champions si prova la gran giocata, se riesce cambia tutto e il Napoli vince cambia tutto. Il Napoli ha tutte le caratteristiche per venirne fuori, a partire dall’allenatore e dai giocatori. Una vittoria, anche se non meritata, può svoltare la situazione</i>“.</p>
      <p>“<b>Lasagna al Napoli? </b><i><b>Ne ho parlato con Giuntoli sabato, ci siamo scambiati un paio di battute.</b> Se il Napoli vuole un giocatore come Kevin, il Napoli va dall’Udinese e lo chiede, molto semplice</i>“.</p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul <a href="https://www.spazionapoli.it/news-napoli-calcio/">calcio Napoli</a> clicca <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">QUI</a></p>
    </article>
  </body>
</html>