<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/agonas-dromou-na-prolavei-to-afstraliano-open/"/>
    <meta property="og:site_name" content="Tennis24"/>
    <meta property="article:published_time" content="2019-12-09T11:45:10+00:00"/>
    <meta property="og:title" content="Αγώνας δρόμου για να προλάβει το Αυστραλιανό Όπεν"/>
    <meta property="og:description" content="Ο Χουάν Μαρτίν Ντελ Πότρο κάνει αγώνα δρόμου, για να προλάβει να είναι 100% έτοιμος στην έναρξη της νέας σεζόν, ώστε να αγωνιστεί στο πρώτο Grand Slam του 2020…   Μοιρασμένες είναι οι πιθανότητες, για το αν θα παίξει ή όχι, ο Χουάν Μαρτίν Ντελ Πότρο στο επικείμενο Αυστραλιανό Όπεν. Ο Αργεντινός βρίσκεται σε φάση […]"/>
  </head>
  <body>
    <article>
      <h1>Αγώνας δρόμου για να προλάβει το Αυστραλιανό Όπεν</h1>
      <address>
        <time datetime="2019-12-09T11:45:10+00:00">09 Dec 2019, 11:45</time>
      </address>
      <h3>Ο Χουάν Μαρτίν Ντελ Πότρο κάνει αγώνα δρόμου, για να προλάβει να είναι 100% έτοιμος στην έναρξη της νέας σεζόν, ώστε να αγωνιστεί στο πρώτο Grand Slam του 2020…</h3>
      <p>Μοιρασμένες είναι οι πιθανότητες, για το αν θα παίξει ή όχι, ο Χουάν Μαρτίν Ντελ Πότρο στο επικείμενο Αυστραλιανό Όπεν.</p>
      <p>Ο Αργεντινός βρίσκεται σε φάση αποκατάστασης από τον τραυματισμό και την εγχείρηση στην οποία υποβλήθηκε πριν λίγους μήνες, όμως δεν είναι ξεκάθαρο το τοπίο, για το αν θα μπορέσει να προλάβει την έναρξη της νέας σεζόν.</p>
      <p>Το μόνο σίγουρο, είναι ότι θα δηλώσει παρών στα πρώτα τουρνουά του Φεβρουαρίου, στο Delray Beach και το Ακαπούλκο.</p>
      <p>Μέχρι τότε, όμως, θα κάνει αγώνα δρόμου για να καταφέρει να προλάβει τη συμμετοχή του στο Major της Μελβούρνης, χωρίς αυτό να σημαίνει, πως θα στεφθεί με επιτυχία η προσπάθειά του.</p>
      <p>Ο “Πύργος του Ταντίλ”, προπονείται στο Μαϊάμι αυτές τις ημέρες, όπου περνάει και ολιγοήμερες διακοπές με την σύντροφό του, Σοφία Χιμένεθ.</p>
      <p>
        <b>Δημήτρης Χαλιάπας</b>
      </p>
    </article>
  </body>
</html>