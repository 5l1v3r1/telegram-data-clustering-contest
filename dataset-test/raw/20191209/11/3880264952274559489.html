<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/world/2019/dec/09/japanese-government-said-its-monitoring-north-koreas-actions-after-very-important-test-3301428.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T11:27:00+00:00"/>
    <meta property="og:title" content="வடகொரியாவை கண்காணித்து வருவதாக ஜப்பான் தகவல்"/>
    <meta property="og:description" content="முக்கிய அணு ஆயுதச் சோதனை நடத்தப்பட்டதாக வெளியான தகவலையடுத்து வடகொரியாவை உன்னிப்பாக கண்காணித்து வருவதாக ஜப்பான் தெரிவித்துள்ளது."/>
  </head>
  <body>
    <article>
      <h1>வடகொரியாவை கண்காணித்து வருவதாக ஜப்பான் தகவல்</h1>
      <address><time datetime="2019-12-09T11:27:00+00:00">09 Dec 2019, 11:27</time> by <a rel="author">DIN</a></address>
      <p>முக்கிய அணு ஆயுதச் சோதனை நடத்தப்பட்டதாக வெளியான தகவலையடுத்து வடகொரியாவை உன்னிப்பாக கண்காணித்து வருவதாக ஜப்பான் தெரிவித்துள்ளது.</p>
      <p>கடந்த வாரம் வடகொரியா முக்கிய அணு ஆயுதச் சோதனை நடத்தியதாக தகவல்கள் வெளியாகின. அமெரிக்காவுடனான சுமூக உறவு தொடர்பாக தொடர்ந்து பேச்சுவார்த்தை நடத்தப்பட்டு வருவதாக வடகொரியா கூறி வரும் நிலையில், இந்த அணு ஆயுதச் சோதனை சர்வதேச அளவில் கவனம் பெற்றுள்ளது.</p>
      <p>அதுமட்டுமல்லாமல், இந்தாண்டு மே மாதம் முதல் வடகொரிய நடத்தியுள்ள 12-ஆவது அணு ஆயுதச் சோதனை இதுவாகும்.</p>
      <p>இந்நிலையில், வடகொரியா நீண்ட தூரம் சென்று தாக்கக்கூடிய அணு ஆயுதச் சோதனையை நடத்தியுள்ளது. அங்கு நடைபெறும் அணு ஆயுதச் சோதனைகள் மற்றும் அதுதொடர்பான நடவடிக்கைகள் தொடர்பாக தொடர்ந்து கண்காணித்து வருவதாக ஜப்பான் அரசு தெரிவித்துள்ளது. </p>
      <p>மேலும் தங்கள் நாட்டின் பாதுகாப்பு நடவடிக்கைகளை ஜப்பான் அரசு பலப்படுத்தப்பட்டுள்ளதாகவும் அந்நாட்டின் ஊடகங்களில் செய்தி வெளியிடப்பட்டுள்ளது.</p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>