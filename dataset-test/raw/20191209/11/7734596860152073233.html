<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/polites/gia-ton-tryfona-choris-ayton-1132642"/>
    <meta property="og:site_name" content="Cretalive"/>
    <meta property="article:published_time" content="2019-12-09T11:15:00+00:00"/>
    <meta property="og:title" content="Για τον Τρύφωνα, χωρίς αυτόν...."/>
    <meta property="og:description" content="Οι ευχαριστίες της οικογένειας"/>
  </head>
  <body>
    <article>
      <h1>Για τον Τρύφωνα, χωρίς αυτόν....</h1>
      <h2>Οι ευχαριστίες της οικογένειας</h2>
      <address>
        <time datetime="2019-12-09T11:15:00+00:00">09 Dec 2019, 11:15</time>
      </address>
      <related>
        <h4>Διαβάστε περισσότερα</h4>
        <a href="https://www.cretalive.gr/isawihear/h-kardia-prodose-ton-tryfona-1125287"/>
      </related>
      <p>Ακούς μουδιασμένος και νομίζεις ότι ο χρόνος έχει σταματήσει γύρω σου…</p>
      <p>Αλλά όσο σχετικός είναι, άλλο τόσο είναι και αδυσώπητος και σε «σπρώχνει» να συνεχίσεις!<br/>Είσαι υποχρεωμένος να συνεχίσεις να ζεις, γνωρίζοντας ότι πλέον η απουσία θα πονά και θα σε συντροφεύει…<br/><a href="https://www.cretalive.gr/isawihear/h-kardia-prodose-ton-tryfona-1125287">Το νήμα της ζωής του Τρύφωνα «κόπηκε» απροσδόκητα</a> αλλά το «πέρασμά» του πιστεύουμε ότι άφησε πολλά καλά πράγματα.<br/>Και με βάση αυτά οφείλουμε να πορευτούμε…<br/><br/>Οφείλουμε επίσης ένα μεγάλο ευχαριστώ σε όσους βρέθηκαν δίπλα μας σε αυτό το «χτύπημα».<b> Ιδιαίτερα τις πρώτες δύσκολες ώρες, η βοήθεια που απλόχερα μας προσφέρθηκε από πολλούς ήταν καταλυτική για να μπορέσουμε να συνειδητοποιήσουμε τι και πώς!</b><br/>Ευχαριστούμε για τα μηνύματα συμπαράστασης, τα λόγια παρηγοριάς, την εκπεφρασμένη διάθεση προσφοράς για την Μαριλένα, που θα μεγαλώσει χωρίς τον μπαμπά της αλλά με τις πολλές όμορφες αναμνήσεις που πρόλαβε να της αφήσει!<br/><br/>Σε αυτές τις παράξενες για την οικογένεια ημέρες, ζητάμε την κατανόησή σας, καθώς είναι σχεδόν αδύνατο να απαντήσουμε σε κάθε έναν από εσάς.<br/>Είστε πάρα πολλοί και μας είναι δύσκολο να σας ευχαριστήσουμε όλους προσωπικά.<br/>Αν και κάτι τέτοιο σίγουρα θα το έκανε ο Τρύφωνας...<br/><br/><br/>Με αγάπη και ευγνωμοσύνη</p>
      <p>Η Οικογένεια του Τρύφωνα Νικ. Τσάκα</p>
    </article>
  </body>
</html>