<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-12-09T11:28:45+00:00"/>
    <meta property="og:title" content="Tο Subaru Forester e-Boxer σημείωσε βαθμολογία 5 Αστέρων στις Δοκιμές Euro NCAP [βίντεο]"/>
    <meta property="og:description" content="Tο νέο Forester e-Boxer πέτυχε το υψηλότερο σκορ μέχρι σήμερα για την Subaru στη δοκιμασία προστασίας παιδιών και ενηλίκων"/>
  </head>
  <body>
    <article>
      <h1>Tο Subaru Forester e-Boxer σημείωσε βαθμολογία 5 Αστέρων στις Δοκιμές Euro NCAP [βίντεο]</h1>
      <h2>Tο νέο Forester e-Boxer πέτυχε το υψηλότερο σκορ μέχρι σήμερα για την Subaru στη δοκιμασία προστασίας παιδιών και ενηλίκων</h2>
      <address><time datetime="2019-12-09T11:28:45+00:00">09 Dec 2019, 11:28</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">Facebook 0</a>
        </li>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">Twitter</a>
        </li>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">LinkedIn</a>
        </li>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">Περισσότερα</a>
        </li>
      </ul>
      <p>Η Subaru Europe, η ευρωπαϊκή θυγατρική της Subaru Corporation, ανακοίνωσε σήμερα ότι το Subaru Forester e-BOXER (ευρωπαϊκών προδιαγραφών) πέτυχε τη μέγιστη συνολική βαθμολογία των πέντε αστέρων στις δοκιμές επιδόσεων ασφάλειας του Ευρωπαϊκού Προγράμματος Αξιολόγησης Νέων Αυτοκινήτων του 2019 (Euro NCAP).</p>
      <p>Επιπλέον, το Subaru XV ξανακέρδισε την αξιολόγηση των πέντε αστέρων με την έκδοση e-Boxer του 2019, μετά από την αντίστοιχη του Euro NCAP του 2017.</p>
      <p>Το νέο Forester e-Boxer κατέγραψε εξαιρετικές βαθμολογίες και στις τέσσερις περιοχές αξιολόγησης (Ενήλικος επιβάτης, Ανήλικος επιβάτης, Ευάλωτοι χρήστες δρόμου, Υποβοήθηση Ασφάλειας), πολύ πάνω από το ελάχιστο απαιτούμενο όριο και με έναν αξιοσημείωτο υψηλό συνολικό μέσο όρο.</p>
      <p>Το ολοκαίνουργιο Forester πέτυχε το υψηλότερο μέχρι σήμερα σκορ στην κατηγορία του στη δοκιμή προστασίας των παιδιών. Το Euro NCAP σχολίασε στην επίσημη έκθεση των δοκιμών σύγκρουσης: “Και στις δύο δοκιμές, τόσο την μετωπική όσο και την πλευρική, η προστασία όλων των κρίσιμων περιοχών του σώματος ήταν καλή και για τα δύο ανδρείκελα και το Forester πέτυχε τη μέγιστη βαθμολογία σε αυτό το τμήμα της αξιολόγησης. Ο αερόσακος συνοδηγού απενεργοποιείται αυτόματα όταν τοποθετείται στη θέση αυτή ένα σύστημα συγκράτησης παιδιού που βλέπει προς τα πίσω. Οι δοκιμές έδειξαν ότι το σύστημα λειτούργησε δυναμικά και το σύστημα ανταμείφθηκε. Όλοι οι τύποι συγκράτησης για τους οποίους έχει σχεδιαστεί το Forester θα μπορούσαν να εγκατασταθούν και να τοποθετηθούν σωστά στο αυτοκίνητο.” Επιπλέον της Προστασίας Ανήλικου Επιβάτη, το Forester απέδωσε την καλύτερη μέχρι σήμερα βαθμολογία για την Subaru στην Προστασία Ενηλίκων.</p>
      <figure>
        <iframe src="https://www.youtube.com/embed/JRuACDnjDXQ" width="640" height="360" data-service="Youtube" scrolling="no"/>
      </figure>
      <p>Αυτές οι ανώτερες επιδόσεις ασφάλειας σε σύγκρουση έχουν επιτευχθεί χάρη στην Παγκόσμια Πλατφόρμα της Subaru (SGP = Subaru Global Platform). Η SGP βελτιώνει σημαντικά την ακαμψία του αμαξώματος και του πλαισίου (εμπρόσθια πλευρική ακαμψία +90%, στρεπτική ακαμψία +70%, ακαμψία εμπρόσθιας ανάρτησης +70%, ακαμψία οπίσθιου υποπλαισίου +100%) και η απορρόφηση ενέργειας κρούσης έχει βελτιωθεί κατά 40% από τα σημερινά μοντέλα. Μαζί με αυτή τη στέρεη δομή του αμαξώματος, και άλλα χαρακτηριστικά ασφαλείας όπως οι 7 αερόσακοι, συμπεριλαμβανομένου ενός αερόσακου γονάτου SRS που είναι εγκατεστημένος για το κάθισμα του οδηγού, εξασφαλίζεται η ασφάλεια μετά από σύγκρουση στο νέο Forester.</p>
      <p>Για να γίνει το νέο Forester πιο ασφαλές από ποτέ, έχουν χρησιμοποιηθεί και νέες, προηγμένες τεχνολογίες ασφάλειας. Διατίθενται ως βασικός εξοπλισμός μαζί με το σύστημα Υποβοήθησης Οδηγού EyeSight (προσφέροντας Αυτόνομη Πέδηση Ανάγκης, λειτουργίες πλευρικής υποστήριξης και άλλες λειτουργίες) και προσθέτουν στο ήδη αυξημένο πακέτο μέτρων ασφαλείας. Κάποιες από αυτές είναι: Σύστημα Ανίχνευσης Οπίσθιου Οχήματος της Subaru (SRVD), Αυτόματο Φρενάρισμα Οπισθοπορείας (RAB), Πλαϊνή Κάμερα και Αναγνώριση Προσώπου Οδηγού (DMS), μια νέα τεχνολογία αναγνώρισης προσώπου που ειδοποιεί τον οδηγό όταν εντοπίζει σημάδια κόπωσης ή απόσπασης της προσοχής ενώ βρίσκεται στο δρόμο.</p>
      <figure>
        <img src="https://www.eleftherostypos.gr/wp-content/uploads/2019/12/20FORESTER_EC_0010BP.jpg"/>
      </figure>
      <ul>
        <li/>
        <li/>
        <li/>
      </ul>
      <p>Σε παγκόσμιο επίπεδο, αυτή η πέμπτη γενιά Forester έχει αποσπάσει σημαντικά βραβεία: στην Ιαπωνία κέρδισε το Βραβείο Grand Prix με την υψηλότερη βαθμολογία μέχρι σήμερα των 96,5 βαθμών (με άριστα τους 100 βαθμούς σύμφωνα με τη νέα μέθοδο βαθμολογίας 2018-2019), στο Ιαπωνικό Πρόγραμμα Δοκιμών Επιδόσεων Ασφάλειας Νέων Οχημάτων 2018-2019 (JNCAP) που διεξάγει το Υπουργείο Χωροταξίας, Υποδομών, Μεταφορών και Τουρισμού (MLIT) και η Εθνική Υπηρεσία για την Ασφάλεια των Αυτοκινήτων και Βοήθεια των Θυμάτων (NASVA). Το βραβείο Grand Prix 2018-2019 στην αξιολόγηση επιδόσεων ασφάλειας σύγκρουσης JNCAP σηματοδοτεί τη δεύτερη νίκη αυτού του βραβείου για τη Subaru μετά το Grand Prix για τα Impreza και SUBARU XV στην αξιολόγηση 2016-2017.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">Facebook 0</a>
        </li>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">Twitter</a>
        </li>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">LinkedIn</a>
        </li>
        <li>
          <a href="https://www.eleftherostypos.gr/auto-moto/498283-to-subaru-forester-e-boxer-simeiose-bathmologia-5-asteron-stis-dokimes-euro-ncap/#">Περισσότερα</a>
        </li>
      </ul>
    </article>
  </body>
</html>