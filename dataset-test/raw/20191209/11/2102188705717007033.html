<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654625/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T11:11:00+00:00"/>
    <meta property="og:title" content="У вересні Україна отримала військової допомоги на 125 мільйонів"/>
    <meta property="og:description" content="У вересні 2019 року у рамках міжнародної допомоги від США Збройні Сили України отримали технічне спорядження на загальну суму понад 97 мільйонів гривень, а Адміністрація Держприкордонслужби отримала від США та країн ЄС комунікаційне обладнання на загальну суму 30,4 млн грн."/>
  </head>
  <body>
    <article>
      <h1>У вересні Україна отримала військової допомоги на 125 мільйонів</h1>
      <address>
        <time datetime="2019-12-09T11:11:00+00:00">09 Dec 2019, 11:11</time>
      </address>
      <p>У вересні 2019 року у рамках міжнародної допомоги від США Збройні Сили України отримали технічне спорядження на загальну суму понад 97 мільйонів гривень, а Адміністрація Держприкордонслужби отримала від США та країн ЄС комунікаційне обладнання на загальну суму 30,4 млн грн.</p>
      <p>Про це йдеться в звіті Міністерства розвитку економіки, який оприлюднила експертна організація StateWatch. </p>
      <p>Від США допомога включає в себе надання Збройним Силам України мобільних систем освітлення, батарей для роботів розмінування, наборів першої невідкладної медичної допомоги, медичне обладнання.</p>
      <p>Також ЗСУ отриvали гуманітарну допомогу, а саме: металошукачі, комплекти засобів для розмінування, рукавиці захисні для сапера, зарядні пристрої та акумуляторні батареї.</p>
      <p>"Крім того, за даними Адміністрації Держприкордонслужби, у вересні 2019 року за підтримки Уряду США та ЄС було отримано SPF-модулі, IP-телефони, комутатори, маршрутизатори, патч-корди оптичні, вимірювачі-сигналізатори пошукові, ноутбуки, антени, персональні радіаційні детектори, мобільні радіостанції, поясні кріплення для радіостанцій тощо на загальну суму 30,4 млн грн", - йдеться у повідомленні.</p>
      <p>Нагадаємо, в кінці листопада у Пентагоні <a href="https://www.pravda.com.ua/news/2019/11/22/7232695/">пообіцяли переказати</a> залишок військової допомоги для України.</p>
      <p>Економічна правда</p>
    </article>
  </body>
</html>