<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/opap-brabeysi-me-minyma-apo-tin-elliniki-paraolympiaki-epitropi-zotikis-simasias-gia-oloys"/>
    <meta property="og:site_name" content="The Pressroom"/>
    <meta property="article:published_time" content="2019-12-09T11:59:00+00:00"/>
    <meta property="og:title" content="ΟΠΑΠ: Βράβευση με μήνυμα από την Ελληνική Παραολυμπιακή Επιτροπή – «Ζωτικής σημασίας για όλους μας η πολυετής στήριξή σας»"/>
    <meta property="og:description" content="Στη μεγάλη γιορτή για τη βράβευση των αθλητών και προπονητών που ξεχώρισαν μέσα στο 2019, η Ελληνική Παραολυμπιακή Επιτροπή, βράβευσε τον ΟΠΑΠ για την πολυετή και πολύτιμη στήριξή του στο Παραολυμπιακό κίνημα. Τόσο ο Πρόεδρος της Ελληνικής Παραολυμπιακής Επιτροπής, Γιώργος Φουντουλάκης, όσο και οι αθλητές ευχαρίστησαν τον ΟΠΑΠ και αναφέρθηκαν στον κομβικό ρόλο που διαδραματίζει εδώ και πάρα πολλά χρόνια στηρίζοντας τις προσπάθειές τους. Μάλιστα, όπως τονίσθηκε, το 2020 θα αποτελέσει μια ιδιαίτερη χρονιά, καθώς θα πραγματοποιηθούν οι Παραολυμπιακοί Αγώνες στο Τόκιο."/>
  </head>
  <body>
    <article>
      <h1>ΟΠΑΠ: Βράβευση με μήνυμα από την Ελληνική Παραολυμπιακή Επιτροπή – «Ζωτικής σημασίας για όλους μας η πολυετής στήριξή σας»</h1>
      <address>
        <time datetime="2019-12-09T11:59:00+00:00">09 Dec 2019, 11:59</time>
      </address>
      <p>
        <b>Στη μεγάλη γιορτή για τη βράβευση των αθλητών και προπονητών που ξεχώρισαν μέσα στο 2019, η Ελληνική Παραολυμπιακή Επιτροπή, βράβευσε τον ΟΠΑΠ για την πολυετή και πολύτιμη στήριξή του στο Παραολυμπιακό κίνημα.</b>
      </p>
      <p>Τόσο ο Πρόεδρος της Ελληνικής Παραολυμπιακής Επιτροπής, Γιώργος Φουντουλάκης, όσο και οι αθλητές ευχαρίστησαν τον ΟΠΑΠ και αναφέρθηκαν στον κομβικό ρόλο που διαδραματίζει εδώ και πάρα πολλά χρόνια στηρίζοντας τις προσπάθειές τους. Μάλιστα, όπως τονίσθηκε, το 2020 θα αποτελέσει μια ιδιαίτερη χρονιά, καθώς θα πραγματοποιηθούν οι Παραολυμπιακοί Αγώνες στο Τόκιο.</p>
      <p>Ο Εκτελεστικός Πρόεδρος του ΟΠΑΠ, Καμίλ Ζίγκλερ, είχε την ευκαιρία να βραβεύσει τον χρυσό Παραολυμπιονίκη Μανώλη Στεφανουδάκη, ο οποίος κατέκτησε πρόσφατα το ασημένιο μετάλλιο στον ακοντισμό (κατηγορία F54) στο Παγκόσμιο Πρωτάθλημα Στίβου ΑμεΑ.</p>
      <p>«<i>Πιστεύω ότι η Παραολυμπιακή Ομάδα θα βγει ακόμη πιο δυνατή στο τέλος των Παραολυμπιακών Αγώνων 2020, με νέες επιτυχίες. Μπορείτε να υπολογίζετε στη στήριξη του ΟΠΑΠ για τις προσπάθειές σας. Είμαι σίγουρος ότι όλη η Ελλάδα είναι στο πλευρό σας</i>», τόνισε ο κ. Ζίγκλερ.</p>
      <p>Το τιμητικό βραβείο παρέλαβε για τον ΟΠΑΠ ο Διευθύνων Σύμβουλος της εταιρείας, Ντάμιαν Κόουπ, ο οποίος επεσήμανε: «<i>Είμαι σίγουρος ότι η Παραολυμπιακή Ομάδα θα επιτύχει νέες διακρίσεις, ο οποίες θα ωφελήσουν τον ελληνικό αθλητισμό και θα εμπνεύσουν ακόμα περισσότερους ανθρώπους. Η αποφασιστικότητα, η αφοσίωσή σας και οι αρχές σας αποτελούν το καλύτερο παράδειγμα</i>».</p>
      <figure>
        <img src="https://www.thepressroom.gr/sites/default/files/inline-images/1_290.jpg"/>
      </figure>
      <p>Μανώλης Στεφανουδάκης, Παραολυμπιονίκης  και Αργυρός Μεταλλιούχος του Παγκόσμιου Πρωταθλήματος Ντουμπάι 2019, Ιπποκράτης Σκαντζάκης, Προπονητής, Καμίλ Ζίγκλερ, Εκτελεστικός Πρόεδρος ΟΠΑΠ</p>
      <figure>
        <img src="https://www.thepressroom.gr/sites/default/files/inline-images/2_308.jpg"/>
      </figure>
      <p>Γιώργος Φουντουλάκης, Πρόεδρος της Ελληνικής Παραολυμπιακής Επιτροπής, Ντάμιαν Κόουπ, Διευθύνων Σύμβουλος ΟΠΑΠ</p>
      <figure>
        <img src="https://www.thepressroom.gr/sites/default/files/inline-images/3_231.jpg"/>
      </figure>
      <p>Σάκης Κωστάρης, Διευθυντής της Ελληνικής Παραολυμπιακής Επιτροπής, Μιχάλης Σείτης, Παραολυμπιονίκης και Αργυρός Μεταλλιούχος του Παγκόσμιου Πρωταθλήματος Ντουμπάι 2019, Πάνος Γαβριήλ, Διευθυντής Εταιρικής Επικοινωνίας ΟΠΑΠ</p>
    </article>
  </body>
</html>