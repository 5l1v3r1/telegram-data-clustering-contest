<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397620-%d7%97%d7%95%d7%a7-%d7%94%d7%91%d7%97%d7%99%d7%a8%d7%95%d7%aa-%d7%a4%d7%99%d7%96%d7%95%d7%a8-%d7%94%d7%9b%d7%a0%d7%a1%d7%aa-%d7%95%d7%9e%d7%aa%d7%99-%d7%a0%d7%a6%d7%90-%d7%a9%d7%95%d7%91-%d7%9c%d7%a7"/>
    <meta property="og:site_name" content="סרוגים"/>
    <meta property="article:published_time" content="2019-12-09T11:52:44+00:00"/>
    <meta property="og:title" content="אין עוד דרך חזרה, ויוצאים לבחירות? כך זה יעבוד"/>
    <meta property="og:description" content="שתי יממות עד לפיזור הכנסת, והכנסת מתחילה בהליך חוק הבחירות שמצריך שינוי של חוק יסוד, העברתו בוועדה ובמליאה, התקדים לשינוי יום הבחירות מש.........."/>
  </head>
  <body>
    <article>
      <h1>אין עוד דרך חזרה, ויוצאים לבחירות? כך זה יעבוד</h1>
      <h2>שתי יממות עד לפיזור הכנסת, והכנסת מתחילה בהליך חוק הבחירות שמצריך שינוי של חוק יסוד, העברתו בוועדה ובמליאה, התקדים לשינוי יום הבחירות משלישי ⇐ לשני ומתי נצא שוב לקלפי?</h2>
      <address><time datetime="2019-12-09T11:52:44+00:00">09 Dec 2019, 11:52</time> by <a rel="author">, חדשות סרוגים</a></address>
      <p>60 שעות נותרו עד שהכנסת תתפזר מעצמה לאחר <u><a href="https://www.srugim.co.il/391781-%d7%92%d7%a0%d7%a5-%d7%94%d7%97%d7%96%d7%99%d7%a8-%d7%90%d7%aa-%d7%94%d7%9e%d7%a0%d7%93%d7%98-%d7%9c%d7%95%d7%96-%d7%a4%d7%95%d7%9c%d7%99%d7%98%d7%99-%d7%9c%d7%9e%d7%9e%d7%a9%d7%9c%d7%94-%d7%90">3 ניסיונות</a></u> אפשרות של הרכבת ממשלה שלא צלחו. בעקבות כך, הגיעו היום (שני) יומיים לפני המועד ראשי הסיעות בכנסת על הסכמה לתאריך החדש בו ייצאו אזרחי ישראל לקלפי בפעם השלישית תוך שנה  – 2.3, ו' אדר בעוד 85 יום</p>
      <h3>תקדים: שינוי יום הבחירות משלישי ⇐ לשני</h3>
      <p>מדובר בתקדים בשנים האחרונות, שכן הזזת הבחירות ליום שני מיום שלישי בשבוע, בהתאם לקבוע בחוק התרחשה עד כה בחיי מדינת ישראל 3 פעמים בלבד: 1999 – ביום שני, 1984 – ביום שני ואילו ב- 1966 הבחירות התקיימו ביום רביעי.</p>
      <h3>חוק הבחירות: שינוי חוק יסוד, רוב של 61</h3>
      <p>המהלך ייאלץ להיעשות על ידי שינוי חוק יסוד שמצריך רוב של 61 במליאת הכנסת, בעקבות ההסכמה בין הליכוד וכחול לבן לא צפויות התנגדויות להעברתו של החוק כשבמערכת הפוליטית מביניים שאין מנוס.</p>
      <p>בכנסת מבקשים להעלות זאת כבר היום בוועדה המסדרת במטרה להתחיל בהליך החקיקה בהתאם להודעת יו"ר הכנסת יולי אדלשטיין כי החוק יעלה להצבעה ביום רביעי הקרוב. "הכנסת תחוקק ביום רביעי הקרוב בשלוש קריאות את החוק שיקבע את הקדמת תאריך הבחירות ל- 2.3.20", אמר בישיבת נשיאות ליושבי ראש הסיעות זאת כמובן עם הערה "ככל שלא יימנעו הבחירות הנוספות".</p>
      <p>וצריך להגיד, גם בשתי יממות שנותרו, נקווה שמישהו מהצמרת הפוליטית יחליט להתחרט ולמנוע מישראל את "טירוף המערכות", כפי שכינה זאת ראש הממשלה נתניהו, אך זה לא נראה באופק.</p>
      <h3>אז מה קורה מרגע פיזור הכנסת ?</h3>
      <p>המערכת הפוליטית נכנסת בהילוך גבוה לעוד מערכת בחירות כפי שהכרנו בשתיים האחרונות, כשציון היום הקרוב הוא מועד הגשת הרשימות, ככל הנראה ב- 15- 16 בינואר אז מגיע הלחץ לשיאו עם המועמדים והמספרים של המפלגות השונות איתם ירוצו לכנסת, בהמשך סביב החתימות על הסכמי העודפים והרצת הקמפיינים.</p>
    </article>
  </body>
</html>