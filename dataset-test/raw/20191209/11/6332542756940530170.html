<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.antena3.ro/actualitate/media/chefi-la-cutite-din-ce-in-ce-mai-multe-emotii-semifinala-tot-mai-aproape-cine-va-fi-eliminat-in-549660.html"/>
    <meta property="og:site_name" content="www.antena3.ro"/>
    <meta property="article:published_time" content="2019-12-09T11:52:00+00:00"/>
    <meta property="og:title" content="CHEFI LA CUȚITE. Din ce în ce mai multe emoții. Semifinala, tot mai aproape. Cine va fi eliminat în această seară?"/>
    <meta property="og:description" content="CHEFI LA CUȚITE. Diseară, de la 20:00, Antena 1 difuzează penultimul battle din sezonul 7 Chefi la cuțite. La doar doi pași de semifinală, concurenții vor primi o nouă provocare din partea Ginei Pistol, iar proba le va testa creativitatea, capacitatea de a improviza contracronometru, cât și emoțiile."/>
  </head>
  <body>
    <article>
      <h1>CHEFI LA CUȚITE. Din ce în ce mai multe emoții. Semifinala, tot mai aproape. Cine va fi eliminat în această seară?</h1>
      <address>
        <time datetime="2019-12-09T11:52:00+00:00">09 Dec 2019, 11:52</time>
      </address>
      <p><b>CHEFI LA CUȚITE.</b> Diseară, de la 20:00, Antena 1 difuzează penultimul battle din sezonul 7 <a href="https://www.antena3.ro/tag/chefi-la-cutite-239515.html">Chefi la cuțite</a>. La doar doi pași de semifinală, concurenții vor primi o nouă provocare din partea Ginei Pistol, iar proba le va testa creativitatea, capacitatea de a improviza contracronometru, cât și emoțiile.</p>
      <p><b>CHEFI LA CUȚITE. </b>Pentru că desertul, cea mai temută temă din acest concurs, nu a fost impus ca element principal până în acest moment, echipele vor avea de gătit diseară și o rețetă dulce pe bază de ciocolată, însă vor fi nevoiți să o ducă la rang de fine-dining; ”Când am auzit desert, mi-a picat cerul în cap. Eu știu doar rețete clasice!”, va spune unul dintre concurenți. Și pentru ca proba să se complice și mai mult, Gina le va spune concurenților că în penultima confruntare pe echipe trebuie să pregătească și o salată sofisticată care să aibă la bază combinații spectaculoase de gusturi, arome, texturi sau ingrediente, ce îi pot surprinde pe jurații din această seară. ”Nu știu cum vom reuși să facem un desert senzațional și o salată fantastică”, va spune chef Scărlătescu, jurat ce este în acest moment în inferioritate numerică cu doar trei bucătari. </p>
      <p><b>CHEFI LA CUȚITE. </b>Așadar, cu două rețete impuse, la doar doi pași de semifinală concurenții trebuie să demonstreze că pot să facă spectacol în farfurie. Care dintre echipe va reuși să cucerească papilele gustative ale invitaților speciali la jurizare, dar și ce bucătar va fi eliminat din competiție, telespectatorii Antena 1 pot afla în această seară, de la 20:00. </p>
    </article>
  </body>
</html>