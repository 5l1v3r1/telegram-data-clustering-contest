<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/indicele-robor-la-6-luni-a-crescut_1411167.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T11:11:27+00:00"/>
    <meta property="og:title" content="Indicele ROBOR la 6 luni a crescut"/>
    <meta property="og:description" content="Indicele ROBOR la 3 luni, în funcţie de care sunt calculate dobânzile la majoritatea creditelor în lei, a stagnat la 3,05%, dar ROBOR la 6..."/>
  </head>
  <body>
    <article>
      <h1>Indicele ROBOR la 6 luni a crescut</h1>
      <address><time datetime="2019-12-09T11:11:27+00:00">09 Dec 2019, 11:11</time> by <a rel="author">Loredana Codruț</a></address>
      <p>Indicele ROBOR la 3 luni, în funcţie de care sunt calculate dobânzile la majoritatea creditelor în lei, a stagnat la 3,05%, dar ROBOR la 6 luni a crescut, potrivit datelor publicate, luni, de Banca Naţională a României (BNR).</p>
      <p>Vineri, ROBOR la 3 luni a scăzut de la 3,06% la 3,05%. Luni, acest indice a stagnat, conform News.ro.</p>
      <p>ROBOR la 6 luni a crescut de la 3,11% la 3,12%.</p>
      <p>ROBOR (Romanian Interbank Offer Rate) este rata medie a dobânzii la care se împrumută, între ele, instituţiile bancare din România, în lei, iar evoluţia sa este legată, în principal, de nivelul de lichiditate existent în piaţă.</p>
      <p>BNR a publicat, la începutul lunii mai, indicele de referinţă trimestrial pentru creditele acordate consumatorilor (IRCC), care va înlocui ROBOR în calculul dobânzilor la majoritatea creditelor în lei. Valoarea acestuia, pentru al doilea trimestru din 2019, a crescut la 2,66%, de la 2,63% în T1 2019.</p>
    </article>
  </body>
</html>