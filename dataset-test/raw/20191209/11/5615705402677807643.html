<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205372-transportnij-kolaps-u-franciyi-trivae-p-yatij-den-pospil-i-najblizhchim-chasom-ne-pripinitsya"/>
    <meta property="og:site_name" content="Mind UA"/>
    <meta property="article:published_time" content="2019-12-09T11:09:00+00:00"/>
    <meta property="og:title" content="Транспортний колапс у Франції триває п’ятий день поспіль і найближчим часом не припиниться"/>
    <meta property="og:description" content="Загальна протяжність заторів в Парижі склала сьогодні вранці майже 600 км"/>
  </head>
  <body>
    <article>
      <h1>Транспортний колапс у Франції триває п’ятий день поспіль і найближчим часом не припиниться</h1>
      <h2>Загальна протяжність заторів в Парижі склала сьогодні вранці майже 600 км</h2>
      <address>
        <time datetime="2019-12-09T11:09:00+00:00">09 Dec 2019, 11:09</time>
      </address>
      <p>У Парижі в результаті страйків проти пенсійної реформи утворилися автомобільні затори. До 8 години ранку у понеділок, 9 грудня, загальна протяжність заторів у французькій столиці досягла майже 600 кілометрів – майже вдвічі більше, ніж зазвичай. Про це пише <a href="https://www.dw.com/ru/%D0%BF%D1%8F%D1%82%D1%8B%D0%B9-%D0%B4%D0%B5%D0%BD%D1%8C-%D0%B7%D0%B0%D0%B1%D0%B0%D1%81%D1%82%D0%BE%D0%B2%D0%BA%D0%B8-%D0%B2%D1%8B%D0%B7%D0%B2%D0%B0%D0%BB-%D0%B2-%D0%BF%D0%B0%D1%80%D0%B8%D0%B6%D0%B5-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D1%8B%D0%B9-%D1%85%D0%B0%D0%BE%D1%81/a-51584460">DW</a>.</p>
      <p>Як і раніше не працюють поїзда метрополітену і приміські електрички. Транспортний хаос, викликаний страйком працівників громадського транспорту, триває вже п'ятий день поспіль. З сильними перебоями здійснюється і рух поїздів далекого прямування. За даними державного залізничного концерну TGV, на лінію вийшли лише 20% його швидкісних поїздів.</p>
      <p>Покращення ситуації не передбачається і в майбутні дні. На 10 грудня профспілки запланували нову масову акцію протесту. 11 грудня прем'єр-міністр Франції Едуар Філіп представить деталі пенсійної реформи-одного з головних проектів президента країни Еммануеля Макрона.</p>
      <p>Нагадаємо: 5 грудня у Франції розпочався <a href="https://mind.ua/news/20205234-zagalnonacionalnij-strajk-u-franciyi-narod-protestue-proti-pensijnoyi-reformi">загальнонаціональний страйк</a> проти пенсійної реформи, яку готує уряд, виконуючи передвиборчу обіцянку президента Еммануеля Макрона. До нього долучились вчителі, енергетики, авіадиспетчери та лікарі, поліцейські і співробітники судів. Головною рушійною силою протесту традиційно стали транспортники, які оголосили безстроковий страйк.</p>
      <related>
        <h4>Також читайте</h4>
        <a href="https://mind.ua/news/20205348-na-majdani-prohodit-akciya-chervoni-liniyi-dlya-zelenskogo-naperedodni-normandskogo-samitu"/>
        <a href="https://mind.ua/news/20205323-uchasnikiv-protestiv-u-moskvi-zasudili-do-kilkoh-rokiv-koloniyi"/>
        <a href="https://mind.ua/news/20205305-ejfeleva-vezha-tezh-strajkue-razom-z-reshtoyu-franciyi-vhid-turistam-zakrito"/>
      </related>
    </article>
  </body>
</html>