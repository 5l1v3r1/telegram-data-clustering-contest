<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2834089-na-sumsini-hocut-likviduvati-derzavne-pidpriemstvo-so-opikuetsa-dorogami.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T11:10:00+00:00"/>
    <meta property="og:title" content="На Сумщині хочуть ліквідувати державне підприємство, що опікується дорогами"/>
    <meta property="og:description" content="Сумська облдержадміністрація ініціює ліквідацію державного підприємства «Дороги Сумщини»."/>
  </head>
  <body>
    <article>
      <h1>На Сумщині хочуть ліквідувати державне підприємство, що опікується дорогами</h1>
      <h2>Сумська облдержадміністрація ініціює ліквідацію державного підприємства «Дороги Сумщини».</h2>
      <address>
        <time datetime="2019-12-09T11:10:00+00:00">09 Dec 2019, 11:10</time>
      </address>
      <p>Таку заяву під час проведення 9 грудня апаратної наради зробила тимчасовий виконувач обов’язків голови облдержадміністрації Ірина Купрейчик.</p>
      <p>«Метою діяльності підприємства, яке належить до сфери управління інфраструктури облдержадміністрації, було здійснення функцій замовника та технічного нагляду з будівництва, ремонту та утримання автомобільних <a href="https://www.ukrinform.ua/tag-dorogi">доріг</a>. Але жодного дієвого контролю за ефективним використання коштів в дорожній галузі ДП «Дороги Сумщини» не здійснює. Жодного економічного ефекту від діяльності цього підприємства ми не відчули, а у правоохоронних органів є питання до керівництва цієї установи. Тому з метою захисту бюджетних коштів облдержадміністрація ініціює ліквідацію ДП «Дороги Сумщини», - наголосила посадовець.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2827410-kriklij-pro-dorogu-na-lvivsini-tempi-budivnictva-maut-buti-svidsimi.html">Криклій про дорогу на Львівщині: "Темпи будівництва мають бути швидшими"</a>
      </blockquote>
      <p>Державне підприємство «Дороги Сумщини» є юридичною особою публічного права, засноване на державній власності та входить до сфери управління інфраструктури облдержадміністрації.</p>
      <p>Засновником підприємства є Сумська обласна державна адміністрація.</p>
    </article>
  </body>
</html>