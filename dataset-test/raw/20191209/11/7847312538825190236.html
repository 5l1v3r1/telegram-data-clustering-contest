<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/media/476795-dulkiewicz-mieszczka-strojaca-krolowa-gazeta-gdanska-x600"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T11:20:03+00:00"/>
    <meta property="og:title" content="Dulkiewicz „mieszczką strojącą królową”. Polecamy jubileuszowe 600. wydanie „Gazety Gdańskiej”!"/>
    <meta property="og:description" content="&quot;Gdańscy archeolodzy wskazują na jeszcze wiele znaków zapytania, które w konfrontacji z prowadzonymi badaniami mogą dać wiele zaskakujących wyników.&quot;"/>
  </head>
  <body>
    <article>
      <h1>Dulkiewicz „mieszczką strojącą królową”. Polecamy jubileuszowe 600. wydanie „Gazety Gdańskiej”!</h1>
      <address><time datetime="2019-12-09T11:20:03+00:00">09 Dec 2019, 11:20</time> by <a rel="author">Polecamy !</a></address>
      <p>
        <b>W 600. numerze tygodnika, którego historia sięga 128 lat już na stronie tytułowej znajdujemy rzecz unikatową. To odnalezione przez redakcję zdjęcie z 7 września 1939 r. przedstawiające ciężko rannych westerplatczyków por. Leona Pająka, st. strz. Władysława Łakomca i strz. Jana Czywila.</b>
      </p>
      <blockquote>Prace badawcze nad odnalezionymi szczątkami poległych żołnierzy, ich stan obrażeń robi duże wrażenie, po plecach przechodzą dreszcze. Heroizm, oddanie dla ojczyzny najwyższej ceny - życia, budzi olbrzymi szacunek</blockquote>
      <p>–- czytamy w podpisie. To mocna ilustracja do artykułu o trwających badaniach archeologicznych na Westerplatte, o których opowiadają Filip Kuczma i Wojciech Samól z Muzeum Westerplatte i Wojny 1939 roku.</p>
      <blockquote>Wydawać by się mogło, że historia walk na półwyspie Westerplatte jest doskonale znana, opisywana w wielu publikacjach, nadal jednak stawia wiele pytań, na które nie ma jednoznacznych odpowiedzi. Niedomówienia, pomyłki, przekłamania, zatarcia w relacjach samych westerplatczyków są dość znaczne. Gdańscy archeolodzy wskazują na jeszcze wiele znaków zapytania, które w konfrontacji z prowadzonymi badaniami mogą dać wiele zaskakujących wyników. Teraz najważniejsza staje się identyfikacja szczątków, które objęte zostały śledztwem prokuratorskim Pionu Śledczego IPN natomiast Instytut pracuje już nad ich identyfikacją. Badania antropologiczne i DNA pozwolą na ustalenie tożsamości poległych polskich żołnierzy na Westerplatte. Te nazwiska dla rodzin, a także pochowanie ich we wspólnym i w końcu wiadomym miejscu spoczynku mają olbrzymie znaczenie dla polskiej historii</blockquote>
      <p>–- czytamy w „Gazecie Gdańskiej”.</p>
      <p>W okolicznościowym felietonie redaktor naczelny z tradycyjną swadą komentuje ostatnią zagraniczną wizytę prezydent Gdańska w Watykanie. Aleksandra Dulkiewicz</p>
      <blockquote>To nie była kolejna parada równości z monstrancją stylizowaną na waginę, to była zwykła audiencja generalna. <br/><br/>Kto ma w środę przed południem czas, może wpaść na Plac św. Piotra. <br/><br/>Przy okazji zagadnąć a nawet pocałować - „baciamano” - papieża w Pierścień Rybaka. <br/><br/>Damy infantylne dzielą się swoim wzmożeniem z koleżankami z biura. Papież kartkę z zaproszeniem do Gdańska przyjął życzliwie. Może z powodu wzruszenia poziomem gdańskiej polityki zagranicznej?</blockquote>
      <p>Marek Formela przypomina jednak o… pewnej zasadzie:</p>
      <blockquote>Zgodnie z protokołem dyplomatycznym, który wykonuje Prefektura Domu Papieskiego, jakakolwiek wizyta zagraniczna papieża, czyli pielgrzymka, wymaga zaproszenia podwójnego lub wspólnego. <br/><br/>Zaproszenia ze strony lokalnej wspólnoty religijnej oraz władz państwa. <br/><br/>Wśród 172 państw z którymi Stato della Citta del Vaticano utrzymuje relacje dyplomatyczne nie ma gminy Gdańsk. Nie jest też Dulkiewicz gdańskim arcybiskupem. <br/><br/>Papież Franciszek jest jedyną głową państwa, którą w Polsce wita osobiście na lotnisku prezydent RP. <br/><br/>Nie jest nim prezydent Gdańska.</blockquote>
      <p>Redaktor zauważa też, że zupełnie inna rangę miało inne spotkanie Ojca Świętego – z szefem NSZZ „S”:</p>
      <blockquote>O znaczeniu „Solidarności”, przemianach demokratycznych i 40-leciu Porozumień Gdańskich papież Franciszek rozmawiał na audiencji prywatnej z Piotrem Dudą i delegacją związku. <br/><br/>Nadaje to rzymskiej wycieczce Dulkiewicz wymiar politycznej maskarady. <br/><br/>Nie pierwszej. Bo jak hostessa uliczna zaczepiała już bez powodzenia, ale z politycznym zapałem, premiera Morawieckiego. Który się oparł takiemu formatowi komunikacji. <br/><br/>Papież mniej jest zasadniczy, jest bowiem także pasterzem błądzących. W tym mieszczek strojących królowe…</blockquote>
      <p>CZYTAJ TAKŻE:</p>
      <p>
        <a href="https://wpolityce.pl/polityka/476069-dulkiewicz-w-watykanie-wzruszajace-spotkanie-z-papiezem">Szła na czele marszu, który obrażał katolików. Teraz chwali się wizytą w Watykanie. Dulkiewicz: „Wzruszające spotkanie z papieżem”</a>
      </p>
      <p>
        <a href="https://wpolityce.pl/polityka/476397-s-odpowiada-na-wpis-dulkiewicz-o-zaproszeniu-dla-papieza">„S” odpowiada na wpis Dulkiewicz o rozmowie z papieżem: „Od zapraszania na urodziny NSZZ „Solidarność” jest… NSZZ „Solidarność””</a>
      </p>
      <p>W 600. numerze „Gazety Gdańskiej” także m.in. ciekawy artykuł o malarzach amatorach, twórcach filmu „Twój Vincent”.</p>
      <p>Polecamy!</p>
      <p>mp</p>
    </article>
  </body>
</html>