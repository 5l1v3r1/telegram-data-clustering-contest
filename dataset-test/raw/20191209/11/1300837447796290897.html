<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/europa/2019/12/09/hanno-un-nome-i-panda-gemelli-di-berlino_bd6bcbef-ffe8-4ab6-a5a1-4ba8e0554c1d.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T11:13:00+00:00"/>
    <meta property="og:title" content="Hanno un nome i panda gemelli di Berlino"/>
    <meta property="og:description" content="Cento giorni dopo la nascita, in linea con la tradizione cinese, hanno un nome i due panda gemelli nati nello zoo di Berlino il 31 agosto scorso: si chiamano Meng Xiang, che significa &quot;sogno desiderato&quot;, e Meng Yuan, &quot;sogno realizzato&quot;, e sono stati presen... (ANSA)"/>
  </head>
  <body>
    <article>
      <h1>Hanno un nome i panda gemelli di Berlino</h1>
      <h2>'Sogno desiderato' e 'Sogno realizzato', visibili dal 2020</h2>
      <address><time datetime="2019-12-09T11:13:00+00:00">09 Dec 2019, 11:13</time> by <a rel="author">Redazione ANSA</a></address>
      <p>(ANSA) - BERLINO, 9 DIC - Cento giorni dopo la nascita, in linea con la tradizione cinese, hanno un nome i due panda gemelli nati nello zoo di Berlino il 31 agosto scorso: si chiamano Meng Xiang, che significa "sogno desiderato", e Meng Yuan, "sogno realizzato", e sono stati presentati stamattina alla stampa.<br/>    Al pubblico saranno visibili però soltanto fra qualche settimana, a partire dal 2020, hanno chiarito i responsabili dello zoo.<br/>    Si tratta dei figli di Meng Meng e Jiao Qing, arrivati dalla Cina nel 2017, come operazione diplomatica per stringere i rapporti fra i due Paesi. I due gemellini, che ora pesano circa 6 kg, sono i primi esemplari mai nati in Germania, secondo l'ambasciata cinese. (ANSA)</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>