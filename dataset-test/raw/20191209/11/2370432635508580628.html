<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-12-09T11:39:52+00:00"/>
    <meta property="og:title" content="Γιαννακόπουλος: Αθλητής-κόσμημα ο Σπανούλης – Δεν με απασχολεί η απουσία του Ολυμπιακού από το πρωτάθλημα"/>
    <meta property="og:description" content="Μιλώντας στην αθλητική εκπομπή του OPEN ο Δημήτρης Γιαννακόπουλος, αρχικά αναφέρθηκε στο ποδόσφαιρο και εξέφρασε την αισιοδοξία για το project του Βοτανικού"/>
  </head>
  <body>
    <article>
      <h1>Γιαννακόπουλος: Αθλητής-κόσμημα ο Σπανούλης – Δεν με απασχολεί η απουσία του Ολυμπιακού από το πρωτάθλημα</h1>
      <h2>Μιλώντας στην αθλητική εκπομπή του OPEN ο Δημήτρης Γιαννακόπουλος, αρχικά αναφέρθηκε στο ποδόσφαιρο και εξέφρασε την αισιοδοξία για το project του Βοτανικού</h2>
      <address><time datetime="2019-12-09T11:39:52+00:00">09 Dec 2019, 11:39</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">Facebook 0</a>
        </li>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">Twitter</a>
        </li>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">LinkedIn</a>
        </li>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">Περισσότερα</a>
        </li>
      </ul>
      <p>Ο Δημήτρης Γιαννακόπουλος έβαλε ψηλά τον πήχη όσον αφορά τον μπασκετικό Παναθηναϊκό, άφησε ανοικτό το ενδεχόμενο της ενίσχυσης, πήρε θέση για Σπανούλη και Εθνική ενώ υποστήριξε ότι δεν τον… νοιάζει και δεν τον απασχολεί αν θα είναι ο Ολυμπιακός στο πρωτάθλημα.</p>
      <p>Μιλώντας στην αθλητική εκπομπή του OPEN ο Δημήτρης Γιαννακόπουλος, αρχικά αναφέρθηκε στο ποδόσφαιρο και εξέφρασε την αισιοδοξία για το project του Βοτανικού προαναγγέλλοντας… χαρμόσυνες ανακοινώσεις, ενώ στη συνέχεια μίλησε για το μπάσκετ: «Ο Ολυμπιακός επέλεξε τον δρόμο θεωρώντας ότι κάποια πράγματα δεν γίνονται σωστά. Ήταν δικές τους οι αποφάσεις. Αυτό που ζήσαμε στο ματς της EuroLeague, δεν μπορούμε να το ζήσουμε στο ελληνικό πρωτάθλημα. Ο Παναθηναϊκός όταν έχανε έδινε συγχαρητήρια. Ο Ολυμπιακός δεν αποδέχεται ότι σε έναν αγώνα υπάρχει και η ήττα».</p>
      <p>Για την απουσία του Ολυμπιακού από το πρωτάθλημα: «Δεν με απασχολεί ποιες είναι οι άλλες ομάδες. Με ενδιαφέρει να κερδίζει ο Παναθηναϊκός. Δεν μου καίγεται καρφί ποιες ειναι οι άλλες οι ομάδες. Εμενα το σπίτι μου είναι ο Παναθηναϊκός. Το πρωτάθλημα είναι πιο ήσυχο. Υπάρχουν περισσότερες οικογένειες στο γήπεδο. Είδαμε τους παίκτες να είναι οι πραγματικοί πρωταγωνιστές και εμείς οι διοικήσεις να μένουμε στην άκρη. Μου αρέσει πάρα πολύ η εικόνα του φετινού πρωταθλήματος».</p>
      <p>Για τους φετινούς στόχους: «Υπήρχαν κάποιες στιγμές οπως η πρώτη χρονιά που δεν περάσαμε στο Final 4 για ένα σουτ. Καποιες χρονιές είχαμε πλεονέκτημα, αλλά είχαμε την ατυχία να παίξουμε με την μετέπειτα πρωταθλήτρια Ευρώπης. Φετος έχει γινει μεγαλυτερη επένδυση και έχουμε στόχο την πρόκριση στο Final 4 μέχρι να κατακτήσουμε την EuroLeague».</p>
      <p>Για τον Βασίλη Σπανούλη και τις σκέψεις του Ρικ Πιτίνο να τον καλέσει στην Εθνική ομάδα, είπε: «Είναι αποδεδειγμένα ένας από τους καλύτερους Έλληνες αθλητές. Και όχι μόνο όσον αφορά το μπάσκετ. Είναι κόσμημα και μακάρι να επιστρέψει στην Εθνική ομάδα. Είναι ένας από τους κορυφαίους Ελληνες αθλητές σε όλα τα σπορ».</p>
      <p>Για την μείωση του συντελεστή της φορολογίας: «Σίγουρα ανακουφίζει. Και τα χρήματα που πήγαιναν στην εφορία να πηγαίνουν στους αθλητές».</p>
      <p>Για το αν έχει κουραστεί: «Είναι δύσκολο να ασχολείσαι με τον ελληνικό αθλητισμό. Υπάρχουν και άλλα πράγματα. Όμως υπάρχουν και αυτές οι στιγμές χαράς και ικανοποίησης. Να βλέπεις 20.000 κόσμο να χαίρονται και να σε βλέπουν στον δρόμο και να σου λένε μπράβο. Είναι επιβράβευση για τον κόπο μας και τον χρόνο που ξοδεύουμε».</p>
      <p>Για την ατμόσφαιρα και τον κόσμο στο ντέρμπι της EuroLeague: «Είναι αποτέλεσμα συλλογικής προσπάθειας. Η EuroLeague έχει βάλει κάποιους κανόνες τους οποίους σεβόμαστε και αποδεχόμαστε. Το Παναθηναϊκό πνεύμα ουδέποτε ήθελε επεισόδια. Πάντα το ΟΑΚΑ είχε καλή αντιμετώπιση. Διαφέρει από κάποια άλλα γήπεδα».</p>
      <p>Για το συμβόλαιο του 1,5 χρόνου στον Πιτίνο και το αν με αυτόν τον τρόπο δεν πρόκειται να φύγει ακόμα και αν δεν προχωρήσει το project του Βοτανικού: «Είμαι πολύ αισιόδοξος γιατί πιστεύω ότι και το γήπεδο, αλλά και το PAO Alive θα προχωρήσουν».</p>
      <p>Πηγή: <a href="http://www.gazzetta.gr/basketball/euroleague/article/1423098/giannakopoylos-kosmima-o-spanoylis-makari-na-epistrepsei-stin-ethniki-vid">gazzetta.gr</a></p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">Facebook 0</a>
        </li>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">Twitter</a>
        </li>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">LinkedIn</a>
        </li>
        <li>
          <a href="https://www.eleftherostypos.gr/sports/498296-giannakopoylos-athlitis-kosmima-o-spanoylis-den-me-apasxolei-i-apoysia-toy-olympiakoy-apo-to-protathlima/#">Περισσότερα</a>
        </li>
      </ul>
    </article>
  </body>
</html>