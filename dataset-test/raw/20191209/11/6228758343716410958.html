<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://m3.idg.se/2.1022/1.727822/gtfo?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="M3"/>
    <meta property="article:published_time" content="2019-12-09T11:49:00+00:00"/>
    <meta property="og:title" content="Payday-utvecklare släpper nytt, svenskt fps-spel"/>
    <meta property="og:description" content="GTFO är ett spel riktat mot riktiga hardcore-gamers. Utvecklarna på 10 Chambers Collective säger stolt att bara 1,5 procent av betatestarna har överlevt."/>
  </head>
  <body>
    <article>
      <h1>Payday-utvecklare släpper nytt, svenskt fps-spel</h1>
      <address>
        <time datetime="2019-12-09T11:49:00+00:00">09 Dec 2019, 11:49</time>
      </address>
      <p>
        <i>GTFO är ett spel riktat mot riktiga hardcore-gamers. Utvecklarna på 10 Chambers Collective säger stolt att bara 1,5 procent av betatestarna har överlevt.</i>
      </p>
      <p>Ulf Andersson, designern bakom Starbreeze Studios bankrånarspel Payday, lämnade Starbreeze och grundade 10 Chambers Collective tillsammans med ett gäng andra Payday-utvecklare. Fyra år senare lanserar nu den nya studion sitt första spel på Steam Early Access.</p>
      <p>Det heter GTFO och är ett samarbetsbaserat fps-spel för fyra personer. Du och dina vänner är fångar som skickas på livsfarliga uppdrag ned i ett underjordiskt komplex där ni stöter på olika faror som ni måste överkomma tillsammans.</p>
      <p>Spelet har designats för att vara riktigt svårt och utvecklare skryter över hur bara 1,5 procent av deltagarna i betatesterna överlevde strapatserna i underjorden. Det har också fått flera priser på olika spelmässor, bland annat pris för bästa samarbetsspel och kritikernas pris på E3-mässsan.</p>
      <p><a href="https://store.steampowered.com/app/493520/GTFO/">GTFO Early Access släpps på Steam</a> klockan nio i kväll.</p>
    </article>
  </body>
</html>