<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/gena-vkys-zelenchytzi-1619866.html"/>
    <meta property="og:site_name" content="Cross"/>
    <meta property="article:published_time" content="2019-12-09T11:00:00+00:00"/>
    <meta property="og:title" content="Има причина да не обичате зеленчуци"/>
    <meta property="og:description" content="Лекарите откриха научно обяснение защо на някои хора не им понасят тези полезни храни..."/>
  </head>
  <body>
    <article>
      <h1>Има причина да не обичате зеленчуци</h1>
      <address>
        <time datetime="2019-12-09T11:00:00+00:00">09 Dec 2019, 11:00</time>
      </address>
      <p>Лекарите откриха научно обяснение защо на някои хора не им понасят тези полезни храни...</p>
      <p>/КРОСС/ Вероятно и вие като всеки грижещ се за себе си човек се стараете да водите здравословен живот. Това, разбира се, означава в менюто ви да са включени много видове зеленчуци, тъй като те са изключително полезни. Въпреки това има хора, на които започва да им се повдига само при вида на броколи, спанак и целина.</p>
      <p>Ако вие сте от тях, не се тревожете. Въпросът не е във вашата слаба воля да ядете здравословно, а във вашата генетика, както откриха група американски учени.</p>
      <p>Днес лекарите все повече обръщат внимание на генетичния ни код. Спрямо него можете да разберете всевъзможни неща като това какви видове спорт са добри за вас, какво да ядете или пък колко често да пиете кафе. Сега учените от Университета на Кентъки откриват, че генът TAS2R38 определя усещането ви за вкус.</p>
      <p>Този ген е отговорен съответно за горчивия вкус, който усещаме, защото кодира протеин на рецепторите на езика. Тези от нас, които притежават вариация на гена, наречена AVI, са невъзприемчиви към горчивия вкус. Но пък онези, които притежават друга вариация на гена, наречена PAV, имат изключително остра реакция към него. </p>
      <p>Това е и причината много често да се изпитва отвращение от определени зеленчуци. Има и такива хора, които притежават двете вариации на гена и реагират по различен начин на всеки конкретен продукт.</p>
    </article>
  </body>
</html>