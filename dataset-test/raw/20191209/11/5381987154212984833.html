<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://devilpage.pl/index/news/komentarze/62528/jordan-solskjaerowi-wciaz-brakuje-wystarczajacej-klasy/"/>
    <meta property="og:site_name" content="DevilPage.pl"/>
    <meta property="article:published_time" content="2019-12-09T11:01:00+00:00"/>
    <meta property="og:title" content="Jordan: Solskjaerowi wciąż brakuje wystarczającej klasy"/>
    <meta property="og:description" content="Były właściciel Crystal Palace, Simon Jordan, jest przekonany, że pomimo zwycięstw nad Tottenhamem i Manchesterem City, Manchester United powinien zdecydować się na zmianę na stanowisku menadżera."/>
  </head>
  <body>
    <article>
      <h1>Jordan: Solskjaerowi wciąż brakuje wystarczającej klasy</h1>
      <address><time datetime="2019-12-09T11:01:00+00:00">09 Dec 2019, 11:01</time> by <a rel="author" href="https://devilpage.pl/index/profile/pokaz/35750/rio5fan/" target="_blank">Rio5fan</a></address>
      <p>
        <b>Były właściciel Crystal Palace, Simon Jordan, jest przekonany, że pomimo zwycięstw nad Tottenhamem i Manchesterem City, Manchester United powinien zdecydować się na zmianę na stanowisku menadżera.</b>
      </p>
      <p>Po rozegraniu szesnastu kolejek aktualnego sezonu Premier League <i>Czerwone Diabły</i> zajmują piąte miejsce ze stratą pięciu punktów do czwartej Chelsea.<br/><br/>- Ludzie nagle skaczą z radości, bo Manchester United ograł Tottenham i City. Ja pozostaję nieprzekonany. Sądzę, że to tymczasowy wzrost siły. Klasa jest permanentna. Ole Gunnar Solskjaer nie ma wystarczającej klasy, żeby być menadżerem United - stwierdził Jordan.<br/><br/>- Solskjaer wyraźnie zyskał na pewności siebie i może cieszyć się poparciem zarządu. Kierownictwo ma świadomość, że jest krytykowane, a Solskjaer i jego gracze przyciągają mnóstwo uwagi - dodał angielski biznesmen.</p>
    </article>
  </body>
</html>