<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/cba-zatrzymalo-dziewiec-osob-w-sprawie-oszustw-podatkowych/"/>
    <meta property="og:site_name" content="Polsat News"/>
    <meta property="article:published_time" content="2019-12-09T11:18:00+00:00"/>
    <meta property="og:title" content="CBA zatrzymało dziewięć osób w sprawie oszustw podatkowych"/>
    <meta property="og:description" content="Dziewięć osób ze Śląska zatrzymali agenci CBA w śledztwie ws. fałszowanych faktur VAT o wartości ponad 20 mln zł; prokuratura w Krakowie ma przedstawić zatrzymanym m.in. zarzuty udziału z zorganizowanej grupie przestępczej - poinformowało CBA."/>
  </head>
  <body>
    <article>
      <h1>CBA zatrzymało dziewięć osób w sprawie oszustw podatkowych</h1>
      <address>
        <time datetime="2019-12-09T11:18:00+00:00">09 Dec 2019, 11:18</time>
      </address>
      <p>
        <b>Dziewięć osób ze Śląska zatrzymali agenci CBA w śledztwie ws. fałszowanych faktur VAT o wartości ponad 20 mln zł; prokuratura w Krakowie ma przedstawić zatrzymanym m.in. zarzuty udziału z zorganizowanej grupie przestępczej - poinformowało CBA.</b>
      </p>
      <related>
        <a href="https://www.polsatnews.pl/wiadomosc/2019-11-28/oswiadczenie-rzadu-ws-banasia/"/>
      </related>
      <p>"Funkcjonariusze katowickiej delegatury Centralnego Biura Antykorupcyjnego zatrzymali dziewięć osób, właścicieli podmiotów gospodarczych ze Śląska działających w różnych branżach" - poinformowało CBA w poniedziałek. Jak podało Biuro w komunikacie, działania agentów mają związek ze śledztwem toczącym się w Prokuraturze Okręgowej w Krakowie w sprawie działania zorganizowanej grupy wprowadzającej do obrotu poświadczające nieprawdę faktury VAT. Według wstępnych ustaleń wartość wprowadzonych do obrotu faktur przekracza 20 mln zł.</p>
      <p>
        <a href="https://www.polsatnews.pl/wiadomosc/2019-11-28/fikcyjne-faktury-nieistniejace-towary-przedsiebiorcy-wyludzili-kilkaset-tysiecy-zlotych/">
          <b>ZOBACZ: Fikcyjne faktury, nieistniejące towary. Przedsiębiorcy wyłudzili kilkaset tysięcy złotych</b>
        </a>
      </p>
      <p>
        <b>Zarzuty działania w zorganizowanej grupie przestępczej</b>
      </p>
      <p>Jednocześnie funkcjonariusze CBA z delegatur w Katowicach, Rzeszowie, Łodzi, Wrocławiu, Lublinie, Gdańsku i Warszawie zabezpieczają dokumentację finansowo-księgową w siedzibach 30 podmiotów gospodarczych działających na terenie kilku województw, w tym śląskiego, małopolskiego, mazowieckiego i pomorskiego.</p>
      <p>Po zakończeniu przeszukań zatrzymani zostaną doprowadzeni do Prokuratury Okręgowej w Krakowie, która ma im postawić zarzuty m.in. działania w zorganizowanej grupie przestępczej.</p>
      <p>W czynnościach związanych z rozbiciem grupy i zabezpieczaniem dowodów w 30 podmiotach uczestniczy 60 funkcjonariuszy. "Jest to pierwsza realizacja CBA w tej sprawie, która ma rozwojowy charakter" - zaznaczyło Biuro.</p>
      <p>
        <a href="https://www.polsatnews.pl/wideo/idzie-za-nim-potezne-finansowanie-politycy-o-mozliwym-starcie-holowni_6761312/">WIDEO - "Idzie za nim potężne finansowanie". Politycy o możliwym starcie Hołowni</a>
      </p>
      <figure>
        <img src="https://r.dcs.redcdn.pl/http/o2/redefine/cp/j4/j4qgxks81et9xqgujw2vzz1s4y2q4z78.jpg"/>
      </figure>
    </article>
  </body>
</html>