<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/journal/nshe/sanna-marin-naymolodsha-premrka-u-sviti"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-12-09T11:53:22+00:00"/>
    <meta property="og:title" content="Санна Марін: наймолодша прем'єрка у світі"/>
    <meta property="og:description" content="34-річна Санна Марін очолить уряд Фінляндії і стане наймолодшою прем'єркою у світі.До цього пані Марін була міністром з питань транспорту країни. Нещодавно Соціал-демократична партія обрала її наступницею прем'єра Антті Рінна, відставка якого очікується цього тижня. Санна Марін очолить коаліцію з п'яти партій Фінляндії, кожну з яких очолюють жінки."/>
  </head>
  <body>
    <article>
      <h1>Санна Марін: наймолодша прем'єрка у світі</h1>
      <address>
        <time datetime="2019-12-09T11:53:22+00:00">09 Dec 2019, 11:53</time>
      </address>
      <p>
        <b>34-річна Санна Марін очолить уряд Фінляндії і стане наймолодшою прем'єркою у світі.До цього пані Марін була міністром з питань транспорту країни. Нещодавно Соціал-демократична партія обрала її наступницею прем'єра Антті Рінна, відставка якого очікується цього тижня. Санна Марін очолить коаліцію з п'яти партій Фінляндії, кожну з яких очолюють жінки.</b>
      </p>
      <p>Попередній прем'єр Рінне йде у відставку через страйки у країні.</p>
      <p>Коли пані Марін очолить уряд, вона буде наймолодшою прем'єркою у світі.</p>
      <p>Прем'єру Нової Зеландії Джасінді Ардерн - 39, а українському керівнику Кабміну Олексію Гончаруку - 35.</p>
      <p>Чотирьом лідеркам партій, які сформували уряд Фінляндії, менше 35 років. І тільки одній - 55.</p>
      <p>Санну Марін виховували в одностатевій родині - у неї було дві мами. Кілька років тому вона розповіла фінському сайту Menaiset, що як дитина почувалась невидимою, наче її не існує, бо вона не могла говорити відкрито про свою сім'ю.</p>
      <p>Проте, за її словами, мама завжди підтримувала її і дала їй віру в себе, у те, що вона може досягти всього, чого хоче.</p>
      <p>Марін стала першою у своїй родині, хто вчився в університеті.</p>
      <p>Вона швидко зробила кар'єру у Соціал-демократичній партії, очоливши у 27 років міську адміністрацію у місті Тампере.</p>
      <p>У 30 років вона вже стала депутатом. З червня 2019 року вона отримала посаду міністра транспорту та зв'язку і вже незабаром стане прем'єром.</p>
      <p>Санна Марін має дочку, якій два роки.</p>
    </article>
  </body>
</html>