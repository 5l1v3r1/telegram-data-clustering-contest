<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Dyplomacja/191209401-Pekin-Urzedy-w-Chinach-maja-uzywac-chinskich-komputerow.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T11:49:47+00:00"/>
    <meta property="og:title" content="Pekin: Urzędy w Chinach mają używać chińskich komputerów"/>
    <meta property="og:description" content="Władze w Pekinie nakazały wszystkim instytucjom państwowym, by te w ciągu trzech lat pozbyły się sprzętu komputerowego pochodzącego spoza Chin, a także oprogramowania innego niż chińskie - informuje &quot;Financial Times&quot;."/>
  </head>
  <body>
    <article>
      <h1>Pekin: Urzędy w Chinach mają używać chińskich komputerów</h1>
      <address><time datetime="2019-12-09T11:49:47+00:00">09 Dec 2019, 11:49</time> by <a rel="author">arb</a></address>
      <p>
        <b>Władze w Pekinie nakazały wszystkim instytucjom państwowym, by te w ciągu trzech lat pozbyły się sprzętu komputerowego pochodzącego spoza Chin, a także oprogramowania innego niż chińskie - informuje "Financial Times".</b>
      </p>
      <p>"Financial Times" pisze, że polecenie w tej sprawie wydał Komitet Centralny Komunistycznej Partii Chin kilka miesięcy temu.</p>
      <p>Ma być to pierwsza publicznie znana dyrektywa nakazująca urzędom państwowym zakup sprzętu krajowego od rodzimych dostawców.</p>
      <p>Według dziennika jest to element prowadzonej przez władze Chin kampanii, której celem jest zwiększenie wykorzystania krajowych technologii i zmniejszenie uzależnienia od zagranicznych dostawców.</p>
      <p>W wyniku wdrożenia dyrektywy wymienionych ma zostać 30 mln komputerów używanych przez chińskie urzędy.</p>
      <p>30 proc. sprzętu komputerowego ma być wymienione w 2020 roku, 50 proc. - w 2021 roku i pozostałe 20 proc. w 2022 roku.</p>
      <p>Dyrektywa dotyczy tylko instytucji publicznych. Firmy prywatne mogą nadal wykorzystywać sprzęt komputerowy kupiony przez firmy spoza Chin.</p>
      <p>
        <a href="https://www.rp.pl/article/20191205/SWIAT/191209685">Dyrektywa pojawia się w czasie, gdy przedłuża się wojna handlowa między USA a Chinami.</a>
      </p>
    </article>
  </body>
</html>