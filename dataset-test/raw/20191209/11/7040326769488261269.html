<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/gram-altin-273-lira-seviyelerinde-1408568"/>
    <meta property="og:site_name" content="Karar.com"/>
    <meta property="article:published_time" content="2019-12-09T11:22:00+00:00"/>
    <meta property="og:title" content="Gram altın 273 lira seviyelerinde"/>
    <meta property="og:description" content="Altının gram fiyatı, haftaya yükselişle başlamasının ardından 272,5 lira seviyesinde seyrediyor. Çeyrek altın 444 lira, Cumhuriyet altını da bin 816 liradan işlem görüyor."/>
  </head>
  <body>
    <article>
      <h1>Gram altın 273 lira seviyelerinde</h1>
      <address>
        <time datetime="2019-12-09T11:22:00+00:00">09 Dec 2019, 11:22</time>
      </address>
      <p>
        <b>Altının gram fiyatı, haftaya yükselişle başlamasının ardından 272,5 lira seviyesinde seyrediyor. Çeyrek altın 444 lira, Cumhuriyet altını da bin 816 liradan işlem görüyor.</b>
      </p>
      <p>Gram altın, cuma günü dolar kurundaki artışa rağmen altının ons fiyatındaki düşüşe paralel değer kaybederek günü önceki kapanışın yüzde 0,4 altında, 271,7 liradan tamamladı. </p>
      <p>Yeni haftaya yükselişle başlayan altının gram fiyatı, saat 10.50 itibarıyla önceki kapanışın yüzde 0,3 üzerinde 272,5 liradan işlem görüyor.</p>
      <p>
        <b>ÇEYREK ALTIN 444 LİRA</b>
      </p>
      <p>Aynı dakikalarda Kapalıçarşı'da çeyrek altın 444 lira, Cumhuriyet altını da bin 816 liradan satılıyor.</p>
      <p>Altının ons fiyatı da şu dakikalarda önceki kapanışın yüzde 0,2 üzerinde 1.462,3 dolar seviyesinde seyrediyor.</p>
      <p>Analistler, ABD Başkanı Donald Trump'ın ABD ve Çin'in ticaret konusunda anlaşmasının 2020'deki seçimlerden sonraya kalabileceği yönündeki söylemlerinin risk algısını artırmasına rağmen piyasalarda anlaşmaya ilişkin iyimserliğin devam ettiğini söyledi.</p>
      <p>Bugün, yurt içinde Türkiye Cumhuriyet Merkez Bankası'nın beklenti anketindeki verilerin takip edileceğini belirten analistler, teknik açıdan altının ons fiyatında 1.450 doların destek, 1.484 dolar seviyesinin direnç konumunda olduğunu, gram altında ise 271-275 lira bandının izleneceğini kaydetti.</p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/ekonomi-haberleri/dolar-yukselise-gecti-dolartl-kuru-5-78-lira-seviyelerinde-1408294"/>
      </related>
    </article>
  </body>
</html>