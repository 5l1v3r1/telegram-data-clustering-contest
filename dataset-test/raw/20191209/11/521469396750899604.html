<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468924/%D8%AF%D8%B3%D8%AA%DA%AF%DB%8C%D8%B1%DB%8C-%D8%B3%D8%A7%D8%B1%D9%82%DB%8C-%DA%A9%D9%87-%D8%A7%D8%B2-%D8%A8%D8%A7%DA%A9-%D9%85%D8%A7%D8%B4%DB%8C%D9%86-%D9%87%D8%A7-%D8%A8%D9%86%D8%B2%DB%8C%D9%86-%D9%85%DB%8C-%D8%AF%D8%B2%D8%AF%DB%8C%D8%AF"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T11:32:33+00:00"/>
    <meta property="og:title" content="دستگیری سارقی که از باک ماشین‌ها بنزین می‌دزدید"/>
    <meta property="og:description" content="فرمانده انتظامی شهرستان کرج از دستگیری سارقی که از داخل باک خودروها بنزین به سرقت می‌برد، خبر داد.  "/>
  </head>
  <body>
    <article>
      <h1>دستگیری سارقی که از باک ماشین‌ها بنزین می‌دزدید</h1>
      <h2>فرمانده انتظامی شهرستان کرج از دستگیری سارقی که از داخل باک خودروها بنزین به سرقت می‌برد، خبر داد.  </h2>
      <address>
        <time datetime="2019-12-09T11:32:33+00:00">09 Dec 2019, 11:32</time>
      </address>
      <p>محمد معظمی گودرزی، فرمانده انتظامی شهرستان کرج، استان <a href="https://www.hamshahrionline.ir/photo/122916/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%D8%A7%D9%84%D8%A8%D8%B1%D8%B2">البرز </a>از دستگیری سارقی که از داخل باک خودروها بنزین به سرقت می‌برد خبر داد و گفت: در پی‌دریافت خبری مبنی بر سرقت بنزین از داخل باک خودروها توسط فردی در محدوده خرمدشت کرج، موضوع در دستور کار ماموران کلانتری ۴۱ خرمدشت قرار گرفت.  </p>
      <p>وی افزود: ماموران با انجام اقدامات <a href="https://www.hamshahrionline.ir/news/148067/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%AA%D8%A7%D8%B1%DB%8C%D8%AE%DA%86%D9%87-%D9%BE%D9%84%DB%8C%D8%B3-%D8%AF%D8%B1-%D8%A7%DB%8C%D8%B1%D8%A7%D9%86">پلیسی</a> متوجه شدند متهم که از سارقان سابقه دار بوده که به تازگی از زندان آزاد شده و برای تامین هزینه اعتیاد خود اقدام به سرقت می‌کند.  </p>
      <p>معظمی گودرزی گفت: ماموران پس از شناسایی مخفیگاه متهم با تعقیب و مراقبت وی در نهایت در یک عملیات غافلگیرانه و هنگامی که متهم در حال سرقت بنزین از داخل باک خودرو بود دستگیر و به کلانتری انتقال داده شد.  </p>
      <p>این مقام انتظامی ادامه داد: در تحقیقات تکمیلی متهم به ۱۰ فقره سرقت به همین روش اعتراف و در این خصوص پرونده تشکیل و به پلیس آگاهی استان ارسال گردید.  </p>
      <p>فرمانده انتظامی شهرستان کرج در پایان به شهروندان توصیه کرد: با تجهیز خودروهای خود به لوازم بازدارنده از سرقت خودروهای خود پیشگیری کنید.  </p>
    </article>
  </body>
</html>