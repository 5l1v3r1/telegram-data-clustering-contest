<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/kiralyno-sok-atoltozes/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T11:12:00+00:00"/>
    <meta property="og:title" content="Nem hiszed el, hányszor öltözik át karácsonykor a királynő"/>
    <meta property="og:description" content="Le fog esni az állad!"/>
  </head>
  <body>
    <article>
      <h1>Nem hiszed el, hányszor öltözik át karácsonykor a királynő</h1>
      <h2>Le fog esni az állad!</h2>
      <address><time datetime="2019-12-09T11:12:00+00:00">09 Dec 2019, 11:12</time> by <a rel="author">Vadász Emese</a></address>
      <p>Biztos te is sokat filózol azon, hogy mit vegyél fel karácsonykor a családi vacsihoz. Erzsébet királynőnél is hasonló a helyzet, azt leszámítva, hogy <b>őfelsége egynél kicsivel több outfitet visel 24 óra leforgása alatt</b>. Na de mégis mennyi az annyi?</p>
      <figure>
        <embed-post data-src="https://www.instagram.com/p/B4iBf5xn3HX" data-service="Instagram"/>
      </figure>
      <p>A hivatalos öltöztetője, <b>Angela Kelly</b> ezzel kapcsolatban a következőket mondta:</p>
      <p>
        <i>„A királynő karácsonykor még annál is elfoglaltabb, mint az év többi részében, hiszen sok embert kell fogadnia a palotában. Éppen ezért sok ruhára van szüksége, így átlagosan ötször, de akár hétszer is átöltözhet egy nap alatt”</i>
      </p>
      <figure>
        <embed-post data-src="https://www.instagram.com/p/B5n7uOvHUZM" data-service="Instagram"/>
      </figure>
      <p>Ez pedig még semmi! Ha ezt a szitut úgy képzeled el, hogy őfelsége áll a gardróbszekrényénél, és úgy válogatja ki a hét darab felvenni kívánt ruhát, akkor bizony hatalmasat tévedsz! Ennek is meg van a saját procedúrája; az öltöztetője ugyanis kiteríti a királynőnek <b>a ruhák vázlatait, amikből II. Erzsébet kiválasztja azokat, amiket fel szeretne venni karácsonykor</b>. A kiválasztott ruhákat ezután kézzel leírják egy papírra, és kifüggesztik a folyosóra, hogy a szolgálólányok láthassák, és kikészíthessék a kívánt ruhákat a királynőnek.</p>
      <figure>
        <embed-post data-src="https://www.instagram.com/p/BzQTLpgHQIn" data-service="Instagram"/>
      </figure>
      <p>Abszolút szokványos, igaz? Az persze már csak hab a tortán, hogy természetesen a szolgálólányok ruhájának passzolnia kell a <a href="https://cosmopolitan.hu/body_love/2019/11/29/kiderult-hogy-pontosan-meddig-marad-a-tronon-ii-erzsebet/">királynő</a> ruháihoz, csakhogy az outfitek tényleg maximálisan összhangban legyenek!</p>
    </article>
  </body>
</html>