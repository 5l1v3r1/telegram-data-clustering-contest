<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/teskten-sahte-icki-uyarisi-yilbasi-paketlerine-dikkat-edin-1408570"/>
    <meta property="og:site_name" content="Karar.com"/>
    <meta property="article:published_time" content="2019-12-09T11:18:00+00:00"/>
    <meta property="og:title" content="TESK'ten 'sahte içki' uyarısı: Yılbaşı paketlerine dikkat edin"/>
    <meta property="og:description" content="Peş peşe piyasaya sürülen sahte içkiler ile ilgili uyarıda bulunan TESK Başkanı Palandöken, yılbaşı paketlerinin içine sahte içkiler konularak piyasaya sürüldüğünü belirterek"/>
  </head>
  <body>
    <article>
      <h1>TESK'ten 'sahte içki' uyarısı: Yılbaşı paketlerine dikkat edin</h1>
      <address>
        <time datetime="2019-12-09T11:18:00+00:00">09 Dec 2019, 11:18</time>
      </address>
      <p>
        <b>Peş peşe piyasaya sürülen sahte içkiler ile ilgili uyarıda bulunan TESK Başkanı Palandöken, yılbaşı paketlerinin içine sahte içkiler konularak piyasaya sürüldüğünü belirterek "Vatandaşlarımız, yılbaşı alışverişlerinde, bu hediye sepetlerindekilerin yanı sıra ürünlerin belgeli ve bandrollü yani kontrol ve denetiminin yapılmış olmasına dikkat etmeli" diye konuştu.</b>
      </p>
      <p>Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken, yılın 8 ayında toplam 267 bin 102 litre kaçak içki ele geçirildiği hatırlatarak uyarılarda bulundu.</p>
      <p>Sahte içki üretenlerin sayısının arttığına dikkati çeken Palandöken "Yılbaşı sepetleri ve paketlerinin içine sahte içkiler konularak piyasaya sürülüyor. Vatandaşlarımız, yılbaşı alışverişlerinde, bu hediye sepetlerindekilerin yanı sıra ürünlerin belgeli ve bandrollü yani kontrol ve denetiminin yapılmış olmasına dikkat etmeli" ifadelerini kullandı.</p>
      <p>
        <b>"LÜKS DEĞİL GÜVENİLİR MEKAN TERCİH EDİN"</b>
      </p>
      <p>Palandöken, sahte içki üretenlerin toplum sağlığıyla oynadıkları gibi esnafın kazancından da çaldıklarını vurgulayarak, kolluk kuvvetlerinin denetimleri artırmasının önemine işaret etti. </p>
      <p>Sahte içki nedeniyle hayatını kaybedenlere dair haberleri artık almak istemediklerini belirten Palandöken, şunları kaydetti:</p>
      <p>"Özel günleri fırsata çevirmeye çalışanlara karşı dikkatli olalım. Aynı zamanda yılbaşı gecesi maliyeti düşürmek adına sahte alkole başvuran lüks mekanlarla da karşılaşılabiliyor. Bu nedenle güvenilir mekanlar tercih edilmeli."</p>
      <p>
        <b>ANKARA/AA</b>
      </p>
      <related>
        <a href="https://www.karar.com/guncel-haberler/adanada-sahte-icki-imalathanesine-operasyon-1408360"/>
      </related>
      <related>
        <a href="https://www.karar.com/guncel-haberler/istanbulda-es-zamanli-sahte-icki-baskini-3-supheli-gozaltinda-1407807"/>
      </related>
    </article>
  </body>
</html>