<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.androidiani.com/news/huawei-niente-harmonyos-su-smartphone-nel-2020-362929"/>
    <meta property="og:site_name" content="Androidiani.com"/>
    <meta property="article:published_time" content="2019-12-09T11:51:55+00:00"/>
    <meta property="og:title" content="Huawei: niente HarmonyOS su smartphone nel 2020"/>
    <meta property="og:description" content="Durante un evento stampa tenutosi a Shenzhen, il presidente della divisone consumer di Huawei, Wang Chenglu, aveva rilasciato delle dichiarazioni riguardanti il nuovo sistema operativo del colosso cinese. A causa di alcune interpretazioni del tutto errate, Huawei ha dovuto ribadire che il sistema operativo proprietario HarmonyOS non è ancora pronto per essere implementato su smartphone e tablet."/>
  </head>
  <body>
    <article>
      <h1>Huawei: niente HarmonyOS su smartphone nel 2020</h1>
      <address><time datetime="2019-12-09T11:51:55+00:00">09 Dec 2019, 11:51</time> by <a rel="author">Alessandro Ricatti</a></address>
      <p>Durante un evento stampa tenutosi a Shenzhen, il presidente della divisone consumer di Huawei, <b>Wang Chenglu</b>, aveva rilasciato delle dichiarazioni riguardanti il nuovo sistema operativo del colosso cinese. A causa di alcune interpretazioni del tutto errate, <b>Huawei</b> ha dovuto ribadire che il sistema operativo proprietario <b>HarmonyOS</b> non è ancora pronto per essere implementato su smartphone e tablet.</p>
      <h3>Huawei: HarmonyOS non è pronto per debuttare su smartphone e tablet</h3>
      <p>Durante l’evento a Shenzhen, il presidente della divisone consumer di Huawei aveva sottolineato che il 2020 rappresenterà un anno molto importante per HarmonyOS. Proprio queste dichiarazioni sono state condivise e, a causa di alcune incomprensioni, sono state fornite delle informazioni non vere. Infatti, per il nuovo sistema operativo, il 2020 sarà molto importante in quanto verrà installato in moltissimi dispositivi (vedi TV, auto, ecc…).</p>
      <p>Per inserirlo in smartphone e tablet, invece, <b>ci vorrà ancora del tempo</b>. A causa dei dazi imposti dall’amministrazione Trump, Huawei ha dovuto accelerare lo sviluppo del proprio sistema operativo che, ad oggi, non riesce a competere con <b>Android</b>, e con tutte le applicazioni di <b>Google</b> che risultano essere di fondamentale importanza.</p>
      <figure>
        <img src="http://static.androidiani.com/wp-content/uploads/2019/12/ecosistema.png"/>
      </figure>
      <p>Riguardo alla questione dazi, qualcosa si è smosso. Infatti, <b>Microsoft</b> è riuscita ad ottenere una concessione per continuare a trattare con Huawei. Riuscirà il colosso cinese a ricucire i rapporti commerciali con le aziende americane, Google in primis?</p>
      <p>
        <a href="https://www.reuters.com/article/us-huawei-technologies-china/huawei-to-roll-out-harmony-os-to-more-products-next-year-but-not-phones-and-tablets-idUSKBN1YD0EH?feedType=RSS&amp;feedName=technologyNews&amp;utm_source=feedburner&amp;utm_medium=feed&amp;utm_campaign=Feed%3A+">Via</a>
      </p>
      <related>
        <h4>Altri articoli su Android interessanti:</h4>
        <a href="http://www.androidiani.com/news/google-home-dopo-lupdate-diventa-google-now-launcher-198557"/>
        <a href="http://www.androidiani.com/news/japan-display-ci-mostra-il-futuro-degli-schermi-di-tablet-e-smartphone-136189"/>
        <a href="http://www.androidiani.com/applicazioni/google-aggiorna-maps-per-android-e-per-ios-alla-versione-8-0-miglior-gestione-delle-mappe-offline-navigazione-e-molto-altro-206626"/>
        <a href="http://www.androidiani.com/news/la-custodia-folio-per-nexus-7-fa-la-sua-apparizione-in-google-play-dispositivi-195115"/>
        <a href="http://www.androidiani.com/dispositivi-android/samsung-gear-live-google-rilascia-la-build-kmv78y-214565"/>
      </related>
    </article>
  </body>
</html>