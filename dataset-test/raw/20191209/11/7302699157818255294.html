<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000117714"/>
    <meta property="og:site_name" content="MGR Online"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="&quot;ลินดา&quot; ยันชัดเจน อดีตสามีแมนร้อยเปอร์เซ็นต์ ไม่กินกะเทย!"/>
    <meta property="og:description" content="รายการ เรื่องลับมาก (NO CENSOR) ออกอากาศทุกวันจันทร์-ศุกร์ เวลา 13.55 - 14.50 น. ทางเนชั่นทีวี ช่อง 22 วันนี้ (9 ธ.ค.) ดร. เสรี วงษ์มนฑา นั่งแท่นพิธีกร สัมภาษณ์เปิดใจ ลินดา เชอมิด์ท มิสซิสยูนิเวิร์สไทยแลนด์ 2019 และเตรียมเป"/>
  </head>
  <body>
    <article>
      <h1>"ลินดา" ยันชัดเจน อดีตสามีแมนร้อยเปอร์เซ็นต์ ไม่กินกะเทย!</h1>
      <address><time datetime="2019-12-09T11:31:00+00:00">09 Dec 2019, 11:31</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000012172301.JPEG"/>
      </figure>
      <p>รายการ<b> "เรื่องลับมาก (NO CENSOR)"</b> ออกอากาศทุกวันจันทร์-ศุกร์ เวลา 13.55 - 14.50 น. ทางเนชั่นทีวี ช่อง 22 วันนี้ (9 ธ.ค.) <b>"ดร. เสรี วงษ์มนฑา"</b> นั่งแท่นพิธีกร สัมภาษณ์เปิดใจ <b>"ลินดา เชอมิด์ท" </b>มิสซิสยูนิเวิร์สไทยแลนด์ 2019 และเตรียมเป็นตัวแทนสาวไทยไปประกวด มิสซิสยูนิเวิร์สที่จีน อดีตสะใภ้ "นก สินจัย" ที่พร้อมเปิดใจทุกเรื่องลับ ทั้งเรื่องเลิกรากับ<b> "ดอม พรีดนย์"</b> ท่ามกลางข่าวลือว่ามือที่สามเป็นเพศที่สาม <br/><br/>คนเห็นความลับ เพราะสถานะที่เขียนคือหย่าร้าง?<br/>"ตอนลินดาไปสมัคร ลินดาเขียนว่าโสดค่ะ (หัวเราะ) ตอนแรกลินดาเว้นว่างไว้ แต่ก่อนไปประกวดปรึกษาที่บ้านเรียบร้อยแล้ว"<br/><br/>ตอนเจอกัน อายุเท่าไหร่?<br/>"ราวๆ 20 ต้นๆ ค่ะ ด้วยมุมมองที่เราทั้งคู่เรียนมหาวิทยาลัยด้วยกัน แล้วเราก็มีน้อง"<br/><br/>ตอนแต่ง หนูมีน้องจริง ตามที่เขาร่ำลือกัน?<br/>"จริงค่ะ อันนี้ยอมรับค่ะ ก็มีคนทักท้วงนะคะว่าตอนนั้นเด็กไปแต่ครอบครัวลินดาเป็นทีมเวิร์ก เอาที่ตัวเราดีกว่า"<br/><br/>ครอบครัวสองนกดูแลเป็นอย่างดี?<br/>"ดีมากค่ะ" <br/><br/>แล้วทำไมถึงบอกว่าเลิกกันเพราะเด็กเกินไป อะไรทำให้นิยามว่าอยู่ด้วยกันไม่ได้เพราะเด็กเกินไป?<br/>"ในมุมมองลินดา ด้วยความที่เรายังเป็นเด็กวัยรุ่นทั้งคู่ดีกว่า เรามีอะไรที่ต้องทำกันเยอะ พออยู่ในโมเมนต์ที่ต้องสร้างครอบครัว และมีน้อง ก็ค่อนข้างผิดคอนเซ็ปต์ในวัยของเรา"<br/><br/>ตอนนั้นแสดงว่าเรายังไม่อยากมีลูก?<br/>"ใช่ เออร์รี่ไปนิดนึง แต่ก็ไม่เสียใจนะคะ ทั้งคู่ไม่มีใครเสียใจเลย"<br/><br/>เลี้ยงลูกยากมั้ย?<br/>"ยากนะคะ (หัวเราะ) เรางงมากกว่า แต่โชคดีที่มีคุณพ่อคุณแม่ช่วย ครอบครัวแม่นกก็ซัปพอร์ตมากค่ะ ตอนนั้นหนูเพิ่งคลอด แม่นกก็เพิ่งเล่นสี่แผ่นดิน แม่นกก็รีบกลับบ้านมาช่วยเลี้ยงน้อง แม่นกน่าจะเหนื่อยที่สุด"<br/><br/>เด็กเกินไปทะเลาะกันมั้ย?<br/>"ส่วนใหญ่ไม่ค่อยทะเลาะกันเลยนะคะ เราเข้าใจกันมากกว่า"<br/><br/>ความรู้สึกอะไร ที่ทำให้รู้สึกอยู่ด้วยกันไม่ได้?<br/>"พอเราโตขึ้น มุมมองความคิดเราเปลี่ยน เขาก็อยากมีอิสระของเรา"<br/><br/>รู้สึกมั้ยว่าเรายังใช้ชีวิตอิสระความเป็นหนุ่มสาวไม่พอ?<br/>"เอาตรงๆ ก็มีนะคะ มีทั้งคู่เลย ลินดาก็ปล่อยเขาดีกว่า"<br/><br/>ดอมก็อยากได้อิสระ?<br/>"ถูกต้อง" <br/><br/>แล้วหนูล่ะ?<br/>"ก็ทั้งคู่ (หัวเราะ) เราถึงบอกว่าเราไม่เคยมีทะเลาะกันเลย"<br/><br/>หนูขาดอะไรไป ตอนที่รีบแต่งงานมีลูก?<br/>"ลินดาว่ายังขาดความเป็นครอบครัวมากกว่า เพราะเราไม่ได้คิดว่าเราจะมาสร้างครอบครัวร่วมกัน เราคิดว่าเรายังเป็นวัยรุ่นที่ยังคบกันอยู่ พอมาสร้างครอบครัวก็อีกแบบหนึ่งค่ะ"<br/><br/>ตอนที่รู้ว่าอยู่ด้วยกันไม่ได้ คุยกับสองนกมั้ย?<br/>"คุยกับผู้ใหญ่ก่อนค่ะ เขาก็เข้าใจนะคะ เขาว่าอยู่ที่การตัดสินใจของคนสองคน แต่ไม่ว่าลินดาจะอยู่สถานะไหน ลินดาก็เป็นลูกสาวแม่เสมอ"<br/><br/>ความรู้สึกที่อยู่ด้วยกันไม่ได้ อธิบายพ่อแม่ยังไง?<br/>"หนูแทบไม่ได้อธิบายอะไรเลย คุณพ่อคุณแม่เขาเข้าใจ เขาบอกว่าเป็นเพื่อนกันได้มั้ย ทุกวันนี้ก็คุยกันตลอด ยังไงก็เป็นครอบครัวกัน ไม่ว่าหนูจะอยู่สถานะไหน"<br/><br/>ทำไมไม่ชอบคำว่าซิงเกิลมัม?<br/>"ถูกต้องค่ะ ขออนุญาตนะคะ เพราะตั้งแต่ลินดามีน้อง ไม่เคยเลี้ยงลูกคนเดียวเลย เพราะซิงเกิลมัมในความคิดลินดา ต้องเป็นคุณแม่เลี้ยงเดี่ยว หาเงินเอง เลี้ยงลูกเอง ลำบาก คำว่าซิงเกิลมัมต้องไม่มีใครซัปพอร์ต แต่หนูไม่ใช่เลย ยังเป็นทีมเวิร์ก"<br/><br/>แบ่งกันดูแลยังไง?<br/>"แบ่งเป็นวันค่ะ เพราะตอนนี้ลูกชายหนูอยู่โรงเรียน ซึ่งโรงเรียนอยู่ในหมู่บ้านคุณพ่อคุณแม่ ก็แบ่งกันจันทร์-พุธ - พฤหัส หนูวีคเอนท์ ช่วงนี้หนูทำงานเยอะ ท่านก็ช่วยซัปพอร์ต เดี๋ยวพ่อกับแม่ดูแลเอง วันนี้ก็บอกว่าลินดาไปออกรายการ เดี๋ยวพ่อกับแม่รับส่งลูกให้นะ"<br/><br/>ไม่ให้เรียกว่าซิงเกิลมัม แล้วจะเขียนว่าอะไร?<br/>"เอาตรงๆ วันสมัครหนูเว้นว่าง (หัวเราะ) แล้วมีการตั้งคำถามภายหลัง ก็เตรียมใจว่าต้องถูกซักถาม ก็ปรึกษาที่บ้านก่อนว่าจะยังไงดี ถ้าถูกถามขึ้นมา"<br/><br/>ความสัมพันธ์กับครอบครัวโน้น?<br/>"ดีเลยค่ะ วันแรกดียังไง วันนี้ก็ดีอย่างนั้น"<br/><br/>ความสัมพันธ์ดีงาม เลิกกันทำไม มือที่สามมีมั้ย?<br/>"ไม่มีมือที่สามค่ะ"<br/><br/>หรือไม่รู้?<br/>"ไม่มีดีกว่าค่ะ(หัวเราะ)"<br/><br/>ปลอบใจตัวเองหรือเปล่า?<br/>"ลูกผู้หญิงนะคะ (หัวเราะ)"<br/><br/>ถ้าผู้ชายมีใหม่?<br/>"หนูยินดี เราคุยกันแล้ว"<br/><br/>ไม่วูบเหรอ?<br/>"วูบนิดนึง วูบเหมือนได้รับมงฯ (หัวเราะ) เอาจริงๆ ก็มีแว๊บ แต่ลินดาห่วงลูกมากกว่า เราทั้งคู่โฟกัสไปที่ลูกมากกว่า เราไม่ทำให้ลูกรู้สึก เพราะเราไม่เคยทะเลาะกัน ไม่เคยแบ่งแยกกัน เลยไม่รู้สึกว่าเราแยกกัน หรือขาดกันเลย"<br/><br/>เขาเมาท์มอยว่ามีมือที่สามเป็นสาวประเภทสอง เคยได้ข่าวมั้ย?<br/>"ลินดาเป็นคนไม่เสพข่าวนะคะ อันนี้ไม่รู้ ถ้าถามความรู้สึกหนู หนูมองว่าเพศที่สามก็เป็นผู้หญิงเหมือนเรา หนูไม่มีความคิดเห็น ลินดาก็คลุกคลีกับเพศที่สามตลอด ไม่แอนตี้กับเรื่องพวกนี้เลย"<br/><br/>สมมตว่าเป็นจริง นหูรับได้มั้ย?<br/>"รับได้นะคะ เพราะเป็นสิทธิของเขา และหนูก็อยากเห็น (หัวเราะ) แต่เรื่องนี้ไม่จริงเลยค่ะ อยากให้ยุติข่าว ดอมเป็นผู้ชายร้อยเปอร์เซ็นต์จริงๆ"<br/><br/>ระยะเวลาที่อยู่ด้วยกันมา ยืนยันว่าดอม ผู้ชายร้อยเปอร์เซ็นต์?<br/>"ยืนยันค่ะ ร้อยเปอร์เซ็นต์จริงๆ ค่ะ ก็ขออนุญาตว่าข่าวที่ออกมาไม่ใช่เรื่องจริง ดอมเป็นผู้ชายร้อยเปอร์เซ็นต์เลยค่ะ เรื่องนี้ยังไม่มีใครรู้เลย ไม่มีใครอ่านข่าว ไม่มีใครเห็นเลยค่ะ"<br/><br/>คาดว่าพ่อนก แม่นกจะพูดเรื่องนี้ยังไง?<br/>"เราเชื่อมั่นในตัวครอบครัวของเรา เราถูกปลูกฝังให้เอาครอบครัวเราเป็นที่หนึ่ง ตัวเรา และครอบครัวเรารู้ดีที่สุดค่ะ"<br/><br/>อยากตบคนเมาท์มั้ย?<br/>"อยากหันไปมองแล้วถามว่าเมาท์ทำไม (ทำตาจิกก่อนหัวเราะ) ก็เข้าใจว่าเขาต้องการเป็นข่าว เรื่องปกติ"<br/><br/>เตรียมคำตอบให้ลูกหรือยังในวันที่ลูกโตขึ้น?<br/>"เอาจริๆ ไม่กล้าเตรียม คิดว่าวันหนึ่งเขาต้องถาม แต่หนูว่าถึงวันนั้นลูกเขาฉลาด เขาเข้าใจ"<br/><br/>ไปหาดร.เซปิง โมดิฟายทำอึ๋ม?<br/>"จริงๆ มันเล็กจนแบนราบเลยค่ะ (หัวเราะ) ด้วยความที่มีอาชีพนางแบบก่อนนางงาม เราไม่ได้โฟกัสตรงนี้ ก็เป็นจุดด้อยของลินดามาตลอด มันแบนค่ะ ไม่มีเลยค่ะ (หัวเราะ) เลยปรึกษากับดร. ยอมรับว่ากลัว ทำการบ้านเยอะมาก เขามีโครงการใหม่ ลินดาได้มีโอกาสคลุกคลีคนที่ทำนมโครงการนี้มาก่อน หนูก็ตัวสั่นเพราะกลัวมาก ดร.ดูแลดีมาก ทีมงานซัปพอร์ต เขาก็วัดไซส์หน้าอก คุณหมอก็พูดคุยดี ตอนนี้เรียบร้อยแล้ว มั่นใจมากขึ้น พร้อมสู้ค่ะ ลินดาอยากให้ก่อนศัลยกรรม ศึกษาดูให้ดีๆ ค่ะ เป็นเรื่องที่น่ากลัว ศัลยกรรมประเทศไทยดีที่สุด ทำประเทศเราดีที่สุดค่ะ"<br/><br/>ตอนประกวดมิสซิสยูนิเวิร์ส อยู่วงการนางแบบมาก่อน มันต่างกันยังไง?<br/>"ลินดารู้สึกว่าต่างมาก แม้กระทั่งสีหน้า ทัศนคติ การเดิน มีการฝึกกันมาก่อนค่ะ"<br/><br/>อดีตแม่ผัวเป็นนางงามมาก่อน?<br/>"ถูกต้องค่ะ เขาก็ให้คำแนะนำ เพราะบุคลิกลินดาค่อนข้างเฉี่ยว เขาบอกว่าลินดาต้องซอฟต์ลงนะลูก ก็ยิ้มมากขึ้น เตรียมตัวอันดับแรก เดินทิ้งสะโพก นวยนาดให้ได้ สุขภาพสำคัญมาก ต้องเฮลท์ตี้ ฝึกยิ้มด้วยค่ะ แล้วไม่รู้มุมกล้องตัวเองว่ายิ้มแบบไหนสวย ลินดาโชคดีมีรุ่นน้องเป็นนางงาม ก็มาสอน"<br/><br/>เรื่องการโชว์ความสามารถ?<br/>"ตอนแรกเลือกรำโขน น้องคุณพ่อนกเป็นครูสอน แต่ด้วยความที่เวลาเรารวบรัด เวลามีไม่นาน ก็เลยคิดว่าจากโขนมาเป็นมวยดีมั้ย แต่มันจะมีอันนึง ที่เป็นมวยคล้ายๆ โขนเหมือนกัน ลินดาอยากได้อะไรที่เป็นเอ็กซ์ตร้า ให้เขาหันมามอง และเป็นเอกลักษ์ ตอนนี้กำลังฝึกซ้อม ถามว่าเห็นแววตัวเองมั้ย มีสิคะ (หัวเราะ) ลินดาจะเอาความเป็นตัวเอง และมีความเป็นยูนีค รอยยิ้มของเรา การเดินของเรา อะไรที่เป้นยูนีค มันจะแตกต่างแน่นอน"<br/><br/>คาดหวังมั้ย?<br/>"บอกตรงๆ คาดหวัง จะทำให้ดีที่สุด"<br/><br/>ตอนนี้เปิดใจหรือยัง?<br/>"ตรงๆ ตอนนี้ขอโฟกัสที่ลูกก่อน ไม่เปิดใจค่ะ ถามว่ามีหนุ่มๆ เข้ามามั้ย ลินดาไม่ได้สนใจตรงนั้นเลยค่ะ อันนี้ไม่ทราบค่ะ (หัวเราะ)"<br/><br/>ดอมรู้มั้ยไปประกวด? <br/>"รู้ค่ะ เขาก็ขำค่ะ (หัวเราะ) งงก่อนตอนแรก ไปได้ยังไง ตอนได้มิสซิสยูนิเวิร์สไทยแลนด์เขาก็นิ่งค่ะ มันค่อนข้างต่างจากนางแบบ ไม่มีใครคิดว่าวันหนึ่งเราจะเป็นนางงาม จากนางแบบเป็นนางงามและมีตำแหน่งขึ้นมา และเราก็มีลูกด้วย ทุกคนงง ไม่ใช่แค่เขา ตัวหนูก็ยังงงค่ะ"</p>
      <figure>
        <img src="https://mpics.mgronline.com/pics/Images/562000012172302.JPEG"/>
      </figure>
      <figure>
        <img src="https://mpics.mgronline.com/pics/Images/562000012172303.JPEG"/>
      </figure>
      <figure>
        <img src="https://mpics.mgronline.com/pics/Images/562000012172304.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000117714"/>
      </related>
    </article>
  </body>
</html>