<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/defile-kresnenskoto-zaradi-1619855.html"/>
    <meta property="og:site_name" content="Cross"/>
    <meta property="article:published_time" content="2019-12-09T11:27:00+00:00"/>
    <meta property="og:title" content="Тежка катастрофа затвори Кресненското дефиле, има пострадали (Обновена)"/>
    <meta property="og:description" content="/КРОСС/ Втори час движението през Кресненското дефиле е спряно заради катастрофа между лек автомобил и тежкотоварни камиони. Инцидентът стана около 9 ч. на главен път Е-79 при отбивката за селата Стара Кресна и Ощава."/>
  </head>
  <body>
    <article>
      <h1>Тежка катастрофа затвори Кресненското дефиле, има пострадали (Обновена)</h1>
      <address>
        <time datetime="2019-12-09T11:27:00+00:00">09 Dec 2019, 11:27</time>
      </address>
      <p>/КРОСС/ Втори час движението през Кресненското дефиле е спряно заради катастрофа между лек автомобил и тежкотоварни камиони. Инцидентът стана около 9 ч. на главен път Е-79 при отбивката за селата Стара Кресна и Ощава.</p>
      <p>При несъобразено с пътните условия изпреварване лека кола се удря в насрещно движещ се тир, а след това в още един камион.</p>
      <figure>
        <img src="http://www.cross.bg/../../../photo_new_gallery/2019/12/09/19cb48b4c03c43c55528d24c04ec9ab3.jpg"/>
      </figure>
      <p>Пострадал е шофьорът на лекия автомобил, който е настанен в хирургичното отделение на  болницата в Сандански. Установените към момента травми не застрашават живота му.</p>
      <p>Заради катастрофата се образуваха километрични колони от чакащи автомобили. Всички пътища в областта са мокри, като в отделни участъци има заледявания и гъста мъгла.</p>
      <figure>
        <img src="http://www.cross.bg/../../../photo_new_gallery/2019/12/09/6ea30c4258208ca1bc3e091810eb97d2.jpg"/>
      </figure>
      <p>Полицията извършва разследване на мястото на катастрофата, заради което движението през Кресненското дефиле е спряно и в двете посоки. Обходен маршрут в района няма.</p>
      <figure>
        <img src="http://www.cross.bg/../../../photo_new_gallery/2019/12/09/8f471f2f8d213622e4d14f43709a7c5f.jpg"/>
      </figure>
      <p>Шофьорите могат да използват пътя през Предел-Гоце Делчев-Папаз чаир-Катунци и да се включат в автомагистрала „Струма“.</p>
      <p>
        <i>*Източник и снимки: </i>
        <a href="https://bnr.bg/post/101201835/ogranicheno-e-dvijenieto-po-pata-simitli-kresna-zaradi-katastrofa">https://bnr.bg/</a>
      </p>
    </article>
  </body>
</html>