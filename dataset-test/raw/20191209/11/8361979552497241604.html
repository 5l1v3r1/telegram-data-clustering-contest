<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/vidnosno-bogdana-vidkrito-kriminalnu-spravu-novini-ukrajini-50058220.html"/>
    <meta property="og:site_name" content="НВ"/>
    <meta property="article:published_time" content="2019-12-09T11:58:00+00:00"/>
    <meta property="og:title" content="Самоуправство: поліція почала кримінальне провадження за заявою Кличка проти Богдана — документ"/>
    <meta property="og:description" content="Глава Офісу президента Андрій Богдан став фігурантом кримінального провадження, відкритого за заявою мера Києва Віталія Кличка."/>
  </head>
  <body>
    <article>
      <h1>Самоуправство: поліція почала кримінальне провадження за заявою Кличка проти Богдана — документ</h1>
      <h2>Глава Офісу президента Андрій Богдан став фігурантом кримінального провадження, відкритого за заявою мера Києва Віталія Кличка.</h2>
      <address>
        <time datetime="2019-12-09T11:58:00+00:00">09 Dec 2019, 11:58</time>
      </address>
      <p>Про це повідомило <a href="https://www.radiosvoboda.org/a/news-politsiya-bohdan-rozsliduvannia/30315646.html?fbclid=IwAR26CjAoWq9nmWRFhaXcDA0DDlC9emU_mqAUhltFh7m8N9PMv8bE9pxO4Bs">Радіо Свобода</a>, опублікувавши відповідь Національної поліції на відповідний запит журналістів.</p>
      <p>Судячи з оприлюдненого документу, йдеться про статтю 356 (самоправство) Кримінального кодексу України (штраф, виправні роботи або арешт до трьох місяців).</p>
      <p>«27 листопада 2019 року слідчим управлінням Головного управління Національної поліції у місті Києві внесено відомості до Єдиного реєстру досудових розслідувань (…) за ознаками кримінального порушення, передбаченого статтею 356 Кримінального кодексу України», — йдеться у ньому.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/399/original/023981d97dacbf667f83d193c25b414b.png&amp;stamp=20191209134929&amp;q=85&amp;output=jpg&amp;bg=white"/>
      </figure>
      <p>Нагадаємо, на початку листопада мер Києва звернувся до правоохоронних органів із заявою щодо «самоправства» Богдана на посаді керівника ОП.</p>
      <p>Читайте також:<br/><a href="https://nv.ua/ukr/kyiv/chomu-zvilnili-klichka-novini-kiyeva-50040920.html">&amp;nbspЧас двовладдя для Києва. Як Кличко програв битву за столицю</a></p>
      <p>За його словами, <a href="https://nv.ua/ukr/kyiv/klichko-prokomentuvav-podannya-kabminu-na-zvilnennya-z-posadi-golovi-kmda-novini-kiyeva-50040909.html">глава Офіса Володимира Зеленського скоїв кримінальний злочин</a>, коли звернувся до уряду України з листом щодо звільнення Кличка з посади голови міської держадміністрації, оскільки такі дії не належать до його посадових обов’язків.</p>
      <p>Нагадаємо, 4 вересня <a href="https://nv.ua/ukr/kyiv/kabmin-pidtrimav-zvilnennya-klichko-novini-ukrajini-50040874.html">Кабінет міністрів підтримав подання на звільнення мера Києва з посади голови КМДА</a>, після чого звернувся з цього приводу до президента Зеленського.</p>
    </article>
  </body>
</html>