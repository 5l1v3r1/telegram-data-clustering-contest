<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727647/ria-novosti-ruskiyat-ekipazh-na-mks-shte-se-zaeme-s-tarseneto-na-neft.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T11:26:00+00:00"/>
    <meta property="og:title" content="РИА Новости: Руският екипаж на МКС ще се заеме с търсенето на нефт"/>
    <meta property="og:description" content="Москва. Инфрачервен радиометър с висока разделителна способност за търсене на полезни изкопаеми от Международната космическа станция (МКС) се разработва от компанията „Руски космически системи“ (част от Роскосмос), се казва в съобщение на компанията, предава РИА Новости. „Новото устройство, след инсталирането на МКС, ще може да наблюдава състоянието на океаните и изследва ди"/>
  </head>
  <body>
    <article>
      <h1>РИА Новости: Руският екипаж на МКС ще се заеме с търсенето на нефт</h1>
      <address><time datetime="2019-12-09T11:26:00+00:00">09 Dec 2019, 11:26</time> by <a rel="author">Агенция "Фокус"</a></address>
      <p><b><i>Москва. </i></b>Инфрачервен радиометър с висока разделителна способност за търсене на полезни изкопаеми от Международната космическа станция (МКС) се разработва от компанията „Руски космически системи“ (част от Роскосмос), се казва в съобщение на компанията, предава <b>РИА Новости</b>. <br/><br/>„Новото устройство, след инсталирането на МКС, ще може да наблюдава състоянието на океаните и изследва динамичните процеси във водите, да извършва картографиране на земната повърхност, включително геоложки карти- търсене и идентифициране на полезни изкопаеми, откриване на възможни зони на газови и нефтени находища“, се каза в изявлението. <br/><br/>Радиометърът ще позволи да се наблюдават промишлени и природни аварийни ситуации, опасни хидрометеорологични явления, да се откриват огнищата на горски и подземни пожари, големи емисии от замърсители, както и да се определи влагата на почвата, нивото на грунтови води и да се търсят подземни води и геотермални източници. <br/><br/>Завършването на работата по създаването на оборудването е планирано за 2022 година. <br/><br/><br/><i><b>Превод и редакция</b>: Мария Факова</i></p>
    </article>
  </body>
</html>