<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Borilacki/a317064-Dzosua-Potopio-sam-glavu.-Zasto-sam-tako-iscedjen.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T11:58:00+00:00"/>
    <meta property="og:title" content="Džošua: Potopio sam glavu... Zašto sam tako isceđen?"/>
    <meta property="og:description" content="Entoni Džošua, koji je u subotu povratio WBA, IBF i WBO pojaseve, pobedom nad Endijem Ruisom juniorom, kaže da se osećao umornim pre prve borbe sa američko-meksičkim bokserom, borbe koju je izgubio."/>
  </head>
  <body>
    <article>
      <h1>Džošua: Potopio sam glavu... Zašto sam tako isceđen?</h1>
      <h2>Entoni Džošua, koji je u subotu povratio WBA, IBF i WBO pojaseve, pobedom nad Endijem Ruisom juniorom, kaže da se osećao umornim pre prve borbe sa američko-meksičkim bokserom, borbe koju je izgubio.</h2>
      <address><time datetime="2019-12-09T11:58:00+00:00">09 Dec 2019, 11:58</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/171235/jpeg/Entoni-Dzosua.jpg"/>
        <figcaption>
          <cite>Richard Heathcote/Getty Images</cite>
        </figcaption>
      </figure>
      <p>U junu u Medison Skver Gardenu Ruis je nokautirao Džošuu i priredio jedno od najvećih iznenađenja u superteškoj kategoriji. <br/><br/><i>“Imao sam nekih zdravstvenih problema koji su me mučili u dužem periodu. Nisam znao šta nije u redu sa mnom. Osećao sam se toliko umorno i isceđeno, mislio sam da je zbog treninga… U svlačionici pre borbe sam potopio glavu u kantu leda i mislio: ‘Zašto se osećam tako umorno?‘ Obaveze svetskog šampiona su teške, sve te stvari, umor, odgovornosti…“,</i> rekao je Džošua i dodao:<br/><br/><i>“Sada imam energije, nisam propustio ni trening. Posle pregleda se ustanovila u čemu je bio problem, rekli su mi šta treba da sredimo. Išao sam na operaciju, ali počeo sam sa treninzima već u junu, nisam imao problema“.</i></p>
      <related>
        <a href="http://sportklub.rs/Blog/Blog-ostalo/a316955-Osveta-umerena-i-hladna-bas-kakva-je-i-bila-potrebna.html"/>
        <a href="http://sportklub.rs/Borilacki/a316948-Ali-Luis-Klicko-I-sad-Dzosua-Koja-je-sledeca-borba.html"/>
        <a href="http://sportklub.rs/Borilacki/a316924-Ko-zeli-trilogiju-Bicu-u-najboljoj-formi-u-zivotu.html"/>
      </related>
      <p>Britanac je odbio da kaže kakva je operacija u pitanju, ali bila je u vezi sa tim problemom uoči poraza od Ruisa. <br/><br/>Džošua je ponovio da više neće pozivati Dionteja Vajldera na istorijsku borbu za sva četiri pojasa.<br/><br/><i>“Kada gledaš tako daleko unapred, pogled može da se zamuti. Pre ili kasnije, gledaću ka zvanju jedinstvenog svetskog šampiona. Ako se prilika ukaže, boriću se sa Vajlderom ili Fjurijem. Oni se bore u februaru, tek posle toga moje ime može da počne da se spominje“.</i><br/><br/>Promoter Edi Hern rekao je da je u pregovorima da sledeća Džošuina borba bude na stadionu Totenhema kapaciteta 60.000 mesta, najverovatnije protiv Kubrata Puleva.<br/><br/><i>“Bila bi velika vest da to bude kod kuće. Ovde je bilo puno, to pokazuje da postoji veliko interesovanje“,</i> zaključio je Džošua.</p>
    </article>
  </body>
</html>