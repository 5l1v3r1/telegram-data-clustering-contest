<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1831051-kytajda-11-zyl-bojy-lim-zazasyn-ktken-ttkyn-aktalyp-sykty-foto.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-12-09T11:07:00+00:00"/>
    <meta property="og:title" content="Қытайда 11 жыл бойы өлім жазасын күткен тұтқын ақталып шықты (фото)"/>
    <meta property="og:description" content="Қытайда біреудің қылмысы үшін 11 жыл түрмеде отырған ер адам босатндыққа шықты деп хабарлайды KAZ.NUR.KZ Lenta.ru-ға сілтеме жасап."/>
  </head>
  <body>
    <article>
      <h1>Қытайда 11 жыл бойы өлім жазасын күткен тұтқын ақталып шықты (фото)</h1>
      <address><time datetime="2019-12-09T11:07:00+00:00">09 Dec 2019, 11:07</time> by <a rel="author">NUR.KZ, https://www.facebook.com/PortalNURKZ</a></address>
      <p>
        <b>Қытайда біреудің қылмысы үшін 11 жыл түрмеде отырған ер адам бостандыққа шықты деп хабарлайды <a href="https://kaz.nur.kz/">KAZ.NUR.KZ</a> <a href="https://lenta.ru/news/2019/12/09/jiangong/">Lenta.ru</a>-ға сілтеме жасап.</b>
      </p>
      <p>2008 жылы 51 жастағы Ли Цзянонгқа көршісі – 75 жастағы Цао Цзюйинді өлтірді деген айып тағылып, атқарылуы кейінге шегерілуімен өлім жазасына кесілді. Содан бері ол түзету мекемесінде ең қатаң жазаны күтіп жатқан екен.</p>
      <p>Цзюйин 2007 жылдың соңында қаза болған. Оның мәйіті өзі зейнетке шыққанша жұмыс жасаған цемент фабрикасындағы қазылған шұңқырдың ішінен табылды. Аузы изолентамен оралып, ал басында соққыдан қалған жарақаттар болған.</p>
      <blockquote>Полиция егде жастағы әйелді көршілес тұратын танысы өлтірген болуы мүмкін деп шешіп, Ли Цзянонгты тұтқындаған. Тергеу оның қылмысқа бару себебін анықтай алмаған, қылмыс қаруын да таппаған, сондай-ақ қылмыс жасалған орынды да анықтамаған. Дей тұрғанмен, ер адамды кінәлі деп танып, жазаға тартыпты.</blockquote>
      <p>Содан он жыл өткен соң Цзянонгтың туыстары істің қайта қаралуына қол жеткізді. Бұл жолы сот оның кінәсін дәлелдейтін айғақтар жеткіліксіз деп шешіп, үкімнің күшін жойды.</p>
      <p>Еске сала кетейік, бұған дейін 46 жыл бойы түрмеде өлім жазасын күткен жапониялық азаматтың ақталып шыққанын <a href="https://kaz.nur.kz/1797344-46-zyl-bojy-trmede-lim-zazasyn-ktken-zaponialyk-azamat-kinsiz-bolyp-sykty.html">хабарлағанбыз.</a></p>
      <p>Ивао Хакамада түрмеде 46 жылын, оның ішінде 34 жыл уақытын жеке камерада өткізген.</p>
    </article>
  </body>
</html>