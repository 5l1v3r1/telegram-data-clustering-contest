<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/12/09/Til-Rita-co-Det-g%C3%A5r-ikke-bedre-i-Boa-20554462.ece"/>
    <meta property="og:site_name" content="adressa.no"/>
    <meta property="article:published_time" content="2019-12-09T11:57:47+00:00"/>
    <meta property="og:title" content="Til Rita &amp; co: Det går ikke bedre i Boa!"/>
    <meta property="og:description" content="Vi håper virkelig at Arbeiderpartiet, SV, Sp og MDG gjør en ny vurdering av sitt budsjettframlegg om Boa."/>
  </head>
  <body>
    <article>
      <h1>Til Rita &amp; co: Det går ikke bedre i Boa!</h1>
      <h2>Debatt:</h2>
      <address><time datetime="2019-12-09T11:57:47+00:00">09 Dec 2019, 11:57</time> by <a rel="author">Torild Stavne, Torstein Vik og Nina Braadland (foreldre til barn på 30 + som har rett til gode tjenester)</a></address>
      <p>Vi håper virkelig at Arbeiderpartiet, SV, Sp og MDG gjør en ny vurdering av sitt budsjettframlegg om Boa.</p>
      <aside><a href="https://www.adressa.no/meninger/ordetfritt/2019/12/09/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/12/09/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/12/09/javascript:void(0);">Del denne artikkelen på e-post</a></aside>
      <p><b>I april var det bred </b>politisk enighet om at Boa (Bo- og aktivitetstilbud for utviklingshemmede) hadde vært underbudsjettert i mange år. Det hadde utviklet seg et nødvendig merforbruk. De rødgrønne partiene har nå kommet med et budsjettforslag for Boa i 2020. De gjør ingen endringer på rådmannens forslag som ble lagt fram tidligere i høst.</p>
      <p>
        <a href="https://www.adressa.no/pluss/nyheter/2019/12/02/N%C3%A5-tar-de-opp-kampen-mot-den-knappe-bemanningen-20526657.ece">
          <b>LES OGSÅ: Nå tar de opp kampen mot bemanningen</b>
        </a>
      </p>
      <p>Det foreligger altså et forslag til en økning i driften som tilsvarer bare halvparten av de senere års merforbruk. Det betyr i praksis en innstramming i et tjenesteområde som er under sterkt press og massiv kritikk.</p>
      <p><b>Alle vet at tjenestene</b> til voksne mennesker med utviklingshemning ikke er bra nok. De får ikke fullverdige individuelle tjenester slik de har krav på. I mange bofellesskap er det krisestemning, kaos og uforutsigbarhet for beboere. Pårørende fortviler. Aktivitetstilbudene sliter med alt for få ansatte i forhold til antall utviklingshemmede. Fritidsaktiviteter og kulturopplevelser er ikke tilgjengelige på en likeverdig måte med andre borgere. Alle disse områdene har et skrikende behov for flere ansatte!</p>
      <p>
        <b>LES OGSÅ: <a href="https://www.adressa.no/pluss/nyheter/2019/09/25/Dette-betyr-Trondheims-budsjettet-for-deg-i-kroner-og-%C3%B8re-20015743.ece">- Dette betyr budsjettet for deg</a></b>
      </p>
      <p>Vi håper virkelig at Arbeiderpartiet, SV, Sp og MDG gjør en ny vurdering av sitt budsjettframlegg! Alle de andre partiene har kommet med forslag om å øke budsjettet til Boa for 2020, utover rådmannens forslag. De har gitt gode begrunnelser for dette.</p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
    </article>
  </body>
</html>