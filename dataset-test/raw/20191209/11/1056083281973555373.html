<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813454/%D8%A7%D8%AC%D9%84%D8%A7%D8%B3%DB%8C%D9%87-%D8%B4%D9%87%D8%AF%D8%A7%DB%8C-%D8%B3%D8%A7%D8%AF%D8%A7%D8%AA-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:15:14+00:00"/>
    <meta property="og:title" content="اجلاسیه شهدای سادات خراسان جنوبی برگزار می‌شود"/>
    <meta property="og:description" content="فرمانده سپاه انصارالرضا (ع) خراسان جنوبی گفت: به منظور گرامیداشت یاد و نام شهدا و در راستا کنگره دو هزار شهید استان اجلاسیه ۱۴۰ شهید سادات خراسان جنوبی برگزار خواهد شد."/>
  </head>
  <body>
    <article>
      <h1>اجلاسیه شهدای سادات خراسان جنوبی برگزار می‌شود</h1>
      <address><time datetime="2019-12-09T11:15:14+00:00">09 Dec 2019, 11:15</time> by <a rel="author">محمدرضا بختیاری</a></address>
      <p>فرمانده سپاه انصارالرضا (ع) خراسان جنوبی گفت: به منظور گرامیداشت یاد و نام شهدا و در راستا کنگره دو هزار شهید استان اجلاسیه ۱۴۰ شهید سادات خراسان جنوبی برگزار خواهد شد.</p>
      <p>به گزارش ایسنا،‌ سردار علی قاسمی با اعلام این خبر توضیح داد:در راستا این اجلاسیه تا امروز ۲۳ یادواره شهرستانی، حوزه و پایگاهی در سطح استان برگزار شده، افزود: برگزاری جلسات با استاندار، دیدار با نماینده ولی فقیه، و سرکشی از خانواده های شهدای سادات استان از جمله برنامه های دنبال شده در راستای اجلاسیه  شهدا سادات استان است.</p>
      <p> قاسمی گفت: سال ۹۷ سال کنگره شهدا استان بود و این راه را در سال ۹۸ با برگزاری یادواره شهدا  عشایر استان در آذر ماه و برگزاری کنگره شهدا سادات استان در دی ماه  و در سال ۹۹ نیز ادامه خواهیم داد.  کنگره ۱۴۰ شهید سادات استان در پنج شنبه ۱۹ دی ماه در حسینیه جماران با حضور ۱۰ هزار نفر از سادات استان به ویژه خانواده شهدای سادات و رزمندگان استان  و با سخنرانی حجت الاسلام قاضی عسکر نماینده ولی فقیه در سازمان حج و زیارت برگزار خواهد شد.</p>
      <p> وی با  بیان اینکه در حال حاضر ۴۰ هزار سادات در شهرستان‌های استان وجود دارند، بیان کرد: در میان فرهنگیان استان ۷۷۲ معلم، در بین دانش آموزان  هزار و ۷۰۰ دانش آموز از مقطع دبیرستان، در بین دانشجویان مرکز استان ۵۱۸ دانشجو، در بین طلاب مرکز استان ۲۰۰ طلبه و  در میان بسیجیان ۷ هزار نفر سادات هستند.</p>
      <p> فرمانده سپاه انصارالرضا(ع) خراسان جنوبی با بیان اینکه از میان ۱۴۰ شهید سادات استان هفت شهید از امیران و سرداران هستند که به عنوان شهدا شاخص این اجلاسیه نامگزاری شدند، افزود: در این کنگره از سادات سراسر استان و تمامی اقشار دعوت شده که حضور یابند.</p>
      <p> سردار قاسمی خاطرنشان کرد: در راستا کنگره شهدای سادات استان چهار کتاب از شهیدان سید احمد رحیمی، سید علیرضا حسینی، سید فقیر حسینی و  شهیدین قاسمی چاپ شده که در اجلاسیه شهدا سادات استان خراسان جنوبی رونمایی خواهد شد.</p>
      <p> انتهای پیام</p>
    </article>
  </body>
</html>