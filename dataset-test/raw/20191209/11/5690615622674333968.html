<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840250-kitay-zaperechuye-informatsiyu-pro-2-mln-v-taborakh-perevikhovannya-dlya-uyguriv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T11:13:00+00:00"/>
    <meta property="og:title" content="Китай заперечує інформацію про 2 млн людей у &quot;таборах перевиховання&quot; для уйгурів"/>
    <meta property="og:description" content="КИЇВ. 9 грудня. УНН. Глава Синьцзян-Уйгурського автономного району КНР і заступник секретаря парткому цього регіону Шохрат Закір назвав помилковими …"/>
  </head>
  <body>
    <article>
      <h1>Китай заперечує інформацію про 2 млн людей у "таборах перевиховання" для уйгурів</h1>
      <address><time datetime="2019-12-09T11:13:00+00:00">09 Dec 2019, 11:13</time> by <a rel="author">Марк Омелянюк</a></address>
      <p><b>КИЇВ. 9 грудня. УНН.</b> Глава Синьцзян-Уйгурського автономного району КНР і заступник секретаря парткому цього регіону Шохрат Закір назвав помилковими повідомлення про перебування у місцевих виправних установах від 1 до 2 мільйонів чоловік, проте не зміг назвати актуальні дані. Як заявив він у понеділок на прес-конференції в Пекіні, ця цифра є "динамічною". Про це повідомляє <a href="https://www.reuters.com/">Reuters</a>, інформує <b>УНН</b>.</p>
      <p>"Через важку ситуацію з частими випадками тероризму в Сіньцзяні ми, згідно із законодавством, створили центри освіти і професійної перепідготовки та почали освітню роботу. Число осіб, які беруть участь в навчальних програмах є динамічним, хтось розпочинає участь, а хтось вибуває з них", - сказав він.</p>
      <p>Також Закір заперечив попередню кількість людей, які знаходились на "перевихованні" (2 млн осіб).</p>
      <p>"Повідомлення деяких іноземних ЗМІ про те, що в центрах освіти і професійної підготовки Синьцзяна містяться від 1 до 2 млн осіб є абсолютно сфабрикованими і голослівними", - додав Закір.</p>
      <p>Як повідомлялося раніше, <a href="https://www.unn.com.ua/uk/news/1835233-svitoviy-bank-skorochuye-dopomogu-sintszyanu-cherez-politiku-kitayu-v-tsomu-regioni">Світовий банк скорочує допомогу Сіньцзяну</a> через політику Китаю в цьому регіоні.</p>
    </article>
  </body>
</html>