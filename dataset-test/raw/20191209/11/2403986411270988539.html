<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_kiyevi_proshhayutsya_iz_zagiblim_na_donbasi_geroyem_ukrayini_dmitrom_kaplunovim_foto_n1245858"/>
    <meta property="og:site_name" content="24 Канал"/>
    <meta property="article:published_time" content="2019-12-09T11:20:00+00:00"/>
    <meta property="og:title" content="У Києві прощаються із загиблим на Донбасі Героєм України Дмитром Каплуновим: фото"/>
    <meta property="og:description" content="У столичному центрі культури і мистецтв СБУ триває прощання із Героєм України, співробітником СБУ Дмитром Каплуновим. Чоловік загинув на Донбасі ще 1 грудня, виконуючи бойове завдання разом із товаришем."/>
  </head>
  <body>
    <article>
      <h1>У Києві прощаються із загиблим на Донбасі Героєм України Дмитром Каплуновим: фото</h1>
      <address><time datetime="2019-12-09T11:20:00+00:00">09 Dec 2019, 11:20</time> by <a rel="author" href="https://24tv.ua/irina_vihrushh_tag6157/" target="_blank">Ірина Вихрущ</a></address>
      <p>
        <b>У столичному центрі культури і мистецтв СБУ триває прощання із Героєм України, співробітником СБУ Дмитром Каплуновим. Чоловік загинув на Донбасі ще 1 грудня, виконуючи бойове завдання разом із товаришем.</b>
      </p>
      <p>Тіло колеги Каплунова – бійця спецпідрозділу Центру спеціальних операцій СБУ Дениса Волочаєва – вдалося забрати відразу. Його поховали 3 грудня. А ось тіло Каплунова проросійські бойовики <a href="https://24tv.ua/boyoviki_povernuli_ukrayini_zagiblogo_polkovnika_sbu_kaplunova_n1245353">віддали українській стороні лише 7 грудня</a>.</p>
      <blockquote>Основне: <a href="https://24tv.ua/na_donbasi_zaginuli_dvoye_spetspriznachentsiv_sbu_detali_n1242484">На Донбасі загинули двоє спецпризначенців СБУ: деталі і фото загиблих</a></blockquote>
      <p>Попрощатися із Каплуновим прийшли співробітники СБУ, родичі та бойові товариші. Церемонія розпочалась о 9:30.</p>
      <figure>
        <img src="https://24tv.ua/resources/photos/news/620_DIR/201912/1245858_10354905.jpg?201912111529"/>
        <figcaption>Прощання із Дмитром Каплуновим/ фото 5 канал</figcaption>
      </figure>
      <figure>
        <img src="https://24tv.ua/resources/photos/news/620_DIR/201912/1245858_10354906.jpg?201912111529"/>
        <figcaption>Прощання із Каплуновим/ фото 5 канал</figcaption>
      </figure>
      <p><b>Як загинули герої?</b><br/>За непідтвердженою інформацією, вони перебували в тилу ворога і виконували бойове завдання. Повертаючись на підконтрольну Україні територію, вони підірвались на міні. Дмитро Каплунов загинув відразу, а Денис Волочаєв отримав важкі травми. Третій учасник спецоперації начебто прийняв рішення витягувати пораненого самотужки з небезпечної зони, а тіло Каплунова залишити. На жаль, Волочаєв помер ще до того, як товариш доніс його до українських позицій.</p>
      <blockquote><b>Важливо!</b> 3 грудня президент Володимир Зеленський підписав указ про посмертне присвоєння звання Героя України з врученням ордена "Золота Зірка" загиблим полковникам Денису Волочаєву і Дмитру Каплунову.</blockquote>
    </article>
  </body>
</html>