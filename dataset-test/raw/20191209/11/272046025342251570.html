<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339557.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T11:24:00+00:00"/>
    <meta property="og:title" content="חמת גדר - היסטוריה של מרגוע וחוויה לגוף ולנפש - כיכר השבת"/>
    <meta property="og:description" content="אטרקציה תיירותית, מפינות החמד שהתברכה בהם ארה&quot;ק • מקום עליה לרגל של אנ&quot;ש בואכה קברי הצדיקים שבצפון • בקרנו והתרשמנו ויותר לא מוותרים על זה (בארץ, מקודם) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>חמת גדר - היסטוריה של מרגוע וחוויה לגוף ולנפש - כיכר השבת</h1>
      <address>
        <time datetime="2019-12-09T11:24:00+00:00">09 Dec 2019, 11:24</time>
      </address>
      <p>יום רביעי האחרון אני מקבל טלפון מחבר: "תקשיב, השבוע אני לא מוותר לך, אנחנו יוצאים מחר בערב ושמרנו לך מקום ברכב"</p>
      <p>על מה אתה מדבר?</p>
      <p>"זוכר שספרתי לך על הליל שישי הקבוע שלנו? אז זהו שהגיע החורף והכל מוכן, יוצאים מחר ב 6 בערב..."</p>
      <p>אהה...נזכרתי מיד כבר חודשים ארוכים אני מחכה להזדמנות שתגיע...החברים מהשטיבעל השכונתי הפכו כבר את הענין למסורת…</p>
      <p>יוצאים בליל שישי לתפילה ברשב"י ואחר כך עוצרים לסכם שבוע עד השעות הקטנות של הלילה בפינת החמד של הצפון - <a href="http://bit.ly/2qEstTy">חמת גדר</a>.</p>
      <p>אני שמעתי על הענין אך הפעם באמת החלטתי שאני הולך על זה..ומה אני אגיד לכם - הציץ ונפגע...השבעתי את החבר'ה שמהיום והלאה הם שומרים לי קבוע מקום .</p>
      <p>אז החלטתי שאני לא אשמור את החויה אצלי בפנים, אלא אשתף אותכם ואולי גם אתם תקפצו על ההזדמנות שמתאפשרת רק בימי החורף הבעל"ט.</p>
      <p>
        <b>אז קודם כל קצת מידע מקדים על תופעת הטבע המדהימה הזו: </b>
      </p>
      <p>ארצנו הקטנטונת התברכה בתופעות טבע רבות, הנובעות ממיקומה הייחודי של ישראל בנקודת החיבור בין יבשות אפריקה ואסיה. ובמונחים גיאולוגיים ידועה כ'שבר הסורי אפריקאי'. בדיוק בנקודת חיבור זו שוכן אתר 'חמת גדר' בעמק הירמוך מדרום לרמת הגולן, בגובה של כ-150 מ' מתחת לפני הים. באתר נובעים ארבעה מעיינות חמים עשירים במינרלים, מעומק משוער של כ-2 קילומטר ויותר. מרחצאות חמת גדר היו בשימוש כבר בתקופות קדומות, הודות לסגולותיהם בריפוי מחלות עור. במקום נמצאו שרידים של מרחצאות מפוארים מהתקופה הרומית.</p>
      <p>לרוב מקובל להניח כי מי מעיינות חמים הם <a href="https://he.wikipedia.org/wiki/%D7%9E%D7%99_%D7%AA%D7%94%D7%95%D7%9D">מי תהום</a> הבאים במגע עם שכבות חמות. אך ההרכב המינרלי יוצא הדופן של מי המעיינות בבקעת הירדן בכלל ו<a href="http://bit.ly/2qEstTy">בחמת גדר</a> בפרט הביא חוקרים להעלות השערה כי מקור המים שונה מהרגיל - אלו הם מים שחדרו לעמק הירדן דרך עמק יזרעאל בתקופה גאולוגית קדומה בה גובה פני הים היה גבוה מהיום. מים אלו חילחלו באדמה, נתקלו בשכבה חמה והם עולים כיום כמי מעיינות חמים, מקור הטמפרטורה הגבוהה של המים אינו קשור לפעילות געשית, אלא לעומק הרב ממנו הם נובעים בבטן האדמה, בו שוררות טמפרטורות גבוהות</p>
      <p>גם בימים עברו האתר הזה היה מוקד עליה לרגל, בתל המצוי במרכז האתר נמצאו שרידי בית כנסת מהמאה החמישית עם רצפת פסיפס מפוארת ויחידה במינה, שחלק ממנה מוצב בכניסה לבניין בית המשפט העליון בירושלים.</p>
      <p>אך יותר מזה, השימוש במרחצאות באתר החל בתקופת המשנה, במאה השנייה, "עולין היינו עם רבי לחמת גדר והיה אומר לנו בחרו לכם חלקי אבנים ואתם מותרין לטלטלן למחר." (ובעברית: עולים היינו עם רבי לחמת גדר והיה אומר לנו בחרו לכם חלקי אבנים ואתם מותרים לטלטלן למחר) (<a href="https://he.wikipedia.org/wiki/%D7%AA%D7%9C%D7%9E%D7%95%D7%93_%D7%99%D7%A8%D7%95%D7%A9%D7%9C%D7%9E%D7%99">תלמוד ירושלמי</a>, מסכת שבת, פרק ד', הלכה ב': גמרא). </p>
      <p>כשבודקים בספרות המקצועית אמנם מתקשים למצוא תכונות רפואיות מוסברות, אך מקובל לומר כי השהייה במעיינות השונים הנובעים באתר משרים רוגע ושלווה, מועילים לדלקות פרקים על סוגיהם, משחררים שרירים כווצים ואף מחלות עור שונות נרפאות מזכותם. מה שבטוח שהחוויה שם הינה יוצאת דופן וייחודית…ועל זה אני יכול להעיד.</p>
      <p>
        <b>אז יצאנו ביום חמישי מירושלים ופנינו לכיוון רשב"י. לאחר תפילת ערבית מרוממת יצאנו בהרגשה מרוממת לקראת החוויה אל תוך הלילה.</b>
      </p>
      <p>הגענו לאתר ומה שנגלה לנגד עיני היו מראות יוצאי דופן. קודם כל האתר כולו <a href="http://bit.ly/2qEstTy">מלא באנ"ש</a>, זוהיתה כבר שעת לילה מאוחרת אך פה היה נראה שרק התחיל הלילה...החברה משתכשכים בבריכות השונות באתר, פניהם מלאות אנרגיה ומרץ. פה יושבת קבוצת בחורים חסידיים עם גיטרה ממש בתוך המיים, ופורטים על נימי הנשמה בשירי רגש.</p>
      <figure>
        <img src="https://s1.kikar.co.il/data/auto/addonsmgr/ln/pad574pn.jpg"/>
        <figcaption>פיני איינהורן באירוע מיוחד לפתיחת עונת החורף</figcaption>
      </figure>
      <p>לעומתם בפינה הרחוקה יותר, ובשקט מוחלט התרכזה לה קבוצה של אנשים מבוגרים שנראה שמנצלים את התכונות הבריאותיות של המקום עד כלות, חזותם מוכיחה עליהם...<a href="http://bit.ly/2qEstTy">הרוגע והשלווה </a>פרוסים על פניהם ונראה כי הם אוגרים כאן כוחות לקראת השבוע העמוס העומד למולם.</p>
      <p>הסתובבתי באתר ונפעמתי מכל מה שראו עיני, התחלתי לשאול שאלות את העוברים ושבים שיסבירו לי קצת על האתר, אך אלו החוו בתנועת ביטול, באומרם "תן להנות...עכשיו זה לא זמן לשלאלות…"</p>
      <p>אך סקרנותי לא עצרה בעדי וצעדתי מעדנות לכיוון משרדי האתר, נדהמתי לראות בשעה כזו (24:30) אור דולק במשרד המנהל, ועד מהרה מצאתי את עצמי יושב במשרדו של<b> שרון ניניו, מנכ"ל חמת גדר</b>שבדיעבד התברר לי שהוא בעל נסיון רב בניהול אתרי תיירות (פארק המים שפיים ופארק החוויות מיני ישראל)</p>
      <figure>
        <img src="https://s1.kikar.co.il/data/auto/addonsmgr/gi/ozducrb0.jpeg"/>
        <figcaption>שרון ניניו, מנכ"ל חמת גדר</figcaption>
      </figure>
      <p>אחרי סקירה היסטורית מעמיקה ומהירה, הסביר לי שרון כי האתר מציע מספר אטרקציות מרכזיות:</p>
      <p>1- בריכת איגום מרכזית ישירות מהנביעה עצמה הממוקמת בתוך מבנה אבן עם טמפ' מים מדהימה של 42 מעלות</p>
      <p>2- בריכת איגום חיצונית ומקורה בפרגולה המאפשרת רחיצה גם בשעת גשמים עם טמפ' מים של 38 מעלות</p>
      <p>3- האטרקציה המרכזית (ותכף תבינו למה...) בריכת איגום תחת כיפת השמים עם טמפ' מים דומה  38 מעלות.</p>
      <p> </p>
      <p>
        <b>אז מה בעצם עומד מאחורי ההחלטה שלכם לפתוח את האטרקציה לציבור החרדי בשעת לילה כה מאוחרת?</b>
      </p>
      <p>"קודם כל", פתח שרון, "אני גאה לנהל אתר כה מיוחד שהוא אטרקציה שכל מטרתה היא להנגיש את הטבע לכלל האוכלוסיה, פשוט לעשות כיף לאנשים ולהביא אותם למקום שהוא מפנינות החמד הכי קדומות בארץ ישראל עם מסורת של הנאה לגוף ומרגוע לנפש. ראשית אני רוצה לציין כי החוויה כאן היא כולה טבעית, ללא שום ערבוב של כלור או חומרים אחרים המצויים בבריכות שאינן טבעיות, וההחלטה לפתוח את האתר לציבור החרדי היא הנחת הבסיס כי לכל אוכלוסיה ומגזר מגיע להינות ולהפיק את המירב מאוצרות הטבע בהם חנן הקב"ה את ארצינו הקדושה.</p>
      <p>האתר מלא בימות השנה נופשים שבאים לכאן כם ללינה באוהלים וגם למלון הספא שהוקם בשנים הארונות, אך כל זה לא ממש משרת את הציבור החרדי.</p>
      <p>הנהלת האתר זיהתת כבר לפני שנים כי יום חמישי ובמיוחד בשעות המאוחרות שלו יכול להתאים ככפפה ליד לציבור הספציפי הזה"</p>
      <p>
        <b>אם כך מדוע דוקא בחורף?</b>
      </p>
      <p>"אז אני רוצה לגלות לכם סוד...מי שחווה את זה פעם אחת יבין בדיוק על מה אני מדבר. תדמיין לעצמך...קור ורוח מסביב, גשם מטפטף מעל ואתה עם חבריך בבריכה חמה המעלה אדים אל על אל מול טיפות הגשם הקרירות הנופלות אט אט מהשמים, זו <a href="http://bit.ly/2qEstTy">חויה של כל החושים </a>שפשוטת מטריפה כשחווים אותה."</p>
      <p>"לכן גם האטרקציה המושלמת לחוות את חמת גדר היא בבריכה שתחת כיפת השמים ודוקא בימות החורף הקרירים!"</p>
      <p>בדיוק בנקודה זו תפסתי את עצמי - חבל על כל דקה שאני שורף כאן במשרד החמים, שרון הסכים עימי ויצאנו שנינו יחד לסיבוב נוסף קצרצר לפני שעליתי על הבגד ים ונסחפתי לחוויה.</p>
      <p>יצאנו מהמשרד ושרון הבטיח להפתיע אותי עם משהו שירגיש לי "כמו בבית" כך אמר, מרחוק אני רואה התגודדות של חבר'ה סביב עמדה מהבילה, הריח היה מוכר לי אך לא הסתדר לי שזו המציאות, אך משפילסנו דרכנו למרכז הדוכן שפשפתי עיניים בתדהמה...סיר צ'ולנט מהביל עם מגשי קוגל ירושלמי ואפילו מלפפון חמוץ ביצבץ לו מתוך פרוסות קוגל חריפות....</p>
      <figure>
        <img src="https://s1.kikar.co.il/data/auto/addonsmgr/kd/3bghwwi2.jpg"/>
        <figcaption>סיר צ'ולנט מהביל</figcaption>
      </figure>
      <p>שרון טפח על כתפי והפטיר: רואה...זה בחורצ'יק מירושלים שמוריד איתו את כל הטוב הזה מעיר הקודש והכל לרווחת הלקוחות שלנו"</p>
      <p>אז אחרי שהשבעתי את רעבוני בצלחת המהבילה נפרדתי משרון והבטחתי לו שאנחנו ממשיכים את השיחה בשבוע הבא... כיא אין סיכוי שאני הולך לוותר על חוויה כל כך מכוננת.</p>
      <p>
        <a href="http://bit.ly/2qEstTy">
          <b>רוצים לחוות את הטירוף הזה בעצמכם? כנסו לכאן וקבלו גם קופון הנחה&gt;&gt;</b>
        </a>
      </p>
      <p> </p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339727.html">'אם זה היה דרעי היו שוחטים אותו'; התמונה של גפני ואיווט</a>
        </li>
        <li>
          <a href="https://www.kikar.co.il/339721.html">פגיעת אוטובוס: חרדית נפצעה בתאונה בי-ם</a>
        </li>
        <li>
          <a href="https://www.kikar.co.il/339718.html">הצהרת תובע: בן 65 תקף בנות סמינר בב"ב</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>