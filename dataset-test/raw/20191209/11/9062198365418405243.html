<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411336/kriz-buyuyor-super-lig-ekibi-bu-kez-2-kaptani-kadro-disi-birakti"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T11:42:00+00:00"/>
    <meta property="og:title" content="Kriz büyüyor! Süper Lig ekibi bu kez 2 kaptanı kadro dışı bıraktı"/>
    <meta property="og:description" content="Kriz büyüyor... Süper Lig ekibinde bu kez 2 kaptanı kadro dışı kaldı."/>
  </head>
  <body>
    <article>
      <h1>Kriz büyüyor! Süper Lig ekibi bu kez 2 kaptanı kadro dışı bıraktı</h1>
      <h2>İstikbal Mobilya Kayserispor'da geçen hafta Adebayor, Atila Turan, Tavares ve Ntep ile yollarını ayırırken bu kez takım kaptanları Umut Bulut ile Şamil Çinaz kadroya alınmadı.</h2>
      <address>
        <time datetime="2019-12-09T11:42:00+00:00">09 Dec 2019, 11:42</time>
      </address>
      <p>Süper Lig'in 14. haftasında sahasında Çaykur Rizespor ile karşılaşacak olan İstikbal Mobilya Kayserispor'da maç kadrosu belli oldu. Teknik Direktör Bülent Uygun, kadroya 18 futbolcu dahil ederken takım kaptanları Umut Bulut ile Şamil Çinaz alınmadı.</p>
      <p>Geçen hafta Emmanuel Adebayor, Atila Turan, Adryan Tavares ve Paul Georges Ntep ile yollarını ayıran, Nurettin Korkmaz'ı sakatlar kadrosuna dahil eden İstikbal Mobilya Kayserispor'da kadro sıkıntısı yaşanırken takım kaptanları Umut Bulut ile Şamil Çinaz kadro dışı kaldı. Teknik Direktör Bülent Uygun, bu iki futbolcuyu Çaykur Rizespor maçı kadrosuna dahil etmedi. İki oyuncu, müsabakayı tribünden takip edebilecek.</p>
      <p>Ayrıca süresiz kadro dışı bırakılan Bilal Başacıkoğlu da, sakatlığı bulunan Alpay Çelebi ile Levent Gülen de kadroda yer almayacak diğer isimler.</p>
      <h3>MUHTEMEL 11</h3>
      <p>İstikbal Mobilya Kayserispor'un Çaykur Rizespor karşısına Silviu Lung, Miguel Lopes, Benoit Poulain, Mert Kula, Yasir Subaşı, Hasan Hüseyin Acar, Dja Djedje, Bernard Mensah, Ziya Alkurt, Pedro Henrique, Artem Kravets 11'i ile çıkması bekleniyor.</p>
    </article>
  </body>
</html>