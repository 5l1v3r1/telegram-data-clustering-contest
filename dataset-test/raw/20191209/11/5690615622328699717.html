<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840249-sbu-z-pochatku-roku-za-koruptsiyu-bulo-zasudzheno-chetvero-prokuroriv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T11:06:00+00:00"/>
    <meta property="og:title" content="СБУ: з початку року за корупцію було засуджено четверо прокурорів"/>
    <meta property="og:description" content="КИЇВ. 9 грудня. УНН. В Україні з початку 2019 року за матеріалами спецпідрозділів по боротьбі з корупцією та оргзлочинністю СБУ було засуджено четверо …"/>
  </head>
  <body>
    <article>
      <h1>СБУ: з початку року за корупцію було засуджено четверо прокурорів</h1>
      <address><time datetime="2019-12-09T11:06:00+00:00">09 Dec 2019, 11:06</time> by <a rel="author">Роман Рудський</a></address>
      <p><b>КИЇВ. 9 грудня. УНН. </b>В Україні з початку 2019 року за матеріалами спецпідрозділів по боротьбі з корупцією та оргзлочинністю СБУ було засуджено четверо прокурорів, також сімох прокурорів було звільнено. Про це <b>УНН</b> повідомили у пресцентрі Служби безпеки України.</p>
      <p>Так, із початку 2019 року за матеріалами спецпідрозділів по боротьбі з корупцією та оргзлочинністю: </p>
      <p>- розпочато 10 кримінальних проваджень за ознаками ст. 368 (прийняття пропозиції, обіцянки або одержання неправомірної вигоди службовою особою) Кримінального кодексу України;</p>
      <p>- повідомлено про підозру у корупційних правопорушеннях 11 працівникам органів прокуратури, у тому числі 3 керівникам;</p>
      <p>- засуджено 4 прокурорів;</p>
      <p>- звільнено із займаних посад 7 посадовців.</p>
      <p>Загалом зловмисники отримали неправомірної вигоди на мільйон гривень.</p>
      <p>Нагадаємо, у Херсонській області почесного працівника прокуратури <a href="https://www.unn.com.ua/uk/news/1838916-na-khersonschini-suditimut-pochesnogo-prokurora-za-khabar-u-shist-tisyach-griven">судитимуть</a> за вимагання та одержання неправомірної вигоди.</p>
    </article>
  </body>
</html>