<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/danske-da-kan-borsfesten-fortsatta-6981211"/>
    <meta property="og:site_name" content="Affärsvärlden"/>
    <meta property="article:published_time" content="2019-12-09T11:17:00+00:00"/>
    <meta property="og:title" content="Danske: Då kan börsfesten fortsätta"/>
    <meta property="og:description" content="2019 har varit ett urstarkt börsår och även om Danske Bank menar att det finns skäl att se över portföljen finns det också kommande händelser som kan ge fortsatt börslyft."/>
  </head>
  <body>
    <article>
      <h1>Danske: Då kan börsfesten fortsätta</h1>
      <address>
        <time datetime="2019-12-09T11:17:00+00:00">09 Dec 2019, 11:17</time>
      </address>
      <p>
        <b>2019 har varit ett urstarkt börsår och även om Danske Bank menar att det finns skäl att se över portföljen finns det också kommande händelser som kan ge fortsatt börslyft.</b>
      </p>
      <p>Sedan årsskiftet har Stockholmsbörsens breda index stigit med omkring 25 procent. Samtidigt har amerikanska S&amp;P 500 stigit med 26 procent i lokal valuta och europeiska STOXX 600 med 21 procent.</p>
      <p>Under hösten har handelskonflikten, och det potentiella handelsavtalet, mellan USA och Kina präglat börsen. Varierade besked har duggat tätt och nu på söndag väntar en tullhöjning om ett avtal inte nåtts. Om ett avtal faktiskt äntligen sluts menar Danske Banks sparekonom Maria Landeborn att detta kan ge börslyft globalt. Det skriver hon i sitt veckobrev.</p>
      <p>I övrigt menar hon att det är amerikanska aktier som kan stå emot osäkerheten kring handelsavtalet bäst, och banken behåller därför en övervikt i USA. Något som i övrigt har gett stöd åt USA-börserna var fredagens jobbsiffror, som var mycket starkare än väntat. På onsdag kommer även Federal Reserves räntebesked och även om centralbanken väntas pausa med räntesänkningarna kan de signalera ytterligare en sänkning till våren.</p>
      <p>Även om banken behåller en övervikt i just amerikanska aktier skriver Maria Landeborn i veckobrevet att det, med tanke på börsuppgången, kan vara dags att se över fördelningen mellan aktier och obligationer i portföljen och vid behöv sälja av en del aktier och öka i obligationer.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fdanske-da-kan-borsfesten-fortsatta-6981211&amp;title=Danske%3A%20D%C3%A5%20kan%20b%C3%B6rsfesten%20forts%C3%A4tta&amp;description=2019%20har%20varit%20ett%20urstarkt%20b%C3%B6rs%C3%A5r%20och%20%C3%A4ven%20om%20Danske%20Bank%20menar%20att%20det%20finns%20sk%C3%A4l%20att%20se%20%C3%B6ver%20portf%C3%B6ljen%20finns%20det%20ocks%C3%A5%20kommande%20h%C3%A4ndelser%20som%20kan%20ge%20fortsatt%20b%C3%B6rslyft.">Facebook</a>
        </li>
        <li>
          <a href="http://twitter.com/share?text=Danske%3A%20D%C3%A5%20kan%20b%C3%B6rsfesten%20forts%C3%A4tta&amp;url=https%3A%2F%2Fwww.affarsvarlden.se%2Fbors-ekonominyheter%2Fdanske-da-kan-borsfesten-fortsatta-6981211">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fdanske-da-kan-borsfesten-fortsatta-6981211&amp;title=Danske%3A%20D%C3%A5%20kan%20b%C3%B6rsfesten%20forts%C3%A4tta">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fdanske-da-kan-borsfesten-fortsatta-6981211&amp;title=Danske%3A%20D%C3%A5%20kan%20b%C3%B6rsfesten%20forts%C3%A4tta">Reddit</a>
        </li>
        <li>Mail</li>
      </ul>
    </article>
  </body>
</html>