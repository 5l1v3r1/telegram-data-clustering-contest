<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80193012/"/>
    <meta property="og:site_name" content="Janam TV"/>
    <meta property="article:published_time" content="2019-12-09T11:59:59+00:00"/>
    <meta property="og:title" content="ഇബ്രാഹിംകുഞ്ഞിനെതിരെ നിര്‍ണ്ണായക തെളിവുകള്‍ ലഭിച്ചെന്ന് വിജിലന്‍സ്"/>
    <meta property="og:description" content="കൊച്ചി: പാലാരിവട്ടം പാലം അഴിമതിയില്‍ മുന്‍ മന്ത്രി ഇബ്രാഹിം കുഞ്ഞിനെതിരെ നിര്‍ണ്ണായക തെളിവ് ലഭിച്ചെന്ന് വിജിലന്‍സ്. കേസന്വേഷണം ഇഴഞ്ഞ് നീങ്ങുകയാണെന്ന്"/>
  </head>
  <body>
    <article>
      <h1>ഇബ്രാഹിംകുഞ്ഞിനെതിരെ നിര്‍ണ്ണായക തെളിവുകള്‍ ലഭിച്ചെന്ന് വിജിലന്‍സ്</h1>
      <address><time datetime="2019-12-09T11:59:59+00:00">09 Dec 2019, 11:59</time> by <a rel="author">Janam TV Web Desk</a></address>
      <p>കൊച്ചി: പാലാരിവട്ടം പാലം അഴിമതിയില്‍ മുന്‍ മന്ത്രി ഇബ്രാഹിം കുഞ്ഞിനെതിരെ നിര്‍ണ്ണായക തെളിവ് ലഭിച്ചെന്ന് വിജിലന്‍സ്. കേസന്വേഷണം ഇഴഞ്ഞ് നീങ്ങുകയാണെന്ന് വിജിലന്‍സിനെതിരെ ആരോപണ മുയര്‍ന്ന സാഹചര്യത്തിലാണ് പുതിയ വെളിപ്പെടുത്തല്‍.</p>
      <p>ഗവര്‍ണറുടെ അനുമതി ലഭിച്ചാലുടന്‍ ഇബ്രാഹിം കുഞ്ഞിനെ ചോദ്യം ചെയ്യുമെന്നും അന്വേഷണ സംഘത്തലവന്‍ പറഞ്ഞു. അതേസമയം ഇബ്രാഹിംകുഞ്ഞ് തെറ്റ് ചെയ്തുവെന്ന് വ്യക്തമായതായും നിയമപരമായി മുന്നോട്ട് പോകുമെന്നും പൊതുമരാമത്ത് മന്ത്രി ജി സുധാകരന്‍ പ്രതികരിച്ചു.</p>
      <p>കൂടാതെ പാലാരിവട്ടം പാലത്തില്‍ ഭാരപരിശോധന വേണമെന്ന ഹൈക്കോടതി ഉത്തരവില്‍ പുനപരിശോധനാ ഹര്‍ജി നല്‍കുമെന്നും മന്ത്രി പറഞ്ഞു.</p>
    </article>
  </body>
</html>