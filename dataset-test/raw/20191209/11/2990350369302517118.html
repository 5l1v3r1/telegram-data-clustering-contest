<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/extreme/na-volyni-mikroavtobus-zbyv-6-richnu-divchynku-dytyna-v-reanimatsiyi-/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T11:23:00+00:00"/>
    <meta property="og:title" content="На Волині мікроавтобус збив 6-річну дівчинку, дитина в реанімації"/>
    <meta property="og:description" content="Поліція Каменя-Каширського відкрила кримінальне провадження за фактом ДТП з 6-річною дитиною"/>
  </head>
  <body>
    <article>
      <h1>На Волині мікроавтобус збив 6-річну дівчинку, дитина в реанімації</h1>
      <address>
        <time datetime="2019-12-09T11:23:00+00:00">09 Dec 2019, 11:23</time>
      </address>
      <p>Дорожньо-транспортна пригода сталася в п’ятниця, 6 грудня, по 13 годині. За кермом транспортного засобу перебував 28-річний місцевий житель, повідомляє пресслужба волинської поліції.<br/><br/>Водій, ймовірно, не вибрав безпечну швидкість руху та допустив наїзд на 6-річну дівчинку, яка перетинала проїжджу частину дороги поза пішохідним переходом. Внаслідок ДТП потерпіла отримала тілесні ушкодження. Її госпіталізували в реанімацію.<br/><br/>У суботу, 7 грудня, по 23 годині на вулиці Незалежності в селі Пулемець Шацького району легковик Volkswagen Passat, під керуванням 37-річного місцевого жителя, здійснив наїзд на 40-річного жителя цього ж села. Перехожий рухався проїжджою частиною дороги в попутному напрямку. Поліцейські встановили, що водій перебував за кермом в стані алкогольного сп’яніння. Внаслідок ДТП потерпілий отримав тілесні ушкодження. Його госпіталізували в травматологію центральної районної лікарні.<br/><br/>За обома фактами ДТП відомості слідчі внесли до Єдиного реєстру досудових розслідувань за ч.1 ст. 286 Кримінального кодексу України. Санкція статті передбачає покарання у вигляді штрафу від 3,4 тис. грн. до 8,5 тис. грн. або виправні роботи на строк до двох років, або арешт на строк до шести місяців, або до трьох років обмеження волі. Реклама ﻿</p>
    </article>
  </body>
</html>