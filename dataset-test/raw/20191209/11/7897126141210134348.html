<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4998151-kosh-keldiniz-dimashty-arsy-al-an-a-sh.html"/>
    <meta property="og:site_name" content="zakon.kz"/>
    <meta property="article:published_time" content="2019-12-09T11:53:00+00:00"/>
    <meta property="og:title" content="&quot;Кош келдиниз!&quot;. Димашты қарсы алған АҚШ әуежайындағы жұрт осылай деп шулады"/>
    <meta property="og:description" content="Алдында Димаштың Нью-Йоркте 10 желтоқсанда өтетін жеке концертіне әлемнің 51 елінен жанкүйерлері барады деп хабарланған."/>
  </head>
  <body>
    <article>
      <h1>"Кош келдиниз!". Димашты қарсы алған АҚШ әуежайындағы жұрт осылай деп шулады</h1>
      <h2>Алдында Димаштың Нью-Йоркте 10 желтоқсанда өтетін жеке концертіне әлемнің 51 елінен жанкүйерлері барады деп хабарланған.</h2>
      <address>
        <time datetime="2019-12-09T11:53:00+00:00">09 Dec 2019, 11:53</time>
      </address>
      <p><b>Димаш Құдайберген Нью-Йоркте 10 желтоқсанда концерт беру үшін бүгін АҚШ-қа барды. Оны Джон Кеннеди атындағы халықаралық әуежайдан жанкүйерлері Қазақстанның жалауымен қарсы алды</b>, деп хабарлайды<a href="https://kaz.zakon.kz/"> zakon.kz.</a></p>
      <p>Димашты Нью-Йорк әуежайынан қарсы алу кезінде түсірілген видеолар Интернетте пайда бола бастады. Көбісін осы оқиғаға куә адамдар салған. Ал мына видеоны түсірген адам Димашты мүлде білмейді. Өзі солай деп айтады.</p>
      <p>
        <b>Видеода Димашты қарсы алған жанкүйерлер "Кош келдиниз!" Димаш-Димаш" деп тоқтамай айғайлайды.</b>
      </p>
      <blockquote>- Сұмдық қой, мына адамдар сонда бұл жігіттің фанаттары ма? Жас жігіт шықты, бұл қарсы алып тұрғандар оның желісіне жазушылар ғой сонда. Бұл - мен куә болған, қатты кұрмет көрсетілген Ресейдің екінші жұлдызы. Юлияға мысықтарымызбен келген едік, ал мына арада жас жігіт дүркіретіп жатыр. Өз басым, оның әндерін тыңдап көрмеппін, көру керек екен, - дейді видеоны түсіріп тұрған орыс келіншек.</blockquote>
      <p>Айта кетсек, алдында Димаштың Нью-Йоркте 10 желтоқсанда өтетін жеке концертіне әлемнің 51 елінен жанкүйерлері барады деп хабарланған.</p>
      <figure>
        <iframe src="https://www.youtube.com/embed/FuNTnuRL3bc" width="560" height="315" data-service="Youtube" scrolling="no"/>
      </figure>
    </article>
  </body>
</html>