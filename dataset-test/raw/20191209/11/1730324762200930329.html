<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/252028/"/>
    <meta property="og:site_name" content="The Bangkok Insight"/>
    <meta property="article:published_time" content="2019-12-09T11:30:43+00:00"/>
    <meta property="og:title" content="‘แสนสิริ’ มั่นใจปิดสิ้นปี ยอดโอนรวมเข้าเป้า 32,000 ล้าน"/>
    <meta property="og:description" content="แสนสิริ เดินหน้าดันยอดสู่เป้าโอนรวม 32,000 ล้านบาท พร้อมทะยอยโอนอีก 2 โครงการปีนี้ หลัง “เดอะ เบส เพชรบุรี-ทองหล่อ” สร้างยอดพรีเซลล์สูงถึง 60% ภายใน 2 เดือนหลังจากเปิดขาย พร้อมโอน โครงการ เดอะ เบส การ์เดน-พระราม9 แล้ว 100%"/>
  </head>
  <body>
    <article>
      <h1>‘แสนสิริ’ มั่นใจปิดสิ้นปี ยอดโอนรวมเข้าเป้า 32,000 ล้าน</h1>
      <address><time datetime="2019-12-09T11:30:43+00:00">09 Dec 2019, 11:30</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>แสนสิริ เดินหน้าดันยอดสู่เป้าโอนรวม 32,000 ล้านบาท พร้อมทะยอยโอนอีก 2 โครงการปีนี้ หลัง “เดอะ เบส เพชรบุรี-ทองหล่อ” สร้างยอดพรีเซลล์สูงถึง 60% ภายใน 2 เดือนหลังจากเปิดขาย พร้อมโอน โครงการ เดอะ เบส การ์เดน-พระราม9 แล้ว 100%</p>
      <p>นายปิติ จารุกำจร รองกรรมการผู้จัดการฝ่ายพัฒนาโครงการคอนโดมิเนียมและบริหารกลยุทธ์โครงการ บริษัท แสนสิริ จำกัด (มหาชน) เปิดเผยว่า บริษัทมั่นใจว่าจะสามารถทะยอยส่งมอบห้องและปิดการโอนเดอะเบส ทั้ง 2 โครงการที่กำลังทะยอยโอน รวมถึงสร้างยอดขายจากโครงการเดอะ เบส เพชรบุรี ทองหล่อ เป็นไปตามเป้าที่วางไว้ที่ได้อย่างแน่นอน และส่งผลให้ดันยอดโอนรวมสิ้นปี 2562 เป็นไปตามเป้าที่ 32,000 ล้านบาท</p>
      <figure>
        <img src="https://www.thebangkokinsight.com/wp-content/uploads/2019/12/%E0%B9%80%E0%B8%94%E0%B8%AD%E0%B8%B0-%E0%B9%80%E0%B8%9A%E0%B8%AA-%E0%B8%AA%E0%B8%B8%E0%B8%82%E0%B8%B8%E0%B8%A1%E0%B8%A7%E0%B8%B4%E0%B8%97-50_pool.jpg"/>
      </figure>
      <p>สำหรับภาพรวมตลาดคอนโดในโซนพระราม 9 นี้ นับว่ามีอัตราการเติบโตที่สูงขึ้น ซึ่งอัตราเฉลี่ยของตลาดคอนโดมิเนียมที่อยู่อาศัยในทำเลนี้อยู่ที่ 110,000 บาทต่อตรม. เนื่องจากเป็นแหล่งรวมของสำนักงานออฟฟิศในย่านศูนย์กลางธุรกิจแห่งใหม่ที่น่าจับตามอง จึงทำให้มีแนวโน้มด้านความต้องการที่อยู่อาศัยเพิ่มมากขึ้น โดยสัดส่วนอุปสงค์คอนโดแนวสูงที่ 78% และอุปทานตลาดราว 22%</p>
      <p>ทั้งนี้ โครงการ เดอะ เบส การ์เดน-พระราม9 ปัจจุบันมีอัตราการปล่อยเช่าสูงสุดถึง 6% ขณะที่ลูกค้าแบ่งเป็นสัดส่วนลูกค้าไทย 62% และต่างชาติ 38% ได้แก่ จีน อังกฤษ แคนาดา มาเลเซีย และสิงคโปร์ โดยปัจจัยสำเร็จมาจากกลยุทธ์หลัก ได้แก่ ความเชื่อมั่นในคุณภาพของลูกค้าที่มีต่อแบรนด์แสนสิริ, ความโดดเด่นโครงการที่แตกต่างและตอบรับไลฟ์สไตล์การใช้ชีวิต, จุดเด่นด้านราคาที่เข้าถึง, โลเคชั่น พระราม 9 ใกล้โซนสำนักงานออฟฟิศซึ่งเป็นย่าน CBD และ ราคาคุ้มค่า</p>
      <figure>
        <img src="https://www.thebangkokinsight.com/wp-content/uploads/2019/12/Sansiri-TheBaseGR9-26-re2.jpg"/>
      </figure>
      <p>“แบรนด์ THE BASE เป็นแบรนด์คอนโดมิเนียมที่พัฒนาขึ้นในแนวคิด “You are where you live” ที่มุ่งเน้นตอบสนองชีวิตคนรุ่นใหม่ ทันสมัย มีความเป็นตัวเอง แต่ละโครงการเน้นออกแบบสะท้อนไลฟ์สไตล์ของผู้อยู่อาศัยในทำเลนั้นๆ ปัจจุบัน แบรนด์เดอะ เบส ได้รับการตอบรับที่ดีครอบคุลมทั่วประเทศ มีจำนวนทั้งสิ้น 16 โครงการ มูลค่ารวม 29,742 ล้านบาท จำนวนรวม 11,165 ยูนิต”นายปิติ กล่าว</p>
      <p>ขณะที่โครงการล่าด “เดอะ เบส เพชรบุรี ทองหล่อ” คอนโดใหม่จากแสนสิริ 400 ม. จากทองหล่อ เริ่มต้น 3.29 ล้านบาท ชูแนวคิด “ค้นพบพื้นที่ที่ใช่ บนทำเลใจกลางเมือง” โดยรูปแบบของโครงการเป็นอาคารที่พักอาศัย 36 ชั้น 496 ยูนิตบนพื้นที่ประมาณ 2 ไร่ พร้อมมอบความเป็นส่วนตัวด้วยการอยู่อาศัยแบบ Low Density ด้วยจำกัดจำนวนยูนิตในแต่ละชั้นไม่เกิน 17 ยูนิต พบกับโปรโมชั่นพิเศษจากโครงการ เดอะ เบส เพชรบุรี ทองหล่อ ลดสูงสุด 100,000 บาท</p>
      <figure>
        <img src="https://www.thebangkokinsight.com/wp-content/uploads/2019/12/%E0%B9%80%E0%B8%94%E0%B8%AD%E0%B8%B0-%E0%B9%80%E0%B8%9A%E0%B8%AA-%E0%B9%80%E0%B8%9E%E0%B8%8A%E0%B8%A3%E0%B9%80%E0%B8%81%E0%B8%A9%E0%B8%A1_Lobby-re.jpg"/>
      </figure>
      <p>“เรามั่นใจ ว่าจะสามารถทะยอยส่งมอบห้องและปิดการโอนเดอะเบส ทั้ง 2 โครงการที่กำลังทะยอยโอน รวมถึงสร้างยอดขายจากโครงการเดอะ เบส เพชรบุรี ทองหล่อ เป็นไปตามเป้าที่วางไว้ที่ได้อย่างแน่นอน และส่งผลให้ดันยอดโอนรวมสิ้นปี 2562 เป็นไปตามเป้าที่ 32,000 ล้านบาท” นายปิติ กล่าวสรุป</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F252028%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/252300/"/>
        <a href="https://www.thebangkokinsight.com/252180/"/>
        <a href="https://www.thebangkokinsight.com/252120/"/>
        <a href="https://www.thebangkokinsight.com/251962/"/>
      </related>
    </article>
  </body>
</html>