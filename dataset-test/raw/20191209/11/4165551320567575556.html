<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727640/rtk-kosovo-albin-kurti-obeshta-novi-izbori-ako-ne-bade-postignato-koalitsionno-sporazumenie-s-dlk.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T11:12:00+00:00"/>
    <meta property="og:title" content="RTK (Косово): Албин Курти обеща нови избори, ако не бъде постигнато коалиционно споразумение с ДЛК"/>
    <meta property="og:description" content="Прищина. Председателят на движение „Самоопределение“ Албин Курти увери, че в Косово ще бъдат организирани нови избори, ако не бъде постигнато споразумение за коалиция с Демократическата лига на Косово (ДЛК) на Иса Мустафа, предава държавната RTK. Курти изрази увереност в подкрепата на гражданите на най-младата държава на Балканите за партията му. Въпреки това той подчерта, ч"/>
  </head>
  <body>
    <article>
      <h1>RTK (Косово): Албин Курти обеща нови избори, ако не бъде постигнато коалиционно споразумение с ДЛК</h1>
      <address><time datetime="2019-12-09T11:12:00+00:00">09 Dec 2019, 11:12</time> by <a rel="author">Агенция "Фокус"</a></address>
      <p><b><i>Прищина. </i></b>Председателят на движение „Самоопределение“ Албин Курти увери, че в Косово ще бъдат организирани нови избори, ако не бъде постигнато споразумение за коалиция с Демократическата лига на Косово (ДЛК) на Иса Мустафа, предава държавната <b>RTK</b>.<br/><br/>Курти изрази увереност в подкрепата на гражданите на най-младата държава на Балканите за партията му. Въпреки това той подчерта, че целта му не е отново да се стига до гласуване. „Аз съм воден от общия интерес, държавен интерес, който изисква управленско ръководство от двете партии възможно най-скоро“, увери лидерът на „Самоопределение“.<br/><br/><b><i>Превод и редакция: </i></b>Тереза Герова</p>
    </article>
  </body>
</html>