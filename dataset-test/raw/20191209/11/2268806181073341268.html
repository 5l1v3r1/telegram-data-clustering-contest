<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/ludogoretz/vazhna-informatsiya-za-fenovete-na-ludogorets-predi-macha-s-ferentsvarosh.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T11:09:33+00:00"/>
    <meta property="og:title" content="Важна информация за феновете на Лудогорец преди мача с Ференцварош"/>
    <meta property="og:description" content="Двубоят е в четвъртък от 22.00 часа"/>
  </head>
  <body>
    <article>
      <h1>Важна информация за феновете на Лудогорец преди мача с Ференцварош</h1>
      <address>
        <time datetime="2019-12-09T11:09:33+00:00">09 Dec 2019, 11:09</time>
      </address>
      <p>Лудогорец уведомява всички фенове, които ще гледат на живо последния мач от груповата фаза в Лига Европа срещу Ференцварош в четвъртък (12 декември) от 22,00 ч., че същия ден стадион "Лудогорец Арена" отваря врати в 20,00 ч. В момента билети за мача се продават на клубната база. В деня на срещата от 10,00 ч. ще работи и касата на улица "Васил Левски".</p>
      <p>Клубът напомня, че на "Лудогорец Арена" няма да бъдат допускани привърженици в нетрезво състояние, с оръжия, опасни предмети, пиротехнически средства, запалки, бутилки, както и шишенца парфюм и дезодорант. Расистките скандирания, както и използването на лазери от трибуните по време на мача, са абсолютно забранени. Привържениците подлежат на щателна проверка по входовете, като забранените предмети ще бъдат изземвани.</p>
      <p>Клубът призовава феновете по възвожност да не паркират пред младежкия дом в близост до стадиона с цел да се подобри организацията по пропусквателния режим преди мача.</p>
      <p>Официалната пресконференция на Лудогорец ще се проведе на 11 декември (сряда) от 13,00 ч. в голямата зала зад Централна трибуна на "Лудогорец Арена". В нея участие ще вземат Алекси Желязков и Георги Терзиев. Последната тренировка на шампионите преди двубоя с унгарския тим е в сряда в 15,00 ч. на клубната база.</p>
      <p>Брифингът на Ференцварош на 11 декември с участието на треньора Сергей Ребров започва в 17,30 ч. на "Лудогорец Арена". Официалната тренировка на тима от Будапеща е в 18,00 ч. Заниманията на двата тима в сряда са открити за медиите в първите 15 минути.</p>
      <p>ПФК Лудогорец напомня, че в мачовете от Лига Европа и първенството на Първа лига на стадиона се влиза само срещу документ за самоличност, който трябва да бъде показан на органите на реда. Мaлолетни и непълнолетни лица под 18-годишна възраст ще бъдат допускани срещу попълнена декларация от придружител. Търсете бланките на касите на "Лудогорец Арена" и на караваната с фен артикули на улица "Гаврил Кръстевич" и ги попълвайте стриктно, за да се улесни пропусквателния режим на стадиона непосредствено преди началото на мача.</p>
    </article>
  </body>
</html>