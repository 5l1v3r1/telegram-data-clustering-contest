<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/roko-richi-madona-gay-richi-i-zashto-sinat-im-e-primer-za-podrazhanie.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-12-09T11:30:56+00:00"/>
    <meta property="og:title" content="Роко Ричи, Мадона, Гай Ричи и защо синът им е пример за подражание"/>
    <meta property="og:description" content="Как 19-годишният Роко привлече вниманието ни"/>
  </head>
  <body>
    <article>
      <h1>Роко Ричи, Мадона, Гай Ричи и защо синът им е пример за подражание</h1>
      <address><time datetime="2019-12-09T11:30:56+00:00">09 Dec 2019, 11:30</time> by <a rel="author" href="https://lifestyle.bg/author/lifestyle-bg" target="_blank">lifestyle.bg</a></address>
      <p>Не се бяхме замисляли колко е пораснал и какво се случва със сина на Мадона. Роко Ричи, чийто баща е режисьорът Гай Ричи ("Две димящи дула", "Гепи"), вече е на 19 и снимките му от премиерата на последния филм на баща му The Gentleman моментално привлякоха вниманието ни.</p>
      <figure>
        <embed-post data-src="https://www.instagram.com/p/B5sODoYA1lm" data-service="Instagram"/>
      </figure>
      <p>На тях Роко изглежда сякаш е решил да приеме образа на истински джентълмен от 30-те - костюм в три части, ретро обувки, шапка федора и дори джобен часовник. Кратка справка в Instagram ни дава да разберем, че явно това е стилът, който младият наследник на Мадона е избрал в последните месеци.</p>
      <p>Докато голяма част от връстниците му предпочитат развлечени суичъри, джинси и кецове, Роко успява да ни докаже, че има безпогрешен усет за стил.</p>
      <figure>
        <embed-post data-src="https://www.instagram.com/p/B2n8J9dobip" data-service="Instagram"/>
      </figure>
      <p>Елегантната мъжка мода от 30-те и 40-те е неговото вдъхновение и не може да не признаем, че тя му стои като по мярка - напомня ни на нещо средно между Франк Синтра и героите от филмите на баща му.</p>
      <figure>
        <embed-post data-src="https://www.instagram.com/p/B1D_Q3oAwTt" data-service="Instagram"/>
      </figure>
      <figure>
        <embed-post data-src="https://www.instagram.com/p/B1D_UetgnwZ" data-service="Instagram"/>
      </figure>
      <related>
        <h4>Още по темата</h4>
        <a href="https://lifestyle.bg/stars/madona-na-61.html"/>
        <a href="https://lifestyle.bg/art/aladin-gay-richi-disney-i-kak-zashtitiha-siniya-dzhini.html"/>
        <a href="https://lifestyle.bg/stars/deyvid-bekam-i-gay-richi-otvaryat-bar.html"/>
        <a href="https://lifestyle.bg/art/matyu-makonahi-charli-hanam-kolin-farel-hyu-grant-v-noviya-film-na-gay-richi-the-gentlemen.html"/>
        <a href="https://lifestyle.bg/stars/zashto-arestuvaha-sina-na-laynal-richi.html"/>
        <a href="https://lifestyle.bg/stars/viktoriya-bekam-deyvid-bekam-i-planovete-im-za-koleda.html"/>
        <a href="https://lifestyle.bg/art/uil-smit-aladin-i-nov-spetsialen-pogled-kam-filma.html"/>
        <a href="https://lifestyle.bg/art/sherlok-holms-robart-dauni-dzhuniar-i-koy-shte-bade-zlodeyat-v-tretiya-film.html"/>
        <a href="https://lifestyle.bg/stars/9-ot-nay-skapite-zvezdni-razvoda.html"/>
      </related>
    </article>
  </body>
</html>