<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/romania-si-alte-tari-europene-au-cea-mai-scazuta-rata-de-de-vaccinare-impotriva-gripei_500877.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T11:22:24+00:00"/>
    <meta property="og:title" content="România şi alte ţări europene au cea mai scăzută rată de de vaccinare împotriva gripei"/>
    <meta property="og:description" content="Cea mai scăzută rată de vaccinare &amp;icirc;mpotriva gripei &amp;icirc;n r&amp;acirc;ndul persoanelor de 65 de ani şi peste din Uniunea Europeană s-a &amp;icirc;nregistrat &amp;icirc;n 2017 &amp;icirc;n Estonia, Letonia, Slovenia, Slovacia, Lituania şi Rom&amp;acirc;nia,"/>
  </head>
  <body>
    <article>
      <h1>România şi alte ţări europene au cea mai scăzută rată de de vaccinare împotriva gripei</h1>
      <address><time datetime="2019-12-09T11:22:24+00:00">09 Dec 2019, 11:22</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Cea mai scăzută rată de vaccinare împotriva gripei în rândul persoanelor de 65 de ani şi peste din Uniunea Europeană s-a înregistrat în 2017 în Estonia, Letonia, Slovenia, Slovacia, Lituania şi România, faţă de o medie de 44,3% la nivelul Uniunii Europene, arată datele publicate luni de Oficiul European de Statistică (Eurostat).</p>
      <p>Astfel, rata de vaccinare împotriva gripei a fost în Estonia de 4,8%, în Letonia de 6,9%, în Slovenia de 11,8%, în Slovacia de 13%, în Lituania de 13,4% şi în România de 16%.</p>
      <p><b>Citeşte şi<a href="https://www.romaniatv.net/boala-care-face-ravagii-in-romania-alerta-de-la-centrul-bolilor-transmisibile_500629.html"> Boala care face ravagii în România. Alertă de la Centrul Bolilor Transmisibile</a></b><br/><br/>În 2017, în rândul celor 21 de state membre ale UE pentru care sunt disponibile datele, cea mai ridicată rată de vaccinare împotriva gripei în rândul persoanelor de 65 de ani şi peste s-a înregistrat în Marea Britanie (72,6%), Olanda (64%), Portugalia (60,8%) şi Irlanda (57,6%).</p>
    </article>
  </body>
</html>