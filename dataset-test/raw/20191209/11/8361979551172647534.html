<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/other-sport/vada-rosiya-mozhe-vtratiti-pravo-povnistyu-brati-uchast-v-olimpiada-2020-i-olimpiyski-igri-2022-50058212.html"/>
    <meta property="og:site_name" content="НВ"/>
    <meta property="article:published_time" content="2019-12-09T11:36:00+00:00"/>
    <meta property="og:title" content="Комітет спортсменів ВАДА закликав заборонити Росії брати участь в Олімпіадах навіть у нейтральному статусі"/>
    <meta property="og:description" content="Члени комітету спортсменів Всесвітнього антидопінгового агентства (ВАДА) зажадали повної заборони на участь російських атлетів в Олімпіадах — навіть у нейтральному статусі, повідомляє BBC."/>
  </head>
  <body>
    <article>
      <h1>Комітет спортсменів ВАДА закликав заборонити Росії брати участь в Олімпіадах навіть у нейтральному статусі</h1>
      <h2>Члени комітету спортсменів Всесвітнього антидопінгового агентства (ВАДА) зажадали повної заборони на участь російських атлетів в Олімпіадах — навіть у нейтральному статусі, повідомляє BBC.</h2>
      <address>
        <time datetime="2019-12-09T11:36:00+00:00">09 Dec 2019, 11:36</time>
      </address>
      <p>За інформацією медіа, більшість впливового комітету «твердо вірить, що єдина адекватна відповідь — повна заборона на участь РФ», включно з повною забороною на участь спортсменів в Іграх-2020 у Токіо та Пекіні-2022.</p>
      <p>Читайте також:<br/><a href="https://nv.ua/ukr/sport/other-sport/vada-rosiya-mozhe-vtratiti-pravo-uchasti-na-olimpiada-2020-i-priynyati-yevro-2020-50055640.html">&amp;nbspВключно з Олімпіадою-2020. Комітет ВАДА рекомендував усунути Росію від міжнародних змагань на чотири роки — ЗМІ</a></p>
      <p>У спільній заяві дев’ять членів групи з 17 осіб заявили, що такий крок є «єдиною значущою санкцією».</p>
      <p>«Ми стверджуємо, що шахрайство, маніпуляції і обман, виявлені до сьогодні, будуть тільки заохочуватися і зберігатися при меншій реакції», — додали вони.</p>
      <p>«До тих пір, поки ці критичні порушення цілісності в спорті не зіткнуться зі сміливістю і рішучим зобов’язанням захищати спортсменів і очищати спорт, вони триватимуть, і всі види спорту, які ми любимо, залишаться заплямованими».</p>
      <p>Група зазначила, що допінгова історія Росії домінує на трьох Олімпіадах і Паралімпіадах, а постійні і навмисні акти обману, шахрайства і корупції в Росії «зробили посміховисько» не тільки з тих, хто грає за правилами, а й тих, хто створює і захищає їх.</p>
      <p>Читайте також:<br/><a href="https://nv.ua/ukr/sport/football/final-ligi-chempioniv-i-yevro-2020-v-rosiji-sankciji-ne-pereshkoda-50056075.html">&amp;nbspДопінговий скандал. Президент ВАДА оцінив можливість проведення матчів Євро-2020 і фіналу Ліги чемпіонів-2021 у Росії</a></p>
      <p>Сьогодні, 9 грудня, ВАДА на чотири роки позбавив РФ права брати участь у великих міжнародних турнірах, включно з Олімпіадою та чемпіонатами світу.</p>
      <p>Рішення було прийнято після того, як <a href="https://nv.ua/ukr/sport/other-sport/mayzhe-300-rosiyskih-sportsmeniv-pidozryuyut-u-porushenni-antidopingovih-pravil-50030003.html">ВАДА виступив проти Російського антидопінгового агентства (РУСАДА) через маніпуляції з даними Московської антидопінгової лабораторії.</a></p>
    </article>
  </body>
</html>