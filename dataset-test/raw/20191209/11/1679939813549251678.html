<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/veaceslav-platon-din-nou-in-fata-magistratilor-omul-de-afaceri-urmeaza-sa-fie-audiat-in-unul-din-dosarele-deschise-pe-numele-sau_3061308.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T11:55:48+00:00"/>
    <meta property="og:title" content="Veaceslav Platon, din nou în faţa magistraţilor. Omul de afaceri urmează să fie audiat în unul din dosarele deschise pe numele său"/>
    <meta property="og:description" content="Veaceslav Platon, din nou în faţa magistraţilor. În aceste clipe, la Judecătoria Chişinău cu sediul Ciocana omul de afaceri urmează să fie audiat în unul din dosarele deschise pe numele său. Despre ce cauză este vorba însă, deocamdată avocaţii refuză să o"/>
  </head>
  <body>
    <article>
      <h1>Veaceslav Platon, din nou în faţa magistraţilor. Omul de afaceri urmează să fie audiat în unul din dosarele deschise pe numele său</h1>
      <address><time datetime="2019-12-09T11:55:48+00:00">09 Dec 2019, 11:55</time> by <a rel="author">PUBLIKA.MD</a></address>
      <p>
        <b>Veaceslav Platon, din nou în faţa magistraţilor. În aceste clipe, la Judecătoria Chişinău cu sediul Ciocana omul de afaceri urmează să fie audiat în unul din dosarele deschise pe numele său. Despre ce cauză este vorba însă, deocamdată avocaţii refuză să ofere detalii.</b>
      </p>
      <p>Veaceslav Platon a apărut şi săptămâna trecută în faţa magistraţilor de la Judecătoria Chişinău cu sediul Buiucani. Atunci, la cererea procurorilor anticorupţie au fost conexate două cauze penale, una pentru spălare de bani şi alta pentru folosirea de carduri false. Controversatul om de afaceri Veaceslav Platon a fost condamnat, în aprilie 2017, la 18 ani de închisoare în penitenciar de tip închis.</p>
      <p>Platon a fost condamnat pentru delapidarea Băncii de Economii cu aproximativ 800 de milioane de lei. Pe rol mai este un dosar în care Platon este acuzat de fabricarea şi punerea în circulaţie a cardurilor false şi spălare de bani în proporţii deosebit de mari. În al doilea dosar, Platon mai riscă până la zece ani de puşcărie. </p>
    </article>
  </body>
</html>