<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110606-OON%253A-Balgariya-e-strana-s-mnogo-visoko-nivo-na-choveshko-razvitie"/>
    <meta property="og:site_name" content="Канал 3"/>
    <meta property="article:published_time" content="2019-12-09T11:04:00+00:00"/>
    <meta property="og:title" content="ООН: България е страна с много високо ниво на човешко развитие"/>
    <meta property="og:description" content="Сърбия оглави групата на втората категория държави по човешко развитие"/>
  </head>
  <body>
    <article>
      <h1>ООН: България е страна с много високо ниво на човешко развитие</h1>
      <h2>Сърбия оглави групата на втората категория държави по човешко развитие</h2>
      <address>
        <time datetime="2019-12-09T11:04:00+00:00">09 Dec 2019, 11:04</time>
      </address>
      <p>
        <b>България е сред страните с много високо ниво на човешко развитие. </b>
      </p>
      <p>Страната ни заема 52 място с резултат 0,812 в списъка от 189 държави по Индекс на човешко развитие (Human Development Index). Това се казва в Доклада за развитие на човечеството за 2019 г., изготвен от Програмата за развитие на ООН (ПРООН) и характеризиращ човешкото развитие в света въз основа на показателите за 2018 г.</p>
      <p>По този показател България е сред водещите балкански държави. Преди нас са само Словения (24 място), Кипър (31 място), Гърция (32 място) и Хърватия (46 място). Веднага след нас са Черна гора и Румъния, а Турция е 59. Тези три държави също влизат в групата с много високо ниво на човешко развитие.</p>
      <p>Сърбия оглави групата на втората категория държави по човешко развитие. Тя е едва на 63 място с показател 0,799.</p>
      <p>Докладът за развитие на човечеството е независим отчет на Програмата за развитие на ООН, изготвен от водещи световни учени и експерти в областта на развитието и сътрудничеството.</p>
      <p>С най-висок индекс на човешко развитие през 2019 г., както и през миналата, е Норвегия (0,954), следвана от Швейцария (0,946), Ирландия (0,943), Германия и Хонконг (по 0,939). </p>
      <related>
        <h4>Още по темата</h4>
        <a href="http://kanal3.bg/news/world/109625-OON%253A-Namalyavame-emisiite-na-CO2-sas-7%252C6%25-godishno-do-2030-g.-ili-ochakvame-kataklizmi"/>
        <a href="http://kanal3.bg/news/world/middleeast/108418-OON%253A-Nad-60-bolnici-sa-bili-bombardirani-v-Siriya"/>
        <a href="http://kanal3.bg/news/bulgaria/society/107012-OON%253A-Balgariya-e-zaplashena-ot-dramatichen-spad-na-naselenieto"/>
      </related>
    </article>
  </body>
</html>