<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58894-sklki-vitratili-ukrayinc-u-chornu-pyatnicyu.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-12-09T11:29:00+00:00"/>
    <meta property="og:title" content="Скільки витратили українці у Чорну п’ятницю"/>
    <meta property="og:description" content="З кожним роком в Чорну п’ятницю в Україні все більше магазинів продають товари зі знижками, а українці готові витратити на розпродажах все більше коштів. Так, цьогоріч в Україні зробили на 57% більше замовлень, ніж було у 2018 році.Такі дані оприлюднив кешбек-сервіс LetyShops, - пише 24 канал. Загалом у день розпродажів українці оформили 111 900 замовлень загальною вартістю 74,4 мільйона гривень.Загалом аналітики зауважили, що українські покупці у цьому році придбали дорожчі речі. Середній чек склав 3 301 гривню, що на 544 гривні більше, ніж у минулому році.Що купували українціНайпопулярнішими товарами під час розпродажу були девайси та електроніка. Найпопулярнішими інтернет-магазинами стали AliExpress, Rozetka та eBay.Де найактивніші покупціНайбільше покупок зробили кияни. Загалом мешканці столиці оформили 22,65% покупок від загальної кількості в Україні. Зі значним відривом йдуть харків’яни – вони зробили 6,5% від усіх замовлень по країні. А на третій позиції жителі Одеси – 5,15% від загальної частки замовлень."/>
  </head>
  <body>
    <article>
      <h1>Скільки витратили українці у Чорну п’ятницю</h1>
      <address>
        <time datetime="2019-12-09T11:29:00+00:00">09 Dec 2019, 11:29</time>
      </address>
      <p><b>З кожним роком в Чорну п’ятницю в Україні все більше магазинів продають товари зі знижками, а українці готові витратити на розпродажах все більше коштів. </b><br/><br/>Так, цьогоріч в Україні зробили на 57% більше замовлень, ніж було у 2018 році.<br/><br/>Такі дані оприлюднив кешбек-сервіс LetyShops, - пише <a href="https://24tv.ua/techno/tsifri_dnya_skilki_groshey_vitratili_ukrayintsi_u_chornu_pyatnitsyu_n1244622">24 канал</a>. Загалом у день розпродажів українці оформили 111 900 замовлень загальною вартістю 74,4 мільйона гривень.<br/><br/>Загалом аналітики зауважили, що українські покупці у цьому році придбали дорожчі речі. Середній чек склав 3 301 гривню, що на 544 гривні більше, ніж у минулому році.<br/><br/><b>Що купували українці</b><br/>Найпопулярнішими товарами під час розпродажу були девайси та електроніка. Найпопулярнішими інтернет-магазинами стали AliExpress, Rozetka та eBay.<br/><br/><b>Де найактивніші покупці</b><br/>Найбільше покупок зробили кияни. Загалом мешканці столиці оформили 22,65% покупок від загальної кількості в Україні. Зі значним відривом йдуть харків’яни – вони зробили 6,5% від усіх замовлень по країні. А на третій позиції жителі Одеси – 5,15% від загальної частки замовлень.</p>
      <figure>
        <img src="https://zak-kor.net/uploads/posts/2019-12/1575883800_78654.png"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>