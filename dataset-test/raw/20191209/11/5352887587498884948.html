<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kriminalai/mazyle-paliko-kai-pamaitinta-nebeatsigavo-1756154/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T11:54:00+00:00"/>
    <meta property="og:title" content="Mažylę paliko, kai pamaitinta nebeatsigavo"/>
    <meta property="og:description" content="Reklama"/>
  </head>
  <body>
    <article>
      <h1>Mažylę paliko, kai pamaitinta nebeatsigavo</h1>
      <address><time datetime="2019-12-09T11:54:00+00:00">09 Dec 2019, 11:54</time> by <a rel="author">Rita Gečiūnaitė</a></address>
      <p>Reklama</p>
      <p>
        <b>Sekmadienį pasklidusi šiurpi žinia, kad Klaipėdoje, namuose, rastas negyvas kūdikis, o jo tėvai neaišku kur, sukrėtė visą Lietuvą. Minijos gatvėje gyvenusios moters kaimynystėje dirbantys žmonės sako nematę blaivios, net kai ji laukėsi, o vyrai pas ją ėję kartais net ne po vieną. Policijos pareigūnai atskleidžia, kad negyva mažylė buvo palikta užrakintuose namuose.</b>
      </p>
      <p>Klaipėdos apskr. policijos viršininkas Alfonsas Motuzas sako, kad gruodžio 8 d., sekmadienį, poros pasigedo giminaičiai, kurie patys nuvyko į butą.</p>
      <p>„Atvykę giminaičiai pateko į butą. Jie ir paskambino policijai“, – sako A. Motuza.</p>
      <p>Atvykę į nurodytą butą Minijos gatvėje pareigūnai rado 2,5 mėn. amžiaus mergaitės kūnelį. Pirminiais duomenimis, ji apie savaitę buvo palikta namuose, greičiausiai, jau negyva. O pora išvyko ieškoti darbo pas ūkininkus, gyvenančius kitame rajone.</p>
      <p>Pirminės apžiūros metu ant mirusio kūdikio kūnelio smurto požymių nenustatyta. Kur tėvai iškart nebuvo aišku, tad teko skelbti jų paiešką. Neabejingi žmonės tuoj pat pranešė policijos pareigūnams, kad ieškomi asmenys atvyko ieškoti darbo.</p>
      <p>A. Motuza paaiškino, kodėl pirminiuose policijos pranešimuose buvo nurodytos dvi skirtingos vietos, kur pora sulaikyta.</p>
      <p>Reklama</p>
      <p>„Jie per skelbimus ieškojo darbo pas ūkininkus, su jaus susitarė susitikti Kretingos rajone. Iš ten ūkininkai juos abu parsivežė į Kelmės rajoną. Pora gyveno ir Didžiojoje Britanijoje, ir Plungėje, Klaipėdos rajone, Klaipėdoje. Čia gyveno apie porą metų. Būtą jie nuomojosi. Kol kas buto savininko surasti nepavyko“, – pasakoja A. Motuza.</p>
      <p>Pasak Klaipėdos apskr. policijos viršininko, paskelbus paiešką, visuomenė aktyviai reagavo ir tuoj pat ėmė skambinti žmonės, matę ieškomą porą.</p>
      <p>Tą pačia dieną, sekmadienį, apie 23 val. vakaro ieškomi 1989 m. gimusi kūdikio motina ir 1987 m. gimęs jos sugyventinis buvo sulaikyti Telšių apskrityje, Kelmės rajone. Jie uždaryti į areštinę. Sulaikius porą ėmė aiškėti šiurpą keliančios įvykio aplinkybės: esą mažylė palikta, kai pamaitinta nebeatsigavo. Ar pirminės apklausos ir medicinos ekspertų išvados sutaps, tai lems ir kokia bausmė laukia mirusios mažylės mamos ir jos sugyventinio. Šiuo metu pradėtas ikiteisminis tyrimas dėl to, kad kūdikis buvo paliktas mirti. Baudžiamajame kodekse maksimali už tai bausmė siekia iki dvejų metų nelaisvės. Tačiau anksčiau nei vienas iš dabar sulaikytų įtariamųjų nėra teistas.</p>
      <p>Kokia socialinių tarnybų rodė šioje istorijoje? Klaipėdos apskr. policijos viršininkas sako, kad bent kol kas nėra pradėtas tyrimas dėl pareigų neatlikimo ar kitokio galimo nusikaltimo. Tai esą spręs ne policija.</p>
      <p>DELFI primena, kad moteris yra pagimdžiusi dar tris vaikus, kurių pati neaugina. Pareigūnai atskleidė, kad moteris stokojo socialinių įgūdžių, jai apribotos teisės į tris vaikus (gim. 2012 m., 2016 m., 2010 m.).</p>
      <p>Šiuo metu laukiama medicinos ekspertų išvada apie galimą kūdikio mirties priežastį, taip pat renkami duomenys apie motinos ir mirusio vaiko sveikatos būklę iki gimdymo, nėštumo metu ir po jo.</p>
      <p>Reklama</p>
      <p>Kaimynystėje butus remontuojantys žmonės sako, kad kiek sutikdavo moterį, ji akivaizdžiai būdavo neblaivi, o kartu su ja vis sutikdavo įvairius vyrus, kurie į jos butą eidavo net ne po vieną. Tame pačiame pastate įsikūrusių įmonių darbuotojai neslėpė buvę šokiruoti, kai išgirdo žinią apie rastą negyvą mergytę, kuri buvo palikta namuose. Iš lūpų į lūpas gana greit pasklido žinia, kad mažylė buvo palikta užrakintuose namuose jau negyva, o pora užklijavo duris, kad nesijaustų iš buto jokio kvapo, tačiau tokios informacijos policija nepatvirtino.</p>
      <figure>
        <a href="https://www.delfi.lt/">
          <img src="http://www.ve.lt/uploads/img/0022_logotipai_po_str/delfi_1.gif"/>
        </a>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kriminalai/uzrakintuose-namuose-mociute-aptiko-mirusios-mergytes-kuna-1756265/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/bute-rastas-irstantis-kudikio-lavonelis-tevai-surasti-1756042/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/vilniuje-rastas-6-men-kudikio-kunas-1375212/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/kkl-prokuratura-ir-mirusio-kudikio-tevas-manipuliavo-informacija-1004845/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>