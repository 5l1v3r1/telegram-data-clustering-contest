<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/giuri-della-pubblicita-contro-iliad-spot/"/>
    <meta property="og:site_name" content="Webnews"/>
    <meta property="article:published_time" content="2019-12-09T11:55:00+00:00"/>
    <meta property="og:title" content="Giurì della Pubblicità contro Iliad per uno spot"/>
    <meta property="og:description" content="Il Giurì della Pubblicità ha bloccato una pubblicità di Iliad in quanto non conforme al Codice di Autodisciplina."/>
  </head>
  <body>
    <article>
      <h1>Giurì della Pubblicità contro Iliad per uno spot</h1>
      <h2>Il Giurì della Pubblicità ha bloccato una pubblicità di Iliad in quanto non conforme al Codice di Autodisciplina.</h2>
      <address><time datetime="2019-12-09T11:55:00+00:00">09 Dec 2019, 11:55</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p>Il <b>Giurì della Pubblicità</b> si è pronunciato contro una pubblicità dell’operatore <a href="https://www.webnews.it/speciale/iliad/">Iliad</a> che non sarebbe conforme al <b>Codice di Autodisciplina</b>. Tale pubblicità è stata già bloccata. Entrando nello specifico, lo spot messo nel mirino dal Giurì della Pubblicità è quello riguardante l’offerta <b>Iliad Giga 50</b> che offre chiamate illimitate, SMS illimitati e 50 GB di traffico Internet. Il tutto al costo di 7,99 euro al mese.</p>
      <p>Il messaggio pubblicitario presente nello spot cita le seguenti frasi:</p>
      <blockquote>Quando scopri la verità non vedi altro – 50 Giga. Minuti e SMS illimitati a 7,99€ al mese. Per sempre. Per davvero. – Il 98 per cento degli utenti è soddisfatto. Iliad. La Rivoluzione.</blockquote>
      <p>Secondo la pronuncia, tale pubblicità non è conforme agli <b>articoli 14 e 2 del Codice di Autodisciplina</b>. Andando a scorrere il sito dell’IAP, ovvero dell’Istituto per l’Autodisciplina Pubblicitaria, si può leggere che l’articolo 2 fa riferimento ad una “<b>Comunicazione commerciale ingannevole</b>“. L’articolo 14, invece, riguarda la “<b>Denigrazione</b>“.</p>
      <p>Purtroppo non sono stati pubblicati i dettagli per capire esattamente quali fossero gli elementi dello spot pubblicitario che sono andati a cozzare contro il Codice di Autodisciplina. Su questa pronuncia è comunque già intervenuto Iliad che ha fatto sapere che attende i dettagli sulla pronuncia. Un fatto che comunque coglie di sorpresa l’operatore in quanto da sempre adotta la massima trasparenza anche a livello di comunicazione.</p>
      <blockquote>In attesa di conoscere le motivazioni della pronuncia IAP nella sua interezza, e rispetto al procedimento avviato da un competitor in merito alla nostra campagna pubblicitaria: questa pronuncia ci coglie di sorpresa in quanto adottiamo da sempre la linea della trasparenza ad ogni livello verso i nostri utenti con una comunicazione caratterizzata da toni ironici e scanzonati. Coglieremo questa occasione per chiarire ulteriormente ai nostri utenti che agiamo in totale trasparenza, nonostante le numerose azioni che i competitor mettono in atto fin dal nostro arrivo.</blockquote>
      <p>Curiosamente, sul sito dell’IAP si legge chi sia stato il soggetto a segnalare la pubblicità di Iliad e questo soggetto è l’operatore <a href="https://www.webnews.it/speciale/wind-tre/">Wind Tre</a>.</p>
      <p>Se vuoi aggiornamenti su <i>Iliad</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>