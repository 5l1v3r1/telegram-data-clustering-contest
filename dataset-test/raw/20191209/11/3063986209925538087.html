<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/12/09/848839"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T11:14:00+00:00"/>
    <meta property="og:title" content="সালমান-ক্যাটরিনার কণ্ঠে ‌‌‘জয় বাংলা, জয় বঙ্গবন্ধু’"/>
    <meta property="og:description" content="গতকাল রবিবার হয়ে গেল বঙ্গবন্ধু বিপিএলের জমকালো উদ্বোধনী অনুষ্ঠান। এবারের বিপিএলের আসরের নামকরণ করা হয়েছে ‘বঙ্গবন্ধু বাংলাদেশ প্রিমিয়ার লিগ (বিবিপিএল)’। উদ্বোধনী অনুষ্ঠানে মনোজ্ঞ সাংস্কৃতিক সন্ধ্যার অনেকটা জুড়েই ছিলেন জাতির পিতা বঙ্গবন্ধু শেখ মুজিবুর রহমান। সবশেষে হাজার বছরের শ্রেষ্ঠ বাঙালি জাতির পিতা বঙ্গবন্ধু শেখ মুজিবুর রহমানের প্রতি বিনম্র শ্রদ্ধা প্রদর্শন করেন উদ্বোধনী অনুষ্ঠানের দুই মূল আকর্ষণ সালমান খান ও ক্যাটরিনা কাইফ। অনুষ্ঠান শেষ হওয়ার ঠিক আগে ক্যাটরিনা ও সালমানের শেষ দ্বৈত পারফরম্যান্স মঞ্চস্থ হওয়ার আগে, বঙ্গবন্ধুর প্রতি শ্রদ্ধার্ঘ্য অর্পণ করেন। সালমান ও ক্যাটরিনা দুজনই বলেন কোটি বাঙালির প্রাণের স্লোগান, ‘জয় বাংলা, জয় বঙ্গবন্ধু’। এ সময় পুরো শেরে বাংলায় আকাশ বাতাস কাঁপিয়ে রব ওঠে ‘জয় বাংলা, জয় বঙ্গবন্ধু’। তাদের এ শ্রদ্ধা অর্পণের পুরো বিষয়টি স্বচক্ষে দেখেছেন বঙ্গবন্ধুকন্যা ও প্রধানমন্ত্রী শেখ হাসিনা। এ সময় বঙ্গবন্ধুর প্রতি শ্রদ্ধা নিবেদনপূর্বক তার জন্মশতবার্ষিকী উপলক্ষে আয়োজিত অনুষ্ঠানের সফলতা কামনা করেন সালমান ও ক্যাটরিনা। সালমানের মুখ থেকে শোনা যায়, বাংলাদেশের স্বাধীনতা অর্জনে বঙ্গবন্ধুর অবদানের কথাও।…"/>
  </head>
  <body>
    <article>
      <h1>সালমান-ক্যাটরিনার কণ্ঠে ‌‌‘জয় বাংলা, জয় বঙ্গবন্ধু’</h1>
      <address><time datetime="2019-12-09T11:14:00+00:00">09 Dec 2019, 11:14</time> by <a rel="author">কালের কণ্ঠ অনলাইন</a></address>
      <p>গতকাল রবিবার হয়ে গেল বঙ্গবন্ধু বিপিএলের জমকালো উদ্বোধনী অনুষ্ঠান। এবারের বিপিএলের আসরের নামকরণ করা হয়েছে ‘বঙ্গবন্ধু বাংলাদেশ প্রিমিয়ার লিগ (বিবিপিএল)’। উদ্বোধনী অনুষ্ঠানে মনোজ্ঞ সাংস্কৃতিক সন্ধ্যার অনেকটা জুড়েই ছিলেন জাতির পিতা বঙ্গবন্ধু শেখ মুজিবুর রহমান। সবশেষে হাজার বছরের শ্রেষ্ঠ বাঙালি জাতির পিতা বঙ্গবন্ধু শেখ মুজিবুর রহমানের প্রতি বিনম্র শ্রদ্ধা প্রদর্শন করেন উদ্বোধনী অনুষ্ঠানের দুই মূল আকর্ষণ সালমান খান ও ক্যাটরিনা কাইফ।</p>
      <p>অনুষ্ঠান শেষ হওয়ার ঠিক আগে ক্যাটরিনা ও সালমানের শেষ দ্বৈত পারফরম্যান্স মঞ্চস্থ হওয়ার আগে, বঙ্গবন্ধুর প্রতি শ্রদ্ধার্ঘ্য অর্পণ করেন। সালমান ও ক্যাটরিনা দুজনই বলেন কোটি বাঙালির প্রাণের স্লোগান, ‘জয় বাংলা, জয় বঙ্গবন্ধু’। এ সময় পুরো শেরে বাংলায় আকাশ বাতাস কাঁপিয়ে রব ওঠে ‘জয় বাংলা, জয় বঙ্গবন্ধু’। তাদের এ শ্রদ্ধা অর্পণের পুরো বিষয়টি স্বচক্ষে দেখেছেন বঙ্গবন্ধুকন্যা ও প্রধানমন্ত্রী শেখ হাসিনা।</p>
      <p>এ সময় বঙ্গবন্ধুর প্রতি শ্রদ্ধা নিবেদনপূর্বক তার জন্মশতবার্ষিকী উপলক্ষে আয়োজিত অনুষ্ঠানের সফলতা কামনা করেন সালমান ও ক্যাটরিনা। সালমানের মুখ থেকে শোনা যায়, বাংলাদেশের স্বাধীনতা অর্জনে বঙ্গবন্ধুর অবদানের কথাও।</p>
      <p>অনুষ্ঠান মঞ্চে কথা বলার এক পর্যায়ে বাংলাদেশের জাতীয় কবি কাজী নজরুল ইসলামকে স্মরণ করলেন তিনি।</p>
      <p>সালমান খান বলেন, “আমার বাবা আমাকে বলেছেন, তুমি যখন মঞ্চে উঠবে তখন একজন মানুষের নাম অবশ্যই উল্লেখ করবে। তিনি হচ্ছেন কবি কাজী নজরুল ইসলাম আমার বাবা তার একজন বড় ভক্ত। তিনি তার অধিকাংশ কবিতাই পড়েছেন।”</p>
    </article>
  </body>
</html>