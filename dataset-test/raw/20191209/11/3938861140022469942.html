<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_poroshenko-perepisav-na-sina-sche-chastinu-biznesu/942100"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T11:08:00+00:00"/>
    <meta property="og:title" content="Порошенко переписав на сина ще частину бізнесу"/>
    <meta property="og:description" content="П'ятий президент, народний депутат Петро Порошенко передав права власності на компанію &quot;Укрпромінвест-Агро&quot; старшому синові Олексію. Згідно з інформацією в системі відкритих державних даних &quot;Опендатабот&quot;, власник компанії змінився 31 жовтня 2019 року, пише &quot;Інтерфакс-Україна&quot; Крім ..."/>
  </head>
  <body>
    <article>
      <h1>Порошенко переписав на сина ще частину бізнесу</h1>
      <address><time datetime="2019-12-09T11:08:00+00:00">09 Dec 2019, 11:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942100_w_300.jpg?v=0"/>
        <figcaption>П'ятий президент продовжує переписувати бізнес на старшого сина. Фото: jetsetter.ua</figcaption>
      </figure>
      <p>П'ятий президент, народний депутат <b>Петро Порошенко</b> передав права власності на компанію "Укрпромінвест-Агро" старшому синові <b>Олексію</b>.</p>
      <p>Згідно з інформацією в системі відкритих державних даних "Опендатабот", власник компанії змінився 31 жовтня 2019 року, пише <a href="https://ua.interfax.com.ua/">"Інтерфакс-Україна"</a></p>
      <p>Крім того, з листопада до грудня цього року Олексій Порошенко став кінцевим бенефіціаром низки агропідприємств, що входять до складу групи "Укрпромінвест-Агро" серед яких - "Група "Агропродінвест", "ПК Поділля", "ПК Зоря Поділля", "Вінницький комбінат хлібопродуктів №2", "Дніпроагролан", "Іванківці", "Мас-Агро", "Правобережний" і "Прогрес-НТ".</p>
      <p>"Укрпромінвест-Агро" займається вирощуванням сільгоспкультур, виробництвом цукру, борошна, м'ясним і молочним тваринництвом. Земельний банк групи становить більше ніж 122 тис. га, загальне поголів'я великої рогатої худоби - 6,3 тис, свиней - 12 тис. Загальні елеваторні потужності зі зберігання сільгоспкультур 120 тис. тонн. Цукровий бізнес групи представлений двома заводами у Вінницькій області.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_fabriku-poroshenka-hochut-peretvoriti-na-misce-rozvag/816952"/>
      </related>
      <blockquote>Раніше повідомлялося, що Петро Порошенко <a href="https://gazeta.ua/articles/politics/_poroshenko-pereoformlyuye-biznes-na-sina/936961">перереєстрував частину свого кондитерського бізнесу Roshen</a> на старшого сина Олексія.</blockquote>
    </article>
  </body>
</html>