<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/kultura-eletmod/bulvar/cikk/2019/12/09/retro-szintikiserettel-is-fantasztikus-wonder-woman-visszaterese"/>
    <meta property="og:site_name" content="hirado.hu"/>
    <meta property="article:published_time" content="2019-12-09T11:36:00+00:00"/>
    <meta property="og:title" content="Retró szintikísérettel is fantasztikus Wonder Woman visszatérése"/>
    <meta property="og:description" content="Megérkezett a folytatás első előzetese."/>
  </head>
  <body>
    <article>
      <h1>Retró szintikísérettel is fantasztikus Wonder Woman visszatérése</h1>
      <address>
        <time datetime="2019-12-09T11:36:00+00:00">09 Dec 2019, 11:36</time>
      </address>
      <p>
        <b>Megérkezett a folytatás első előzetese.</b>
      </p>
      <p>Bár az első rész ikonikus zenéje az új előzetesből kimaradt, azért a 80-as éveket idéző szintetizátorkíséret közepette visszatérő Wonder Woman még így is csodás – írja a <a href="http://www.justjared.com/2019/12/08/wonder-woman-1984-trailer-reunites-gal-gadot-chris-pine-watch-now/">Just Jared</a>. A DC hősnője a folytatásban ismét vállvetve küzd szerelme, Steve Trevor mellet, akinek feltűnése nagy meglepetés, hiszen az első részben a Chris Pine alakította karakter hősi halált halt.</p>
      <figure>
        <iframe src="https://www.youtube.com/embed/kkLM21SqYTA" width="640" height="360" data-service="Youtube" scrolling="no"/>
      </figure>
      <p>Hogy ki és hogyan hozza vissza Steve-et, az az előzetesből nem derül ki egyértelműen, az viszont egészen biztosnak tűnik, hogy emlékei Dianáról megmaradtak. A kedvcsinálóban feltűnik a két főgonosz is, Max Lord (Pedro Pascal) és a Gepárd (Kristen Wiig) is, akik mind új szereplők a történetben, viszont lesznek ismerős arcok is, a Robin Wright alakította Antiope is feltűnik majd a vásznon, ahogy Connie Nielsen is, aki pedig Hippolytát alakította korábban.</p>
      <p>A Wonder Woman 1984 2020. június 4-től látható a mozikban.</p>
      <p>Tweet</p>
    </article>
  </body>
</html>