<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3372355/darko-iz-kladova-je-svetska-zvezda-glumi-u-popularnoj-seriji-u-kojoj-peva-svilen-konac-sve-je-pocelo-slucajno-video"/>
    <meta property="og:site_name" content="kurir.rs"/>
    <meta property="article:published_time" content="2019-12-09T11:21:00+00:00"/>
    <meta property="og:title" content="DARKO IZ KLADOVA JE SVETSKA ZVEZDA! Glumi u popularnoj seriji u kojoj peva SVILEN KONAC! Sve je počelo SLUČAJNO (VIDEO)"/>
    <meta property="og:description" content="Glumac Darko Perić iz Kladova je postao jedna od najvećih glumačkih zvezda u Španiji! Srbin je oduševio i publiku i kritičare ulogom u jednoj od najgledanijih serija na svetu Kuća od papira, koju je do sada gledalo 44 miliona ljudi!foto: ProfimediaI psovke ..."/>
  </head>
  <body>
    <article>
      <h6 class="kicker">ogroman uspeh</h6>
      <h1>DARKO IZ KLADOVA JE SVETSKA ZVEZDA! Glumi u popularnoj seriji u kojoj peva SVILEN KONAC! Sve je počelo SLUČAJNO (VIDEO)</h1>
      <address>
        <time datetime="2019-12-09T11:21:00+00:00">09 Dec 2019, 11:21</time>
      </address>
      <p><a href="https://www.kurir.rs/tag/471613/glumac">Glumac</a><a href="https://www.kurir.rs/tag/728653/darko-peric">Darko Perić</a> iz Kladova je postao jedna od najvećih glumačkih zvezda u <a href="https://www.kurir.rs/tag/466977/spanija">Španiji</a>! Srbin je oduševio i publiku i kritičare ulogom u jednoj od najgledanijih serija na svetu „<a href="https://www.kurir.rs/tag/728655/kuca-od-papira">Kuća od papira</a>", koju je do sada gledalo 44 miliona ljudi!</p>
      <figure>
        <img src="https://www.kurir.rs/data/images/2019/12/09/11/2077997_profimedia0369591122_ff.jpg?ver=1575886632"/>
        <figcaption>
          <cite>foto: Profimedia</cite>
        </figcaption>
      </figure>
      <p>
        <b>I psovke na srpskom</b>
      </p>
      <p>Darko je započeo karijeru sasvim slučajno. Posle završene srednje škole u Kladovu otišao je u Rumuniju na studije veterine. Nakon toga je krenuo na put po Evropi, sve dok ga na ulicí u Barseloni nije zaustavila jedna agentkinja. Rekla mu je da interesantno izgleda, pre svega zbog brade koju nosi od 25. godine i ponudila mu da glumi najpre u reklamama, a zatimiu filmovima i serijama. Perić je godinama igrao manje uloge, a svetski slavan je postao zbog glavne role u „Kući od papira", koja je 2018. osvojila nagradu Emi za najbolju dramu.</p>
      <figure>
        <iframe src="https://www.youtube.com/embed/vIdx5ujKCRs" width="1211" height="672" data-service="Youtube" scrolling="no"/>
      </figure>
      <p>Darko u ovoj seriji igra opasnog Srbina poznatog po nadimku <a href="https://www.kurir.rs/tag/471605/helsinki">Helsinki</a>, koji se borio u ratu u bivšoj Jugoslaviji, a potom se priključio bandi koja planira najveću pljačku u istoriji Španije. Zanimljivo je da u seriji on često govori srpskim jezikom, naročito dok psuje, a u jednoj sceni pevuši „<a href="https://www.kurir.rs/tag/434439/svilen-konac">Svilen konac</a>“.</p>
      <p>- Moji snovi iz detinjstva su se ostvarili! Posle decenije bavljenja pozorištem i kratkim fiImom radim sa sjajnim rediteljima i najboljim producentima u Španiji. Lik koji tumačim nije tipičan kriminalac iz istočne Evrope. Trudim se gde god mogu da ubacim nešto na srpskom kako bi ljudi s naših prostora mogli da se identifikuju sa njim. Tako je i pesma „Svilen konac“ bila moja ideja - kaže Perić. On je tražio da se u sceni u kojoj se oprašta od rođaka harmonici svíra „<a href="https://www.kurir.rs/tag/728667/tiho-noci">Tiho noći</a>“.</p>
      <figure>
        <embed-post data-src="https://www.instagram.com/p/B1MAMpjjeCp" data-service="Instagram"/>
      </figure>
      <p>
        <b>Ratko i Mirko</b>
      </p>
      <p>- To je napisao čika Jova Zmaj. Bila je omiljena pesma Nikole Tesle, pevali su je veliki Zvonko Bogdan i Mišo Kovač, od Vardara pa do Triglava. To je moj mali omaž svim ovim velikanima - rekao je Darko i objasnio zbog čega se Helsinki i Oslo u stvari zovu Mirko i Ratko:</p>
      <p>- To je isto bio moj doprinos, da se zovu Ratko i Mirko Dragić. Rat i mir. To sam uradioi zbog mog zeta, koji se zove Mirko. Perić u ovoj seriji igra skoro tri godine, a poslednja, treća sezona, bila je najgledanija na platformi „Netfliks“.</p>
      <figure>
        <img src="https://www.kurir.rs/data/images/2019/12/09/11/2077999_profimedia0448082008_ff.jpg?ver=1575886581"/>
        <figcaption>
          <cite>foto: Profimedia</cite>
        </figcaption>
      </figure>
      <p>Kurir.rs/Informer/Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3372313/sin-djordja-balasevica-verio-devojku-u-izraelu-cekao-blagoslov-jerusalima-6-meseci"/>
        <a href="https://www.kurir.rs/zabava/pop-kultura/3372283/nema-vise-velike-ptice-preminuo-omiljeni-lik-dece-iz-celog-sveta-imao-je-veliko-srce"/>
        <a href="https://www.kurir.rs/zabava/pop-kultura/3372277/kirk-daglas-napunio-103-godine-preziveo-mozdani-udar-i-helikoptersku-nesrecu-kaze-da-je-ovo-tajna-njegove-dugovecnosti"/>
        <a href="https://www.kurir.rs/zabava/pop-kultura/3372253/otisao-i-odo-preminuo-omiljeni-glumac-iz-ratova-zvezda-teska-bolest-pokosila-renea"/>
      </related>
    </article>
  </body>
</html>