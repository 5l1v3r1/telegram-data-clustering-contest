<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-budivnictvi-shulyavskogo-mosta-robota-kipit-na-vsih-dilyankah-video-645487.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T11:29:04+00:00"/>
    <meta property="og:title" content="На будівництві Шулявського моста робота кипить на всіх ділянках (відео)"/>
    <meta property="og:description" content="Будівництво шляхопроводу вийшло на фінішну пряму"/>
  </head>
  <body>
    <article>
      <h1>На будівництві Шулявського моста робота кипить на всіх ділянках (відео)</h1>
      <address>
        <time datetime="2019-12-09T11:29:04+00:00">09 Dec 2019, 11:29</time>
      </address>
      <h4>Будівництво шляхопроводу вийшло на фінішну пряму</h4>
      <p>Після встановлення останньої секції нового Шулявського шляхопроводу робота на будмайдачику не припиняється ні на мить. Будівництво вийшло на фінішну пряму.</p>
      <p>Про це повідомив незалежний міський оглядач Павло Авдокушин на своїй сторінці у <a href="https://www.facebook.com/PavelAvdokushynReviewer/?__tn__=kCH-R&amp;eid=ARB0BVDUank5H5blRlzBFFNypXI7SrJMtBfQtzIpgCHy_Lp3nfKspeO2VAlu8Zph71BaCOT03x0JoP0J&amp;hc_ref=ARSXUNI29NyG0ABVnBy5j9rSqE22JjfnLV_86cS2tGPoS0tsGM8F2Z-xSGhD_5CDUyk&amp;__xts__%5b0%5d=68.ARDkC5hLzc7ylJUltqHHCwO8R50knk5FzH3gCHdyAgwBr4JDCL5TgQ1sFZoQ0UMVuGJOb5o4t5qM-JZzkDIo-apLTlcWZRzzcvCqryMsj7jQ0AXNGy6nx-QboAjw2MI082zQxv5y_c1G2fzx0fDrWPqSqEyyAOciyG-D2qU4zLmLqbcSS-_P_yappITJ-wc1-0Mk0a7oShsmntGcdGm2Jq-RJrOeA6d9Ppu54g-RUC7nLRnD7gqnN84_ZvwhmFuSxjSqYHAABcOHi7Id1O9BsajTJRhEObpTS_kC9XQPshSYd_VWpjqUYXBWKMfnU4Qj_g_JKLa0GYevIVZGKqBexLQ">Facebook</a>.</p>
      <p>Він оприлюднив відео, в якому показав, що відбувається на будівництві.</p>
      <p>Авдокушин розповів, що наразі робиться заїзд з вул. Гетьмана, готуються укладати водовідвідний колектор з нового моста. На прольоті також приварюють основи під огорожу, стовпи освітлення, відбійники. Розпочато часткове розбирання старого заїзду. Тривають роботи на з'їзді на Святошин. Залита одна підпірна стіна на вул. Довженка і готуються збирати другу.</p>
      <figure>
        <iframe src="https://www.youtube.com/embed/2-5QiagWCQs" width="580" height="390" data-service="Youtube" scrolling="no"/>
      </figure>
      <p>Як відомо, <a href="https://glavcom.ua/kyiv/news/klichko-vnochi-pereviriv-gotovnist-robit-po-demontazhu-shulyavskogo-shlyahoprovodu-577722.html">Шулявський шляхопровід закрили з 17 березня 2019 року на довгострокову реконструкцію</a>. За оцінками фахівців, роботи зі зведення нового шляхопроводу триватимуть 17 місяців. </p>
      <p>Кияни <a href="https://glavcom.ua/kyiv/news/stolichniy-shulyavskiy-mist-pereymenuvali-na-mist-ganbi-577791.html">охрестили шляхопровід «мостом ганьби»</a>. </p>
      <p>Кличко заявив, що <a href="https://glavcom.ua/kyiv/news/klichko-poobicyav-shcho-shulyavskiy-shlyahoprovid-vidkriyut-do-kincya-roku-628197.html">відкрити новий Шулявський шляхопровід планують до кінця 2019 року.</a></p>
      <p>8 жовтня у КМДА повідомили, що <a href="https://glavcom.ua/kyiv/news/budivnictvo-shulyavskogo-mosta-aktivizuvalosya-u-vihidni-bude-perekrito-prospekt-peremogi--631118.html">зведення Шулявського шляхопроводу переходить в активну фазу</a>.</p>
      <p>4 грудня голландські фахівці <a href="https://glavcom.ua/kyiv/news/budivnictvo-vihodit-na-finish-vidbulosya-stikuvannya-vsih-chastin-shulyavskogo-mostu-foto-644457.html">перемістили готові прогони 0-1 та 1-2 Шулявського мосту в проєктне положення, з’єднавши їх із прогоном над проспектом Перемоги</a>.</p>
      <p><a href="https://glavcom.ua/kyiv/publications/vitaliy-klichko-hochu-zasteregti-novogo-prezidenta-vid-krokiv-yaki-robiv-u-stolici-yanukovich-603674.html">В інтерв’ю «Главкому»</a> Кличко розповів, що Шулявський міст коштуватиме бюджету майже 1 мільярд гривень.</p>
      <p>Радник мера Києва, кризовий менеджер Максим Бахматов гарантував, що <a href="https://glavcom.ua/kyiv/news/rekonstrukciya-shulyavskogo-mostu-na-finishniy-pryamiy-u-klichka-obicyayut-vidkriti-do-novogo-roku-638057.html">до кінця цього року буде завершена реконструкція Шулявського шляхопроводу і його відкриють для руху транспорту</a>.</p>
      <p>При цьому Київська міська держадміністрація <a href="https://glavcom.ua/kyiv/news/stolichna-vlada-prodovzhila-na-piv-roku-obmezhennya-ruhu-v-rayoni-shulyavskogo-mostu-645005.html">вирішила продовжити до 15 травня 2020 року термін тимчасового обмеження руху транспортних засобів на перетині проспекту Перемоги з вул. Вадима Гетьмана, де ведеться реконструкція Шулявського шляхопроводу.</a></p>
      <related>
        <a href="https://glavcom.ua/kyiv/news/stolichna-vlada-prodovzhila-na-piv-roku-obmezhennya-ruhu-v-rayoni-shulyavskogo-mostu-645005.html"/>
        <a href="https://glavcom.ua/kyiv/news/yak-vstanovlyuvali-ostannyu-sekciyu-novogo-shulyavskogo-mostu-foto-video-644589.html"/>
        <a href="https://glavcom.ua/kyiv/news/budivnictvo-vihodit-na-finish-vidbulosya-stikuvannya-vsih-chastin-shulyavskogo-mostu-foto-644457.html"/>
      </related>
    </article>
  </body>
</html>