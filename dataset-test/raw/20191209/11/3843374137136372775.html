<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/khl/09122019-skvorcovs_khl_atgriezas_ar_rezultativu_pi"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T11:20:00+00:00"/>
    <meta property="og:title" content="Rīgas &quot;Dinamo&quot; pretinieku treneris: &quot;Uzvarējām it visā, tikai ne rezultātā&quot;(3)"/>
    <meta property="og:description" content="Gunārs Skvorcovs kļuva par otro latvieti, kurš šosezon uzspēlējis Ķīnas KHL klubā"/>
  </head>
  <body>
    <article>
      <h1>Rīgas "Dinamo" pretinieku treneris: "Uzvarējām it visā, tikai ne rezultātā"(3)</h1>
      <address>
        <time datetime="2019-12-09T11:20:00+00:00">09 Dec 2019, 11:20</time>
      </address>
      <p>Pirmo rezultativitātes punktu Kontinentālajā hokeja līgā (KHL) kopš 2018. gada sākuma guvis latviešu uzbrucējs Gunārs Skvorcovs, kurš pirmajā spēlē Pekinas "Kunlun Red Star" formā atdeva rezultatīvu piespēli, palīdzot Ķīnas komandai izbraukumā ar 3:2 pieveikt Habarovskas "Amur".</p>
      <p><b>Skvorcovs</b> spēlēja "Kunlun Red Star" trešajā maiņā, 11:50 uz ledus pavadītajās minūtēs bez rezultatīvas piespēles izdarot arī divus metienus un trīs spēka paņēmienus. Latvietis rezultatīvi asistēja kanādietim Raienam Sproulam "Kunlun Red Star" otro vārtu guvumā otrā perioda sestajā minūtē, kad viesi panāca 2:1 savā labā.</p>
      <p>Pārējos divus vārtus "Kunlun Red Star" sastāvā iemeta soms Olli Palola. Savukārt 42 no 44 pretinieku metieniem atvairīja čehs Simons Hrubecs. Pekinas vienība ar 37 spēlēs iegūtu 41 punktu Austrumu konferencē ieņem septīto vietu.</p>
      <p>Tagad KHL paredzēts vairāk nekā nedēļu ilgs pārtraukums, bet turpinājumā "Kunlun Red Star" 17. un 18. decembrī uzņems Vladivostokas "Admiral".</p>
      <p>Skvorcovs Krievijas Augstākās līgas (VHL) pastarītes Pekinas "KRS-BSU" sastāvā šosezon 32 spēlēs izcēlies ar desmit (8+2) rezultativitātes punktiem, cīnoties plecu pie pleca ar latviešu aizsargiem <b>Artūru Saliju</b> (kurš šosezon arī uzspēlējis KHL) un <b>Kristapu Bazeviču</b>.</p>
      <h3>KHL 9. decembra spēles</h3>
      <hr/>
      <p>KomandasRez./Laiks</p>
      <hr/>
      <p>Amur - <b>Kunlun Red Star</b><b>2:3</b></p>
      <hr/>
      <p>Metallurg - <b>Dinamo R</b><i>16:00</i></p>
      <hr/>
      <p>Traktor - Sibir<i>16:00</i></p>
      <hr/>
      <p><b>Avangard</b> - Barys<i>18:30</i></p>
      <hr/>
      <p><b>Dynamo M </b>- SKA<i>18:30</i></p>
      <hr/>
      <p><b>Jokerit</b> - <b>Spartak</b><i>18:30</i></p>
      <hr/>
      <p>Vityaz - <b>Torpedo</b><i>18:30</i></p>
      <hr/>
      <p>Izmantotie avoti:<br/><a href="https://text.khl.ru/text/82219.html">https://text.khl.ru/text/82219.html</a></p>
    </article>
  </body>
</html>