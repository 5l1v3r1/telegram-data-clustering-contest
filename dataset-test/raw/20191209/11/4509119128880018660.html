<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1055228/article/politismos/atzenta/draseis-kai-provoles-gia-paidia-kai-neoys"/>
    <meta property="og:site_name" content="www.kathimerini.gr"/>
    <meta property="article:published_time" content="2019-12-09T11:42:46+00:00"/>
    <meta property="og:title" content="Δράσεις και προβολές για παιδιά και νέους"/>
    <meta property="og:description" content="Το Ιδρυμα Ευγενίδου διοργανώνει χριστουγεννιάτικες δράσεις και προβολές για μικρά παιδιά και νέους. Ενδεικτικά, για παιδιά 5-9 ετών προτείνονται οι ψηφιακές παραστάσεις: «Κρούμκα: μια χειμωνιάτικη ιστορία», «Ο μυστηριώδης κύριος Τιλτ» και «Lucia: τo μυστικό των πεφταστεριών». Για παιδιά 10 ετών και άνω, προτείνονται «Το άστρο των Χριστουγέννων», «Ο θάνατος των δεινοσαύρων» και «Διαστημικές καταιγίδες και Βόρειο Σέλας»."/>
  </head>
  <body>
    <article>
      <h1>Δράσεις και προβολές για παιδιά και νέους</h1>
      <address>
        <time datetime="2019-12-09T11:42:46+00:00">09 Dec 2019, 11:42</time>
      </address>
      <p>Το Ιδρυμα Ευγενίδου διοργανώνει χριστουγεννιάτικες δράσεις και προβολές για μικρά παιδιά και νέους. Ενδεικτικά, για παιδιά 5-9 ετών προτείνονται οι ψηφιακές παραστάσεις: «Κρούμκα: μια χειμωνιάτικη ιστορία», «Ο μυστηριώδης κύριος Τιλτ» και «Lucia: τo μυστικό των πεφταστεριών». Για παιδιά 10 ετών και άνω, προτείνονται «Το άστρο των Χριστουγέννων», «Ο θάνατος των δεινοσαύρων» και «Διαστημικές καταιγίδες και Βόρειο Σέλας».</p>
      <p>Τα εργαστήρια στο Κέντρο Επιστήμης και Τεχνολογίας:</p>
      <p>Για παιδιά 6-12 ετών: «Ξωτικά επιστήμονες». Οι μικροί επιστήμονες θα πειραματιστούν και θα φωτίσουν μία χριστουγεννιάτικη κατασκευή.</p>
      <p>Για παιδιά 9-12 ετών: «Με τα σήματα Μορς στον Βόρειο Πόλο». Οι συμμετέχοντες κατασκευάζουν μία συσκευή που εξομοιώνει τη λειτουργία ενός τηλεγράφου.</p>
      <p>Για παιδιά 10-15 ετών: «Χριστούγεννα παρέα με τον Μάρτυ». Οι συμμετέχοντες πρέπει να βοηθήσουν τον Αγιο Βασίλη να βρει τα δώρα που ξέχασαν να φορτώσουν στο έλκηθρο τα ξωτικά και γι’ αυτό χρειάζονται μερικοί καλοί προγραμματιστές.</p>
      <p>Για νέους από 12 ετών και άνω: «Υπό το μηδέν: Παγωμένη... επιστήμη». Με τη χρήση απλών υλικών, οι συμμετέχοντες θα εξερευνήσουν πολλές πτυχές του χειμώνα μέσα από ζωντανά πειράματα.<br/><br/>Ιδρυμα Ευγενίδου. Εναρξη προβολών και δράσεων από 9 Δεκεμβρίου. Λεωφόρος Συγγρού 387</p>
    </article>
  </body>
</html>