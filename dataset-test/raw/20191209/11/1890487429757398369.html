<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523049-ft-cinska-komunisticka-strana-naridila-uradum-odstranit-zahranicni-hw-a-sw-maji-na-to-3-roky/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T11:30:17+00:00"/>
    <meta property="og:title" content="FT: Čínská komunistická strana nařídila úřadům odstranit zahraniční HW a SW. Mají na to 3 roky"/>
    <meta property="og:description" content="Podle listu The Financial Time Čínská komunistická strana nařídila všem vládním úřadům, aby během následujících 3 let přestaly používat zahraniční HW a SW. Informaci poskytla jedna z firem spolupracujících s úřady."/>
  </head>
  <body>
    <article>
      <h1>FT: Čínská komunistická strana nařídila úřadům odstranit zahraniční HW a SW. Mají na to 3 roky</h1>
      <address><time datetime="2019-12-09T11:30:17+00:00">09 Dec 2019, 11:30</time> by <a rel="author">Vladimír Urbánek</a></address>
      <p>Podle listu The Financial Time Čínská <a href="https://volby.kurzy.cz/kscm/">komunistická strana</a> nařídila všem vládním úřadům, aby během následujících 3 let přestaly používat zahraniční HW a SW. Informaci poskytla jedna z firem spolupracujících s úřady. Nařízení bylo údajně vydáno už dříve na začátku roku.<br/><br/>Takový krok by mohl vážným způsobem zasáhnout velké americké firma jako jsou <a href="https://akcie-cz.kurzy.cz/akcie/microsoft-corp-3656/">Microsoft</a>, Dell nebo HP.<br/><br/>Avizované nahrazování zahraničních technologií by mělo probíhat v několika fázích. Do konce <a href="https://www.kurzy.cz/finance/2020/">roku 2020</a> by mělo být nahrazeno minimálně 30% zahraničních technologií, v <a href="https://www.kurzy.cz/finance/2021/">roce 2021</a> 50% a v roce 2022 zbylých 20%.<br/><br/>Analytici odhadují, že nařízení se bude týkat 20-30 miliónů kusů zahraničního vybavení, jež by mělo být odstraněno. <br/><br/>Čínská <a href="https://volby.kurzy.cz/strany">strana</a> informace doposud nijak nekomentovala.<br/><br/>Podle komentářů jde o snahu čínského vedení minimalizovat vliv případné eskalace obchodních vztahů s USA. Čínské technologické <a href="https://rejstrik-firem.kurzy.cz/">firmy</a> jsou již nějaký čas pod zvýšeným tlakem z americké <a href="https://volby.kurzy.cz/strany">strany</a>, která vytvořila blacklist čínských firem zapovězených z pohledu amerických firem. Obdobné opatření vylučující z užívání telekomunikační vybavení firem Huawei a ZTE zavedly americké vládní agentury.<br/><br/>Podle odhadů čínské vládní úřady ve velké míře využívají především americké SW vybavení v podobě operačních systémů Windows a HW od Dellu a HP.<br/><br/>Podle některých analytiků Čína disponuje srovnatelnými možnostmi především u HW. U SW je situace komplikovanější, protože americké Windows zatím nemají srovnatelnou či adekvátní čínskou náhradu.<br/><br/>Podle analytiků bude pro americké <a href="https://rejstrik-firem.kurzy.cz/">firmy</a> klíčové, jestli zůstanou omezení pouze na úrovni vládních agentur či úřadů nebo dojde také k ovlivnění spotřebitelů a jejich preferencí. V takovém případě by mohly mít mnohé americké <a href="https://rejstrik-firem.kurzy.cz/">firmy</a> nemalé problémy.</p>
      <related>
        <h4>Příbuzné stránky</h4>
        <a href="https://zpravy.kurzy.cz/342404-cinska-komunisticka-strana-zmenila-vedeni-hu-jintaa-strida-xi-jinping/"/>
        <a href="https://zpravy.kurzy.cz/358800-dnes-konci-vyrocni-sjezd-cinske-komunisticke-strany-ceka-se-na-vystupy-z-nej/"/>
        <a href="https://zpravy.kurzy.cz/358893-zklamani-na-trzich-po-srazu-cinske-komunisticke-strany/"/>
        <a href="https://zpravy.kurzy.cz/339461-americke-volby-vs-cinsky-komunisticky-sjezd/"/>
        <a href="https://www.kurzy.cz/zpravy/nazory/A-V-T-33211/"/>
        <a href="https://www.kurzy.cz/tema/4958248.html"/>
        <a href="https://zpravy.kurzy.cz/358212-v-cine-se-chysta-sjezd-komunisticke-strany-na-poradu-jsou-i-zasadni-ekonomicke-otazky/"/>
        <a href="https://oz.kurzy.cz/komunistiska-strana-ceskoslovenska/komunisticka-strana-ceskoslovenska-ksc-pz513166u.htm"/>
        <a href="https://rejstrik-firem.kurzy.cz/rejstrik-firem/DO-00510220-okresni-vybor-komunisticke-strany-cech-a-moravy/"/>
        <a href="https://rejstrik-firem.kurzy.cz/rejstrik-firem/DO-00569241-komunisticka-strana-cech-a-moravy-obvodni-vybor-pro-prahu-5-a-2/"/>
        <a href="https://zpravy.kurzy.cz/293817-navrh-na-zakaz-komunisticke-strany-by-u-soudu-neuspel-tvrdi-ministerske-analyzy/"/>
        <a href="https://rejstrik-firem.kurzy.cz/27005267/centrum-pro-vystup-z-komunisticke-strany/"/>
      </related>
    </article>
  </body>
</html>