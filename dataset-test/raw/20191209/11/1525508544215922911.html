<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793227/%D8%B4%D8%A7%D9%87%DB%8C%D9%86-%D8%A8%D9%88%D8%B4%D9%87%D8%B1-%D8%AA%D9%82%D9%88%DB%8C%D8%AA-%D9%85%DB%8C-%D8%B4%D9%88%D8%AF-%D8%AC%D8%B0%D8%A8-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%AC%D8%AF%DB%8C%D8%AF-%D8%AF%D8%B1-%D9%86%DB%8C%D9%85-%D9%81%D8%B5%D9%84"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:18:33+00:00"/>
    <meta property="og:title" content="سرمربی شاهین بوشهر: شاهین بوشهر تقویت می‌شود/ جذب بازیکنان جدید در نیم‌فصل"/>
    <meta property="og:description" content="بوشهر - سرمربی تیم فوتبال شاهین شهرداری بوشهر از جذب بازیکنان جدید در نیم‌فصل خبر داد و گفت: شاهین بوشهر تقویت می‌شود."/>
  </head>
  <body>
    <article>
      <h1>سرمربی شاهین بوشهر: شاهین بوشهر تقویت می‌شود/ جذب بازیکنان جدید در نیم‌فصل</h1>
      <address>
        <time datetime="2019-12-09T11:18:33+00:00">09 Dec 2019, 11:18</time>
      </address>
      <p>به گزارش <a href="https://www.mehrnews.com/">خبرنگار مهر</a>، میشو کریستیچویچ ظهر دوشنبه در نشست خبری پیش از دیدار شاهین شهرداری بوشهر و صنعت نفت آبادان اظهار داشت: تیم ما شرایط خوبی دارد و همه مجموعه تیم تمام تلاش خود را می‌کنند تا نتیجه لازم را بگیریم.</p>
      <p>وی با اشاره به اینکه برای تمرین و اصلاح بازیکنان زمان لازم را در اختیار نداریم اضافه کرد: صنعت نفت آبادان تیم پنجم جدول است و بازی سختی مقابل این تیم داریم و برای بردن تلاش می‌کنیم.</p>
      <p>سرمربی تیم فوتبال شاهین شهرداری بوشهر با اشاره به اینکه تیم صنعت نفت فقط در دو بازی خارج از خانه باخته است، ادامه داد: فردا بازی سختی مقابل این تیم داریم ولی برای موفقیت تلاش می‌کنیم.</p>
      <p>وی از تلاش برای جذب بازیکنانی به تیم شاهین برای افزایش کیفیت تیم خبر داد و اضافه کرد: با تعدادی بازیکن صحبت‌هایی داشته‌ایم ولی تصمیم نهایی هنوز گرفته نشده است و باید شرایط باشگاه را هم در نظر بگیریم.</p>
      <p>کریستیچویچ با اشاره به اینکه نفت آبادان هم از یک مربی کروات بهره می‌برد افزود: اسکوچیچ بازیکنان باکیفیتی جذب کرده و تیم خوبی دارد و یک فوتبال زیبا را به نمایش می‌گذارد و نتایج خوبی کسب کرده است.</p>
      <p>وی با اشاره به اینکه همه تلاش خودمان را می‌کنیم که موقعیت‌های مناسبی خلق کنیم و برای برد وارد زمین می‌شویم، بیان کرد: باید در رفتار و نحوه تمرینات تغییر ایجاد کنیم و جای امیدواری وجود دارد.</p>
    </article>
  </body>
</html>