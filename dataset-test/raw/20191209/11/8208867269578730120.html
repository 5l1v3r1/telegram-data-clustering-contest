<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/prodotto/2019/12/09/news/volkswagen_al_via_la_prevendita_della_nuova_golf-242991554/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T11:26:00+00:00"/>
    <meta property="og:title" content="Volkswagen, al via la prevendita della nuova Golf"/>
    <meta property="og:description" content="L’ottava generazione della bestseller della casa tedesca arriverà nelle concessionarie italiane a marzo del 2020 con prezzi a partire da 25.750"/>
  </head>
  <body>
    <article>
      <h1>Volkswagen, al via la prevendita della nuova Golf</h1>
      <h2>L’ottava generazione della bestseller della casa tedesca arriverà nelle concessionarie italiane a marzo del 2020 con prezzi a partire da 25.750 euro - <a href="https://www.repubblica.it/motori/gallerie/volkswagen/2019/11/27/foto/volkswagen_golf_2020_-242035403/1/#1">Foto</a></h2>
      <address>
        <time datetime="2019-12-09T11:26:00+00:00">09 Dec 2019, 11:26</time>
      </address>
      <p> <br/>Volkswagen Italia ha avviato la prevendita della <a href="https://www.repubblica.it/motori/sezioni/prodotto/2019/10/24/news/nuova_golf_la_presentazione_in_diretta-239401225/"><i><b>nuova Golf</b></i></a> la cui commercializzazione è prevista nel mese di marzo del 2020 con un listino che parte da 25.750 euro.<br/> <br/>L’ottava generazione della bestseller dalla casa di Wolfsburg, al lancio, sarà disponibile con i propulsori benzina 1.0 Tsi Evo 110 Cv, con cambio manuale, 1.5 Tsi Evo Act 130 Cv, con cambio manuale, ibrido 48 V 1.5 e Tsi Evo Act 150 Cv, con cambio automatico Dsg a cui si aggiungono i turbodiesel 2.0 Tdi 115 Cv, cambio manuale, 2.0 Tdi 150 Cv, cambio automatico Dsg.<br/> <br/>Successivamente saranno introdotte le motorizzazioni Benzina 1.0 Tsi Evo 90 Cv, con cambio manuale e 1.5 Tsi Evo Act 150 Cv, con cambio manuale, Ibrido 48 V1.0 eTsi Evo 110 Cv, con cambio automatico Dsg, 1.5 eTsi Evo Act 130 Cv, con cambio automatico Dsg, turbodiesel 2.0 Tdi 115 Cv, con cambio automatico Dsg, 2.0 Tdi 150 Cv, con cambio manuale, Ibrido plug-in 1.4 204 Cv, con cambio automatico Dsg e 1.4 ibrido plug-in Gte 245 Cv, con cambio automatico Dsg.<br/> <br/>Non mancheranno nemmeno i propulsori Metano1.5 Tgi 130 Cv, con cambio manuale e 1.5 Tgi 130 Cv, con cambio automatico Dsg, mentre gli allestimenti a disposizione sul mercato italiano saranno Life e Style a cui si aggiungono le edizioni speciali di lancio 1St Edition Life e 1St Edition Style.<br/> <br/>Tra le principali dotazioni di serie presenti sulla versione Life spiccano  i cerchi in lega Norfolk da 16”, fari anteriori e posteriori a Led, climatizzatore automatico Climatronic, volante multifunzione rivestito in pelle, strumentazione digitale Digital Cockpit, sensori di parcheggio anteriori e posteriori Park Pilot, Fatigue Detection, Adaptive cruise control Acc, Front Assist con funzione di frenata di emergenza City, riconoscimento pedoni e ciclisti, assistente alle manovre di scarto e alla svolta, Assistente al mantenimento di corsia Lane Assist.<br/> <br/>La versione Style aggiunge i cerchi in lega Belmont da 17”, fari anteriori Iq.Light Led Performance, climatizzatore automatico Climatronic a 3 zone, sedile guidatore ergoActive a 14 vie, rivestimenti in ArtVelours, Light&amp;Vision Pack, Travel Assist 2.0. Per entrambe le versioni è poi previsto il pacchetto gratuito di lancio che comprende Navigatore Discover Pro con schermo da 10,25”,  Wireless App-Connect e Natural Voice Control.<br/> <br/>Della dotazione di serie della 1St Edition Life fanno parte i fari anteriori Iq.Light Led Performance, Winter Pack per sedili anteriori, navigatore Discover Pro con schermo da 10,25”, Wireless App-Connect, Natural Voice Control e Light &amp; Vision Pack.<br/>La 1St Edition Style comprende invece i fari anteriori Iq.Light Led Matrix, allarme antifurto, Winter Pack per sedili anteriori e posteriori, navigatore Discover Pro con schermo da 10,25”, Wireless App-Connect, Natural Voice Control, predisposizione telefono Comfort Lte e il sistema proattivo di protezione degli occupanti. (m.r.)</p>
    </article>
  </body>
</html>