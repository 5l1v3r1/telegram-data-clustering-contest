<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/igralski-svet-pretresla-smrt-igralca-to-je-strahotna-izguba-258648"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T11:22:00+00:00"/>
    <meta property="og:title" content="Igralski svet pretresla smrt igralca: To je strahotna izguba"/>
    <meta property="og:description" content="V 80. letu starosti je v soboto umrl ameriški igralec Rene Auberjonois, znan predvsem po vlogi v televizijski seriji Zvezdne steze. Kot je za portal Entertainment Weekly sporočil igralčev sin Remy ..."/>
  </head>
  <body>
    <article>
      <h1>Igralski svet pretresla smrt igralca: To je strahotna izguba</h1>
      <h2>Za igralca je bil usoden pljučni rak. </h2>
      <address><time datetime="2019-12-09T11:22:00+00:00">09 Dec 2019, 11:22</time> by <a rel="author">STA, P. K.</a></address>
      <p>V 80. letu starosti je v soboto umrl ameriški igralec <b>Rene Auberjonois</b>, znan predvsem po vlogi v televizijski seriji <i>Zvezdne steze</i>. Kot je za portal <i>Entertainment Weekly</i> sporočil igralčev sin <b>Remy Auberjonois</b>, je bil za igralca usoden pljuči rak.<br/><br/>Igralska kolega iz serije Zvezdne steze <b>George Takei </b>in <b>William Shatner</b> sta že izrazila svojo žalost. Takei je na twitterju zapisal: »To je strahotna izguba. Bil je najbolj čudovit, ljubeč in inteligenten moški, kar sem jih poznal.«</p>
      <figure>
        <iframe data-src="https://twitter.com/GeorgeTakei/status/1203809287958671366" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Shatner pa je zapisal, da bo v spominu ohranil svoje čudovito prijateljstvo z Auberjonoisem.<br/><br/>V televizijski seriji <i>Zvezdne steze: Deep Space Nine</i> je Auberjonois med letoma 1993 in 1999 nastopal v vlogi glavnega varnostnika Oda. V televizijski seriji <i>Zvezde na sodišču</i> je več let od leta 2004 nastopal v vlogi odvetnika. Zaigral je tudi v več celovečernih filmih, med drugim v <i>Mashu</i>.</p>
    </article>
  </body>
</html>