<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tudomany/20191209-befottesuvegben-tarolt-tigrismagzatokat-es-egy-lenyuzott-tigrisbort-talaltak-az-orvvadaszoknal.html"/>
    <meta property="og:site_name" content="Origo"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="Tigrismagzatokat és lenyúzott tigrisbőrt találtak az orvvadászoknál Indonéziában"/>
    <meta property="og:description" content="A szumátrai tigrisek haláláért 80 százalékban az orvvadászat felelős."/>
  </head>
  <body>
    <article>
      <h1>Tigrismagzatokat és lenyúzott tigrisbőrt találtak az orvvadászoknál Indonéziában</h1>
      <address><time datetime="2019-12-09T11:19:00+00:00">09 Dec 2019, 11:19</time> by <a rel="author">Origo</a></address>
      <p>
        <b>Öt orvvadászt tartóztattak le Indonéziában, miután a rendőrök egy védett szumátrai tigris lenyúzott bőrét, valamint egy befőttesüvegben négy tigrismagzatot találtak náluk.</b>
      </p>
      <p>Egyelőre még nem tisztázott, hogy az embriókat abból a felnőtt tigrisből szedték-e ki, aminek lenyúzták a bőrét. Az öt orvvadász közül ketten orvkereskedők voltak, 5 év börtönbüntetést kaphatnak.</p>
      <figure>
        <iframe data-src="https://twitter.com/BBCWorld/status/1203871965989232640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A hatóságok szerint a tettesek Riau tartományból származnak, és egy névtelen bejelentés alapján fogták el őket.</p>
      <aside>A szumátrai tigrisek kritikusan veszélyeztetett állatok, kevesebb, mint 400 példány él a vadonban.</aside>
      <p>A tigriskölykök a születésükkor még nem látnak, és teljes mértékben az édesanyjuktól függnek életük első hónapjaiban.</p>
      <p>A szumátrai tigris korábban megtalálható volt Jáván és Balin is, most azonban az állatvédők szerint az erdőirtás és az orvvadászat miatt fennáll a veszélye, hogy Szumátrán is teljesen kihalhat - írja a <a href="https://www.bbc.com/news/world-asia-50708858">BBC</a>.</p>
      <figure>
        <iframe data-src="https://twitter.com/CCTVAsiaPacific/status/1203521242470350848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Indonéziában mindenkinek börtönbüntetéssel kell szembenéznie, aki tigrisre vadászik. Azonban sok orvvadászt a szigorítások sem tartanak vissza.</p>
      <p>
        <mark>A tigrishalálozás 80 százalékáért az orvvadászat felelős, ami évente 40 tigris halálát jelenti.</mark>
      </p>
      <p>A tigrisek egyes testrészeit, mint például a csontját Ázsia egyes részein gyógyászati eszköznek tekintik.</p>
    </article>
  </body>
</html>