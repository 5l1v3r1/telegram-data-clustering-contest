<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/kompaniya_disney_vstanovila_absolyutniy_istorichniy_rekord_nespodivani_podrobitsi_n1245849"/>
    <meta property="og:site_name" content="24 Канал"/>
    <meta property="article:published_time" content="2019-12-09T11:17:00+00:00"/>
    <meta property="og:title" content="Компанія Disney встановила абсолютний історичний рекорд: несподівані подробиці"/>
    <meta property="og:description" content="Про успіхи кіногіганта Walt Disney ходять легенди, адже чи не кожне їхнє творіння отримує найкращі відгуки та збираює найбільші суми у кінотеатрах. Disney – організація, за конкурента яку вважають всі кінокомпанії світу. Здавалося б, що може звеличити її працю ще більше? Однак корпорації вдалося перевершити саму себе. Наприкінці 2019 року Disney вдалося побити всі можливі рекорди."/>
  </head>
  <body>
    <article>
      <h1>Компанія Disney встановила абсолютний історичний рекорд: несподівані подробиці</h1>
      <address><time datetime="2019-12-09T11:17:00+00:00">09 Dec 2019, 11:17</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Про успіхи кіногіганта Walt Disney ходять легенди, адже чи не кожне їхнє творіння отримує найкращі відгуки та збираює найбільші суми у кінотеатрах. Disney – організація, за конкурента яку вважають всі кінокомпанії світу. Здавалося б, що може звеличити її працю ще більше? Однак корпорації вдалося перевершити саму себе. Наприкінці 2019 року Disney вдалося побити всі можливі рекорди.</b>
      </p>
      <p>Про новий абсолютний рекорд компанії Walt Disney повідомляє видання <a href="https://deadline.com/2019/12/disney-crosses-10-billion-worldwide-box-office-new-all-time-record-1202803824/">Deadline</a>.</p>
      <blockquote>Вау! <a href="https://24tv.ua/lifestyle/studiyi_marvel_i_disney_znimut_tretyu_chastinu_lyudini_murahi_n1229733">Студії Marvel і Disney знімуть третю частину "Людини-мурахи"</a></blockquote>
      <p>У джерелі зазначається, що корпорація вкотре стала рекордсменом у категорії "касові збори" поточного року. Адже загальний виторг кіногіганта складає понад <b>10 мільярдів доларів</b>. Попередній і найвищий рекорд за останній роки також належав Disney. У 2016 році компанія заробила 7,6 мільярда доларів. До кінця 2019 року їхній рекорд не змогла побити жодна кінокомпанія.</p>
      <p>Тож, з десяти зароблених мільярдів доларів 3,28 мільярда були отримані з Північної Америки, а 6,72 мільярда доларів – поза її межами.</p>
      <p>До того ж, у цю суму не враховували касові збори студії Fox, яка належить Walt Disney. У разі додавання їхнього виторгу загальний касовий збір Disney становитиме 11,94 мільярда доларів. Найбільший заробіток компанії приніс фільм "Месники: Завершення" (2,79 мільярда доларів), "Король Лев" (1,65 мільярда доларів) та "Капітан Марвел" (1,13 мільярда доларів).</p>
      <p>Також варто додати, що на момент підрахування касових зборів прокат "Крижаного серця 2" не було завершено, а "Зоряні війни 9" навіть не вийшли на великий екран. Кінокритики вважають, що кожна з цих картин принесе компанії, як мінімум, по 1 мільярду доларів.</p>
    </article>
  </body>
</html>