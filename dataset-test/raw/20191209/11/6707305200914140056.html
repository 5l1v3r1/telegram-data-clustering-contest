<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/giancarlo-magalli-contro-chiara-ferragni-non-sa-fare-nulla/664051/"/>
    <meta property="og:site_name" content="DiLei"/>
    <meta property="article:published_time" content="2019-12-09T11:04:04+00:00"/>
    <meta property="og:title" content="Magalli contro Chiara Ferragni: “Non sa fare nulla”"/>
    <meta property="og:description" content="Giancarlo Magalli attacca Chiara Ferragni e dice la sua sulla polemica scoppiata per la frase di Chiara Biasi a Le Iene."/>
  </head>
  <body>
    <article>
      <h1>Magalli contro Chiara Ferragni: “Non sa fare nulla”</h1>
      <h2>Giancarlo Magalli attacca Chiara Ferragni e dice la sua su Chiara Biasi</h2>
      <address>
        <time datetime="2019-12-09T11:04:04+00:00">09 Dec 2019, 11:04</time>
      </address>
      <p>“Chiara Ferragni guadagna miliardi e non sa fare niente”, <b>Giancarlo Magalli</b> attacca la fashion blogger e dice <b>la sua su Chiara Biasi,</b> coinvolta di recente in una polemica dopo lo scherzo a <i>Le Iene</i>. Il conduttore è intervenuto nel corso di <i>Tv Talk</i> dove ha espresso la sua opinione riguardo <b>il mondo degli influencer.</b></p>
      <p>Magalli conosce molto bene il business di <b>Instagram</b> visto che sua figlia <a href="https://dilei.it/vip/michela-magalli-figlia-giancarlo/537770/">Michela</a> è una fashion blogger. Classe 1994, la ragazza è nata dall’amore del presentatore per <b>Valeria Donati</b> e ha una sorella maggiore, Manuela, frutto del matrimonio di Giancarlo con Carla Crocivera. Se la primogenita ha scelto di lavorare lontano dai riflettori, <b>la piccola di casa Magalli</b> ha una grande propensione per il mondo dello spettacolo ed è molto amata su Instagram dove i fan la chiamano<b> affettuosamente “magallina”</b>. Sul social delle foto la giovane ha quasi 37 mila follower e il suo profilo è in crescita costante, con tante collaborazioni con <b>brand importanti</b> e shooting.</p>
      <p>Il presentatore ha commentato le parole di <a href="https://dilei.it/vip/video/chiara-biasi-polemiche-iene-scherzo-80-mila-euro-nemmeno-mi-alzo/661615/">Chiara Biasi</a> che, durante uno scherzo delle Iene, aveva <b>pronunciato la frase</b>: “Per 80.000 euro nemmeno mi alzo dal letto”. “Il clamore per la frase è giustificato? Sì, può indignare – ha detto Magalli <b>parlando dell’influencer</b> -. Poi è un altro discorso che lei lo pensi. Secondo me per 800 euro lei alle 7.30 è già vestita […] Io sono anche padre di influencer, sono padre di fashion blogger. Quindi so di che si tratta. L’affitto a mia figlia comunque lo pago io. Mia figlia è un’influencer che sta crescendo”.</p>
      <p>Il re de <b><i>I Fatti Vostri</i></b> si è poi concentrato su <a href="https://dilei.it/vip/sanremo-codacons-si-oppone-chiara-ferragni-lei-replica-instagram/662193/">Chiara Ferragni</a> che a 32 anni è riuscita a creare un impero grazie <b>a Instagram</b>. “Guadagna miliardi ma non sa fare niente –<b> ha detto</b> parlando della moglie di Fedez -. È una brava imprenditrice? Sì, la sua merce è se stessa. Se uno ha l’immagine, capitalizza e valorizza quella. L’immagine è un vassoio – ha aggiunto Magalli -, su cui uno nella vita magari ci mette simpatia, cultura… Chi ha il vassoio colmo, oggi guadagna molto meno di chi ha solo il vassoio”.</p>
      <related>
        <h4>Leggi anche</h4>
        <a href="https://dilei.it/vip/michela-magalli-figlia-giancarlo/537770/"/>
        <a href="https://dilei.it/vip/giancarlo-magalli-figlia-michela-ricoverata-ospedale-instagram/576278/"/>
        <a href="https://dilei.it/vip/video/le-iene-scherzo-chiara-biasi-parla-autore/662480/"/>
        <a href="https://dilei.it/vip/video/chiara-biasi-polemiche-iene-scherzo-80-mila-euro-nemmeno-mi-alzo/661615/"/>
        <a href="https://dilei.it/vip/giancarlo-magalli-i-fatti-vostri-fidanzata/581385/"/>
      </related>
    </article>
  </body>
</html>