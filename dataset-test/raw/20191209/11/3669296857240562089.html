<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/diyarbakir/baglar/baglar-belediyesinden-agac-budama-calismalari-1459341"/>
    <meta property="og:site_name" content="CNN Türk"/>
    <meta property="article:published_time" content="2019-12-09T11:01:00+00:00"/>
    <meta property="og:title" content="Bağlar Belediyesi'nden ağaç budama çalışmaları"/>
    <meta property="og:description" content="Bağlar Belediyesi'nden ağaç budama çalışmaları"/>
  </head>
  <body>
    <article>
      <h1>Bağlar Belediyesi'nden ağaç budama çalışmaları</h1>
      <address>
        <time datetime="2019-12-09T11:01:00+00:00">09 Dec 2019, 11:01</time>
      </address>
      <p>Rihan ALP/ DİYARBAKIR, (<a href="https://www.cnnturk.com/haberleri/dha">DHA</a>)- DİYARBAKIR'IN <a href="https://www.cnnturk.com/haberleri/baglar">Bağlar</a> Belediyesi'nce ağaç budama ve bakım çalışması yapıldı. Beyoğlu, "Bizden sonraki nesillere temiz bir çevre ve iyi bir doğa bırakmak en büyük hedeflerimizden biridir" dedi.<br/><br/>Bağlar Belediyesi <a href="https://www.cnnturk.com/haberleri/park-ve-bahceler-mudurlugu">Park ve Bahçeler Müdürlüğü</a> bünyesinde sürdürülen çevre düzenleme çalışmaları kapsamında ağaç budama çalışmaları yapılıyor. Ağaçların uykuya geçme ve yaprak dökmeye başladığı dönem olarak kabul edilen Kasım-Mart ayları arasındaki süreçte ilçedeki ağaçların budama ve bakım çalışmalarının tamamlanması amaçlanıyor. Cadde kenarlarında ve parklarda bulunan ağaçlar 15 kişilik iki ayrı ekiple budanarak bakımdan geçirilirken, büyük ağaçların bakım çalışmaları ekiplere zor anlar yaşatıyor. Bunun için kaldıraç ve vinç kullanılarak budama işlemleri makinalarla gerçekleştiriliyor.<br/><br/>Budama çalışmalarıyla ilgili bilgi veren Bağlar <a href="https://www.cnnturk.com/haberleri/belediye">Belediye</a> Başkanı Hüseyin Beyoğlu, bu çalışmaları ağaçların gelişmelerini kuvvetlendirip, sağlıklı kılmak, form vermek ve çiçeklenmenin miktar ve kalitesini yükseltmek için yaptıklarına dikkat çekerek çalışmaların ağaçların yeniden yaprak açacağı ilkbahar dönemine kadar devam edeceğini kaydetti.<br/><br/>Beyoğlu, yeni ağaçların dikimini gerçekleştirip ilçedeki yeşil alanları artırmaya çalıştıklarını belirterek mevcut ağaçların bakımına da büyük özen gösterdiklerini söyledi. Beyoğlu, "Göreve geldikten sonra Bağlarımızda çok sayıda yeni ağaç ve fidan dikimini gerçekleştirdik. Bu çalışmalarımız halen titiz bir şekilde devam ediyor.   Yeni binalar ve siteler için müteahhitlerden meyve ağacı dikmelerini isteyerek bu konuda teşvik edici bir tutum ortaya koyuyoruz. Aynı zamanda mevcut ağaç ve yeşil akanların korunması için bakım çalışmaları yapıyoruz. Bizden sonraki nesillere temiz bir çevre ve iyi bir doğa bırakma en büyük hedeflerimizden biridir" dedi.<br/><br/><br/><br/> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/hastanede-dogan-3-bin-bebek-icin-3-bin-fidan-1459346"/>
        <a href="https://www.cnnturk.com/yerel-haberler/mugla/fethiye/cintar-toplamak-icin-yaristilar-1459345"/>
        <a href="https://www.cnnturk.com/yerel-haberler/hatay/iskenderun/gelecegin-ascilari-istanbula-hazirlaniyor-1459344"/>
      </related>
    </article>
  </body>
</html>