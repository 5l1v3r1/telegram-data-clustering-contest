<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11053732"/>
    <meta property="og:site_name" content="TV 2"/>
    <meta property="article:published_time" content="2019-12-09T11:44:52+00:00"/>
    <meta property="og:title" content="Østberg konkurrerer ikke i Davos"/>
    <meta property="og:description" content="Ingvild Flugstad Østberg er ikke med i uttaket til verdenscupen i Davos."/>
  </head>
  <body>
    <article>
      <h1>Østberg konkurrerer ikke i Davos</h1>
      <h2>Ingvild Flugstad Østberg er ikke med i uttaket til verdenscupen i Davos.</h2>
      <address><time datetime="2019-12-09T11:44:52+00:00">09 Dec 2019, 11:44</time> by <a rel="author" href="mailto:benedicte.bakken@tv2.no" target="_blank">Benedicte Andersen Bakken</a></address>
      <p>Østberg er ikke tatt ut til den TV 2-sendte verdenscupen i Sveits førstkommende helg i Sveits. Det er klart etter mandagens uttak.</p>
      <p>
        <b>Ingvild Flugstad Østberg starter ikke i Davos, og hun er fortløpende i tett og god dialog med helseteamet. Det skriver skiforbundet i pressemeldingen.</b>
      </p>
      <p>21. november informerte 29-åringen om at hun ikke kom til å gå sesongåpningen på Beitostølen grunnet at ikke <a href="https://www.tv2.no/a/11007638/">alle krav i helseattesten var innfridd.</a></p>
      <p>– Jeg har havnet i en situasjon der jeg ikke kan gå skirenn. Det er kjedelig og beklagelig. Grunnen er helsemessige årsaker, der ikke alle krav i helseattesten er innfridd. Derfor er det beste for meg å stå over skirenn. Jeg har trent veldig bra og gledet meg. Jeg har vært frisk, skadefri og i god form. Jeg skulle helst startet, sa Østberg den gang.</p>
      <p>Hun sto også over verdenscuprennene i Ruka og på Lillehammer.</p>
      <p><b>Disse stiller for Norge, kvinner:</b>Therese Johaug, Heidi Weng, Maiken Caspersen Falla, Ragnhild Haga, Mari Eide, Lotta Udnes Weng, Tiril Udnes Weng, Anna Svendsen, Ane Appelkvist Stenseth, Kari Øyre Slind, Anne Kjersti Kalvå, Magni Smedås, Karoline Simpson-Larsen.</p>
      <p><b>Menn:</b> Johannes Høsflot Klæbo, Emil Iversen, Martin Johnsrud Sundby, Sjur Røthe, Hans Christer Holund, Simen Hegstad Krüger, Didrik Tønseth, Finn Hågen Krogh, Mattis Stenshagen, Pål Golberg, Erik Valnes, Sindre Bjørnestad Skar, Håvard Solås Taugbøl.</p>
    </article>
  </body>
</html>