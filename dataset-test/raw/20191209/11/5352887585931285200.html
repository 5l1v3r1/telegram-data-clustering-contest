<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/10-taisykliu-kurios-pades-tapti-savo-likimo-kalviu-1756145/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T11:33:00+00:00"/>
    <meta property="og:title" content="10 taisyklių, kurios padės tapti savo likimo kalviu"/>
    <meta property="og:description" content="Reklama"/>
  </head>
  <body>
    <article>
      <h1>10 taisyklių, kurios padės tapti savo likimo kalviu</h1>
      <address><time datetime="2019-12-09T11:33:00+00:00">09 Dec 2019, 11:33</time> by <a rel="author">alfa</a></address>
      <p>Reklama</p>
      <p>
        <b>Jūsų likimas yra jūsų rankose! Valdymo principas paprastas: reikia tinkamai parinkti vieną ar kitą situaciją. Nuo to, kaip gerai jūs orientuojatės, priklauso jūsų laimė ir pasitenkinimas gyvenimu arba, atvirkščiai, nusiminimas ir nepasitenkinimas.</b>
      </p>
      <p>Žinoma, klaidų neišvengia niekas, juk idealios nuostatos (pavyzdžiui, „būk ryžtingas“, „būk protingas“, „būk praktiškas“, „gerbk ir mylėk save“) realybėje ne visada pritaikomos. Kiekvienas žmogus – asmenybė, kiekvienas situaciją suvokia individualiai ir priima vienokį ar kitokį sprendimą pats.</p>
      <p>Universalių patarimų būti negali, tačiau galima pateikti 10 bendrų patarimų, kurie padės pakoreguoti savo likimą ir pagerinti gyvenimą.</p>
      <p>
        <b>1 taisyklė: visi sunkumai – stimulas permainoms</b>
      </p>
      <p>Bet kokie išbandymai, pasitaikantys kelyje, yra ne kas kita kaip iššūkis ir akstinas teigiamoms permainoms gyvenime. Neverta nuleisti rankų, sutikus savo kelyje pirmą rimtą kliūtį. Viskas, kas įvyksta, gali pritraukti tūkstančius teigiamų pokyčių, pradedant nuo kardinalaus išvaizdos pakeitimo ir baigiant visos pasaulėžiūros revizija.</p>
      <p>Mylimas žmogus išėjo pas kitą? Vadinasi, jūs esate verti geresnio, pasirūpinkite savo išvaizda ir praplėskite pažįstamų ratą. Atleido iš darbo? Jums atsirado šansas susirasti įdomesnį darbą arba visiškai pakeisti savo veiklos sferą.</p>
      <p>Reklama</p>
      <p>
        <b>2 taisyklė: jūsų klaidos – atsakomybės matas</b>
      </p>
      <p>Savo klaidas turite vertinti ne kaip kaltės, o kaip atsakomybės matą. Neverta kankinti savęs sąžinės graužatimi ir kaltės jausmu prieš aplinkinius. Klaida – tai iššūkis, į kurį reikia ryžtingai reaguoti.</p>
      <p>
        <b>3 taisyklė: jūsų praeitis turi milžinišką potencialą</b>
      </p>
      <p>Nereikia bėgti nuo savo praeities ir kaskart stengtis viską pradėti nuo nulio. Iš įvykių, kurie jau praeityje, reikia ir būtina padaryti naudingas išvadas ir pasimokyti. Juk žmogaus likimas prasideda nuo pirmųjų gimimo akimirkų ir yra vientisas laike.</p>
      <p>Pavyzdžiui, manote, kad tinkamai nesusiklostė asmeninis gyvenimas. Užuot verkę į pagalvę ir stengęsi viską pamiršti, paimkite popieriaus lapą ir paanalizuokite savo klaidas. Taip elkitės su visais įvykiais.</p>
      <p>
        <b>4 taisyklė: atsitiktinumų nebūna!</b>
      </p>
      <p>Reklama</p>
      <p>Viskas, kas vyksta, turi priežastį. Tai vienas iš svarbiausių gyvenimo dėsnių šalia energijos taupymo ir buitinio dėsnio „už viską šiame gyvenime tenka sumokėti“. Pasistenkite visada išanalizuoti svarbiausius jums įvykius, jų priežastis ir pasekmes.</p>
      <p>
        <b>5 taisyklė: reikia pasikliauti ne kitais, o savimi</b>
      </p>
      <p>Aukščiausios jėgos gali padėti jums, tačiau jūsų likimas visiškai priklauso tik nuo jūsų ir jūsų poelgių. Prisiminkite, kad norint išlošti loterijoje pirmiausia reikia nusipirkti loterijos bilietą. Nesėdėkite sudėję rankų, laukdami stebuklo.</p>
      <p>Svajojate apie materialią gerovę? Padirbėkite su savimi, tobulinkite savo profesionalumą, išbandykite save įvairiose srityse, kurios gali atnešti pajamų.</p>
      <p>Stengiatės nusikratyti antsvorio? Kelkitės nuo sofos ir traukite į artimiausią parką pabėgioti, paskui žingsniuokite į turgų nusipirkti vaisių ir daržovių. Pas jus neatskris fėja, kuri lazdelės mostelėjimu išpildytų troškimą ir „apdrožtų“ jūsų siluetą.</p>
      <p>
        <b>6 taisyklė: paisykite poreikių hierarchijos</b>
      </p>
      <p>Reklama</p>
      <p>Atsispausdinkite iš interneto Abrahamo Maslowo poreikių piramidę, pasikabinkite ją matomoje vietoje ir pasistenkite prisilaikyti tai savo gyvenime.</p>
      <p>Mūsų troškimai – mūsų poreikių realizavimo būdai. Mūsų poreikiai – dalykai, kurie būtini laimingam gyvenimui. Išmokite trokšti, taip pat ir realizuoti savo poreikius, pradėdami nuo piramidės pagrindo. Pradėkite nuo fizinių poreikių (maisto, poilsio, miego, sekso), tada pereikite prie psichologinių (socialinio statuso, saugumo, meilės) ir kūrybinių (profesionalaus augimo, tobulėjimo). Laimingas žmogus – tai asmuo, kuris visiškai valdo savo gyvenimą, iš proceso patirdamas malonumą.</p>
      <p>
        <b>7 taisyklė: gimimas ir mirtis – neatskiriama būties dalis</b>
      </p>
      <p>Neverta blaškytis tarp dviejų kraštutinumų, pradedant nuo paniškos fizinės mirties baimės ir baigiant tvirtu įsitikinimu dėl sielos nemirtingumo. Turite kurti savo gyvenimą, išskirstydami prioritetus ir suprasdami, kad mirtis – neatskiriama žmogaus gyvenimo dalis.</p>
      <p>
        <b>8 taisyklė: permainoms reikia noro, stipresnio už baimę</b>
      </p>
      <p>Jei bijosite realizuoti savo troškimus, jūsų gyvenimas pavirs tikra pelke. Ji įtrauks jus, kiekviena diena atrodys be prošvaisčių ir nyki, užgrius ligos ir visokie nemalonumai, pranešantys, kad einate netinkamu keliu. Pakeisti situaciją gali tik ryžtingumas ir drąsa. Nebijokite siekti to, ko trokštate.</p>
      <p>Reklama</p>
      <p>
        <b>9 taisyklė: išnaudokite visas galimybes</b>
      </p>
      <p>Gyvenimas kupinas galimybių, kuriomis reikia pasinaudoti. Žinoma, kad negalėsite aprėpti visų, tačiau išmokti atsirinkti įdomiausias ir jas realizuoti – tiesiog būtina. Jeigu to nepadarysite, vietoj jūsų padarys kiti.</p>
      <p>
        <b>10 taisyklė: įtraukite ekspertus</b>
      </p>
      <p>Nebijokite kreiptis į specialistus. Psichologai, astrologai, medikai ir kiti profesionalai gali atsakyti į sudėtingus klausimus, atskleisti jums nematomas problemas ir duoti objektyvių patarimų.</p>
      <p>Įsidėmėkite: nepriklausomai nuo to, ar žmogus turtingas, ar vargšas, ar jis stovi socialinių laiptų viršuje ar apačioje, jis gali paveikti savo likimą. Nedera nuvertinti savo galimybių. Pirmyn, pirmyn ir tik pirmyn!</p>
      <figure>
        <img src="https://www.ve.lt/uploads/img/0022_logotipai_po_str/alfa50_2.png"/>
      </figure>
    </article>
  </body>
</html>