<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/18-aring-far-nio-ar-for-mord-av-misstag-5469903.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T11:23:04+00:00"/>
    <meta property="og:title" content="18-åring får nio år för mord av misstag"/>
    <meta property="og:description" content="Brott En 18-årig man döms till nio års fängelse för att ha skjutit ihjäl en 24-årig man i Biskopsgården i Göteborg i november 2018."/>
  </head>
  <body>
    <article>
      <h1>18-åring får nio år för mord av misstag</h1>
      <address><time datetime="2019-12-09T11:23:04+00:00">09 Dec 2019, 11:23</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5469904/1209122503/en-18-aring-doms-for-att-ha-sk?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Björn Larsson Rosvall/TT | En 18-åring döms för att ha skjutit ihjäl en man i Biskopsgården i Göteborg. Enligt åklagaren skedde mordet av misstag. 18-åringens avsikt var att döda en helt annan person. Arkivbild.</figcaption>
      </figure>
      <p>Brott En 18-årig man döms till nio års fängelse för att ha skjutit ihjäl en 24-årig man i Biskopsgården i Göteborg i november 2018.</p>
      <p>Offret mördades av misstag. Den morddömde, som var 17 år när brottet begicks, hade för avsikt att döda en person med koppling till en gängkonflikt.</p>
      <p>Men skytten tog fel på person, och dödade en helt annan man som satt på en bänk utanför ett bostadshus.</p>
      <p>Göteborgs tingsrätt beskriver mordet som en avrättning med flera skott på nära håll. Rätten påpekar också att 18-åringens syfte var att höja sin status i kriminella kretsar.</p>
      <p>"Det är en statusgrej på gatan, du vet. Ha ett liv på samvetet. Du klättrar. Jag ville visa att jag också kan", har den morddömde sagt i förhör enligt <a href="https://www.gp.se/nyheter/g%C3%B6teborg/24-%C3%A5ring-m%C3%B6rdades-av-misstag-nu-faller-domen-1.21322495">Göteborgs-Posten</a>.</p>
      <p>18-åringen ska betala 360 000 kronor i skadestånd till offrets anhöriga, enligt domen.</p>
      <p>En 16-årig pojke döms till åtta månaders sluten ungdomsvård för bland annat grovt skyddande av brottsling och medhjälp till förberedelse av mord.</p>
    </article>
  </body>
</html>