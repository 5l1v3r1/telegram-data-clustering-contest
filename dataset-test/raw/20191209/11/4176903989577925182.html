<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/ruske-trupe-usle-u-bivse-glavno-uporiste-id/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:32:00+00:00"/>
    <meta property="og:title" content="Ruske trupe ušle u bivše glavno uporište ID"/>
    <meta property="og:description" content="MOSKVA - Ruske snage ušle su u Raku, nekadašnje glavno uporište Islamske države, posle odluke američkog predsednika Donalda Trampa da povuče snage svoje"/>
  </head>
  <body>
    <article>
      <h1>Ruske trupe ušle u bivše glavno uporište ID</h1>
      <address><time datetime="2019-12-09T11:32:00+00:00">09 Dec 2019, 11:32</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MOSKVA – Ruske snage ušle su u Raku, nekadašnje glavno uporište Islamske države, posle odluke američkog predsednika Donalda Trampa da povuče snage svoje zemlje iz severnog dela Sirije.</p>
      <p>Na video snimku objavljenom na ruskom vojnom TV kanalu „Zvezda“ vide se ruski vojnici kako se pozdravljaju sa sirijskom decom i stanovništvu uručuju humanitarnu pomoć, prenosi Rojters.</p>
      <p>Takođe, kako se navodi, ruski vojnici učestuju u čišćenju te oblasti od mina.</p>
      <p>Raku su pre dve godine zauzeli američki vojnici i njihovi kurdski saveznici, podseća se, što je bila najveća pobeda u kampanji Vašingtona protiv islamista u Siriji.</p>
      <p>Presdednik Tramp je u oktobru neočekivano naredio povlačenje trupa, a Rusija je brzo reagovala i poslala vojsku na te teritorije.</p>
      <p>Rusija je prošlog meseca uspostavila helikoptersku bazu u severnom delu Sirije i prebacila kopnene snage u ovu oblast posle povlačenja američke vojske.</p>
      <p>(Tanjug)</p>
    </article>
  </body>
</html>