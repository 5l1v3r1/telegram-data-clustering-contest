<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/un-barbat-din-hunedoara-a-gasit-pe-drum-un-portofel-plin-cu-bani-si-l-a-predat-politistilor-18660096"/>
    <meta property="og:site_name" content="Gândul"/>
    <meta property="article:published_time" content="2019-12-09T11:23:00+00:00"/>
    <meta property="og:title" content="Un bărbat din Hunedoara a găsit pe drum un portofel plin cu bani şi l-a predat poliţiştilor"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Un bărbat din Hunedoara a găsit pe drum un portofel plin cu bani şi l-a predat poliţiştilor</h1>
      <h2>Un bărbat de 30 de ani, din comuna hunedoreană Rapoltu Mare, a observat din maşină pe marginea unui drum judeţean un portofel. Bărbatul care are acasă 5 copii a mers imediat la Poliţie şi a predat portofelul cu documente şi peste 1.300 de lei.</h2>
      <address><time datetime="2019-12-09T11:23:00+00:00">09 Dec 2019, 11:23</time> by <a rel="author" href="https://www.gandul.info/autor/loredana-ficiu" target="_blank">Loredana Ficiu</a></address>
      <p>Ioan Popa, un localnic din comuna Rapoltu Mare, judeţul Hunedoara, a găsit, duminică, un portofel în care se aflau mai multe documente şi suma de 1.334 de lei.</p>
      <p>Acesta era pasager în maşina condusă de mama sa, în momentul în care a observat portofelul pe jos, pe marginea unui drum judeţean.</p>
      <p>Ulterior, acesta a mers la sediul Poliţiei Oraşului Simeria, unde a povestit cum s-a întâmplat totul.</p>
      <p>„Duminică, la ora 09.30, s-a prezentat la sediul Postului de Poliţie Rapoltu Mare, domnul Popa Ioan, din în satul Bobâlna, comuna Rapoltu Mare, judeţul Hunedoara, care a sesizat faptul că, în aceeaşi zi, în jurul orei 09.20, în timp ce circula cu autoturismul condus de mama sa, pe DJ 107A, la ieşirea din satul Rapoltu Mare către Simeria, a observat pe partea dreaptă a drumului un portofel bărbătesc de culoare neagră, pe care, l-a predat organelor de poliţie. În interiorul portofelului s-a constatat existenţa sumei de 1334 lei, cartea de identitate a posesorului portmoneului şi permisul de conducere cu acelaşi titular. Suma de bani şi documentele au fost predate persoanei care a pierdut banii si actele de identitate, care a declarat verbal că a pierdut bunurile vineri seara”, a declarat, corespondentului MEDIAFAX, Carla Strujan, purtătorul de cuvânt al IPJ Hunedoara.</p>
      <p>Ioan a primit felicitări de la poliţişti, care îi îndeamnă pe toţi oamenii să procedeze la fel, într-o situaţie similară.</p>
      <related>
        <h4>Citeşte şi</h4>
        <a href="https://www.gandul.info/stiri/doliu-in-politica-romaneasca-un-fost-senator-a-murit-la-78-de-ani-18660083?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/prim-vicepresedintele-pnl-sustinem-anularea-pensiilor-speciale-cu-exceptia-celor-ale-militarilor-si-magistratilor-18660039?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/vodafone-injumatateste-cartelele-sim-pentru-a-reduce-poluarea-cand-vor-aparea-in-magazine-18660035?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>