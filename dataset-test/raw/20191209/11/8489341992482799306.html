<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811063/%D8%B1%DA%A9%D9%88%D8%B1%D8%AF%D8%B4%DA%A9%D9%86%DB%8C-%D8%A8%D9%88%D8%B1%D8%B3-%D8%AA%D9%87%D8%B1%D8%A7%D9%86-%D8%AF%D8%B1-%D8%B4%D8%B1%D8%A7%DB%8C%D8%B7-%D8%B1%DA%A9%D9%88%D8%AF%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T11:46:00+00:00"/>
    <meta property="og:title" content="رکوردشکنی بورس تهران در شرایط رکودی"/>
    <meta property="og:description" content="شاخص کل بورس اوراق بهادار تهران در پایان معاملات امروز با جهش ۳۲۲۴ واحد روبرو شد."/>
  </head>
  <body>
    <article>
      <h1>رکوردشکنی بورس تهران در شرایط رکودی</h1>
      <h2>شاخص کل بورس اوراق بهادار تهران در پایان معاملات امروز با جهش ۳۲۲۴ واحد روبرو شد.</h2>
      <address>
        <time datetime="2019-12-09T11:46:00+00:00">09 Dec 2019, 11:46</time>
      </address>
      <p>به گزارش گروه اقتصادی خبرگزاری دانشجو، در شرایطی که رکود بر کارخانجات و کارگاه‌های تولیدی حکفرماست، اما شاخص کل بورس اوراق بهادار تهران که باید دماسنج اقتصادی و بیانگر اوضاع کلی اقتصاد کشور باشد، در شرایط رکورد شکنی قرار دارد و امروز هم با جهش ۳۲۲۴ واحد روبرو شد و به رکورد ۳۳۵ هزار و ۷۹۱ واحد رسید.<br/><br/>شاخص کل با معیار هم وزن ۱۳۷۹ واحد افزایش یافته و به رقم ۱۰۴ هزار و ۱۷۹ واحد رسید.<br/><br/>برخی کارشناسان معتقدند، از دلایل مهم رشد شاخص بورس جذب نقدینگی سرگردان در جامعه است که در رکود بازار‌های موازی مانند مسکن، املاک، طلا، سکه و ارز وارد بازار بورس شده است که باید این اتفاق را به فال نیک گرفت، اما مدیران شرکت‌های بورسی باید از این شرایط بهترین استفاده را برای توسعه بنگاه‌ها و نیز انجام سرمایه‌گذاری‌های نوسازی خطوط تولید و بهسازی تولید استفاده کنند و نیز با با اختصاص سود مناسب و منصفانه به سهامداران باعث رغبت مردم به حضور در بازار بورس شوند.<br/><br/>امروز ارزش روز بازار بورس به بیش از ۱۲۲۵ تریلیون تومان رسید.<br/><br/>امروز معامله‌گران بورس به بیش از ۴.۶ میلیارد اوراق بهادار سهام و حق تقدم در قالب ۵۳۱ هزار نوبت معامله و به ارزش ۲۲۹۷ میلیارد تومان داد و ستد کردند.<br/><br/>امروز نماد‌های پتروشیمی خلیج فارس، پالایش نفت تهران، پالایش نفت بندرعباس، گسترش نفت و گاز پارسیان و هلدینگ تاپیکو بیشترین اثر تقویتی در شاخص بورس را داشتند و نماد‌های مپنا و ملی مس بیشترین اثر کاهشی در شاخص بورس را داشتند. <br/><br/>امروز شاخص قیمت با معیار وزنی ارزشی ۸۶۳ واحد رشد کرده و به رقم ۸۹ هزار و ۹۴۱ واحد رسید.<br/><br/>شاخص قیمت با معیار هم وزن ۹۲۲ واحد رشد کرده و به رقم ۶۹ هزار و ۶۱۵ واحد رسید.<br/><br/>شاخص آزاد شناور با افزایش ۳ هزار و ۴۳۸ واحد به رقم ۳۹۶ هزار و ۷۹۰ واحد رسید.<br/><br/>شاخص بازار اول بورس با افزایش ۱۶۹۴ واحد به رقم ۲۴۲ هزار و ۲۱۲ واحد و شاخص بازار دوم بورس با افزایش ۹ هزار و ۴۸۲ واحد به رقم ۶۹۱ هزار و ۱۵۵ واحد رسید.<br/><br/>امروز نماد‌های پربیننده مربوط به بانک تجارت به قیمت هر سهم ۴۶۱ ریال، بانک ملت ۶۲۰۷ ریال، بانک اقتصاد نوین ۳۱۱۶ ریال، شرکت‌های ماشین‌سازی اراک، فولاد مبارکه، سایپا، نوش مازندران، صنایع مس ایران، گروه مپنا، بوده‌اند.<br/><br/>به گزارش فارس، امروز در پایان معاملات فرابورس ایران شاخص کل ۶۸ واحد رشد کرده و به رقم ۴۳۵۱ واحد رسید.<br/><br/>ارزش روز بازار اول و دوم فرابورس به بیش از ۲۵۰ هزار میلیارد تومان رسید.<br/><br/>امروز معامله‌گران فرابورس بیش از ۱.۶ میلیارد اوراق بهادار، سهام و حق تقدم در قالب ۲۸۴ هزار فقره معامله و به ارزش ۱۴۸۳ میلیارد تومان داد و ستد کردند.<br/><br/>امروز نماد‌های پتروشیمی مارون، بیمه کوثر، پالایش نفت لاوان، میدکو، مدیریت انرژی امید تابان هور و فولاد هرمزگان جنوب بیشترین اثر تقویتی در شاخص فرابورس را داشته‌اند و نماد صنایع کاغذ پارس بیشترین اثر کاهشی در شاخص فرابورس را داشته است.<br/><br/>امروز نماد‌های پربیننده در فرابورس شامل ذوب‌آهن اصفهان، صنایع کاغذ پارس، سرمایه‌گذاری میراث فرهنگی، بانک دی، کشت و صنعت شهداب ناب خراسان، داروسازی آوه سینا، توزیع داروپخش، و کشاورزی و دامپروری بینالود و پتروشیمی زاگرس بوده‌اند.<br/><br/>امروز با پیام ناظر بازار برخی نماد‌های بورسی دچار توقف، برخی بازگشایی و تعدادی دچار وقفه معاملات و یا حراج شدند.<br/><br/>بر این اساس توقف نماد شرکت مهندسی نصیر ماشین، توقف نماد قند ثابت خراسان، نماد فولاد سپیدفراب کویر، توقف نماد شرکت ایران دارو، و توقف نماد سرمایه‌گذاری توسعه شهری توس‌گستر با پیام ناظر روی داد.<br/><br/>در پیام دیگر بازگشایی نماد فنرسازی خاور و نماد سیمان دشتستان انجام شد.<br/><br/>همچنین وقفه معاملاتی نماد شرکت شهد ایران، ادامه توقف نماد حفاری شمال، وقفه معاملات نماد کشاورزی و دامپروری مگسال، وقفه معاملاتی نماد ایران منگنز، انجام شد.<br/><br/>در پیام دیگری بازگشایی نماد کویرتایر، تعلیق نماد معاملاتی سرمایه‌گذاری نیرو، وتوقف نماد شرکت توریستی و رفاهی آبادگران ایران و نیز بازگشایی نماد شیر پاستوریزه پگاه آذربایجان غربی و وقفه معاملاتی نماد ایران تایر، اتفاق افتاد.<br/><br/>در پیام دیگری توقف نماد سیمان آرتااردبیل، وقفه معاملاتی نماد سامان گستر اصفهان، وقفه سیمان بهبهان، و نیز وقفه بیمه آسیا، و جوشکاب یزد، کاشی پارس، و توقف نماد سیمان تهران، اتفاق افتاد.<br/><br/>در پیام دیگری حراج مجدد حق تقدم‌های استفاده نشده شرکت موتورسازان تراکتورسازی ایران، اتفاق افتاد.</p>
    </article>
  </body>
</html>