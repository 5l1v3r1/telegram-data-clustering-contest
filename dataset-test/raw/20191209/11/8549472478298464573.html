<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/12/kandararu-mahesh-mohanaru-reaction-on.html"/>
    <meta property="og:site_name" content="Kvatha.com"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="ശബരിമലയിലേക്ക് പനിനീര്‍ കൊണ്ടുവരേണ്ടെന്ന് തന്ത്രി കണ്ഠരര് മഹേഷ് മോഹനര്"/>
    <meta property="og:description" content="ശബരിമലയിലേക്ക് പനിനീര്‍ കൊണ്ടുവരേണ്ടെന്ന് തന്ത്രി കണ്ഠരര് Pathanamthitta, Sabarimala Temple, Sabarimala, Religion, News, Kerala"/>
  </head>
  <body>
    <article>
      <h1>ശബരിമലയിലേക്ക് പനിനീര്‍ കൊണ്ടുവരേണ്ടെന്ന് തന്ത്രി കണ്ഠരര് മഹേഷ് മോഹനര്</h1>
      <address><time datetime="2019-12-09T11:30:00+00:00">09 Dec 2019, 11:30</time> by <a rel="author">kvartha pre</a></address>
      <p><b>പത്തനംതിട്ട : (www.kvartha.com 09.12.2019)</b> ശബരിമലയിലേക്ക് പനിനീര്‍ കൊണ്ടുവരേണ്ടെന്ന് തന്ത്രി കണ്ഠരര് മഹേഷ് മോഹനര്. ക്ഷേത്രത്തിലേക്ക് പനിനീര്‍ സ്വീകരിക്കാറില്ലെന്നും പനിനീരില്‍ രാസവസ്തുക്കളുണ്ടെന്നും ഇരുമുടിക്കെട്ടില്‍ പ്ലാസ്റ്റിക് വസ്തുക്കള്‍ ഒഴിവാക്കണമെന്നും തന്ത്രി പറഞ്ഞു. സന്നിദാനം പ്ലാസ്റ്റിക് മുക്തമാക്കുന്നതിന്റെ തുടക്കം ഇരുമുടിക്കെട്ടില്‍ നിന്നും ആകട്ടേയെന്നും തന്ത്രി പറഞ്ഞു.<br/><br/>ശബരിമല വൃത്തിയോടെ സൂക്ഷിക്കേണ്ടത് ഓരോ വിശ്വാസിയുടെയും കടമയാണ്. ഇരുമുടിക്കെട്ടിനുള്ളില്‍ പ്ലാസ്റ്റിക് പൊതിയില്‍ അവിലും മലരും എത്തിക്കുന്നത് ഒഴിവാക്കണം. പുണ്യം പൂങ്കാവനം പദ്ധതിയിലൂടെ ശുചീകരണം വലിയ രീതിയില്‍ നടക്കുന്നുണ്ടെങ്കിലും കൂടുതല്‍ ബോധവല്‍ക്കരണം ആവശ്യമാണ്.</p>
      <figure>
        <img src="https://1.bp.blogspot.com/-aXPR9fOTff0/Xe4wOmzfIKI/AAAAAAABuis/Z7zy6hTAzmIVVfeiBV3E1ACgJS_-DdPawCLcBGAsYHQ/s1600/Thandri.jpg"/>
      </figure>
      <p>കെട്ടുനിറ നടക്കുന്ന ക്ഷേത്രങ്ങളില്‍ ഇക്കാര്യങ്ങള്‍ ശ്രദ്ധിക്കണം. ഗുരുസ്വാമിമാര്‍ പ്ലാസ്റ്റിക് ഒഴിവാക്കാന്‍ പ്രത്യേകം ശ്രദ്ധിക്കണമെന്നും തന്ത്രി പറഞ്ഞു. സന്നിധാനത്ത് വിരിവെക്കുന്ന സ്ഥലങ്ങളിലെ പ്ലാസ്റ്റിക് തിരികെ കൊണ്ടുപോകാനായി തുണി സഞ്ചി വിതരണം ചെയ്യുന്നുണ്ട്.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords:<b> Kandararu Mahesh Mohanaru reaction on Sabarimala plastic ban,Pathanamthitta, Sabarimala Temple, Sabarimala, Religion, News, Kerala.</b></p>
    </article>
  </body>
</html>