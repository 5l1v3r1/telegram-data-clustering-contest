<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/this-bill-is-against-the-constitution-and-against-hindu-muslim-unity-badruddin-ajmal-lok-sabha-mp-454.html"/>
    <meta property="og:site_name" content="DoolNews"/>
    <meta property="article:published_time" content="2019-12-09T11:24:00+00:00"/>
    <meta property="og:title" content="'ഈ ബില്‍ പാസ്സാക്കാന്‍ അനുവദിക്കില്ല, ഞങ്ങള്‍ തനിച്ചല്ല'; പൗരത്വ ഭേദഗതി ബില്ലിനെതിരെ എം.പി ബദ്രുദ്ദീന്‍ അജ്മല്‍"/>
    <meta property="og:description" content="Citizenship (Amendment) Bill India ന്യൂദല്‍ഹി: ലോക്‌സഭയില്‍ അവതരിപ്പിക്കാനിരിക്കുന്ന പൗരത്വ ഭേദഗതി ബില്ലിനെതിരെ വിമര്‍ശനവുമായി അസമിലെ ദുബ്രി ജില്ലയില്‍ നിന്നുള്ള ലോക്‌സഭാ"/>
  </head>
  <body>
    <article>
      <h1>'ഈ ബില്‍ പാസ്സാക്കാന്‍ അനുവദിക്കില്ല, ഞങ്ങള്‍ തനിച്ചല്ല'; പൗരത്വ ഭേദഗതി ബില്ലിനെതിരെ എം.പി ബദ്രുദ്ദീന്‍ അജ്മല്‍</h1>
      <address><time datetime="2019-12-09T11:24:00+00:00">09 Dec 2019, 11:24</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ലോക്‌സഭയില്‍ അവതരിപ്പിക്കാനിരിക്കുന്ന പൗരത്വ ഭേദഗതി ബില്ലിനെതിരെ വിമര്‍ശനവുമായി അസമിലെ ദുബ്രി ജില്ലയില്‍ നിന്നുള്ള ലോക്‌സഭാ എം.പിയും ഓള്‍ ഇന്ത്യ യുനൈറ്റഡ് ഡെമോക്രാറ്റിക് ഫ്രണ്ട് നേതാവുമായ ബദ്രുദ്ദീന്‍ അജ്മല്‍.</p>
      <p>ഈ ബില്‍ ഭരണഘടനയ്ക്കും ഹിന്ദു-മുസ്ലിം ഐക്യത്തിനും എതിരാണെന്നും എന്തു വില കൊടുത്തും ബില്ലിനെ തങ്ങള്‍ എതിര്‍ക്കുമെന്നും ഇദ്ദേഹം പറഞ്ഞു.</p>
      <p>‘പൗരത്വ ഭേഗഗതി ബില്‍ ഭരണഘടനയ്ക്ക് എതിരാണ്. അതിലുപരി ഹിന്ദു-മുസ്ലിം ഐക്യത്തിനും എതിരാണ്. എന്തുവിലകൊടുത്തും ബില്ലിനെ എതിര്‍ക്കും. പ്രതിപക്ഷം ഞങ്ങളോടൊപ്പമുണ്ട്. ഈ ബില്‍ പാസാക്കാന്‍ ഞങ്ങള്‍ അനുവദിക്കില്ല.-അദ്ദേഹം പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>മതത്തിന്റെ പേരില്‍ ജനങ്ങളെ വേര്‍തിരിക്കുന്ന ബില്ലാണ് ഇതെന്ന് ഇന്നലെ കോണ്‍ഗ്രസ് പ്രതികരിച്ചിരുന്നു. ഇടതുപക്ഷവും ബില്ലിനെ എതിര്‍ക്കും. ബില്ലിനെതിരെ മുസ്‌ലീം ലീഗിന്റെ എം.പിമാര്‍ ഗാന്ധിപ്രതിമയ്ക്ക് മുന്നില്‍ പ്രതിഷേധിച്ചിരുന്നു.</p>
      <related>
        <a href="https://www.doolnews.com/mohammed-yousuf-tarigami-on-nrc-123.html?utm_source=doolnews&amp;utm_medium=related"/>
      </related>
      <p>ഇന്ന് 12 മണിക്കാണ് പൗരത്വ ഭേദഗതി ബില്‍ കേന്ദ്ര ആഭ്യന്തര മന്ത്രി അമിത് ഷാ ലോക്‌സഭയില്‍ അവതരിപ്പിക്കുന്നത്. ബില്ലിനെ എതിര്‍ക്കുമെന്ന് കോണ്‍ഗ്രസും സഖ്യകക്ഷികളും തൃണമൂല്‍ കോണ്‍ഗ്രസും സി.പി.ഐ.എമ്മും അറിയിച്ചിട്ടുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>2016 ലെ ബില്ലില്‍ മാറ്റംവരുത്തിയാണ് പുതിയ ബില്‍. ഭരണഘടനയുടെ ആറാം ഷെഡ്യൂള്‍ പ്രകാരം സ്വയംഭരണാധികാരമുള്ള വടക്കുകിഴക്കന്‍ മേഖലകളെയും മറ്റ് സംസ്ഥാനക്കാര്‍ സന്ദര്‍ശിക്കുന്നതിന് പെര്‍മിറ്റ് ആവശ്യമായ വടക്കുകിഴക്കന്‍ സംസ്ഥാനങ്ങളെയും ബില്ലില്‍നിന്ന് ഒഴിവാക്കിയിട്ടുണ്ട്.</p>
      <p>പൗരത്വ നിയമ ഭേദഗതി ബില്‍ ഇത്തവണ പാര്‍ലമെന്റില്‍ പാസാകുമെന്ന പ്രതീക്ഷയിലാണ് കേന്ദ്രസര്‍ക്കാര്‍. 238 അംഗങ്ങളുള്ള രാജ്യസഭയില്‍ 122 അംഗങ്ങള്‍ ബില്ലിനെ പിന്തുണക്കും എന്നാണ് ബി.ജെ.പി അവകാശപ്പെടുന്നത്.</p>
      <figure>
        <iframe src="https://www.youtube.com/embed/q8zpYe9cqC0" width="500" height="281" data-service="Youtube" scrolling="no"/>
      </figure>
    </article>
  </body>
</html>