<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818158"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T11:37:00+00:00"/>
    <meta property="og:title" content="Капитанът на Австралия спира с националния отбор"/>
    <meta property="og:description" content="Капитанът на националния отбор на Австралия по футбол Марк Милиган обяви, че прекратява участието си с фланелката на страната. Новината беше съобщена ..."/>
  </head>
  <body>
    <article>
      <h1>Капитанът на Австралия спира с националния отбор</h1>
      <address><time datetime="2019-12-09T11:37:00+00:00">09 Dec 2019, 11:37</time> by <a rel="author">SPORTAL.BG</a></address>
      <p>Капитанът на националния отбор на Австралия по футбол Марк Милиган обяви, че прекратява участието си с фланелката на страната. Новината беше съобщена от Футболната федерация на Австралия в прессъобщение.</p>
      <p>34-годишният Милиган е участник на последните четири Световни първенства, а до момента е навъртял 80 мача. Дебютът му е през юни 2006-а година срещу Лихтенщайн в контрола преди Мондиала в Германия.</p>
      <figure>
        <iframe data-src="https://twitter.com/Socceroos/status/1203860006065410049?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"За мене беше огромна привилегия да бъда част от Сокъруус близо 14 години и да нося герба на страната на Световните първенства. Да бъдеш национал на специална страна като Австралия е истинска мечта", казва Милиган в свое изявление.</p>
      <p>Халфът на английския Саутенд Юнайтед е бил капитан на националния отбор 19 пъти, а последният му мач остава успеха с 5:0 над Непал в квалификация за Мондиал 2022 през октомври.</p>
    </article>
  </body>
</html>