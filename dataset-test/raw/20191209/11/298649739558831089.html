<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/12/09/kirk-douglas-compie-103-anni-voglio-una-semplice-cena-di-famiglia-top10_20191209_124017/"/>
    <meta property="og:site_name" content="Askanews"/>
    <meta property="article:published_time" content="2019-12-09T11:40:17+00:00"/>
    <meta property="og:title" content="Kirk Douglas compie 103 anni: “Voglio una semplice cena di famiglia”"/>
    <meta property="og:description" content="Roma, 9 dic. (askanews) – Kirk Douglas compie oggi 103 anni. Il leone di Hollywood, leggendario Spartacus è il più longevo premio Oscar maschile ancora in vita.Sposato con la produttrice Anne Buydens, che compirà 101 anni nel 2020 e con cui vive da 65 anni, l’attore ha espresso il desiderio di festeggiare con una semplice […]"/>
  </head>
  <body>
    <article>
      <h1>Kirk Douglas compie 103 anni: “Voglio una semplice cena di famiglia”</h1>
      <h2>E' il più longevo premio Oscar vivente</h2>
      <address>
        <time datetime="2019-12-09T11:40:17+00:00">09 Dec 2019, 11:40</time>
      </address>
      <figure>
        <img src="http://www.askanews.it/wp-content/uploads/2019/12/20191209_124004_A5D4F846.jpg"/>
      </figure>
      <p>Roma, 9 dic. (askanews) – Kirk Douglas compie oggi 103 anni. Il leone di Hollywood, leggendario Spartacus è il più longevo premio Oscar maschile ancora in vita.Sposato con la produttrice Anne Buydens, che compirà 101 anni nel 2020 e con cui vive da 65 anni, l’attore ha espresso il desiderio di festeggiare con una semplice cena di famiglia. Lo ha rivelato Micheal Douglas, il figlio primogenito, 75 anni, in un’intervista in cui ha detto: “Mio padre mi ha supplicato di non organizzare una festa per i 103 anni. Mi ha detto di programmare una cena e di portare i bambini”. Su Instagram invece il nipote Cameron Douglas, figlio di Michael lo ha celebrato con una serie di scatti “Buon compleanno nonnino, sei un regalo per il mondo…”, scrive e aggiunge: “Un faro guida e fonte di ispirazione per me. Ti voglio bene”.</p>
      <p>Adx</p>
    </article>
  </body>
</html>