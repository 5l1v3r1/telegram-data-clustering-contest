<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468922/%D8%AE%D8%A7%D9%86%D9%87-%D9%87%D8%A7%DB%8C%D8%AA%D8%A7%D9%86-%D8%B1%D8%A7-%D8%B3%D8%A8%D8%B2-%DA%A9%D9%86%DB%8C%D8%AF"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T11:29:30+00:00"/>
    <meta property="og:title" content="خانه هایتان را سبز کنید"/>
    <meta property="og:description" content="ساختمان های دوستدار محیط زیست در منطقه ۵ از سیاست های تشویقی اداره محیط زیست و توسعه پایدار شهرداری منطقه بهره مند می شوند."/>
  </head>
  <body>
    <article>
      <h1>خانه هایتان را سبز کنید</h1>
      <h2>ساختمان های دوستدار محیط زیست در منطقه ۵ از سیاست های تشویقی اداره محیط زیست و توسعه پایدار شهرداری منطقه بهره مند می شوند.</h2>
      <address>
        <time datetime="2019-12-09T11:29:30+00:00">09 Dec 2019, 11:29</time>
      </address>
      <p>هشهری آنلاین – سمیرا باباجانپور: «مانی جعفریان» معاون خدمات شهری <a href="https://www.hamshahrionline.ir/news/81014/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D9%85%D9%86%D8%B7%D9%82%D9%87-%DB%B5-%D8%B4%D9%87%D8%B1%D8%AF%D8%A7%D8%B1%DB%8C">شهردار منطقه۵ </a>درباره توسعه ساختمان های دوستدار محیط زیست یا همان ساختمان های سبز درمنطقه ۵  می گوید: «ساختمان های سبز در شهر تهران نماد توسعه پایدار در زمینه محیط زیست و ارتقای تولید<a href="https://www.hamshahrionline.ir/news/440868/%DA%86%D8%B1%D8%A7-%D8%AD%D8%B1%DA%A9%D8%AA-%D8%A8%D9%87-%D8%B3%D9%85%D8%AA-%D8%A7%D9%86%D8%B1%DA%98%DB%8C-%D9%87%D8%A7%DB%8C-%D8%AA%D8%AC%D8%AF%DB%8C%D8%AF%D9%BE%D8%B0%DB%8C%D8%B1-%DA%A9%D9%86%D8%AF-%D9%BE%DB%8C%D8%B4-%D9%85%DB%8C-%D8%B1%D9%88%D8%AF"> انرژی های تجدیدپذیر </a>و پاک در پایتخت است. یکی از مهمترین سیاست های اداره محیط زیست شهرداری منطقه علاوه بر توسعه و تولید انرژی های خورشیدی و پاک در سطح منطقه تشویق سازندگان و مالکان بر ساخت خانه های سبز است. »</p>
      <p>رئیس اداره محیط زیست شهرداری منطقه نیز سهم ساختمان ها در مصرف منابع و تولید آلاینده های محیط زیستی را مهم ارزیابی می کند و می گوید: «اگر بتوانیم ساختمان های سبز را در سطح شهر تهران توسعه دهیم بخش مهمی از آلاینده های زیست محیطی را کنترل کرده و می توانیم از بستر همین خانه های سبز انرژی پاک استخراج کنیم. استفاده از انرژی های طبیعی در مصرف روزمره، استفاده از انرژی های تجدید پذیر برای تولید برق مصرفی، توجه به محیط زیست و کمک به حفظ آن، استفاده از ضایعات و پساب در تولید آب مورد نیاز برای آبیاری فضای سبز، به کارگیری شیوه های مناسب برای کاهش انرژی و یا کنترل آن و بهینه سازی مصرف انرژی، استفاده از مصالح قابل بازیافت غیر شیمیایی و مصالحی که سلامت انسان را به خطر نمی‌اندازد از جمله خصوصیات خانه سبز است.»</p>
      <p>«ساناز فتحی» درباره توسعه خانه های سبز در سطح منطقه می گوید: «چند نمونه خانه سبز در منطقه ۵ شناسایی شده است و لوح زرین دریافت کرده اند مالکان وسازندگان ساختمان ها با مراجعه به اداره محیط زیست شهرداری منطقه می توانند اعلام آمادگی کنند تا اقدامات لازم برای پیوستن به شبکه زیست محیطی خانه های سبز انجام شود. »</p>
    </article>
  </body>
</html>