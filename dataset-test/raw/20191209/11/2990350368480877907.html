<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/na-volyni-u-pozhezhi-zahynuv-cholovik-yoho-spivmeshkanka-u-likarni/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T11:12:00+00:00"/>
    <meta property="og:title" content="На Волині у пожежі загинув чоловік, його співмешканка − у лікарні"/>
    <meta property="og:description" content="У місті Любомль Волинської області трапилась пожежа, у якій загинув чоловік, а його співмешканка потрапила до реанімації"/>
  </head>
  <body>
    <article>
      <h1>На Волині у пожежі загинув чоловік, його співмешканка − у лікарні</h1>
      <address>
        <time datetime="2019-12-09T11:12:00+00:00">09 Dec 2019, 11:12</time>
      </address>
      <p>У місті Любомль Волинської області трапилась пожежа, у якій загинув чоловік 1978 року народження, а його співмешканка 1987 року народження потрапила до реанімації.<br/><br/>В коментарі <b>Інформаційному агентству Волинські Новини</b> у пресслужбі ДСНС Волині повідомили, що ймовірною причиною смертельної пожежі став недопалок, який потрапив на синтетичне крісло, яке і почало тліти. Пожежники на виклик не виїжджали, оскільки загоряння ліквідували самостійно.<br/><br/>Як повідомили місцеві мешканці <a href="http://p-p.com.ua/news/na-volyni-u-pogegi-zagynuv-cholovik-ginka-u-likarni/">Під Прицілом</a>, у квартирі пари ввечері 5 грудня було застілля. Коли ж гості розійшлись, жінка лягла спати. Серед ночі прокинувшись від кашлю та їдкого диму, помітила, що її співмешканець лежить на підлозі без ознак життя.<br/><br/>Швидка медична допомога доставила постраждалу жінку, мешканку Луцька, у відділення реанімації Любомльської лікарні. На жаль, чоловіка не вдалось врятувати. Реклама ﻿</p>
    </article>
  </body>
</html>