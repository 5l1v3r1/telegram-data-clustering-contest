<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/189466/Kabinet-wil-verbod-op-lachgas-voor-recreatief-gebruik"/>
    <meta property="og:site_name" content="RTV Rijnmond"/>
    <meta property="article:published_time" content="2019-12-09T11:28:57+00:00"/>
    <meta property="og:title" content="Kabinet wil verbod op lachgas voor recreatief gebruik"/>
    <meta property="og:description" content="Staatssecretaris Blokhuis werkt aan een verbod op lachgas voor recreatief gebruik. Het kabinet wil het middel verbieden, omdat onderzoekers concluderen dat het gevaarlijker is dan gedacht."/>
  </head>
  <body>
    <article>
      <h1>Kabinet wil verbod op lachgas voor recreatief gebruik</h1>
      <address>
        <time datetime="2019-12-09T11:28:57+00:00">09 Dec 2019, 11:28</time>
      </address>
      <h4>Staatssecretaris Blokhuis werkt aan een verbod op lachgas voor recreatief gebruik. Het kabinet wil het middel verbieden, omdat onderzoekers concluderen dat het gevaarlijker is dan gedacht.</h4>
      <p>Het gas is vooral populair bij jongeren en veroorzaakt een korte roes. Overmatig gebruik kan leiden tot duizelingen, hoofdpijn en tintelingen. In enkele gevallen heeft veelvuldig gebruik geleid tot een dwarslaesie.</p>
      <p>In Rotterdam liet zondag nog een automobilist onder invloed van lachgas zijn auto midden op de weg achter. Hij kon niet meer normaal functioneren.</p>
      <related>
        <a href="http://www.rijnmond.nl/nieuws/189455/Automobilist-onder-invloed-van-lachgas-laat-auto-achter-op-de-weg"/>
      </related>
      <h3>Overlast</h3>
      <p>Burgemeester Ahmed Aboutaleb van Rotterdam drong eerder al met succes aan op een verbod op lachgas in delen van de stad. Zo mag er op en rond het strand van Nesselande en tijdens evenementen in Rotterdam geen lachgas meer worden verkocht.</p>
      <p>De burgemeester gaf als reden voor zijn besluit dat de verkoop van lachgas voor overlast zou zorgen. Hij vroeg minister Ferdinand Grapperhaus van Justitie het middel weer terug op de lijst van geneesmiddelen te plaatsen.</p>
      <related>
        <a href="http://www.rijnmond.nl/nieuws/183320/Burgemeester-Aboutaleb-wil-lachgas-aan-banden-leggen"/>
      </related>
      <p>Gebruik in de slagroomspuit en voor verdoving bij de tandarts blijft wel toegestaan. Hoe het verbod moet worden gehandhaafd is nog onduidelijk.</p>
      <related>
        <a href="http://www.rijnmond.nl/nieuws/162703/Kabinet-wil-leeftijdsgrens-voor-lachgas-als-partydrug"/>
      </related>
    </article>
  </body>
</html>