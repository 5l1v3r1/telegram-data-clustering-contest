<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/bollo-auto-e-rincari-dal-2020-ma-questa-volta-saranno-di-altro-tipo/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T11:16:15+00:00"/>
    <meta property="og:title" content="Bollo auto e rincari dal 2020, ma questa volta saranno di altro tipo"/>
    <meta property="og:description" content="Con il Dl fiscale 2020 è stato stabilito che a partire da gennaio il pagamento della tassa di circolazione verrà effettuato tramite sistema PagoPa. Vediamo quali saranno le conseguenze."/>
  </head>
  <body>
    <article>
      <h1>Bollo auto e rincari dal 2020, ma questa volta saranno di altro tipo</h1>
      <h2>Con il Dl fiscale 2020 è stato stabilito che a partire da gennaio il pagamento della tassa di circolazione verrà effettuato tramite sistema PagoPa. Vediamo quali saranno le conseguenze.</h2>
      <address><time datetime="2019-12-09T11:16:15+00:00">09 Dec 2019, 11:16</time> by <a rel="author" href="https://www.investireoggi.it/fisco/author/pietrop/" target="_blank">Pietro Pisello</a></address>
      <p>In un contesto di lotta all’evasione e dello stop all’uso del contante sempre più pressante, anche l’ormai storico modello <b>Rav</b> sta per andare in pensione e sarà sostituito da un nuovo metodo di pagamento “al passo coi tempi”.</p>
      <h3>Modello PagoPa</h3>
      <p>PagoPA, sostanzialmente, è una nuova modalità per eseguire pagamenti verso la Pubblica Amministrazione in modalità standardizzata.</p>
      <p>Si possono effettuare i pagamenti direttamente sul sito o sull’applicazione mobile dell’Ente o attraverso i canali sia fisici che online di banche e altri Prestatori di Servizi di Pagamento (PSP), come ad esempio:</p>
      <ul>
        <li>Presso le agenzie della banca;</li>
        <li>Utilizzando l’home banking del PSP (riconoscibili dai loghi CBILL o pagoPA);</li>
        <li>Presso gli sportelli ATM abilitati delle banche;</li>
        <li>Presso i punti vendita di SISAL, Lottomatica e Banca 5;</li>
        <li>Presso gli Uffici Postali.</li>
      </ul>
      <p>L’obiettivo è quello di permettere al cittadino di scegliere metodi di pagamento moderni, a minima frizione, e al mercato di poter integrare lo strumento, aggiungendo facilmente nuovi strumenti di pagamento innovativi, rendendo il sistema più aperto e flessibile.</p>
      <h3>Con le commissioni il bollo auto diventa più oneroso</h3>
      <p>Non si può, certamente, parlare di salasso, ma, verosimilmente, l’aumento dei costi di gestione sarà sentito dai cittadini.</p>
      <p>Se da un lato il nuovo metodo di pagamento consentirà meno burocrazia e meno file davanti gli sportelli bancari e postali, dall’altro vi sarà un prezzo da pagare.</p>
      <p>Secondo un recente studio, le commissioni di gestione dei pagamenti aumenteranno mediamente di 50 centesimi.</p>
      <p>In particolare, presso le agenzie di pratiche auto, che già adottano questo modello, si è potuto constatare un aumento dei costi di gestione, a carico del contribuente, da 1,87 euro a 2,37 euro.</p>
      <p>Il costo, per chi paga da ufficio postale, si aggira intorno ad 1,50 euro, mentre per chi deciderà di pagare da tabaccherie il costo sarà di 1,87 euro.</p>
      <p>Non una vera è propria stangata, ma, di sicuro, un ulteriore aggravio per i contribuenti italiani.</p>
      <p>Leggi anche: “<a href="https://www.investireoggi.it/fisco/bollo-auto-novita-in-arrivo-da-gennaio-2020-si-paga-in-modo-diverso-con-pagopa/">Bollo auto: novità in arrivo: da gennaio 2020 si paga in modo diverso con PagoPa</a>”.</p>
    </article>
  </body>
</html>