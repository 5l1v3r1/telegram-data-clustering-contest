<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/rapci-juice-wrld-21-yasinda-hayatini-kaybetti,851424"/>
    <meta property="og:site_name" content="T24"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="Rapçi Juice WRLD, 21 yaşında hayatını kaybetti"/>
    <meta property="og:description" content="ABD'li sanatçı havalimanında nöbet geçirdikten sonra hastaneye kaldırılmıştı"/>
  </head>
  <body>
    <article>
      <h1>Rapçi Juice WRLD, 21 yaşında hayatını kaybetti</h1>
      <h2>ABD'li sanatçı havalimanında nöbet geçirdikten sonra hastaneye kaldırılmıştı</h2>
      <address>
        <time datetime="2019-12-09T11:19:00+00:00">09 Dec 2019, 11:19</time>
      </address>
      <p><b>T24 Dış haberler<br/></b>2019'da Death Race for Love isimli albümüyle birçok müzik listesinin zirvesine ulaşan ABD'li rapçi Juice WRLD, 21 yaşında hayatını kaybetti.<br/>TMZ'nin aktardığına göre gerçek ismi Jarad Higgins olan rapçi, Chicago Midway Havalimanı'nda nöbet geçirdikten sonra hastaneye kaldırıldı. Durumu kritik olan Juice WRLD, hastanede hayatını kaybetti. Yetkililerin açıklamalarına göre Higgins'in cesedi üzerinde bugün otopsi yapılacak.<br/>Cook Bölgesi Polis Departmanı sözcü Chicago Sun Times'a yaptığı açıklamada ölümde narkotiklerin rol oynayıp oynamadığının henüz bilinmediğini ifade etti.<br/> </p>
    </article>
  </body>
</html>