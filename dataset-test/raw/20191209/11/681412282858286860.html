<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/social-shopping-i-social-commerce-su-pred-nasim-vratima/"/>
    <meta property="og:site_name" content="PC Press"/>
    <meta property="article:published_time" content="2019-12-09T11:08:22+00:00"/>
    <meta property="og:title" content="Social shopping i social commerce su pred našim vratima!"/>
    <meta property="og:description" content="Odnos između društvenih mreža i kupovine dramatično se promenio tokom prethodnih godina, a brendovi i prodavci istražuju kako da to iskoriste na najbolji mogući način. Primetno je da društvene mrež…"/>
  </head>
  <body>
    <article>
      <h1>Social shopping i social commerce su pred našim vratima!</h1>
      <address><time datetime="2019-12-09T11:08:22+00:00">09 Dec 2019, 11:08</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p>Odnos između društvenih mreža i kupovine <a href="https://pcpress.rs/PCout/?url=https://www.bazaarvoice.com/blog/state-of-social-commerce/">dramatično se promenio tokom prethodnih godina</a>, a brendovi i prodavci istražuju kako da to iskoriste na najbolji mogući način. Primetno je da <b>društvene mreže postaju praktičan, a u isto vreme i moćan alat za <i>social commerce</i></b>, a velike društvene mreže poput <a href="https://pcpress.rs/PCout/?url=https://homepage.rs/blog/prodajni-levak-sales-funnel-na-fejsbuku/"><i>Facebook</i></a><a href="https://homepage.rs/blog/prodajni-levak-sales-funnel-na-fejsbuku/">–</a><a href="https://homepage.rs/blog/prodajni-levak-sales-funnel-na-fejsbuku/"><i>a</i></a>, <i>Instagram</i> <i>a</i> i <i>Pinterest</i> <i>a</i> pokušavaju da to koriste. Kombinacija društvenih mreža i kupovine postaće sve važnija za brendove i prodavce kako bi opstali u <i>online</i> prodaji i samo je pitanje – kako možete pripremiti poslovanje vaše kompanije za sve to?</p>
      <figure>
        <img src="https://i0.wp.com/pcpress.rs/wp-content/uploads/2018/11/Ecommerce_sales.jpg"/>
      </figure>
      <p>Dobar primer <i>social commerce</i>-a može se <a href="https://www.forbes.com/sites/andrewarnold/2018/04/04/are-we-entering-the-era-of-social-shopping/#2432171456e1">pronaći na </a><a href="https://pcpress.rs/PCout/?url=https://www.forbes.com/sites/andrewarnold/2018/04/04/are-we-entering-the-era-of-social-shopping/#2432171456e1"><i>Instagram-u</i></a> – gde sadržaj koji generiše korisnik (<i>UGC</i>) i oglasi pomažu kupcima u procesu <i>online</i> kupovine. Pored toga, na <i>Instagram</i> <i>u</i> postoji i mogućnost tagovanja proizvoda, a <i>Instagram</i> trenutno radi <a href="https://pcpress.rs/PCout/?url=https://homepage.rs/blog/da-li-je-vreme-da-kazemo-zbogom-svom-web-shopu/">na opciji Instagram Shopping.</a> Sve što je preostalo je dodavanje funkcionalnosti prodavnice, što će uskoro biti dostupno i kod nas.</p>
      <p>Srbija je, bar za sada, na marginama ove revolucije. <a href="https://pcpress.rs/PCout/?url=https://homepage.rs/blog/da-li-je-vreme-da-kazemo-zbogom-svom-web-shopu/">Instagram prodavnice</a> nisu nam još uvek omogućene, <i>Facebook</i> prodavnice postoje, ali su rudimentarne, sa manuelnim unosom artikala i vrlo nezgrapne za korišćenje. Obzirom na dinamiku koja vlada u digitalnom svetu ono što nam se danas čini kao daleka i <a href="https://pcpress.rs/PCout/?url=https://homepage.rs/blog/da-li-je-vreme-da-kazemo-zbogom-svom-web-shopu/">egzotična mogućnost koja je omogućena samo “nekima tamo”</a> već koliko sutra će biti realna opcija koju možemo da koristimo – ako je dobro upoznamo.</p>
      <related>
        <a href="https://pcpress.rs/veliko-spremanje-na-twitter-u/"/>
      </related>
      <figure>
        <img src="https://i0.wp.com/pcpress.rs/wp-content/uploads/2018/01/Shopping-Ecommerce-Payment-Credit-Card-Money-2607114.jpg"/>
      </figure>
      <p>Šta je uopšte <i>social commerce</i>? Pojam koji je često opisan kao <i>online</i> prodaja koja uključuje društvene mreže. Tačnije, <i>social commerce</i> predstavlja društvene mreže kao prodajno mesto za različite proizvode. U suštini, to je jednostavan način da ljudi obave kupovinu nekog proizvoda. <i>Social shopping</i> omogućava predah od <a href="https://pcpress.rs/PCout/?url=https://www.bigcommerce.com/blog/social-commerce/#what-is-social-commerce">uobičajene složene kupovine</a> na sajtovima <i>online</i> prodaje koji često podrazumevaju preusmeravanje sa jedne platforme na drugu.</p>
      <p>Ljudi su počeli da koriste društvene mreže u različite svrhe – <a href="https://pcpress.rs/PCout/?url=https://www.businessnewsdaily.com/6318-future-of-social-commerce.html">da bi čitali vesti, pratili trendove, pa čak i da bi kupovali. </a>Takođe, čini se da je u prirodi društvenih mreža da njihovi korisnici šeruju iskustva, preporučuju ih i u osnovi skraćuju putanju kupaca prilikom kupovine (tzv. <i>Customer journey</i>). S obzirom na sve to, mogućnost kupovine proizvoda direktno sa platformi društvenih mreža nastupila je kao sasvim logičan korak.</p>
      <figure>
        <img src="https://i1.wp.com/pcpress.rs/wp-content/uploads/2018/01/22257890101_7cb64bb1c6_b.jpg"/>
      </figure>
      <p>Nadolazeći trend koji se snažno širi, posebno na Dalekom Istoku, i preti da u potpunosti promeni formu i iskustvo prodaje (<i>online commerce</i>) i <i>online</i> kupovine (<i>online shopping)</i>. Hoće li spajanje društvenih mreža i <i>online</i> prodavnica potpuno isključiti potrebu za razvojem sopstvenih prodajnih mesta na <i>web-u</i> i minimalizovati ulogu <i>web</i> sajtova kao mesta na internetu koje je pod vašom potpunom kontrolom i sa mogućnošću razvoja kakav vi odredite i usmeravate?</p>
      <related>
        <a href="https://pcpress.rs/amerikanci-veruju-da-drustvene-mreze-degradiraju-kvalitet-vesti/"/>
      </related>
      <p>Na ovom linku, u tekstu na blogu agencije <a href="https://pcpress.rs/PCout/?url=https://homepage.rs/#homepage">Homepage Creative. Digital.</a>, <a href="https://pcpress.rs/PCout/?url=https://homepage.rs/blog/social-shopping-i-social-commerce-da-li-ste-spremni/">pročitaćete nešto više</a> o <i>social commerce</i> <i>u</i> (pogled iz vizure prodavca) i njegovim osobinama, kao i o tome kako da formirate svoju <a href="https://pcpress.rs/PCout/?url=https://homepage.rs/blog/strategija-digitalnog-marketinga/">digitalnu strategiju</a> za <i>social shopping </i>(pogled iz vizure kupca).</p>
      <p>Tagovi: <a href="https://pcpress.rs/tag/drustvene-mreze-1/">društvene mreže</a>, <a href="https://pcpress.rs/tag/elektronska-trgovina/">Elektronska trgovina</a>, <a href="https://pcpress.rs/tag/kupovina/">kupovina</a>, <a href="https://pcpress.rs/tag/shopping/">shopping</a>, <a href="https://pcpress.rs/tag/social-network/">social network</a>, <a href="https://pcpress.rs/tag/soping/">šoping</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/komentar-povlacenje-kompanija-s-drustvenih-mreza/"/>
        <a href="https://pcpress.rs/youtube-popularniji-od-facebook-a/"/>
        <a href="https://pcpress.rs/umetnost-minimalizma-na-drustvenim-mrezama/"/>
      </related>
    </article>
  </body>
</html>