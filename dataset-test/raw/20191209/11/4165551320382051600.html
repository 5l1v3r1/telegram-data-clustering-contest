<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727642/ria-novosti-stana-yasno-koi-sa-nay-pieshtite-ruski-regioni.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T11:16:00+00:00"/>
    <meta property="og:title" content="РИА Новости: Стана ясно кои са най-„пиещите&quot; руски региони"/>
    <meta property="og:description" content="Москва. Приморски край, Чукотка и Ненецкия автономен са руските региони, в които е регистрирана най-висока консумация на алкохол. Това става ясно от Националния рейтинг на трезвостта на съставните единици на Руската федерация, съставен от организацията „Трезва Русия&quot;, предава РИА Новости. Според рейтинга, публикуван на уебсайта на организацията, първите позиции в класацията"/>
  </head>
  <body>
    <article>
      <h1>РИА Новости: Стана ясно кои са най-„пиещите" руски региони</h1>
      <address><time datetime="2019-12-09T11:16:00+00:00">09 Dec 2019, 11:16</time> by <a rel="author">Агенция "Фокус"</a></address>
      <p><b><i>Москва. </i></b>Приморски край, Чукотка и Ненецкия автономен са руските региони, в които е регистрирана най-висока консумация на алкохол. Това става ясно от Националния рейтинг на трезвостта на съставните единици на Руската федерация, съставен от организацията „Трезва Русия", предава <b>РИА Новости</b>.<br/><br/>Според рейтинга, публикуван на уебсайта на организацията, първите позиции в класацията са заети от Чечения, Ингушетия и Дагестан, които се превърнаха в най-трезвите региони на страната. Москва зае осмата позиция в класацията, а Санкт Петербург - 14-та.<br/><br/>Оценката се основава на показатели като броя на смъртните случаи от отравяне с алкохол, броя на хората, страдащи от алкохолизъм, броя на престъпленията, извършени в нетрезво състояние, както и от обема на продадените алкохолни напитки. Освен това сред критериите за оценка включват броя на престъпленията, свързани с незаконното производство и търговия с етилов алкохол и алкохолни продукти.<br/><br/><b><i>Превод и редакция: </i></b>Тереза Герова</p>
    </article>
  </body>
</html>