<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/naymensh_initsiatyvnymy_u_radi_ie_nardepy_vid_slugy_narodi__i_opzzh_332688.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T11:15:00+00:00"/>
    <meta property="og:title" content="КВУ: Найменш ініціативними у раді є нардепи від &quot;Слуги народі &quot; і ОПЗЖ"/>
    <meta property="og:description" content="Комітет виборців проаналізував показники законодавчої роботи народних депутатів України за перші 100 днів роботи парламенту. Про це повідомили у прес-службі КВУ."/>
  </head>
  <body>
    <article>
      <h1>КВУ: Найменш ініціативними у раді є нардепи від "Слуги народі " і ОПЗЖ</h1>
      <h2>Комітет виборців проаналізував показники законодавчої роботи народних депутатів України за перші 100 днів роботи парламенту. Про це повідомили у прес-службі КВУ.</h2>
      <address>
        <time datetime="2019-12-09T11:15:00+00:00">09 Dec 2019, 11:15</time>
      </address>
      <figure>
        <img src="https://galinfo.com.ua/media/gallery/intxt/v/r/vru_1cd71.jpg"/>
      </figure>
      <p>100 днів Ради: КВУ назвав найбільш і найменш продуктивних депутатів</p>
      <p>Всього за період із 28 серпня по 6 грудня народні депутати зареєстрували 797 проектів законів, що є високим показником.</p>
      <p>Попри це, низка політиків поки що не ініціювали жодного проекту закону. Загалом у парламенті є 24 таких депутати. Більшість із них, 13 осіб (М. Ананченко, А. Драбовський, М. Заремський, О. Колєв, О. Копиленко, О. Лис, В. Мокан, Д. Нальотов, М. Пашковський, О. Руденко, О. Саладуха, А. Стріхарський, Л. Шпак), є членами фракції ʺСлуга Народуʺ, ще 9 осіб представляють ОПЗЖ (В. Борт, О. Волошин, В. Гнатенко, І. Кісільов, Р. Кузьмін, Ю. Льовочкіна, В. Столар, Г. Суркіс, Ф. Христенко).</p>
      <p>Натомість у Верховній Раді є народні депутати, які вже стали авторами десятків проектів законів. Рекордсменом за кількістю зареєстрованих документів є Дмитро Шпенов (позафракційний), який став автором 70 проектів законів. Також у п’ятірці найбільш ʺпродуктивнихʺ – М. Цимбалюк із ВО ʺБатьківщинаʺ (54 проекти законів), А. Пузійчук, ВО ʺБатьківщинаʺ (47 проектів), Н. Королевська, ОПЗЖ (47 проектів), Д. Гетманцев, ʺСлуга Народуʺ та Ю. Солод, ОПЗЖ – по 45 проектів.</p>
      <p>ʺЯкісна підготовка законопроекту займає досить багато часу, що частково пояснює низьку продуктивність окремих депутатів. Однак що більш складно пояснити – так це реєстрацію десятків проектів законів одним депутатом впродовж місяця. Так, Д. Шпенов за 100 днів роботи став автором 70 проектів законів, тобто, реєстрував майже по закону в день. При цьому тематика документів абсолютно різна: від питань енергетики і податків до питань транспорту та інформаційної політики. Частково це можна пояснити тим, що низка з вказаних депутатів ВР працювали в Раді попереднього скликання і перереєстрували свої непідтримані ініціативи в новому скликанняʺ, - пояснив голова КВУ Олексій Кошель.</p>
      <p>До уваги бралися лише проекти законів, проекти постанов не враховувалися.</p>
      <p>Нагадаємо, як писало <a href="https://galinfo.com.ua/news/naykrashche_vidviduyut_zasidannya_parlamentu_deputaty_yes_331805.html">Гал-інфо</a>, найкраще відвідують засідання парламенту депутати "ЄС".</p>
    </article>
  </body>
</html>