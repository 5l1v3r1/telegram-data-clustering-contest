<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/920466.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T11:48:00+00:00"/>
    <meta property="og:title" content="Жесток удар по Русия! Извадиха страната от световния спорт за 4 години!"/>
    <meta property="og:description" content="Световната антидопингова агенция (УАДА) извади Русия от световния спорт в следващите 4 години. На дн..."/>
  </head>
  <body>
    <article>
      <h1>Жесток удар по Русия! Извадиха страната от световния спорт за 4 години!</h1>
      <address>
        <time datetime="2019-12-09T11:48:00+00:00">09 Dec 2019, 11:48</time>
      </address>
      <p>Световната антидопингова агенция (УАДА) извади Русия от световния спорт в следващите 4 години. На днешното си заседание в Париж УАДА потвърди поисканото наказание от специалната комисия на организацията, която направи разследване на Руската антидопингова агенция (РУСАДА).</p>
      <p>"Препоръката на комисията по съответствие бе приета единодушно", се казва в краткото съобщение на УАДА. Забраната означава, че състезатели от федерацията няма да може да участват на предстоящите Олимпийски игри в Токио през 2020 г., както и Зимните олимпийски игри през 2022 в Пекин.</p>
      <p>Държавните служители, отговарящи за спорта в Русия, също получават забрана да присъстват на всички спортни събития от календара, съобщава Нова тв. За този период страната няма да може да бъде домакин на събития от всякакъв тип. Това означава, че флагът и химнът на Русия няма да бъдат разрешени на събития като Олимпиадата в Токио 2020 и Световната купа по футбол 2022 в Катар.</p>
      <p>Спортистите, които могат да докажат, че не са замесени в допинг скандала, ще могат да се състезават под неутрален флаг. Наказанието идва, след като руската Антидопингова агенция (Русада) бе обявена за несъответстваща за манипулиране на лабораторни данни, предадени на разследващите през януари 2019 г.</p>
    </article>
  </body>
</html>