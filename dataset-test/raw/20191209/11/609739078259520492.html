<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/teknoloji/amerikali-arastirmacilar-2019da-71-yeni-canli-turu-kesfetti-41393221"/>
    <meta property="og:site_name" content="Hürriyet"/>
    <meta property="article:published_time" content="2019-12-09T11:13:00+00:00"/>
    <meta property="og:title" content="Amerikalı araştırmacılar 2019'da 71 yeni canlı türü keşfetti"/>
    <meta property="og:description" content="ABD'nin California Bilimler Akademisinden uzmanlar, bu yıl 71 yeni hayvan ve bitki türü keşfetti."/>
  </head>
  <body>
    <article>
      <h1>Amerikalı araştırmacılar 2019'da 71 yeni canlı türü keşfetti</h1>
      <h2>ABD'nin California Bilimler Akademisinden uzmanlar, bu yıl 71 yeni hayvan ve bitki türü keşfetti.</h2>
      <address><time datetime="2019-12-09T11:13:00+00:00">09 Dec 2019, 11:13</time> by <a rel="author">A.A.</a></address>
      <p>CNN'de yer alan habere göre, dünyanın çeşitli yerlerindeki mağaralar, ormanlar ve okyanuslarda keşfedilen 71 <a href="http://www.hurriyet.com.tr/haberleri/canli">canlı</a> arasında çiçekler, balıklar, mercanlar, örümcekler, deniz salyangozları, karınca ve kertenkeleler yer aldı.</p>
      <p>Araştırmacılar, bu yıl 16 yeni balık türü keşfederken bunlardan Papua Yeni Gine kıyılarında yaşayan kedi gözlü kardinal balığı dikkati çekti. </p>
      <p>Böcek bilimci Darrell Ubick, yeni bulunan canlılar arasında 5 örümcek türünün yer aldığını belirterek, bunlardan birinin Meksika'nın Chihuahuan çölünde karıncaların oluşturduğu tepeciklerde yaşayan örümcek türü olduğunu kaydetti.</p>
      <p>California Bilimler Akademisinden Shannon Bennett, biyolojik çeşitlilik konusunda uzman <a href="http://www.hurriyet.com.tr/haberleri/bilim">bilim</a> adamlarının doğada halen canlı türlerinin yüzde 90'ının bilinmediğini söylediğini aktararak, "Her yeni keşfedilen canlı, bu değerli ekosistemin korunmasındaki rolümüzün ne kadar kritik olduğunu hatırlatıyor." ifadesini kullandı.</p>
      <p>
        <a href="http://www.hurriyet.com.tr/video/nintendo-switch-lite-incelemesi-41392900"><b>Video: </b>Nintendo Switch Lite incelemesi</a>
      </p>
    </article>
  </body>
</html>