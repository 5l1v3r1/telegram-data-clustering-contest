<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39979-auto-in-brand-op-de-ring-in-dreischor/"/>
    <meta property="og:site_name" content="HVZeeland.nl"/>
    <meta property="article:published_time" content="2019-12-09T11:41:00+00:00"/>
    <meta property="og:title" content="Auto in brand op de Ring in Dreischor"/>
    <meta property="og:description" content="DREISCHOR - In Dreischor is in de nacht van zondag op maandag een personenauto in vlammen opgegaan."/>
  </head>
  <body>
    <article>
      <h1>Auto in brand op de Ring in Dreischor</h1>
      <address><time datetime="2019-12-09T11:41:00+00:00">09 Dec 2019, 11:41</time> by <a rel="author">Roland de Jong</a></address>
      <figure>
        <img src="https://www.hvzeeland.nl/pictures/2/2/0/132022.jpg"/>
        <figcaption>De brandweer van Dreischor heeft de brandende auto geblust.<cite>© Foto: Brandweer Dreischor</cite></figcaption>
      </figure>
      <p>
        <b>DREISCHOR - In Dreischor is in de nacht van zondag op maandag een personenauto in vlammen opgegaan.</b>
      </p>
      <p>De brandweer kreeg rond 04.50 uur de melding dat er op de Ring een auto in brand stond. De blusploeg van Dreischor rukte met spoed uit en heeft overslag naar de woning waar de auto voor geparkeerd stond kunnen voorkomen.</p>
      <p>De brand is geblust met twee stralen hoge druk. Hoe de brand is ontstaan, is niet bekend. Het voertuig liep flink wat schade op. Er raakte niemand gewond.</p>
    </article>
  </body>
</html>