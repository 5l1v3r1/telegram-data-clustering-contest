<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/uj-elozetest-kapott-a-kivulallo/52000"/>
    <meta property="og:site_name" content="PC Guru"/>
    <meta property="article:published_time" content="2019-12-09T11:15:00+00:00"/>
    <meta property="og:title" content="Új előzetest kapott A kívülálló"/>
    <meta property="og:description" content="A Castle Rock után egy újabb Stephen King adaptációval rukkol elő az HBO. Megkapta első rendes előzetesét A kívülálló."/>
  </head>
  <body>
    <article>
      <h1>Új előzetest kapott A kívülálló</h1>
      <address><time datetime="2019-12-09T11:15:00+00:00">09 Dec 2019, 11:15</time> by <a rel="author">Buri di Marcello</a></address>
      <p>
        <b>A Castle Rock után egy újabb Stephen King adaptációval rukkol elő az HBO. Megkapta első rendes előzetesét A kívülálló.</b>
      </p>
      <ul>
        <li>Egy fiatalkorú fiú brutális meggyilkolásának ügyében folyó nyomozásról szól a történet</li>
        <li>A szálak egy nagy tekintélyű helyi tanárhoz vezetnek, akinek a DNS-ét megtalálták a gyilkosság helyszínén</li>
        <li>A sorozat forgatókönyvét a Drót szkriptjét is jegyző Richard Price írta</li>
        <li>Premier január 12-én az HBO GO-n</li>
      </ul>
      <p>A nemrég debütált <a href="https://www.pcguru.hu/hirek/filmkritika-alom-doktor-a-vad-banda/51533">Álom doktor</a> és <a href="https://www.pcguru.hu/hirek/befutott-a-magas-fuben-elso-elozetese/50876">A magas fűben</a> netflixes feldolgozása után az HBO folytatja a Stephen King adaptációk sorát. A streamingszolgáltatón jelenleg is fut a szintén a legendás amerikai horror szerző művei ihlette <a href="https://www.pcguru.hu/hirek/debutal-a-castle-rock-uj-evadja/51369">Castle Rock második évadja</a>, január 12-én pedig bemutatják A kívülálló (The Outsider) című regényből készült első mozgóképes adaptációt. A tíz részes első évad forgatókönyvét a korábban a Drót szkriptjén is dolgozó Richard Price írta.</p>
      <figure>
        <img src="https://www.pcguru.hu/uploads/editors/skfeat1.jpg"/>
      </figure>
      <p>Egy kiskorú fiú brutális meggyilkolásának ügyében folyó nyomozásról szól a történet. Az eset pikantériája, hogy a helyi ifjúsági baseball csapat nagy tekintélyű tanár-edzőjének a DNS-ét találják meg a bűntény helyszínén, csakhogy más kikezdhetetlen bizonyítékok azt támasztják alá, hogy a férfi egy távoli városban tartózkodott a gyilkosság idején. Végül a King regények visszatérő figurája, Holly Gibney magánynomozó is feltűnik a városban. <a href="https://www.pcguru.hu/hirek/elozetesen-a-the-outsider/51314">Teasere</a> után megérkezett a sorozat rendes előzetese is.</p>
      <figure>
        <iframe src="https://www.youtube.com/embed/eNDKWr3Xmjk" width="595" height="385" data-service="Youtube" scrolling="no"/>
      </figure>
      <h3>Kapcsolódó információk</h3>
      <p><b>megjelenés:</b> Nincs adat</p>
      <p>
        <b>hírek</b>
      </p>
    </article>
  </body>
</html>