<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727649/edin-sluchay-na-laymska-bolest-e-registriran-vav-varna-prez-izminalata-sedmitsa.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T11:29:00+00:00"/>
    <meta property="og:title" content="Един случай на лаймска болест е регистриран във Варна през изминалата седмица"/>
    <meta property="og:description" content="Варна. Един случай на Лаймска болест е регистриран във Варна през изминалата седмица. Това съобщиха за Радио „Фокус“ – Варна от Регионалната здравна инспекция във Варна. От там допълниха, че има има и други два случая на ухапани от кърлеж варненци. Лаймската болест e инфекциозно трансмисивно заболяване, което се предава на хората чрез ухапване от инфектирани кърлежи. Заболя"/>
  </head>
  <body>
    <article>
      <h1>Един случай на лаймска болест е регистриран във Варна през изминалата седмица</h1>
      <address><time datetime="2019-12-09T11:29:00+00:00">09 Dec 2019, 11:29</time> by <a rel="author">Агенция "Фокус"</a></address>
      <p><b><i>Варна. </i></b>Един случай на лаймска болест е регистриран във Варна през изминалата седмица. Това съобщиха за <b>Радио „Фокус“ – Варна</b> от Регионалната здравна инспекция във Варна. Има има и други два случая на ухапани от кърлеж варненци. <br/><br/>Лаймската болест e инфекциозно трансмисивно заболяване, което се предава на хората чрез ухапване от инфектирани кърлежи. Заболяването преминава през няколко клинични стадия и засяга различни органи и системи.<br/>Лаймската болест протича на стадии с периоди на обостряне и на ремисия на разнообразната клинична симптоматика. Заболяването започва с кожни промени - еритема мигранс и прояви на обща интоксикация - 1 стадий. След няколко седмици или месеци се развива 2 стадий - със засягане на нервна, опорно-двигателна и сърдечно-съдова система. Години по-късно се развиват хронични поражения на кожата, нервната система и ставите - 3 стадий.<br/><br/>През изминалата седмица в РЗИ – Варна са регистрирани 23 случая на чревни инфекции срещу 35 от предходната седмица. От тях има регистрирани 18 ентероколита, 3 колиентерита и 2 вирусни хепатита. От въздушно - капковите инфекции са регистрирани 100 лица срещу 101 за предходната седмица, представени от 92 случая на варицела и 8 случая на скарлатина. Извършени са 38 епидемиологични проучвания на болни с остри заразни болести (ОЗБ). <br/><br/>В кабинета за анонимно и безплатно консултиране за СПИН (КАБКИС) са преминали и изследвани 79 лица<br/>Десислава ВАСИЛЕВА</p>
    </article>
  </body>
</html>