<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/cpu/processori-ryzen-4000-debutto-verso-fine-2020-con-il-chipset-amd-x670_85935.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-12-09T11:01:01+00:00"/>
    <meta property="og:title" content="Processori Ryzen 4000: debutto verso fine 2020, con il chipset AMD X670"/>
    <meta property="og:description" content="Nuovi dettagli sulla prossima generazione di processori AMD Ryzen per sistemi desktop, basati su architettura Zen 3 e costruiti con tecnologia 7nm+. Nuovo chipset in vista ma non cambierà il socket"/>
  </head>
  <body>
    <article>
      <h1>Processori Ryzen 4000: debutto verso fine 2020, con il chipset AMD X670</h1>
      <address><time datetime="2019-12-09T11:01:01+00:00">09 Dec 2019, 11:01</time> by <a rel="author">Paolo Corsini</a></address>
      <p>
        <b>Nuovi dettagli sulla prossima generazione di processori AMD Ryzen per sistemi desktop, basati su architettura Zen 3 e costruiti con tecnologia 7nm+. Nuovo chipset in vista ma non cambierà il socket</b>
      </p>
      <p>Il debutto della prossima generazione di processori AMD Ryzen avverrà verso la fine del prossimo anno, stand alle più recenti indiscrezioni emerse online in questi giorni. Il lancio delle <b>CPU Ryzen 4000</b>, basate su architettura Zen 3, e delle schede madri dotate di <b>chipset AMD X670</b> avverrà quindi tra circa 12 mesi.</p>
      <p>Questi processori adotteranno <b>tecnologia produttiva a di tipo 7nm+</b> (Extreme Ultra Violet o EUV), affinamento di quella a 7 nanometri con la quale vengono al momento costruite le CPU Ryzen 3000. Dovrebbero <b>continuare ad utilizzare lo stesso socket AM4</b> comune a tutte le precedenti generazioni di processore Ryzen: sarà presumibilmente solo con i processori Ryzen 5000 basati su architettura Zen 4 che AMD cambierà socket, così da aprire spazio all'adozione di nuove tecnologie quali le memorie DDR5.</p>
      <p><b>Le informazioni sul chipset AMD X670 prevedono che verrà sviluppato non internamente da AMD</b> ma da un partner esterno, quale potrebbe essere ad esempio ASMedia. Confermata la presenza di controller PCI Express 4.0 e previste innovazioni in termini di maggiore connettività via M.2 e USB 3.2.</p>
      <p>Ricordiamo come <b>AMD presenterà dei processori Ryzen 4000 già nel corso dei primi mesi del 2020: si tratterà delle versioni con GPU integrata</b>, basate su tecnologia produttiva a 7 nanometri e <b>architettura Zen 2</b>. Tra le CPU Ryzen senza grafica integrata e quelle dotate di GPU al proprio interno AMD mantiene, a parità di anno di presentazione, un gap architetturale di una generazione: sono sempre i processori desktop senza grafica integrata quelli basati sull'architettura più sofisticata, che giunge poi l'anno seguente anche nelle versioni con GPU integrata.</p>
    </article>
  </body>
</html>