<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/o-antiperifereiarchis-fokion-za-mis-sti-diethni-ekthesi-focus-londino-deite-foto/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T11:36:40+00:00"/>
    <meta property="og:title" content="Ο Αντιπεριφερειάρχης, Φωκίων Ζαΐμης στη διεθνή έκθεση FOCUS στο Λονδίνο (ΔΕΙΤΕ ΦΩΤΟ)"/>
    <meta property="og:description" content="Στην διεθνή έκθεση FOCUS στο Λονδίνο συμμετείχε η Περιφέρεια Δυτικής Ελλάδας, στις 3 και 4 Δεκεμβρίου 2019. Συγκεκριμένα, η ΠΔΕ ήταν παρούσα στο"/>
  </head>
  <body>
    <article>
      <h1>Ο Αντιπεριφερειάρχης, Φωκίων Ζαΐμης στη διεθνή έκθεση FOCUS στο Λονδίνο (ΔΕΙΤΕ ΦΩΤΟ)</h1>
      <address><time datetime="2019-12-09T11:36:40+00:00">09 Dec 2019, 11:36</time> by <a rel="author">ΣΥΝΕΙΔΗΣΗ</a></address>
      <p>Στην διεθνή έκθεση FOCUS στο Λονδίνο συμμετείχε η <b>Περιφέρεια Δυτικής Ελλάδας</b>, στις 3 και 4 Δεκεμβρίου 2019. Συγκεκριμένα, η ΠΔΕ ήταν παρούσα στο περίπτερο του ΕΚΟΜΕ, προκειμένου να αναδειχθούν τα πλεονεκτήματά της. Με την μεγάλη ποικιλία μοναδικών τοπίων, ιδιαίτερης πολιτιστικής και γεωμορφολογικής σημασίας που διαθέτει, αποτελεί ιδανικό μέρος για γυρίσματα διεθνών ταινιών.</p>
      <p>Η Περιφέρεια Δυτικής Ελλάδας εκπροσωπήθηκε στην έκθεση από τον Αντιπεριφερειάρχη Επιχειρηματικότητας, Έρευνας και Καινοτομίας <b>Φωκίωνα Ζαΐμη</b> και το στέλεχος της ΠΔΕ <b>Αικατερίνη Ζησιμοπούλου</b>, οι οποίοι είχαν την ευκαιρία να ενημερώσουν τις ξένες εταιρίες για τα κίνητρα που έχουν όταν επιλέγουν την Ελλάδα για οπτικοακουστικές παραγωγές.</p>
      <p>Η έκθεση FOCUS:THE MEETING PLACE FOR INTERNATIONAL PRODUCTIONS, είναι μία διεθνής συνάντηση που συγκέντρωσε πάνω από 250 εκθέτες από περισσότερες από 80 χώρες ανά τον κόσμο. Το πρόγραμμα της έκθεσης για το 2019 συμπεριέλαβε έναν πολύ μεγάλο αριθμό παρουσιάσεων, συζητήσεων, master classes, workshops και εκδηλώσεων.</p>
      <p>Εκπρόσωποι εταιριών παραγωγής στο χώρο του κινηματογράφου, της τηλεόρασης, της διαφήμισης, του animation και των ψηφιακών παιχνιδιών συμμετείχαν με 150 και πλέον παρουσιάσεις στο διήμερο πρόγραμμα της έκθεσης. Επίσης να σημειωθεί ότι στην έκθεση ανακοινώθηκε πρόγραμμα φορολογικής απαλλαγής σε ποσοστό 30% (Tax Relief) πέραν του cash rebate (επιδότησης).</p>
      <p>Με την ευκαιρία της έκθεσης, ο κ. Ζαΐμης πραγματοποίησε στο Λονδίνο συναντήσεις εργασίας για θέματα αναπτυξιακά με τον επικεφαλής του Γραφείου Εμπορικών και Οικονομικών Υποθέσεων της Ελληνικής Πρεσβείας στο Ηνωμένο Βασίλειο, <b>Γεράσιμο Λάζαρη</b> και με τον εκπρόσωπο της Ελληνικής <i>Επιτροπής</i> Ναυτιλιακής Συνεργασίας του <i>Λονδίνου στην οποία υπάγονται οι μεγαλύτερες ελληνικές ναυτιλιακές εταιρίες που </i>τις προέτρεψε να προτιμήσουν την ΠΔΕ σε πιθανές παράκτιες επενδύσεις τους. Διαβεβαίωσε πως θα βρουν πολύτιμο σύμμαχο τη νέα Περιφερειακή Αρχή καθώς βασικός της στόχος είναι η διευκόλυνση των επενδύσεων και το άνοιγμα νέων θέσεων εργασίας.</p>
      <figure>
        <img src="http://sinidisi.gr/wpress/wp-content/uploads/2019/12/zaimis4.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/12/zaimis1.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/12/zaimis2.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/12/zaimis3.jpg"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/h-dytiki-ellada-11o-festival-melioy-paroysia-antiperifereiarchi-agrotikis-anaptyxis-theodoroy-vasilopoyloy-foto/"/>
        <a href="http://sinidisi.gr/aitoloakarnania-ektakto-deltio-epikindynon-kairikon-fainomenon-deite-charti/"/>
        <a href="http://sinidisi.gr/dytiki-ellada-charise-zoi-ston-syzygo-tis-mia-ekpliktiki-istoria-agapis-anthropias-stis-meres-mas/"/>
        <a href="http://sinidisi.gr/sos-ta-gefyria-aitolikoy-deite-foto/"/>
        <a href="http://sinidisi.gr/g-vremenos-o-k-chrysocho-dis-thelei-na-apodeixei-oti-apostasi-to-sosialistiko-komma-os-tin-akrodexia-gklomp-dromos-quot/"/>
        <a href="http://sinidisi.gr/antistasi-politon-dytikis-elladas-stis-exoryxeis-ydrogonanthrakon/"/>
      </related>
    </article>
  </body>
</html>