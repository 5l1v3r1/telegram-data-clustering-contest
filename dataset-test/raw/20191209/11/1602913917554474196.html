<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/memento-group-detinatorul-christian-tour-va-opera-in-romania-brandul-tui-travel-center-18660081"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T11:14:14+00:00"/>
    <meta property="og:title" content="Memento Group, deţinătorul Christian Tour, va opera în România brandul TUI Travel Center"/>
    <meta property="og:description" content="Memento Group, deţinătorul Christian Tour, turoperatorul român numărul 1 ca volum de vânzări, va opera în România brandul TUI Travel Center, aparţinând TUI Group."/>
  </head>
  <body>
    <article>
      <h1>Memento Group, deţinătorul Christian Tour, va opera în România brandul TUI Travel Center</h1>
      <address><time datetime="2019-12-09T11:14:14+00:00">09 Dec 2019, 11:14</time> by <a rel="author" href="https://www.zf.ro/autor/stefan-stan" target="_blank">Ştefan Stan</a></address>
      <p>Memento Group, deţinătorul Christian Tour, turoperatorul român numărul 1 ca volum de vânzări, va opera în România brandul TUI Travel Center, aparţinând TUI Group.</p>
      <p>Franciza TUI va fi prezentă în ţara noastră sub brandul TUI Travel Center, care va avea sedii proprii. Acest sedii vor funcţiona în paralel cu agenţiile Christian Tour, va beneficia de un site dedicat, o echipă de vânzare şi conducere proprii.</p>
      <p>TUI Group, cel mai mare grup de turism la nivel mondial, va deschide zeci de agenţii în toată ţară. Turiştii vor avea acces la produsele din portofoliul turoperatorului german.</p>
      <p>“Investiţia de început este de peste 1,5 milioane de euro în primul an de operare şi de peste 5 milioane de euro în următorii cinci ani. În primul an de operare vor fi deschise 15 agenţii TUI Travel Center, care vor acoperi 13 dintre cele mai mari oraşe ale ţării. Toate sediile vor funcţiona sub brandul TUI Travel Center  şi vor beneficia de o poziţionare centrală în oraşe”, spune Cristian Pandel, CEO Memento Group.</p>
      <p>TUI Group, cel mai mare grup de turism din lume, operează în aproximativ 180 de destinaţii din întreaga lume. Grupul reuneşte peste 380 de hoteluri premium, 1,600 de agenţii de turism în toată Europa.</p>
    </article>
  </body>
</html>