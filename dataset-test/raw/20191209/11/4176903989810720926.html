<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/plenkovic-odgovorio-skori-i-milanovicu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:51:00+00:00"/>
    <meta property="og:title" content="Plenković odgovorio Škori i Milanoviću"/>
    <meta property="og:description" content="ZAGREB - Predsednička kampanja, koja je zvanično počela prošle sedmice u Hrvatskoj se zahuktava, a u nju se aktivno uključio i premijer Andrej Plenković,"/>
  </head>
  <body>
    <article>
      <h1>Plenković odgovorio Škori i Milanoviću</h1>
      <address><time datetime="2019-12-09T11:51:00+00:00">09 Dec 2019, 11:51</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524200-750x430.jpg"/>
        <figcaption>Foto: Tanjug</figcaption>
      </figure>
      <p>ZAGREB – Predsednička kampanja, koja je zvanično počela prošle sedmice u Hrvatskoj se zahuktava, a u nju se aktivno uključio i premijer Andrej Plenković, koji podržava aktuelnu predsednicu Kolindu Grabar Kitarović i zbog toga je često meta napada dvojice, za sada, vodećih protivkandidata.</p>
      <p>Plenković, koji je i predsednik vladajućeg HDZ najpre je žestoko uzvratio kandidatu Miroslavu Škori, koji ga je na svom skupu u Zagrebu juče optužio da je izdao stranku i Franju Tuđmana, ali i kandidatu Zoranu Milanoviću, koji je za njega rekao da je 90-tih premijer imao i, kako je rekao, najgore moguće mišljenje o prvom hrvatskom predsedniku.</p>
      <p>Prema Plenkoviću, glas za Škoru na predsedničkim izborima je, kaze, za Milanovića i najuticajniju opozicionu SDP.</p>
      <p>„Svi koji dele vrednosti Tuđmanovog HDZ-a glasa će za Kolindu Grabar-Kitarović“, rekao je Plenković i dodao da dok je dva minuta gledao Škorin nastup, delovalo m je kao neka, kako je rekao, paraodija na Večernju školu.</p>
      <p>„Večernja škola je zabavna, ovo je loše. Čovek puno bolje peva nego što govori“, rekao je Plenković, prenosi zagrebačka N1 tv.</p>
      <p>Rekao je da HDZ-ovcima ne treba niko da kaže za koga će glasati, jer će oni glasati za Kolindu Grabar-Kitarović.</p>
      <p>Milanović je ovog vikenda rekao da je Plenković devedesetih imao najgore moguće mišljenje o Tuđmanu.</p>
      <p>„To je neiskreno. Moj pozdrav i razdragani mah novom ljubitelju Franje Tuđmana. Znamo ko je Plenković. On o Tuđmanu ima najgore moguće mišljenje, lošije nego ja“, rekao je Milanović o Plenkoviću koji se, kako je rekao, kao šef HDZ-a svakodnevno poziva na Tuđmana.</p>
      <p>Plenković mu je danas uzvratio i rekao da su Milanovića 90-ih zvali onim koji hvata krivine.</p>
      <p>„Milanović je čovek na kojeg smo 90-ih gledali u Ministarstvu kao na čovjeka koji hvata krivine. Rekao bih da je u kampanju ušao s lošim karakterom, neistinom i bez programa“, rekao je Plenković, prenosi N1.</p>
      <p>(Tanjug)</p>
    </article>
  </body>
</html>