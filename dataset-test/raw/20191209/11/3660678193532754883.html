<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/ukrain/407370/"/>
    <meta property="og:site_name" content="Ukr.Media"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="Карта ООС (АТО) станом на 09 грудня 2019"/>
    <meta property="og:description" content="Ситуація на сході країни (карта АТО) станом на 12:00 09 грудня 2019 року за даними РНБО України."/>
  </head>
  <body>
    <article>
      <h1>Карта ООС (АТО) станом на 09 грудня 2019</h1>
      <address>
        <time datetime="2019-12-09T11:31:00+00:00">09 Dec 2019, 11:31</time>
      </address>
      <p>Ситуація на сході країни (карта АТО) станом на 12:00 09 грудня 2019 року за даними РНБО України.</p>
      <figure>
        <img src="https://ukr.media/static/ba/aimg/4/0/7/407370_1.jpg"/>
      </figure>
      <p>Активність російсько-окупаційних військ на лінії зіткнення, у порівнянні з попередньою добою, знову дещо зменшилася — противник обстріляв наші позиції 7 разів, застосовуючи гранатомети різних систем, великокаліберні кулемети та стрілецьку зброю, інформує <a href="https://ukr.media/">Ukr.Media</a>.</p>
      <p>За минулу добу внаслідок ворожих обстрілів жоден з наших воїнів не загинув і не був поранений.</p>
      <p>
        <b>Луганський напрям</b>
      </p>
      <p>З 18:00 до кінця доби обліковано 3 обстріли.</p>
      <p>Так, поблизу Кримського і Хутора Вільного окупанти відкривали вогонь з гранатометів різних систем, кулеметів великого калібру та стрілецької зброї.</p>
      <p>А позиції наших військ біля Травневого обстріляли зі станкових протитанкових гранатометів, кулеметів та стрілецької зброї.</p>
      <p>
        <b>Донецький напрям</b>
      </p>
      <p>Тут порушень режиму тиші було 4.</p>
      <p>Неподалік Мар'їнки та Широкиного, відповідно вночі та вранці, лунали ворожі ручні протитанкові гранатомети, великокаліберні кулемети та стрілецьку зброю.</p>
      <p>Близько 09:00 з кулеметів великого калібру противник понад 20 хвилин вів вогонь по опорних пунктах підрозділів Об'єднаних сил, обладнаних в районі Павлополя.</p>
      <p>А з 17:40 до 17:50 окупанти з автоматичних гранатометів та стрілецької зброї обстрілювали військовослужбовців Збройних Сил України, які виконують бойові завдання поблизу Василівки.</p>
      <p>
        <b>Обстановка на сьогодні, 09 грудня</b>
      </p>
      <p>Від початку поточної доби до 12:30 російсько-окупаційні війська вогневої активності не проявляли.</p>
      <p>Втрат з нашого боку немає.</p>
      <p>
        <b>Інформація Головного управління розвідки Міністерства оборони України</b>
      </p>
      <p>Російське окупаційне командування продовжує інтенсивні роботи з удосконалення фортифікаційного обладнання передових позицій з'єднань і частин 1 (Донецьк) та 2 (Луганськ) АК ЗС РФ. Відмічено прибуття на передові позиції додаткових інженерно-саперних підрозділів окупаційних військ для обладнання нових вогневих позицій.</p>
      <p>Крім того, противник нарощує мінно-вибухові загородження з використанням заборонених міжнародними конвенціями протипіхотних мін та саморобних вибухових пристроїв. Для виконання завдань щодо встановлення додаткових мінних полів сформовані спеціальні групи з військовослужбовців окупаційних військ, які попередньо пройшли підготовку в навчальних центрах на території РФ.</p>
      <p>Водночас зростає кількість випадків загибелі російських окупантів через неузгодженість дій щодо мінування ділянок місцевості. При цьому ці втрати противник намагається виправдати діяльністю т. зв. "українських диверсійних груп" та обстрілами з боку підрозділів Об'єднаних сил.</p>
      <figure>
        <iframe src="https://www.youtube.com/embed/63bV8wbSF38" width="640" height="360" data-service="Youtube" scrolling="no"/>
      </figure>
      <p><a href="https://ukr.media/news-ato/">ООС (АТО)</a> <a href="https://ukr.media/news-donetsk/">Донецьк</a> <a href="https://ukr.media/news-lugansk/">Луганськ</a> <a href="https://ukr.media/donbas/">Донбас</a></p>
    </article>
  </body>
</html>