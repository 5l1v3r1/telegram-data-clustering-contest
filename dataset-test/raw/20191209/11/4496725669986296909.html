<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/politica/article/17-politica/1708257-el-pp-catala-no-descarta-impugnar-l-acord-al-qual-arribin-psoe-i-erc-si-hi-detecta-il-legalitats.html"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T11:59:41+00:00"/>
    <meta property="og:title" content="El PP català no descarta impugnar l’acord al qual arribin PSOE i ERC si hi detecta “il·legalitats”"/>
    <meta property="og:description" content="Alejandro Fernández diu que la negociació per a la investidura només es pot fer &quot;en el marc de la Constitució&quot;"/>
  </head>
  <body>
    <article>
      <h1>El PP català no descarta impugnar l’acord al qual arribin PSOE i ERC si hi detecta “il·legalitats”</h1>
      <address><time datetime="2019-12-09T11:59:41+00:00">09 Dec 2019, 11:59</time> by <a rel="author">ACN</a></address>
      <ul>
        <li>
          <b>Alejandro Fernández diu que la negociació per a la investidura només es pot fer “en el marc de la Constitució”</b>
        </li>
      </ul>
      <p>El president del PP català, Alejandro Fernández, ha assegurat que les negociacions entre el PSOE i ERC per a la investidura del president espanyol només es pot produir “en el marc legal, en el marc de la separació de poders i en el marc de la Constitució”. En una roda de premsa aquest dilluns, no ha descartat impugnar aquest possible acord si planteja “trencar la separació de poders” o “parlar d’elements inexistents com el dret a l’autodeterminació o de conceptes inexistents a Espanya com el de presos polítics”. “Si són elements en què nosaltres hi detectem que hi ha il·legalitat, farem el que hem fet sempre, que és garantir la democràcia i el compliment de la llei”, ha afirmat el líder popular.</p>
      <p>Fernández també ha aprofitat el debat intern al PSC sobre la immersió lingüística per demanar-los que retirin l’esmena a la totalitat que els socialistes han presentat a la seva proposta de llei sobre l’escola catalana i que es debatrà al ple del Parlament d’aquesta setmana.</p>
      <related>
        <h4>Notícies relacionades</h4>
        <a href="https://www.elpuntavui.cat/politica/article/17-politica/1708310-el-psc-respon-a-erc-sobre-la-investidura-si-no-es-possible-fins-al-gener-doncs-sera-al-gener.html"/>
      </related>
    </article>
  </body>
</html>