<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/od-jula-do-septembra-u-srbiji-poslato-15-mlrd-sms-poruka/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:51:00+00:00"/>
    <meta property="og:title" content="Od jula do septembra u Srbiji poslato 1,5 mlrd. SMS poruka"/>
    <meta property="og:description" content="BEOGRAD - Oko 8,6 miliona korisnika mobilnih telefona u Srbiji obavili su tokom trećeg kvartala ove godine oko 4,4 milijardi minuta razgovora u domaćem i"/>
  </head>
  <body>
    <article>
      <h1>Od jula do septembra u Srbiji poslato 1,5 mlrd. SMS poruka</h1>
      <address><time datetime="2019-12-09T11:51:00+00:00">09 Dec 2019, 11:51</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524199-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Oko 8,6 miliona korisnika mobilnih telefona u Srbiji obavili su tokom trećeg kvartala ove godine oko 4,4 milijardi minuta razgovora u domaćem i međunarodnom saobraćaju i poslali skoro 1,5 milijardi SMS poruka.</p>
      <p>Podaci pokazuju da se u odnosu na drugi kvartal, u trećem manje razgovaralo za oko 90 miliona minuta u svim mrežama, kao i da su građani u odnosu na drugo tromesečje poslali 110 hiljada SMS poruka manje.</p>
      <p>Kako se navodi u kvartalnom izveštaju RATEL-a, tokom trećeg kvartala vlasnik mobilnog telefona je u proseku dnevno razgovarao 5,6 minuta i slao 1,9 SMS poruka.</p>
      <p>Na tržištu usluga mobilne mreže je u trećem kvartalu 2019. godine prisutan blagi rast broja aktivnih korisnika i to za oko 1,8 odsto u odnosu na prethodni kvartal.</p>
      <p>U trećem kvartalu ove godine, kako se navodi, broj postpejd i pripejd korisnika beleže blagi rast u odnosu na prethodno tromesečje.</p>
      <p>(Tanjug)</p>
    </article>
  </body>
</html>