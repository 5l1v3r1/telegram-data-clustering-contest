<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/scienze/2019/12/09/news/regali_di_natale_topi_e_vermi_arrivati_su_stazione_spaziale-242991494/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T11:23:00+00:00"/>
    <meta property="og:title" content="Regali di Natale, topi e vermi sulla Stazione spaziale internazionale"/>
    <meta property="og:description" content="Il carico arrivato con il cargo Dragon. Atteso anche il veicolo russo Progress. A sorpresa pacchi natalizi per i sei astronauti in orbita"/>
  </head>
  <body>
    <article>
      <h1>Regali di Natale, topi e vermi sulla Stazione spaziale internazionale</h1>
      <h2>Il carico arrivato con il cargo Dragon. Atteso anche il veicolo russo Progress. A sorpresa pacchi natalizi per i sei astronauti in orbita</h2>
      <address>
        <time datetime="2019-12-09T11:23:00+00:00">09 Dec 2019, 11:23</time>
      </address>
      <p>Regali di Natale, insieme a rifornimenti destinati agli astronauti e un carico di <a href="https://www.repubblica.it/scienze/2019/12/06/news/super_topi_verso_la_iss_nel_loro_dna_la_chiave_per_la_rigenerazione_dei_muscoli-242731782/">vermi, topi e robot</a> per una nuova serie di esperimenti sono arrivati sulla Stazione Spaziale Internazionale (Iss): li ha portati la capsula Dragon della SpaceX, mentre l'equipaggio attende l'arrivo di un un'altra consegna, quella del cargo russo Progress atteso per oggi. Arrivato ieri dicembre, il cargo Dragon è stato catturato, con il braccio robotico, dal <a href="https://www.repubblica.it/scienze/2019/10/02/news/luca_parmitano_comandante_della_iss_e_il_primo_italiano-237493650/">comandante</a> della Iss <b>Luca Parmitano</b> dell'Agenzia Spaziale Europea (Esa), quando il laboratorio orbitante si trovava sul Pacifico meridionale. "Ogni volta che accogliamo un nuovo veicolo a bordo, prendiamo anche un pezzettino di tutti coloro che hanno contribuito al progetto, quindi benvenuti a bordo", ha detto AstroLuca.</p>
      <figure>
        <iframe data-src="https://twitter.com/Space_Station/status/1203620466935640064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La capsula contiene quasi 3 tonnellate di materiali, fra rifornimenti ed esperimenti. Nel carico, la Nasa ha anche nascosto alcuni regali di Natale destinati ai sei astronauti a bordo. Ci sono 40 topi destinati a un esperimento su muscoli e ossa, di cui otto geneticamente modificati con una massa muscolare doppia rispetto al normale. Ci sono anche 120.000 nematodi (vermi cilindrici) che fanno parte di uno studio volto a controllare i parassiti in agricoltura.</p>
      <figure>
        <iframe data-src="https://twitter.com/Space_Station/status/1203985242857410561?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La capsula ha portato anche un robot chiamato Cimon, in grado di percepire le emozioni degli astronauti che è una versione aggiornata di un altro robot che aveva raggiunto l'equipaggio lo scorso anno per essere testato come aiutante degli astronauti.<br/><br/>Questa è la diciannovesima missione cargo di <a href="https://www.repubblica.it/argomenti/SpaceX">SpaceX</a> sulla Stazione Spaziale negli ultimi sette anni. La capsula resterà agganciata alla stazione orbitale per circa un mese prima di essere caricata di esperimenti da riportare a Terra in gennaio.</p>
    </article>
  </body>
</html>