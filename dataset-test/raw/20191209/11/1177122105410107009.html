<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-lipsa-gravitaiei-un-posibil-leac-pentru-cancer-rezultatele-experimentelor-sunt-uimitoare-149385.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T11:21:00+00:00"/>
    <meta property="og:title" content="Lipsa gravitației, un posibil leac pentru cancer: rezultatele experimentelor sunt uimitoare"/>
    <meta property="og:description" content="Lipsa gravitației duce la rezultate uimitoare în tratamentul cancerului, conform unor experimente recente realizate de cercetătorii australieni. În speranța găsirii unui tratament eficient pentru cea mai periculoasă boală a secolului 21, oamenii de știință au încercat soluții din ce în ce mai ciudate. Multe dintre ele nu au dus la rezultate uimitoare, dar se pare că există și excepții cu rezultate neașteptat de pozitive. Lipsa gravitației se pare că face o treabă surprinzâtor de eficientă în uciderea celulelor canceroase. Toate experimentele în acest sens au fost făcute pe Pământ, când, între 80 și 90% dintre celulele maligne au murit după o zi de expunere la gravitație zero într-un simulator de microgravitație. Este important de reținut că aceste efecte au fost obținute în lipsa oricărui alt tratament."/>
  </head>
  <body>
    <article>
      <h1>Lipsa gravitației, un posibil leac pentru cancer: rezultatele experimentelor sunt uimitoare</h1>
      <address>
        <time datetime="2019-12-09T11:21:00+00:00">09 Dec 2019, 11:21</time>
      </address>
      <p>
        <b>Lipsa gravitației duce la rezultate uimitoare în tratamentul cancerului, conform unor experimente recente realizate de cercetătorii australieni.<br/><br/>În speranța găsirii unui tratament eficient pentru cea mai periculoasă boală a secolului 21, oamenii de știință au încercat soluții din ce în ce mai ciudate. Multe dintre ele nu au dus la rezultate uimitoare, dar se pare că există și excepții cu rezultate neașteptat de pozitive.<br/><br/>Lipsa gravitației se pare că face o treabă surprinzâtor de eficientă în uciderea celulelor canceroase. Toate experimentele în acest sens au fost făcute pe Pământ, când, între 80 și 90% dintre celulele maligne au murit după o zi de expunere la gravitație zero într-un simulator de microgravitație. Este important de reținut că aceste efecte au fost obținute în lipsa oricărui alt tratament.</b>
      </p>
      <p>Teste cu microgravitație pentru tratarea cancerului au fost realizate de cercetători australieni. Au fost vizate patru tipuri diferite de infecții cu cancer care afectează părți diferite ale corpului, sân, ovare, plămâni și nas.</p>
      <p>„Multe persoane din jurul meu<b> s-au îmbolnăvit de cancer </b>și acest fapt m-a motivat să studiez celulele canceroase,” a declarat Joshua Chou, specialist în ingineria biomedicală la Universitatea de Tehnologie Sydney, adăugând că ideea de a testa comportamentul celulelor canceroase în spațiu i-a venit după ce a condus un studiu asupra prevenirii pierderii de țesut osos în spațiu.</p>
      <figure>
        <img src="https://www.arthouse.com/wp-content/uploads/2015/10/COSMOS-Charcoal-668100.jpg"/>
      </figure>
      <p>„Este imposibil să creăm un tratament tip<b> &lt;glonț de argint&gt;</b> pentru cancer și asta pentru că această boală diferă în funcție de pacient, iar oamenii reacționează diferit. Însă, vreau să știu dacă au ceva în comun aceste tipuri de cancer. Acesta este motivul pentru care le-am pus încondiții de microgravitație,” a explicat specialistul, citat de <b>DW.</b></p>
      <p>Rezultatele primului astfel de studiu nu vor duce instant la un tratament disponibil la scară largă, dar vor da startul unor cercetări aprofundate, în condiții stricte. Oamenii de știință speră să repete testul pe Stația Spațială, pentru a vedea dacă există diferențe în gravitație zero autentică, în locul celei simulate în laborator, prin microgravitație.</p>
      <p>„Am luat patru tipuri diferite de celule canceroase din diferite părți ale corpului – sân, ovare, plămâni și nas – și le-am pus în condiții de microgravitație. Astfel am descoperit că în 24 de ore, 80-90% din aceste celule canceroase au murit,” a adăugat șeful echipei de cercetători.</p>
      <p>https://playtech.ro/</p>
    </article>
  </body>
</html>