<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/the-irishman-netflix-te-ne-kadar-seyredildi-190101203958"/>
    <meta property="og:site_name" content="Mynet Trend"/>
    <meta property="article:published_time" content="2019-12-09T11:24:05+00:00"/>
    <meta property="og:title" content="The Irishman Netflix'te ne kadar seyredildi?"/>
    <meta property="og:description" content="Martin Scorsese’nin yönetmenliğini üstlendiği; Robert De Niro, Al Pacino ve Joe Pesci’yi bir araya getiren film The Irishman, ikinci sırada kaldı! 2019’un en çok konuşulan filmlerinden olan The Irishman, Netflix'te yayınlandığı ilk beş günde 13,2 milyon seyirci tarafından tercih edildi."/>
  </head>
  <body>
    <article>
      <h1>The Irishman Netflix'te ne kadar seyredildi?</h1>
      <h2>Martin Scorsese’nin yönetmenliğini üstlendiği; Robert De Niro, Al Pacino ve Joe Pesci’yi bir araya getiren film The Irishman, ikinci sırada kaldı! 2019’un en çok konuşulan filmlerinden olan The Irishman, Netflix'te yayınlandığı ilk beş günde 13,2 milyon seyirci tarafından tercih edildi.</h2>
      <address><time datetime="2019-12-09T11:24:05+00:00">09 Dec 2019, 11:24</time> by <a rel="author">Mynet</a></address>
      <p>The Irishman, Martin Scorsese’nin ‘devler ligi’ buluşması olarak anılan son filmi… 3 buçuk saatlik süresiyle çok konuşulan filmi, Netflix'te milyonlarca kişi izledi ancak sadece yüzde 18'i filmi tek oturuşta bitirebildi.</p>
      <p>Martin Scorsese'nin yönettiği ve başrollerini Robert DeNiro, Joe Pesci ve Al Pacino'nun paylaştığı The Irishman Nielsen’e göre, Netflix’te yayına girdiği ilk beş günde 13,2 milyon seyirci tarafından tercih edildi. Bu rakam, Breaking Bad dizisinin filmi olarak yayınlanan El Camino: A Breaking Bad Movie’nin 8,2 milyonluk seyirci sayısını geçse de Bird Box filminin 16,9 milyonluk seyircisini geçemedi.</p>
      <h3>THE IRISHMAN, BİR OTURUŞTA İZLENEMEDİ!</h3>
      <p>The Irishman hakkında, uzun olmasından dolayı konuların çok yavaş işlendiği ve sıkıcı olduğu eleştiri yapılan 3 saat 29 dakikalık The Irishman’i aynı gün içinde izleyip bitirenlerin oranı sadece yüzde 18.</p>
      <h3>OSCAR'LIK FİLM</h3>
      <p>Charles Brandt’in aynı adlı romanından sinemaya uyarlanan film, bu haftanın başlarında ABD’de bulunan National Review of Board (NRB) tarafından yılın en iyi filmi olarak seçildi. 1 Kasım’da ABD’de vizyona giren ve kısa bir süre vizyonda kalan filmin Oscar yarışına girmesine de kesin gözüyle bakılıyor.</p>
    </article>
  </body>
</html>