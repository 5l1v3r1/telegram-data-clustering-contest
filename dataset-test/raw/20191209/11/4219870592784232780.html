<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novosti.rs/vesti/kultura.71.html:834994-Umro-Popara-iz-Srecnih-ljudi-Zoran-Rankic-84-preminuo-posle-teske-bolesti"/>
    <meta property="og:site_name" content="Вечерње новости"/>
    <meta property="article:published_time" content="2019-12-09T11:59:00+00:00"/>
    <meta property="og:title" content="Umro Popara iz Srećnih ljudi: Zoran Rankić (84) preminuo posle teške bolesti"/>
    <meta property="og:description" content="Bio je najpoznatiji po ulogama Nikole Kalabića u mini TV-seriji „Poslednji čin“ i Žarka Popare u TV-seriji „Srećni ljudi“, emitovanim na TV Beograd i RTS-u"/>
  </head>
  <body>
    <article>
      <h1>Umro Popara iz Srećnih ljudi: Zoran Rankić (84) preminuo posle teške bolesti</h1>
      <address><time datetime="2019-12-09T11:59:00+00:00">09 Dec 2019, 11:59</time> by <a rel="author">Novosti Online</a></address>
      <p>
        <b>Bio je najpoznatiji po ulogama Nikole Kalabića u mini TV-seriji „Poslednji čin“ i Žarka Popare u TV-seriji „Srećni ljudi“, emitovanim na TV Beograd i RTS-u</b>
      </p>
      <p>Danas je u Beogradu, u 84. godini, posle duže i teške bolesti preminuo poznati srpski glumac i književnik Zoran Rankić.<br/><br/>Bio je najpoznatiji po ulogama Nikole Kalabića u mini TV-seriji „Poslednji čin“ i Žarka Popare u TV-seriji „Srećni ljudi“, emitovanim na TV Beograd i RTS-u.<br/><br/>Rankić je rođen u Derventi (BiH) 1935. godine. Bio je prvak Beogradskog dramskog pozorišta, satiričar, dramski pisac, reditelj, aforističar i pesnik.<br/><br/>Ostvario je 26 uloga na filmu i televiziji i više stotina na radiju, a bio je poznat i po izvanrednim interpretacijama poezije na brojnim književnim večerima.<br/><br/>Bio je član Udruženja dramskih umetnika Srbije, Udruženja književnika Srbije, Udruženja dramskih pisaca Srbije, Udruženja književnika Republike Srpske i počasni član Beogradskog aforističarskog kruga.<br/><br/>(informer.rs)</p>
      <related>
        <h4>Srodne vesti</h4>
        <a href="https://www.novosti.rs/vesti/kultura.71.html:835008-Poslednji-intervju-Popare-za-Novosti-Zbog-Kalabica-su-me-i-slavili-i-kudili"/>
        <a href="https://www.novosti.rs/vesti/kultura.71.html:835014-On-je-trebao-da-bude-odvratan-Poparu-su-mnogo-volela-DECA-A-Rankicu-to-nikako-nije-bilo-jasno"/>
        <a href="https://www.novosti.rs/vesti/kultura.71.html:835006-Uspeo-sam-u-svemu-osim-u-zivotu-Zorana-Rankica-necemo-pamtiti-samo-po-Popari-i-Kalabicu-vec-i-po-sjajnoj-satiri"/>
      </related>
    </article>
  </body>
</html>