<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191209-usyk-mozhe-provesty-bij-z-dzhoshua-na-stadioni-tottengema/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T11:48:34+00:00"/>
    <meta property="og:title" content="Усик може провести бій з Джошуа на стадіоні Тоттенгема"/>
    <meta property="og:description" content="Промоутер чемпіона світу в суперважкій вазі Ентоні Джошуа Едді Хірн розповів, що його підопічний захищатиме свої титули в Лондоні."/>
  </head>
  <body>
    <article>
      <h1>Усик може провести бій з Джошуа на стадіоні Тоттенгема</h1>
      <address>
        <time datetime="2019-12-09T11:48:34+00:00">09 Dec 2019, 11:48</time>
      </address>
      <p>Промоутер чемпіона світу в суперважкій вазі Ентоні Джошуа Едді Хірн розповів, що його підопічний захищатиме свої титули в Лондоні.</p>
      <p>Чемпіон світу у суперважкій вазі <b>Ентоні Джошуа</b> скоріш за все проведе захист титулів у Лондоні на новенькому 62-тисячному стадіоні Тоттенгем Готспур.</p>
      <p>Суперником британського боксера може стати українець <b>Олександр Усик</b> або болгарин <b>Кубрат Пулєв</b>.</p>
      <p><b>Читайте</b>: <a href="https://fakty.com.ua/ua/sport/20191206-wbo-nazvala-lomachenka-najkrashhym-bokserom-roku/">WBO назвала Ломаченка найкращим боксером року</a></p>
      <p><b>Пулєв є обов’язковим претендентом на титул IBF</b> і найімовірнішим наступним суперником, а <b>Усик – обов’язковим претендентом на пояс WBO</b>, який скоріш за все зійдеться у лютому-березні з Дереком Чісорою.</p>
      <blockquote>— IBF дали нам час до квітня, щоб ми провели бій з Кубратом Пулєвим, а WBO протягом півроку зобов’язала битися з Усиком. Запитаємо у WBO, чи можемо ми спершу організувати бій з Пулєвим, – сказав Хірн.</blockquote>
      <p>Також Хірн додав, що команда Усика спершу хоче зустрічі українця з Чісорою, та те, що стадіон Тоттенгема зацікавлений прийняти бій за участю Джошуа.</p>
      <p>Нагадаємо, <a href="https://fakty.com.ua/ua/sport/20191208-entoni-dzhoshua-peremig-ruyisa-i-povernuv-poyasy/">Ентоні Джошуа переміг мексиканця Енді Руїса</a> за очками у бою-реваншу, який відбувся у Саудівській Аравії.</p>
      <p><b>Фото</b>: <a href="https://www.boxingscene.com/photos-anthony-joshua-avenges-andy-ruiz-loss-huge-gallery--144957">Boxing Scene</a></p>
    </article>
  </body>
</html>