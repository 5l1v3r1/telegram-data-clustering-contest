<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/slaskie-czlonkowie-gangu-odpowiedza-za-kradziez-200-samochodow/"/>
    <meta property="og:site_name" content="Polsat News"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="Śląskie: członkowie gangu odpowiedzą za kradzież 200 samochodów"/>
    <meta property="og:description" content="Kradzież blisko 200 samochodów ma na koncie licząca 10 osób grupa złodziei i paserów, oskarżona przez katowicką prokuraturę. Pojazdy, zabierane z osiedlowych parkingów były przewożone do Siewierza i tam rozbierane na części."/>
  </head>
  <body>
    <article>
      <h1>Śląskie: członkowie gangu odpowiedzą za kradzież 200 samochodów</h1>
      <address>
        <time datetime="2019-12-09T11:31:00+00:00">09 Dec 2019, 11:31</time>
      </address>
      <p>
        <b>Kradzież blisko 200 samochodów ma na koncie licząca 10 osób grupa złodziei i paserów, oskarżona przez katowicką prokuraturę. Pojazdy, zabierane z osiedlowych parkingów były przewożone do Siewierza i tam rozbierane na części.</b>
      </p>
      <related>
        <a href="https://www.polsatnews.pl/wiadomosc/2019-10-07/cbsp-rozbilo-gang-zajmujacy-sie-kradziezami-luksusowych-samochodow/"/>
      </related>
      <p>Informację o zamknięciu śledztwa w tej sprawie i skierowaniu do sądu aktu oskarżenia przekazała w poniedziałek rzeczniczka Prokuratury Okręgowej w Katowicach Marta Zawada-Dybek. Osiem spośród oskarżonych osób przyznało się do winy i chce wymierzenia kary bez procesu.</p>
      <p>- Aktem oskarżenia objęto 10 osób, wśród oskarżonych jest także osoba, która kierowała tą zorganizowaną grupą przestępczą. Osoby te odpowiedzą za przestępstwa kradzieży z włamaniem, paserstwa, udziału w zorganizowanej grupie przestępczej - podała prok. Zawada-Dybek.</p>
      <p>
        <a href="https://www.polsatnews.pl/wiadomosc/2019-11-21/strzaly-i-ranny-policjant-akcja-zatrzymania-zlodziei-samochodow/">
          <b>ZOBACZ: Strzały i ranny policjant. Akcja zatrzymania złodziei samochodów</b>
        </a>
      </p>
      <p>
        <b>Kradli nocą na osiedlowych parkingach</b>
      </p>
      <p>Według ustaleń śledczych, grupa działała w latach 2015–2017, głównie na w województwie śląskim, ale też w Małopolsce. - Do kradzieży dochodziło nocą, najczęściej na osiedlowych parkingach. Przedmiotem kradzieży padały głównie samochody marki volkswagen i audi. Samochody te następnie przewożone były na teren Siewierza, gdzie były rozbierane na części, które następnie były sprzedawane - opisywała prok. Zawada-Dybek.</p>
      <p>Według ustaleń postępowania członkowie gangu skradli blisko 200 samochodów. W śledztwie ustalono 292 pokrzywdzonych - to właściciele samochodów i ubezpieczyciele. Czyny zarzucane oskarżonym w tej sprawie zagrożone są karą pozbawienia wolności do lat 8.</p>
      <p>Osiem osób oskarżonych w trakcie śledztwa przyznało się do winy i złożyło wyjaśnienia. Prokurator skierował w ich sprawach wnioski o wydanie wyroku bez przeprowadzenia rozprawy. Akt oskarżenia trafił do Sądu Okręgowego w Katowicach. </p>
      <p>
        <a href="https://www.polsatnews.pl/wideo/olga-bulawa-powalczy-o-korone-miss-universe-w-usa-wystapi-w-zjawiskowej-sukni_6760456/">WIDEO - Olga Buława powalczy o koronę Miss Universe w USA. Wystąpi w zjawiskowej sukni</a>
      </p>
      <figure>
        <img src="https://r.dcs.redcdn.pl/http/o2/redefine/cp/2u/2uixxc1xm6tbh8jy1h1udtx53gi31qvv.jpg"/>
      </figure>
    </article>
  </body>
</html>