<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/newszelenskyi-putin-meeting/30315758.html"/>
    <meta property="og:site_name" content="Радіо Свобода"/>
    <meta property="article:published_time" content="2019-12-09T11:31:24+00:00"/>
    <meta property="og:title" content="У Зеленського і Путіна підтвердили двосторонню зустріч в Парижі"/>
    <meta property="og:description" content="Президент України Володимир Зеленський і президент Росії Володимир Путін проведуть двосторонню зустріч після переговорів «нормандської четвірки» в Парижі. Про це повідомив в понеділок заступник глави"/>
  </head>
  <body>
    <article>
      <h1>У Зеленського і Путіна підтвердили двосторонню зустріч в Парижі</h1>
      <address>
        <time datetime="2019-12-09T11:31:24+00:00">09 Dec 2019, 11:31</time>
      </address>
      <p>Президент України Володимир Зеленський і президент Росії Володимир Путін проведуть двосторонню зустріч після переговорів «нормандської четвірки» в Парижі. Про це повідомив в понеділок заступник глави Офісу українського президента Кирило Тимошенко.</p>
      <p>«Після зустрічі чотирьох лідерів в нормандському форматі президент Володимир Зеленський проведе двосторонню зустріч з президентом Росії Володимиром Путіним», – сказав він на брифінгу у Парижі.</p>
      <p>Тимошенко пояснив, що двостороння зустріч Зеленського і Путіна відбудеться після «нормандського саміту», тому що «так домовилися лідери».</p>
      <figure>
        <iframe src="https://www.youtube.com/embed/yHDJ3GPMxnQ" width="640" height="360" data-service="Youtube" scrolling="no"/>
      </figure>
      <p>Помічник російського президента Юрій Ушаков також заявив, що зустріч Путіна з Зеленським запланована після переговорів в «нормандському форматі», повідомляє ТАСС. Він додав, що не знає, скільки триватиме розмова президентів України і Росії.</p>
      <p>9 грудня відбудеться перша за три роки <a href="https://www.radiosvoboda.org/a/news-normandsky-format/30311627.html">зустріч лідерів «нормандської четвірки»</a>. Президент України Володимир Зеленський, президент Франції Емманюель Макрон, канцлер Німеччини Анґела Меркель та президент Росії Володимир Путін проведуть переговори в столиці Франції.</p>
      <figure>
        <iframe src="https://www.youtube.com/embed/CEj_IfRB2t0" width="640" height="360" data-service="Youtube" scrolling="no"/>
      </figure>
    </article>
  </body>
</html>