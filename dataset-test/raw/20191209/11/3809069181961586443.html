<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/athlitismos/article/1423205/neo-sok-gia-rosia-apokleismos-apo-olympiakoys-agones-kai-moyntial"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T11:17:00+00:00"/>
    <meta property="og:title" content="Nέο σοκ για Ρωσία: Αποκλεισμός από Ολυμπιακους Αγώνες και Μουντιάλ!"/>
    <meta property="og:description" content="Ούτε Τόκιο για τους Ολυμπιακούς Αγώνες το 2020, ούτε Κατάρ για το Μουντιάλ του 2022! Οι Ρώσοι αποκλείστηκαν από κάθε αθλητική διοργάνωση για τα επόμενα τέσσερα χρόνια λόγω του μεγάλου σκανδάλου με τις απαγορευμένες ουσίες των αθλητών της χώρας! Κανονικά στο Euro 2020 η συμμετοχή της εθνικής ομάδας. "/>
  </head>
  <body>
    <article>
      <h1>Nέο σοκ για Ρωσία: Αποκλεισμός από Ολυμπιακους Αγώνες και Μουντιάλ!</h1>
      <h2>Ούτε Τόκιο για τους Ολυμπιακούς Αγώνες το 2020, ούτε Κατάρ για το Μουντιάλ του 2022! Οι Ρώσοι αποκλείστηκαν από κάθε αθλητική διοργάνωση για τα επόμενα τέσσερα χρόνια λόγω του μεγάλου σκανδάλου με τις απαγορευμένες ουσίες των αθλητών της χώρας! Κανονικά στο Euro 2020 η συμμετοχή της εθνικής ομάδας. </h2>
      <address><time datetime="2019-12-09T11:17:00+00:00">09 Dec 2019, 11:17</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Δεν έχει τέλος η τιμωρία της Ρωσίας για την υπόθεση ντόπινγκ και τον αποκλεισμό των αθλητών της από το 2015 έως σήμερα. Μετά τους Ολυμπιακούς Αγώνες του 2016 στο Ρίο και τα όσα επακολούθησαν η WADA (World Doping Agency) ανακοίνωσε την εκ νέου τιμωρία των Ρώσων και τον αποκλεισμό τους από τους Ολυμπιακούς αγώνες το 2020 στο Τόκιο αλλά και για το Μουντιάλ το 2022 στο Κατάρ.</p>
      <p>Η WADA ανακοίνωσε την απόφαση που πάρθηκε ομόφωνα από τα μέλη της για την τιμωρία που επιβλήθηκε στον αθλητισμό της Ρωσίας και απαγόρευσε τη συμμετοχή των αθλητών της χώρας στις αθλητικές διοργανώσεις για τα επόμενα τέσσερα χρόνια!</p>
      <p>Αυτό, σημαίνει ότι δεν θα υπάρχει δικαίωμα παρουσίας στους Ολυμπιακούς Αγώνες του Τόκιο το 2020 αλλά και στο Μουντιάλ του Κατάρ το 2022.</p>
      <p>Βέβαια, η ποδοσφαιρική ομάδα της Ρωσίας θα παίξει κανονικά στο Euro 2020 το προσεχές καλοκαίρι, αφού υπήρξε εξαίρεση της περίπτωσης. Η Αγία Πετρούπολη να είναι μια από τις διοργανώτριες πόλεις καθώς η UEFA δεν θεωρείται από την WADA ως «μεγάλη διεθνή διοργάνωση».</p>
      <p>Γενικότερα, δεν θα επιτραπεί να υπάρξει σημαία της χώρας και ν' ακουστεί ο Εθνικός της ύμνος σε κανένα αθλητικό τουρνουά μέχρι και το 2024, ενώ, αν κάποιος αθλητής μπορεί ν' αποδείξει την αθωότητά του, θα μπορεί να βρεθεί στους Ολυμπιακούς Αγώνες εκπροσωπώντας άλλη σημαία!</p>
      <p>Φωτογραφίες: Getty Images / Ideal Image.</p>
    </article>
  </body>
</html>