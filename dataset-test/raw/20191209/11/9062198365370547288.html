<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411250/durakta-yere-dusen-kisiye-metrobus-carpti"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T11:01:00+00:00"/>
    <meta property="og:title" content="Durakta yere düşen kişiye metrobüs çarptı"/>
    <meta property="og:description" content="İncirli Metrobüs durağında meydana gelen kaza saat 09.00 sıralarında meydana geldi."/>
  </head>
  <body>
    <article>
      <h1>Durakta yere düşen kişiye metrobüs çarptı</h1>
      <h2>İncirli Metrobüs durağında meydana gelen kaza saat 09.00 sıralarında meydana geldi.</h2>
      <address>
        <time datetime="2019-12-09T11:01:00+00:00">09 Dec 2019, 11:01</time>
      </address>
      <p>Olay İstanbul İncirli'de metrobüs durağında meydana geldi.</p>
      <p>Edinilen bilgiye göre Sevan A. durakta metrobüs beklediği sırada başı döndüğü için bir anda yere düştü. Dengesini kaybederek yere düşen Sevan A.'ya o sırada durağa gelen bir metrobüs çarptı. Hafif şekilde yaralanan Sevan A. için İncirli metrobüs durağına 112 sağlık ekipleri çağrıldı. Sevan A. sağlık ekiplerinin gelmesini beklerken durakta hareketsiz bir şekilde yattı.</p>
      <p>Olay yerine gelen sağlık ekipleri yaralı vatandaşa ilk müdahaleyi yaptıktan sonra boyunluk takarak sedyeye taşıdı. Sedyeyi de D-100 İncirli yan yolda bulunan ambulansa sağlık ekipleri, polisler, vatandaşlar ve metrobüs görevlileri taşıdı. Sevan A. ambulans ile Bakırköy Sadi Konuk Eğitim ve Araştırma Hastanesi'ne götürüldü. Yaşanan kaza nedeniyle metrobüs seferlerinde aksama meydana gelmedi.</p>
      <figure>
        <img src="https://www.milligazete.com.tr/sites/71/uploads/2019/12/09/large/durakta-fenalasarak-dusen-kisiye-metrobus-car-12699298-amp.jpg?r=8e0b36d343ea5eee5af9395001d0b9b0"/>
      </figure>
    </article>
  </body>
</html>