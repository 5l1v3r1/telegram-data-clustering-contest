<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/122930/w-platformie-wrze-kidawa-jest-wsciekla-na-schetyne.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T11:18:00+00:00"/>
    <meta property="og:title" content="W Platformie wrze. &quot;Kidawa jest wściekła na Schetynę&quot;"/>
    <meta property="og:description" content="Grzegorz Schetyna gra na to, żeby osłabić Małgorzatę Kidawę-Błońską. Ta jest na niego wściekła – pisze &quot;Newsweek&quot;."/>
  </head>
  <body>
    <article>
      <h1>W Platformie wrze. "Kidawa jest wściekła na Schetynę"</h1>
      <address>
        <time datetime="2019-12-09T11:18:00+00:00">09 Dec 2019, 11:18</time>
      </address>
      <h4>Grzegorz Schetyna gra na to, żeby osłabić Małgorzatę Kidawę-Błońską. Ta jest na niego wściekła – pisze "Newsweek".</h4>
      <p><a href="https://www.newsweek.pl/polska/kulisy-prawyborow-w-po-kidawa-jest-wsciekla-na-schetyne/wxh0ly4">Gazeta ujawnia</a> w poniedziałek kulisy walki wokół wyborów prezydenckich w Platformie Obywatelskiej. Kandydatów jest dwoje. To Małgorzata Kidawa-Błońska i Jacek Jaśkowiak. W sobotę w Warszawie oboje debatowali w ramach prawyborów.</p>
      <p>– W Szczecinie na spotkaniu z Kidawą-Błońską było 200 osób. Na spotkania Jaśkowiaka, który jeździ po kraju z ludźmi Schetyny, przychodzi 30-40 osób – powiedział "Newsweekowi" jeden z szefów regionów PO.</p>
      <p>Tygodnik podkreśla, że prezydenckie prawybory stały się elementem walki o przywództwo w Platformie. – Kidawa jest wściekła na Schetynę, bo ewidentnie gra, żeby ją osłabić – przekonuje w rozmowie z gazetą współpracownik Małgorzaty Kidawy-Błońskiej.</p>
      <p>Swojego kandydata na prezydenta PO wyłoni w przyszłą sobotę, 14 grudnia, podczas partyjnej konwencji. Wybory odbędą się w maju 2020 r. Według sondaży największe szanse na wygraną ma Andrzej Duda.</p>
      <p>Wczoraj ujawnił się kandydat spoza polityki. W Gdańsku swój start w wyborach ogłosił dziennikarz i były prezenter TVN, Szymon Hołownia.</p>
      <footer>/ Źródło: Newsweek <br/>/ dcy</footer>
    </article>
  </body>
</html>