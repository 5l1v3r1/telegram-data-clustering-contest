<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/12/09/ogljad/polityka/paryzhi-sohodni-vidbudetsya-zustrich-normandskoyi-chetvirky-pyshut-soczmerezhax"/>
    <meta property="og:site_name" content="Слово і Діло"/>
    <meta property="article:published_time" content="2019-12-09T11:04:00+00:00"/>
    <meta property="og:title" content="У Парижі сьогодні відбудеться зустріч «нормандської четвірки»: що пишуть у соцмережах"/>
    <meta property="og:description" content="Зустріч у Нормандському форматі пройде сьогодні, 9 грудня, в Парижі. Що думають про її можливі результати в соцмережах – в огляді."/>
  </head>
  <body>
    <article>
      <h1>У Парижі сьогодні відбудеться зустріч «нормандської четвірки»: що пишуть у соцмережах</h1>
      <address>
        <time datetime="2019-12-09T11:04:00+00:00">09 Dec 2019, 11:04</time>
      </address>
      <p>
        <b>У Парижі сьогодні, 9 грудня, <a href="https://www.slovoidilo.ua/2019/12/09/novyna/polityka/opublikuvaly-hrafik-zelenskoho-samiti-paryzhi">відбудеться зустріч у Нормандському форматі</a>. Президент України Володимир Зеленський, президент Росії Володимир Путін, канцлер Німеччини Ангела Меркель і президент Франції Еммануель Макрон розпочнуть зустріч о 16 годині.</b>
      </p>
      <p>До цього лідери проведуть двосторонні зустрічі, а приблизно за три години після початку саміту буде спільна пресконференція.</p>
      <p>«Слово і Діло» подивилося, що про можливі результати зустрічі пишуть у соціальних мережах.</p>
      <figure>
        <img src="http://media.slovoidilo.ua/media/infographics/11/100585/100585-1_uk_origin.png"/>
      </figure>
      <p><i>«Особисто я не вірю, що на цих переговорах можна досягти серйозних результатів або хоча би зробити «крок до миру», якщо будуть дотримані наші національні інтереси повною мірою. З тієї простої причини, що базові інтереси РФ і України абсолютно протилежні. У Путіна зараз немає ніяких серйозних причин давати задню або поступатися найменшими своїми позиціями, а у нас просто немає серйозних аргументів або підтримки для продавлювання свого порядку денного. Тому я сподіваюся, що ці переговори принесуть результат тільки в питанні обміну «всіх на всіх». А в інших ключових позиціях залишиться статус-кво»</i>, – вважає Роман Кулик.</p>
      <figure>
        <img src="http://media.slovoidilo.ua/media/infographics/11/100585/100585-2_uk_origin.png"/>
      </figure>
      <figure>
        <img src="http://media.slovoidilo.ua/media/infographics/11/100585/100585-3_uk_origin.png"/>
      </figure>
      <p><i>«Особисто я очікую результат у підсумку. У світлі всього негативного і скандального, що відбувається навколо правлячої коаліції, переключити увагу на зустріч у Парижі і приїхати з порожніми руками – смерті подібно. Щоб не говорили про недосвідченість команди гаранта, що частково є правдою, чомусь я впевнений, що вирушити на переговори без попередньо узгодженого результату – це маячня. Тому рамкові домовленості вже повинні бути, а суперечка піде через додаткові опції, які сторони будуть чіпляти до результату, намагаючись виторгувати найбільш зручні умови»</i>, – написав Василь Апасов.</p>
      <figure>
        <img src="http://media.slovoidilo.ua/media/infographics/11/100585/100585-4_uk_origin.png"/>
      </figure>
      <figure>
        <img src="http://media.slovoidilo.ua/media/infographics/11/100585/100585-5_uk_origin.png"/>
      </figure>
      <figure>
        <img src="http://media.slovoidilo.ua/media/infographics/11/100585/100585-6_uk_origin.png"/>
      </figure>
      <figure>
        <img src="http://media.slovoidilo.ua/media/infographics/11/100585/100585-7_uk_origin.png"/>
      </figure>
      <p><i>«Що я чекаю від поїздки Зеленського до Парижа? Тільки два сценарії. Або він нічого звідти не привезе, або під тиском свого оточення, Путіна та європейців Зеленський погодиться на умови Кремля. На тлі другого варіанту перший варіант не поганий. Він повинен дозволити Зеленському позбутися залишків ілюзій та усвідомити, що не існує сьогодні іншого варіанту, окрім як продовжувати політику попередника щодо ОРДЛО. І треба забути про стіну, яку обіцяв Єрмак. Ідіотизм не повинен стати реальністю. Є ще третій варіант, коли публічно скажуть про те, що все залишається на старих позиціях, а згідно з таємними домовленостями в Україні почнуть тихо й неквапливо реалізовувати другий сценарій. Це дуже небезпечна ситуація. Варіант того, що Зеленський привезе мир, при якому ми беремо під контроль кордони, а тільки потім вибори, не буде амністії вбивцям українців і відсутній особливий статус для Донбасу, я можу розглядати тільки в комплекті з тим, що в Парижі висадиться десант з Альфа Центаври і викраде Путіна»</i>, – написав Борислав Береза.</p>
      <figure>
        <img src="http://media.slovoidilo.ua/media/infographics/11/100585/100585-8_uk_origin.png"/>
      </figure>
      <figure>
        <img src="http://media.slovoidilo.ua/media/infographics/11/100585/100585-9_uk_origin.png"/>
      </figure>
      <figure>
        <img src="http://media.slovoidilo.ua/media/infographics/11/100585/100585-10_uk_origin.png"/>
      </figure>
      <p><i>«Я бажаю президенту не домовитися. Тому що це кращий результат сьогоднішньої зустрічі. Для України. Для українського суверенітету. Президент може бути заручником своїх же обіцянок швидкого миру. І це створює основні ризики. Тому що перемир'я можливо, швидкий мир може бути тільки на умовах Путіна, бо він почав війну, і він нею керує. А ці умови неприйнятні для України. В України ж немає важелів, які можуть змусити Росію здатися. Максимум, що чого можемо добитися на сьогоднішній зустрічі – це одне велике нічого і набір наступних кроків щодо заморожування конфлікту. Розведення військ, обмін полоненими – це все елементи заморожування конфлікту. І важливо, щоб заради цих кроків Україна не здавала своїх стратегічних інтересів»</i>, – написав Сергій Фурса.</p>
      <figure>
        <img src="http://media.slovoidilo.ua/media/infographics/11/100585/100585-11_uk_origin.png"/>
      </figure>
      <p>Нагадаємо, міністр закордонних справ Вадим Пристайко назвав <a href="https://www.slovoidilo.ua/2019/12/09/novyna/polityka/prystajko-nazvav-chervonu-liniyu-normandskoyi-zustrichi">основні елементи позиції української сторони під час зустрічі «нормандської четвірки»</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/12/09/novyna/polityka/zustrich-putina-zelenskym-projde-pislya-zavershennya-normandskoho-samitu"/>
        <a href="https://www.slovoidilo.ua/2019/12/08/novyna/polityka/prezydenta-nazvaly-holovni-temy-obhovorennya-normandskij-zustrichi"/>
        <a href="https://www.slovoidilo.ua/2019/12/07/novyna/bezpeka/rnbo-ne-vyklyuchayut-eskalacziyu-donbasi-pislya-normandskoyi-zustrichi"/>
        <a href="https://www.slovoidilo.ua/2019/12/06/novyna/svit/merkel-provede-okremi-zustrichi-putinym-zelenskym-paryzhi"/>
      </related>
    </article>
  </body>
</html>