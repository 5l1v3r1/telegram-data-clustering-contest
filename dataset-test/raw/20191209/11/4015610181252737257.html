<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818154"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T11:33:00+00:00"/>
    <meta property="og:title" content="Скъсаха от критики Цветан Соколов в Русия"/>
    <meta property="og:description" content="Националът Цветан Соколов отнесе сериозни критики за играта си в новия си руски клуб Зенит (Казан) от началото на сезона.Една от най-авторитетните ..."/>
  </head>
  <body>
    <article>
      <h1>Скъсаха от критики Цветан Соколов в Русия</h1>
      <address><time datetime="2019-12-09T11:33:00+00:00">09 Dec 2019, 11:33</time> by <a rel="author">SPORTAL.BG</a></address>
      <p>Националът Цветан Соколов отнесе сериозни критики за играта си в новия си руски клуб Зенит (Казан) от началото на сезона.</p>
      <figure>
        <img src="https://www.sportal.bg/uploads/tinymce/dakata/p1/wleague/fivbwcc/4dff-1ecb7d0e12e23ddcf82cb068c6397f38.jpg"/>
      </figure>
      <p>Една от най-авторитетните медии пишещи за волейбол в Русия<a href="http://sport.business-gazeta.ru/article/248809"><b> ”БИЗНЕС Online”</b> </a>не спести пропуските на родни диагонал най-вече за представянето му на световното клубно първенство в Бетим (Бразилия). <br/>Зенит спечели бронзовите медали на клубния Мондиал, но показа слаба игра срещу силните отбори. Загуби на 2 пъти от бразилския Сада Крузейро с 0:3, и един път победи бъдещия шампион Кучине Лубе (Чивитанова) с 3:2, но това стана след като загуби катастрофално първия гейм с 12:25, а след това Фернандо Де Джорджи пусна в игра всичките си резерви.<br/> </p>
      <figure>
        <img src="https://www.sportal.bg/uploads/tinymce/dakata/p1/wleague/fivbwcc/888866.png"/>
      </figure>
      <p>Колегата Алмаз Хаиров акцентира на това, че сервисът, който Цветан Соколов изпълнява е изключително неефективен. “За атаката на българския диагонал няма никакви претенции, но в Бразилия той откровено се провали на сервис”, пише Алмаз Хаиров в<a href="http://sport.business-gazeta.ru/article/248809"> <b>“Бизнес - Online”</b></a><b> </b>. <br/><br/>Преди двубоя за бронзовите медали Цецо Соколов е изпълнил 36 сервиса, от които е сгрешил 19 и не е записал нито един ас.<br/>В мача срещу бившия си италиански клуб Лубе българският диагонал сгреши 9 начални удара от 14 опита… В полуфинала срещу Сада Крузейро Соколов направи 6 грешки на начален удар от 9 изпълнени сервиса…<br/><br/><br/>След последната среща срещу катарския Ал Райян българският диагонал подобри това, след като записа 3 аса от 12 изпълнени начален удара.<br/><br/>“Главната загадка за мен - защо от казанското летище в Бело Оризонте излетя един отбор, а в Бразилия пристигна друга. Над това трябва да помислим сериозно”, заяви старши треньорът на Зенит Алексей Вербов пред клубния сайт.</p>
      <figure>
        <img src="https://www.sportal.bg/uploads/tinymce/dakata/p1/wleague/fivbwcc/665554.png"/>
      </figure>
      <p>По информация на<b> </b><a href="http://sport.business-gazeta.ru/article/248809"><b>”БИЗНЕС Online”</b></a>, Алексей Вербов има голям кредит на доверие и в казанския клуб няма да предприемат никакви промени заради резултатите на клубния Мондиал в Бразилия.</p>
      <figure>
        <iframe src="https://www.youtube.com/embed/__hMPF20k_A" width="558" height="314" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Gka4XM2aoL4" width="558" height="314" data-service="Youtube" scrolling="no"/>
      </figure>
    </article>
  </body>
</html>