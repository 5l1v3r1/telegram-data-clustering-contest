<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/466188/%E0%A6%87%E0%A6%B0%E0%A6%BE%E0%A6%95%E0%A7%87%E0%A6%B0-%E0%A6%85%E0%A6%AD%E0%A7%8D%E0%A6%AF%E0%A6%A8%E0%A7%8D%E0%A6%A4%E0%A6%B0%E0%A7%80%E0%A6%A3-%E0%A6%AC%E0%A6%BF%E0%A6%B7%E0%A7%9F%E0%A7%87-%E0%A6%B9%E0%A6%B8%E0%A7%8D%E0%A6%A4%E0%A6%95%E0%A7%8D%E0%A6%B7%E0%A7%87%E0%A6%AA-%E0%A6%95%E0%A6%B0%E0%A6%B2-%E0%A6%AB%E0%A7%8D%E0%A6%B0%E0%A6%BE%E0%A6%A8%E0%A7%8D%E0%A6%B8-%E0%A6%AC%E0%A7%8D%E0%A6%B0%E0%A6%BF%E0%A6%9F%E0%A7%87%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-12-09T11:35:00+00:00"/>
    <meta property="og:title" content="ইরাকের অভ্যন্তরীণ বিষয়ে হস্তক্ষেপ করল ফ্রান্স, ব্রিটেন ও জার্মানি"/>
    <meta property="og:description" content="অনলাইন ডেস্ক ॥ বাগদাদস্থ ব্রিটেন, ফ্রান্স ও জার্মানির দূতাবাস এক যৌথ বিবৃতি প্রকাশ করে ইরাকের অভ্যন্তরীণ বিষয়ে সরাসরি হস্তক্ষেপ করেছে।কূটনৈতিক শিষ্টাচার বিরোধী বিবৃতিটি গতকাল (রোববার) প্রকাশ করা হয়। ইরাকে বিদেশি মদদপুষ্ট উগ্র গোত্র ও গোষ্ঠীগুলোর সশস্ত্র তৎপরতার কথা চেপে গিয়ে বিবৃতিতে সরকার বিরোধী বিক্ষোভকারীদের নিরাপত্তা নিশ্চিত ..."/>
  </head>
  <body>
    <article>
      <h1>ইরাকের অভ্যন্তরীণ বিষয়ে হস্তক্ষেপ করল ফ্রান্স, ব্রিটেন ও জার্মানি</h1>
      <address>
        <time datetime="2019-12-09T11:35:00+00:00">09 Dec 2019, 11:35</time>
      </address>
      <figure>
        <img src="http://www.dailyjanakantha.com/files/201912/1575894944_14.jpg"/>
      </figure>
      <p>অনলাইন ডেস্ক ॥ বাগদাদস্থ ব্রিটেন, ফ্রান্স ও জার্মানির দূতাবাস এক যৌথ বিবৃতি প্রকাশ করে ইরাকের অভ্যন্তরীণ বিষয়ে সরাসরি হস্তক্ষেপ করেছে।কূটনৈতিক শিষ্টাচার বিরোধী বিবৃতিটি গতকাল (রোববার) প্রকাশ করা হয়।</p>
      <p>ইরাকে বিদেশি মদদপুষ্ট উগ্র গোত্র ও গোষ্ঠীগুলোর সশস্ত্র তৎপরতার কথা চেপে গিয়ে বিবৃতিতে সরকার বিরোধী বিক্ষোভকারীদের নিরাপত্তা নিশ্চিত করার জন্য বাগদাদের প্রতি আহ্বান জানানো হয়।সেইসঙ্গে নিরাপত্তা বাহিনীর হাতে বিক্ষোভকারীদের নিহত হওয়ার ব্যাপারে ‘অবিলম্বে’ তদন্ত চালাতে প্রধানমন্ত্রী আদেল আব্দুল মাহদি সরকারের প্রতি আহ্বান জানানো হয়।</p>
      <p>ইরাকে বেকার সমস্যা, নাগরিক সুবিধার অপ্রতুলতা এবং প্রশাসনে ব্যাপক দুর্নীতির প্রতিবাদে গত এক মাসেরও বেশি সময় ধরে সরকার বিরোধী বিক্ষোভ চলছে। তবে সাম্প্রতিক সময়ে বিক্ষোভকারীদের সঙ্গে নিরাপত্তা বাহিনীর সংঘর্ষে বহু মানুষ হতাহত হয়েছে। প্রত্যক্ষদর্শীরা জানিয়েছেন, ইরাকের সরকার বিরোধী বিক্ষোভ স্বতঃস্ফুর্ত নয় বরং বিক্ষোভ সংগঠনে বিদেশিদের হাত রয়েছে।</p>
      <p>ইরাকের হিজবুল্লাহ বলেছে, ইরাক সরকারের কর্মকাণ্ডে অসন্তুষ্ট আমেরিকা ও ইহুদিবাদী ইসরাইল চলমান বিক্ষোভ উসকে দিচ্ছে।এ ছাড়া, ইরাকের বসরা প্রদেশের পুলিশ প্রধানও জানিয়েছেন, ইহুদিবাদী ইসরাইল, সৌদি আরব ও সংযুক্ত আরব আমিরাত ইরাকের শান্তি ও স্থিতিশীলতা বিনষ্ট করার চেষ্টা করছে।#</p>
    </article>
  </body>
</html>