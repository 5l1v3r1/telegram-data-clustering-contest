<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/wydarzenia/artykuly/615020,rzeplinski-sad-najwyzszy-czas-wojny.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-12-09T11:02:00+00:00"/>
    <meta property="og:title" content="Rzepliński: Sąd wyjątkowy lub tryb doraźny może być ustanowiony tylko na czas wojny"/>
    <meta property="og:description" content="Zdaniem prof. Andrzeja Rzeplińskiego postkomuniści, którzy mówią o wyroku Sądu Najwyższego, że to jest pogląd czy opinia - nieformalnie wprowadzają stan wojny."/>
  </head>
  <body>
    <article>
      <h1>Rzepliński: Sąd wyjątkowy lub tryb doraźny może być ustanowiony tylko na czas wojny</h1>
      <h2>Zdaniem prof. Andrzeja Rzeplińskiego postkomuniści, którzy mówią o wyroku Sądu Najwyższego, że to jest pogląd czy opinia - nieformalnie wprowadzają stan wojny.</h2>
      <address>
        <time datetime="2019-12-09T11:02:00+00:00">09 Dec 2019, 11:02</time>
      </address>
      <figure>
        <img src="https://s5.dziennik.pl/pliki/12797000/12797791-prof.jpg"/>
        <figcaption>prof. Andrzej Rzepliński / Polska Agencja Prasowa / Marcin Kmieciski</figcaption>
      </figure>
      <p>Redakcja Dziennik.pl</p>
      <p>W rozmowie z <a href="http://www.tokfm.pl/Tokfm/7,103085,25492004,prof-rzeplinski-chlopaki-ktorymi-otoczyl-sie-zbigniew.html">TOK FM</a> <b>prof. Rzepliński</b> odniósł się do twierdzeń przedstawicieli <a href="https://www.dziennik.pl/tagi/wladza">władzy</a>, że Sąd Najwyższy w swoim wyroku dotyczącym Krajowej Rady Sądownictwa i Izby Dyscyplinarnej - mógł popełnić błąd czy wyrazić jedynie swój pogląd.</p>
      <p>Jego zdaniem "chłopaki, którymi otoczył się pan <a href="https://www.dziennik.pl/tagi/minister">minister</a> sprawiedliwości, powiedzą każdą głupotę".</p>
      <p><i>Co ja mam komentować - głupotę? Każdą bezczelność, chamstwo? Nie potrafię</i> - stwierdził były <a href="https://www.dziennik.pl/tagi/prezes">prezes</a> Trybunału Konstytucyjnego.</p>
      <p>Zaznaczył, że <b>Izba Dyscyplinarna</b> przy SN nie może być uznawana za specjalny sąd, bo ten zgodnie z Konstytucją, czyli sąd wyjątkowy lub tryb doraźny może być ustanowiony tylko na czas wojny.</p>
      <p><i>Postkomuniści, którzy mówią o wyroku <b>Sądu Najwyższego</b>, że to jest pogląd czy opinia - nieformalnie wprowadzają <b>stan wojny</b>. Tylko najpierw niech to ogłoszą </i>- stwierdził.</p>
      <p>Jak powiedział: "za anarchizowanie państwa będą musieli, każdy z nich, ponieść odpowiedzialność przed polskimi sądami, które są i będą niezależne, a <a href="https://www.dziennik.pl/tagi/sedziowie">sędziowie</a> są bezstronni". Nie chciał głośno opowiadać o odwadze sędziów, bo jak przyznał: "jest ona po prostu wpisana w ten zawód".</p>
    </article>
  </body>
</html>