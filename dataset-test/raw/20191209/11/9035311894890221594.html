<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/12/09/finlandiyada-sanna-marin-dunyanin-en-genc-kadin-basbakan-secildi"/>
    <meta property="og:site_name" content="euronews"/>
    <meta property="article:published_time" content="2019-12-09T11:43:39+00:00"/>
    <meta property="og:title" content="Finlandiya'da dünyanın en genç kadın başbakanı seçildi"/>
    <meta property="og:description" content="Finlandiya'da dünyanın en genç kadın başbakanı seçildi: Sanna Marin sadece 34 yaşında"/>
  </head>
  <body>
    <article>
      <h1>Finlandiya'da dünyanın en genç kadın başbakanı seçildi</h1>
      <address><time datetime="2019-12-09T11:43:39+00:00">09 Dec 2019, 11:43</time> by <a rel="author">Yalcin Ademoglu</a></address>
      <p>Finlandiya'da dünyanın en genç kadın başbakanı seçildi. Hükümette Ulaşım Bakanlığı görevini yürüten Sanna Marin adlı 34 yaşındaki kadın siyasetçi, Antti Rinne'nin istifasının ardından partisi tarafından başbakanlık görevine getirildi.</p>
      <p>Koalisyonu oluşturan beş siyasi partiden biri olan Merkez Parti, ülkede yaşanan postacı grevindeki tutumu sonrası Başbakan Rinne'ye olan güvenini yitirdiğini açıklamış bunun ardından başbakan geçen hafta istifasını vermişti.</p>
      <p>Fin siyasi hayatında kariyerinde hızlı bir çıkış yakalayan Marin, 27 yaşında yaşadığı şehir olan Tampere'nin belediye başkanlığına seçilmişti.</p>
      <figure>
        <iframe data-src="https://twitter.com/euronewses/status/1203920071665389568" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ülkeyi adeta felç eden 3 günlük bir grev dalgasının ortasında ipleri devralacak genç politikacı, Finlandiya'nın en büyük şirketlerinin de katıldığı greve çözüm arayacak. Fin Sanayi Konfederasyonu'nun tahminlerine göre grevin şirketlere maliyeti 500 milyon euro olacak.</p>
      <h3>5 ortaklı koalisyonda 5 kadın lider</h3>
      <p>Finlandiya'da sadece 6 ay önce göreve gelen merkez sol koalisyonunu beş siyasi parti oluşturuyor. Bu partilerin hepsinin lideri bir kadın. 5 liderin yaşları 32 ile 55 arasında değişiyor.</p>
      <figure>
        <iframe data-src="https://twitter.com/euronewses/status/1203911292408549376" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sanna Marin, aynı zamanda 5,5 milyon nüfuslu ülke siyasi tarihinin üçüncü kadın başbakanı oldu.</p>
      <ul>
        <li>
          <a href="https://tr.euronews.com/2019/12/06/avrupa-da-yilin-kadin-odulleri-dogu-avrupalilara-gitti">Avrupa'da Yılın Kadını ödülleri Doğu Avrupalılara gitti</a>
        </li>
        <li>
          <a href="https://tr.euronews.com/2019/11/26/kanada-ordusu-cinsel-taciz-kurbanlarina-tazminat-odeyecek">Kanada ordusu cinsel taciz kurbanlarına tazminat ödeyecek</a>
        </li>
        <li>
          <a href="https://tr.euronews.com/2019/10/17/avrupa-birligi-toplumsal-cinsiyet-esitligi-raporu-abnin-katedecek-uzun-bir-yolu-var">Avrupa Birliği Toplumsal Cinsiyet Eşitliği raporu: AB'nin katedecek uzun bir yolu var</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>