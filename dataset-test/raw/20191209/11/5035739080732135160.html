<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://video.haber7.com/video-galeri/150394-lise-ogrencisini-zorla-kacirmaya-calistilar"/>
    <meta property="og:site_name" content="Haber7"/>
    <meta property="article:published_time" content="2019-12-09T11:17:00+00:00"/>
    <meta property="og:title" content="Lise öğrencisini zorla kaçırmaya çalıştılar!"/>
    <meta property="og:description" content="Kars’ta liseli kızı zorla minibüse bindirerek kaçırmaya çalışan 3 kişiyi polis kıskıvrak yakaladı. Olay; Atatürk Mesleki Anadolu Lisesi önünde meydana geldi. Öğrenci M.B. (17), okuldan çıkınca bir kişi yanına geldi. Bir süre M.B. ile konuşan şüpheli, az ilerde bekleyen minibüse kadar M.B.’yi götürdü. Zorla minibüse bindirilen M.B. için okul polisi seferber oldu. Polisin müdahalesine rağmen olay yerinden uzaklaşan zanlıları, 500 metre ileride polis kıskıvrak yakaladı. Liseli kızın kaçırılma anı anbean güvenlik kameralarına yansıdı. 500 metre ileride yakalandılar Liseli kızı zorla minibüse bindiren ve olay yerinden uzaklaşan şüpheli 3 kişi okul polisinin olayı bildirmesinin ardından 500 metre ileride Asayiş Şube Müdürlüğü Cinayet-Gasp Büro Amirliği ekiplerince yakalanarak gözaltına alındı.&lt;br /&gt; Zorla kaçırılan liseli M.B.'nin sağlık durumunun iyi olduğu öğrenilirken, şüpheli 3 kişi, “Kişiyi Hürriyetinden Yoksun Kılma, Kasten Yaralama, Tehdit” suçlarından çıkarıldıkları adli mercilerce tutuklanarak cezaevine gönderildi.…"/>
  </head>
  <body>
    <article>
      <h1>Lise öğrencisini zorla kaçırmaya çalıştılar!</h1>
      <address>
        <time datetime="2019-12-09T11:17:00+00:00">09 Dec 2019, 11:17</time>
      </address>
      <p>Kars’ta liseli kızı zorla minibüse bindirerek kaçırmaya çalışan 3 kişiyi polis kıskıvrak yakaladı.</p>
      <p>Olay; Atatürk Mesleki Anadolu Lisesi önünde meydana geldi. Öğrenci M.B. (17), okuldan çıkınca bir kişi yanına geldi. Bir süre M.B. ile konuşan şüpheli, az ilerde bekleyen minibüse kadar M.B.’yi götürdü. Zorla minibüse bindirilen M.B. için okul polisi seferber oldu. Polisin müdahalesine rağmen olay yerinden uzaklaşan zanlıları, 500 metre ileride polis kıskıvrak yakaladı. Liseli kızın kaçırılma anı anbean güvenlik kameralarına yansıdı.</p>
      <p>
        <b>500 metre ileride yakalandılar</b>
      </p>
      <p>Liseli kızı zorla minibüse bindiren ve olay yerinden uzaklaşan şüpheli 3 kişi okul polisinin olayı bildirmesinin ardından 500 metre ileride Asayiş Şube Müdürlüğü Cinayet-Gasp Büro Amirliği ekiplerince yakalanarak gözaltına alındı.<br/>Zorla kaçırılan liseli M.B.'nin sağlık durumunun iyi olduğu öğrenilirken, şüpheli 3 kişi, “Kişiyi Hürriyetinden Yoksun Kılma, Kasten Yaralama, Tehdit” suçlarından çıkarıldıkları adli mercilerce tutuklanarak cezaevine gönderildi.</p>
      <p><b>KAÇIRANLARDAN BİRİ ENİŞTESİ ÇIKTI</b><br/><br/>Kars'ta lise öğrencisi M.B.'yi okul önünde minibüse zorla bindirerek kaçırmaya çalışanlardan birinin ablası H.B.'nin eşi Selçuk B. olduğu ortaya çıktı. 6 Aralık günü saat 16.10'da Atatürk Mesleki Anadolu Lisesi'nin önüne giden enişte Selçuk B., okul çıkışı baldızının yanına giderek, "Ben köye gidiyorum gel seni de götüreyim" dedi. Elini omuzuna attığı eniştesi ile birlikte okul önünde bekleyen minibüse doğru giden M.B. araç içerisinde daha önce arkadaşlık yaptığı Bayram A.'yı görünce kaçırılıcağını anlayıp bağırarak yardım istedi. Bu sırada Selçuk B. genç kızı zorla araca bindirdi. Zorla minibüse bindirilen kızın yardım istemesi üzerine okul önünde görevli polis harekete geçti.  Polis memurunun bilgi vermesi üzerine, genç kızın içerisinde bulunan araç, Çakmak Mahallesi'nde durduruldu. M.B., "Kurtarın beni" diyerek minibüsten atlayıp polise doğru koştu. Araçta darp edildiği anlaşılan genç kız olay yerine çağrılan amlubansla Harakani Devlet Hastanesi Acil Servisi'ne kaldırıldı. Minibüste bulunan şoför Serkan T., enişte Selçuk B. ve Bayram A., gözaltına alındı. 8 Aralık akşamı mahkemeye çıkarılan 3 kişi, 'kişiyi hürriyetinden yoksun kılma, kasten yaralama ve tehdit' suçlarından tutuklanarak cezaevine gönderildi. Genç kızın sağlık durumunun ise iyi olduğu bildirildi. Enişte Selçuk B.'nin eşi H.B.'yi de kaçırarak evlendiği öğrenildi.</p>
    </article>
  </body>
</html>