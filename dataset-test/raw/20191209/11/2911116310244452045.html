<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kun.uz/news/2019/12/09/uzauto-motors-tumanda-avtomobil-boshqarish-boyicha-maslahatlar-berdi"/>
    <meta property="og:site_name" content="Kun.uz"/>
    <meta property="article:published_time" content="2019-12-09T11:14:00+00:00"/>
    <meta property="og:title" content="UzAuto Motors туманда автомобиль бошқариш бўйича маслаҳатлар берди"/>
    <meta property="og:description" content="UzAuto Motors туманли об-ҳавода автомобиль бошқариш бўйича 5 маслаҳат берди."/>
  </head>
  <body>
    <article>
      <h1>UzAuto Motors туманда автомобиль бошқариш бўйича маслаҳатлар берди</h1>
      <address>
        <time datetime="2019-12-09T11:14:00+00:00">09 Dec 2019, 11:14</time>
      </address>
      <figure>
        <img src="https://storage.kun.uz/source/4/P633Idrc1c5q7fSeg9lYpbHoJb1Xirgq.jpg"/>
      </figure>
      <p>Фото: KUN.UZ</p>
      <p>UzAuto Motors туманли об-ҳавода автомобиль бошқариш бўйича 5 маслаҳат <a href="https://telegra.ph/Tumanda-avtomobil-bosh%D2%9Barish-b%D1%9Ejicha-5-masla%D2%B3at-12-09">берди.</a></p>
      <p>Қайд этилишича, сўнгги вақтларда табиатимизда туман тушиши ҳодисаси тез-тез юз бермоқда. Бу ҳайдовчилар учун қўшимча қийинчиликлар туғдиради. </p>
      <p>Аммо қуйидаги оддий тавсияларимизга амал қилсангиз муаммони осонгина ҳал этишингиз мумкин, дейилади компания хабарида.</p>
      <p>Улар: </p>
      <p>йўлга чиқишдан аввал чироқ мосламаларини текширинг. Ёқиб кўринг, ташқи текширув ўтказинг. </p>
      <p>йўлда туманга қарши фараларни албатта ёқиб олинг. Автоуловдаги барча ёритгичларни ишга тушириш шарт эмас, сабаби туман барча ёруғликни ўзингизга қайтариб, йўл ҳодисаси юзага келиш эҳтимолини оширади. </p>
      <p>туманли ҳудудга киришдан аввал иқлим-назорати: печ ёки кондиционерни ёқинг. Улар конденсат юзага келишининг олдини олади. </p>
      <p>зарур ҳолатда тезкор қарор қабул қилиш учун масофани сақланг. Масофа каттароқ бўлгани мақсадга мувофиқ.</p>
      <p>йўлда шошилманг. Юқори тезликда ҳаракатланганда йўлни кўриш имконияти паст шароитда тезкор чора қабул қилиш мураккаб бўлади.</p>
    </article>
  </body>
</html>