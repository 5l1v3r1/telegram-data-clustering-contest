<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907143/genk-doelman-vandevoordt-overladen-met-lof-heeft-echt-wel-lof-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T11:00:00+00:00"/>
    <meta property="og:title" content="Genk-doelman Vandevoordt overladen met lof: &quot;Heeft echt wel lef&quot;"/>
    <meta property="og:description" content="Maarten Vandevoordt mocht afgelopen weekend zijn competitiedebuut maken bij KRC Genk. De jonge zeventienjarige doelman kon opnieuw overtuigen en wist te winnen van Cercle Brugge. De doelman krijgt ook heel wat lovende commentaar."/>
  </head>
  <body>
    <article>
      <h1>Genk-doelman Vandevoordt overladen met lof: "Heeft echt wel lef"</h1>
      <address>
        <time datetime="2019-12-09T11:00:00+00:00">09 Dec 2019, 11:00</time>
      </address>
      <p>
        <b>Maarten Vandevoordt mocht afgelopen weekend zijn competitiedebuut maken bij KRC Genk. De jonge zeventienjarige doelman kon opnieuw overtuigen en wist te winnen van Cercle Brugge. De doelman krijgt ook heel wat lovende commentaar.</b>
      </p>
      <p>Bij <i>Het Laatste Nieuws</i> spaarde men de lof niet voor de tiener. 'De jonge doelman straalde rust, concentratie en zelfvertrouwen uit. Negentig minuten bij de les. Hoe hij een paar vervelende terugspeelballen verwerkte... IJs in zijn aderen', viel er te lezen.</p>
      <p>Ook Wilfried Van Moer was in <i>Het Belang van Limburg</i> bijzonder lovend voor Vandevoordt. "Hij maakte een goeie indruk op mij. Hij moest geen onmogelijke ballen stoppen maar straalde rust uit. Vooral in het uitvoetballen, hij heeft echt wel lef voor iemand van 17. Toch moet hij oppassen met het uitkappen van spelers. Want dat kan ook fout aflopen, toonde Van Crombrugge vorige week nog in Oostende", waarschuwde hij de jonge doelman nog.</p>
      <p>KRC Genk neemt het dinsdag nog op tegen Napoli in de Champions League. Als Vandevoordt in die wedstrijd mag spelen, breekt hij <a href="https://www.voetbalprimeur.be/nieuws/907113/krc-genk-goalie-vandevoordt-kan-svilar-en-casillas-achter-zich-laten-tegen-napoli.html?utm_source=doorlink&amp;utm_medium=doorlink&amp;utm_campaign=doorlink">een record van Iker Casillas en Mile Svilar</a>.</p>
    </article>
  </body>
</html>