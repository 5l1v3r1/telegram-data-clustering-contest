<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80193013/"/>
    <meta property="og:site_name" content="Janam TV"/>
    <meta property="article:published_time" content="2019-12-09T11:58:40+00:00"/>
    <meta property="og:title" content="സിസ്റ്റര്‍ ലൂസി കളപ്പുരക്കലിന്റെ ആത്മകഥ പ്രസിദ്ധീകരിച്ചു; ഡി സി ബുക്‌സ് പുസ്തകോത്സവത്തിനെതിരെ പ്രതിഷേധവുമായി തലശേരി അതിരൂപത"/>
    <meta property="og:description" content="കണ്ണൂര്‍: ഡി സി ബുക്‌സ് പുസ്തകോത്സവത്തിനെതിരെ പ്രതിഷേധവുമായി തലശേരി അതിരൂപത. സിസ്റ്റര്‍ ലൂസി കളപ്പുരയുടെ ആത്മകഥ പ്രസിദ്ധീകരിച്ചതില്‍ പ്രകോപിതരായാണ് തലശേരി"/>
  </head>
  <body>
    <article>
      <h1>സിസ്റ്റര്‍ ലൂസി കളപ്പുരക്കലിന്റെ ആത്മകഥ പ്രസിദ്ധീകരിച്ചു; ഡി സി ബുക്‌സ് പുസ്തകോത്സവത്തിനെതിരെ പ്രതിഷേധവുമായി തലശേരി അതിരൂപത</h1>
      <address><time datetime="2019-12-09T11:58:40+00:00">09 Dec 2019, 11:58</time> by <a rel="author">Janam TV Web Desk</a></address>
      <p>കണ്ണൂര്‍: ഡി സി ബുക്‌സ് പുസ്തകോത്സവത്തിനെതിരെ പ്രതിഷേധവുമായി തലശേരി അതിരൂപത. സിസ്റ്റര്‍ ലൂസി കളപ്പുരയുടെ ആത്മകഥ പ്രസിദ്ധീകരിച്ചതില്‍ പ്രകോപിതരായാണ് തലശേരി അതിരൂപത പ്രതിഷേധവുമായി രംഗത്തെത്തിയത്. ടൗണ്‍ സ്‌ക്വയറില്‍ മേള നടക്കുന്ന സ്ഥലത്തെത്തിയ പ്രതിഷേധ സംഘം പുസ്തകോത്സവം അവസാനിപ്പിക്കണമെന്ന് ആവശ്യപ്പെട്ടു.</p>
      <p>സംഘര്‍ഷാവസ്ഥയെ തുടര്‍ന്ന് താല്‍ക്കാലികമായി അവസാനിപ്പിച്ച ബുക്ക് ഫെയര്‍ പൊലീസ് സംരക്ഷണയില്‍ പുനരാരംഭിച്ചു. പുസ്തകം പ്രകാശനം ചെയ്തതിന് ശേഷം സിസ്റ്റര്‍ ലൂസി കളപ്പുരക്കലിനെതിരെയും പ്രതിഷേധ പ്രകടനങ്ങള്‍ നടന്നിരുന്നു.</p>
      <p>സിസ്റ്റര്‍ ലൂസി കളപ്പുരയുടെ ആത്മകഥയിലെ ഉള്ളടക്കം സംബന്ധിച്ച് നേരത്തെ തന്നെ വിവാദങ്ങള്‍ ഉണ്ടായിരുന്നു. പുസ്തകത്തിന്റെ അച്ചടിയും വിതരണവും തടയണമെന്നാവശ്യപ്പെട്ട് എസ്എംഐ സന്യാസിന് സഭാംഗമായ സിസ്റ്റര്‍ ലിസിയാ ജോസഫ് ഹൈക്കോടതിയില്‍ സമര്‍പ്പിച്ച ഹര്‍ജി കഴിഞ്ഞ ദിവസം ഹൈക്കോടതി തള്ളിയിരുന്നു.</p>
      <p>പുസ്തകത്തിന്റെ ഉള്ളടക്കത്തെ കുറിച്ച് ആക്ഷേപമുണ്ടെങ്കില്‍ പോലീസിനെ സമീപിക്കാമെന്നായിരുന്നു കോടതിയുടെ നിര്‍ദ്ദേശം.</p>
    </article>
  </body>
</html>