<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/charlotte-hercegno-karacsonyi-ajandek-poni/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T11:12:00+00:00"/>
    <meta property="og:title" content="Ezt kérte Charlotte hercegnő karácsonyra"/>
    <meta property="og:description" content="Mi másra vágyhatna egy született kis hercegnő?"/>
  </head>
  <body>
    <article>
      <h1>Ezt kérte Charlotte hercegnő karácsonyra</h1>
      <h2>Mi másra vágyhatna egy született kis hercegnő?</h2>
      <address><time datetime="2019-12-09T11:12:00+00:00">09 Dec 2019, 11:12</time> by <a rel="author">Cosmopolitan.hu</a></address>
      <p>Bár <b>Katalin hercegné és Vilmos herceg</b> állítólag mindent megtesznek annak érdekében, hogy <b>a gyerekeiknek „normális”, azaz átlagos gyerekkora legyen</b>, úgy tűnik, <a href="https://cosmopolitan.hu/body_love/2019/11/04/foto-charlotte-hercegno-pont-ugy-nez-ki-mint-diana-unokahuga/">kislányuk, Charlotte hercegnő</a> pontosan tudja, hogy akár <b>nagyban is gondolkodhat</b>, ha karácsonyi ajándékokról van szó.</p>
      <p>A Closer Weekly magazin szerint <b>a kis royal teljesen odáig van a lovakért</b>, ezért nem mást, mint <b>egy pónit kért a fa alá.</b> Sajnos egyelőre úgy tűnik, ez a kívánsága nem teljesülhet, apukája, Vilmos herceg ugyanis azt gondolja, <b>még túl kicsi hozzá</b>. Feleségével azt tervezik, ezt a vágyát csak jövőre teljesítik.</p>
      <p>A lapnak nyilatkozó bennfentes azt is tudni véli, mit szeretne kapni idén <b>a leendő király, a 6 éves György herceg</b>. Ha lehet hinni neki, <b>a kisfiú teniszütőben és csocsóasztalban reménykedi</b>k, ezeket ráadásul szinte biztosan meg fogja kapni.</p>
      <p>Arról nincs infó, hogy <b>a legkisebb Cambridge, Lajos herceg mit szeretne</b>, de talán ő még túl kicsi ehhez a másfél évével. Ennek ellenére biztosan valami nagyon szépet kap majd a szüleitől. Az palotában dolgozó névtelenül nyilatkozó forrás az egészhez csak annyit fűzött még hozzá, <b>a két nagyobb sütisütő készletet is biztosan talál majd a karácsonyfa alatt</b>, mert mindketten imádnak anyukájukkal a konyhában tevékenykedni.</p>
    </article>
  </body>
</html>