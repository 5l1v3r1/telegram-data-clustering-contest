<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/live-tommaso-paradiso-date-concerto-biglietti-tour/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T11:07:52+00:00"/>
    <meta property="og:title" content="Tommaso Paradiso annuncia il tour: date, biglietti e dove vederlo live"/>
    <meta property="og:description" content="Sulle Nuvole Tour Tommaso Paradiso: dove vedere il cantante live in concerto, cosa sapere sulla scaletta, le date e i biglietti."/>
  </head>
  <body>
    <article>
      <h1>Tommaso Paradiso annuncia il tour: date, biglietti e dove vederlo live</h1>
      <address><time datetime="2019-12-09T11:07:52+00:00">09 Dec 2019, 11:07</time> by <a rel="author">Selena Marvaldi</a></address>
      <p>
        <b>Concerto Tommaso Paradiso, l’ex frontman dei TheGiornalisti torna live con il Sulle Nuvole Tour. </b>
      </p>
      <figure>
        <img src="https://www.viagginews.com/wp-content/uploads/2019/12/tommaso-paradiso-concerto-date-biglietti-2.jpg"/>
        <figcaption>UFFICIO STAMPA – WORDS FOR YOU</figcaption>
      </figure>
      <p>Quando i <b>TheGiornalisti</b> si erano sciolti i fan del gruppo e soprattutto del frontman, <a href="https://www.viagginews.com/2019/12/08/tommaso-paradiso-chi-e-eta-vita-privata-foto/"><b>Tommaso Paradiso</b></a>, erano letteralmente disperati. Non si sarebbe più esibito? Forse non ci sarebbero stati più concerti? Nulla di tutto ciò, anzi. Tommaso Paradiso è pronto a tornare e ha annunciato il suo “<b>Sulle Nuvole Tour</b>“, una serie di concerti composti da 10 date che lo porteranno a calcare il palco di svariate città italiane dal 21 ottobre 2020.</p>
      <h3>Dove vedere Tommaso Paradiso in concerto?</h3>
      <p><b>Roma, Napoli, Bari, Catania, Milano, Firenze, Bologna</b>… queste sono solo alcune delle città che verranno travolte dal sound inconfondibile di <b>Tommaso Paradiso.</b> Sarà uno show unico e particolarissimo, un’esperienza molto coinvolgente e soprattutto imperdibile per tutti i suoi fan. Come ha dichiarato lui stesso non smetterà di cantare anche le vecchie canzoni dei <b>TheGiornalist</b>i come <i>Riccione, Questa nostra stupida canzone d’amore, New York, Felicità Puttana</i>…Per la <b>scaletta dei concerti di Tommaso Paradiso</b> però, almeno per quella definitiva, bisognerà aspettare.</p>
      <h4>Le date dei concerti di Tommaso Paradiso</h4>
      <p>Vediamo allora insieme quali sono le <b>date</b> precise per assistere ad un concerto di Tommaso Paradiso:</p>
      <ul>
        <li>Mercoledì 21 ottobre 2020: Roma, Palazzo dello Sport</li>
        <li>Martedì 27 ottobre 2020: Napoli, PalaPartenope</li>
        <li>Venerdì 30 ottobre 2020: Bari, PalaFlorio</li>
        <li>Martedì 3 novembre 2020: Reggio Calabria, PalaCalafiore</li>
        <li>Venerdì 6 novembre 2020: Catania, PalaCatania</li>
        <li>Mercoledì 11 novembre 2020: Assago (MI), Mediolanum Forum</li>
        <li>Sabato 14 novembre 2020: Jesolo (VE), PalaInvent</li>
        <li>Mercoledì 25 novembre 2020: Firenze, Nelson Mandela Forum</li>
        <li>Sabato 28 novembre 2020: Casalecchio di Reno, Unipol Arena</li>
        <li>Venerdì 4 dicembre 2020: Torino, Pala Alpitour</li>
      </ul>
      <h4>Biglietti per il concerto di Tommaso Paradiso</h4>
      <p>Ora che sappiamo le date e i giorni da segnarsi sul calendario in cui Tommaso Paradiso si esibirà live con il suo Sulle Nuvole Tour 2020, è tempo di capire quando acquistare un biglietto. I biglietti saranno disponibili su Ticketone.it a partire dalle ore 11.00 di mercoledì 11 dicembre 2019 e in tutte le rivendite autorizzate Ticketone dalle ore 11.00 di lunedì 16 dicembre 2019. Per quanto riguarda i costi ancora non li conosciamo con certezza, ma più o meno il prezzo si aggirerà attorno ai 35 euro come è sempre stato.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/06/diano-marina-immacolata-cosa-fare/"/>
        <a href="https://www.viagginews.com/2019/12/06/immacolata-cosa-fare-weekend-roma-milano-napoli/"/>
        <a href="https://www.viagginews.com/2019/12/05/tour-il-volo-album-best-of/"/>
      </related>
    </article>
  </body>
</html>