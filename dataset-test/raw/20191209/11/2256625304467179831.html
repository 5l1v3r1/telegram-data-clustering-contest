<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160711_1.html"/>
    <meta property="og:site_name" content="Novsport"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="Босът на Ботев Пд благодари на Бойко Борисов, призова за помирение!"/>
    <meta property="og:description" content="Ето думите на Георги Самуилов"/>
  </head>
  <body>
    <article>
      <h1>Босът на Ботев Пд благодари на Бойко Борисов, призова за помирение!</h1>
      <address><time datetime="2019-12-09T11:31:00+00:00">09 Dec 2019, 11:31</time> by <a rel="author">Христо Иванов</a></address>
      <p>Босът на Ботев Пловдив - Георги Самуилов, благодари на премиера Бойко Борисов относно решението за Колежа, а също така призова и за обединение на ботевистите.<br/><br/><b>Ето думите на Самуилов:<br/></b><br/>"От името на ръководството на ПФК „Ботев Пловдив“ и като негов президент изразявам нашата благодарност към министър-председателя Бойко Борисов за решението му стадион „Христо Ботев“ да остане общински и да бъде построен с държавно финансиране, а сегашната концесия да бъде прекратена. Правителството многократно е показвало, че изпълнява последователна политика за изграждане и реновиране на спортната база в цялата страна.</p>
      <p> </p>
      <p>Това е най-доброто действие и най-сигурният начин клубът да се върне в своя дом – „Колежа“, съобразно закона. Решението е изцяло в полза преди всичко на ПФК „Ботев Пловдив“ и феновете. То е дaлновидно и по отношение на развитието на футбола в града и като цяло за българския спорт.</p>
      <p> </p>
      <p>Благодаря на футболистите на „Ботев Пловдив“ и екипа, които стоят зад отбора и показват добри резултати напоследък. Всички те знаят колко важна е вашата подкрепа от трибуните и какъв допълнителен стимул за по-добро представяне ни носи.</p>
      <p> </p>
      <p>Оттук нататък помирението в името на ПФК „Ботев Пловдив“ и сътрудничеството са ключови за бъдещето на любимия ни отбор!</p>
      <p> </p>
      <p>С уважение,</p>
      <p>Георги Самуилов“.</p>
    </article>
  </body>
</html>