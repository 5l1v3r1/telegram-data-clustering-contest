<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44527-miss-zuid-afrika-wint-miss-universe"/>
    <meta property="og:site_name" content="FunX"/>
    <meta property="article:published_time" content="2019-12-09T11:43:00+00:00"/>
    <meta property="og:title" content="Miss Zuid-Afrika wint Miss Universe 2019"/>
    <meta property="og:description" content="Door:"/>
  </head>
  <body>
    <article>
      <h1>Miss Zuid-Afrika wint Miss Universe 2019</h1>
      <address>
        <time datetime="2019-12-09T11:43:00+00:00">09 Dec 2019, 11:43</time>
      </address>
      <p>|</p>
      <p>Door:</p>
      <p>Anais</p>
      <p>
        <b>De Zuid-Afrikaanse Zozibini Tunzi is dit jaar gekroond tot Miss Universe 2019. De 26-jarige vrouw versloeg bij de verkiezing, die zondagavond plaatsvond in het Amerikaanse Atlanta, maar liefst negentig kandidaten.  Op de tweede plek eindigde Miss Puerto Rico en Miss Mexico wist de derde plek te pakken.</b>
      </p>
      <h3>Vrouwenrechtenactiviste </h3>
      <p>Een nieuw onderdeel in de competitie dit jaar, was de speech. Onder andere met de speech wist Tunzi een goede indruk achter te laten. De Zuid-Afrikaanse is vrouwenrechtenactiviste en komt al langer op voor vrouwenrechten en gendergelijkheid. Haar speech ging dan ook over vrouwelijk leiderschap. Een onderdeel van haar speech luidde:  “<i>Ik hoop dat ik met deze titel de aandacht kan vestigen op de strijd tegen geweld tegen vrouwen. Mensen die weten dat dat fout is moeten rolmodellen worden voor zij die dat nog niet doorhebben.</i>” </p>
      <figure>
        <embed-post data-src="https://www.instagram.com/p/B512-ToD3qK" data-service="Instagram"/>
      </figure>
      <h3>Nederland </h3>
      <p>Ook Nederland deed mee. De Rotterdamse Sharon Pieksma reisde af naar Atlanta voor de wedstrijd. Lang heeft de 24-jarige  niet in de race gezeten, zij lag er tijdens de eerste ronde al uit. De laatste keer dat de titel Miss Universe aan een Nederlandse dame werd gegeven, was in 1989. Toen ging Angela Visser er met de winst vandoor. </p>
      <h3>Fout lag niet bij Harvey</h3>
      <p>Ook dit jaar was het de eer aan Steve Harvey om de schoonheidsverkiezing te leiden. In 2015  maakte Harvey een grote fout, waarbij hij de verkeerde Miss uitriep tot winnares. In plaats van Miss Filipijnen, noemde de presentator Miss Colombia. Dit jaar wist hij opnieuw de fout in te gaan, door in de categorie ‘kostuum’ de verkeerde winnares te benoemen. Op het grote scherm was een foto van Miss Filipijnen te zien. Harvey wees haar aan als winnares in deze categorie. De dame naast Harvey corrigeerde hem en maakte hem duidelijk dat zij Miss Maleisië was. De fout lag ditmaal echter niet bij hem. De organisatie van de Miss Universe verkiezing verdedigt hem en laat via Twitter weten dat hij gelijk had. De eerste prijs in de categorie Nationaal Kostuum ging inderdaad naar Miss Filipijnen. </p>
      <figure>
        <iframe data-src="https://twitter.com/MissUniverse/status/1203912109861543936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/40109-filipijnse-gekroond-tot-miss-universe-2018"/>
        <a href="https://www.funx.nl/news/omg/26228-steve-harvey-afgemaakt-op-social-media-na-miss-universe-blunder"/>
        <a href="https://www.funx.nl/news/up-2-date?id=14244:angolese-leila-lopes-gekroond-tot-miss-universe&amp;catid=251"/>
      </related>
    </article>
  </body>
</html>