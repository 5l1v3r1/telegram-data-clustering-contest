<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/j-arlauskaite-jazzu-prabilo-apie-panikos-atakas-kova-su-demonais-ir-vestuves-1756146/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T11:41:00+00:00"/>
    <meta property="og:title" content="J. Arlauskaitė-Jazzu prabilo apie panikos atakas, kovą su demonais ir vestuves"/>
    <meta property="og:description" content="Reklama"/>
  </head>
  <body>
    <article>
      <h1>J. Arlauskaitė-Jazzu prabilo apie panikos atakas, kovą su demonais ir vestuves</h1>
      <address><time datetime="2019-12-09T11:41:00+00:00">09 Dec 2019, 11:41</time> by <a rel="author">alfa</a></address>
      <p>Reklama</p>
      <p>
        <b>„Jei norėsiu tekėsiu, kad ir penkis kartus, su Donatu tuoksimės kiekvienoje šalyje, į kurią keliausime, arba pirmiau prisigimdysime vaikų ir po to tuoksimės“, – penktadienio vakarą „Lietuvos ryto“ televizijos laidoje „Kitoks pokalbis su Edvardu Žičkumi“ pasakos viena garsiausių Lietuvos dainininkių Justė Arlauskaitė-Jazzu (31 m.).</b>
      </p>
      <p>Jos gyvenimas toks pat ryškus, kaip ir karjera, gal todėl kiekvienas žingsnį, kurį žengia tiek scenoje, tiek už jos ribų – taip pat susilaukia daugybės komentarų. Sukelti skandalą pakanka jos muzikinio vaizdo klipo, o užvirti audringoms diskusijoms – aštresnio pasisakymo. Vynioti žodžių į vatą Justė nemėgsta, todėl kai ją pavyksta prakalbinti žurnalistams, galima tikėtis tik atvirumo. „Oho koks interviu gavosi“, – gera emocija spinduliuoja Jazzu televizijos eteryje šią savaitę pasirodžiusiame penktadienio laidos anonse. Jos vedėjas žurnalistas Edvardas Žičkus irgi neslepia susižavėjimo savo pašnekove: „Tai beprotiškai atviras pokalbis apie viską – meilę, išdavystę, karjerą, demonus, laisvę, kurią taip dievina Jazzu“.</p>
      <p>Nors daugeliui atrodo, kad populiarioji dainininkė puikiai sugeba išlikti paviršiuje net tada, kai visi nori ją murkdyti gilyn, tačiau ji pati neslepia širdyje esanti labai jautrus žmogus. „Kartais būna dienų, kai nenoriu niekur eiti iš namų, nes tik juose su savo vyru jaučiuosi saugiausiai. Kartais atrodo, kad man nusispjauti į visus komentarus ar kritiką, bet aš irgi esu žmogus“, – atvirai prisipažįsta J. Arlauskaitė.</p>
      <p>Laidos filmavimas vyko Jazzu taip pat labai artimoje aplinkoje – prieš metus Anykščiuose atidarytame jos restorane. Nors žmonių dainininkės įsuktoje vietoje tikrai netrūksta, tačiau ji neketina slėpti – viskas nėra taip gražu, kaip atrodo iš pirmo žvilgsnio. „Jei dabar reikėtų iš naujo atidarinėti restoraną, vargu, ar tam pasiryžčiau. Šioje vietoje prabėgo pastarieji mano metai, aš net balsą praradau ir vos neužmiršau, kad esu dainininkė. O man tai baisiausia, kas gali nutikti“, – laidos vedėjui Edvardui Žičkui prisipažino Jazzu.</p>
      <p>Paklausti, ar nepamiršo, kad jau kelerius metus nešioja sužadėtinės statusą, o gerbėjai niekaip nesulaukia žinios apie jos ir širdies draugo Donato Ivanausko vestuves, ji ėmė juoktis – niekada ir nežadėjo, kad kas nors jos gyvenime vyks pagal kažkam priimtus standartus. „Žinau, kad po visų nesėkmingų asmeninių patirčių, jis yra geriausia, kas man galėjo nutikti. Jau seniai Donatą vadinu savo vyru, o jis mane – žmona, o kai ateis diena, tai sumainysime žiedus ir draugams surengsime didelį balių“, – sako viena populiariausių šalies dainininkių.</p>
      <figure>
        <img src="https://www.ve.lt/uploads/img/0022_logotipai_po_str/alfa50_6.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kultura/muzika/jazzu-ir-stai---as-sviesoje-1653107/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/jarlauskaite-jazzu-dabar-mano-aukso-amzius---nera-kada-ilsetis-1649421/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/jazzu-su-modestu-pitrenu-pakvies-i-romantiskiausia-vasaros-nakti-pajuryje/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/juste-arlauskaite---jazzu-nesu-vien-glamurine-moteris-jausmingu-zvilgsniu-zvelgianti-i-jus-nuo-zurnalu-virseliu---turiu-spalvu-ir-neketinu-saves-neigti/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/publikos-favoritai-leonas-somovas-ir-jazzu-meiles-diena-sves-penkiuose-miestuose/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/jazzu-dziaugiasi-bendradarbiavimu-su-s-prusaiciu-ir-naujai-atrastomis-merginomis/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/paskutiniai-leono-somovo-ir-jazzu-strichai-pries-premjera-dazais-kvepiantis-albumas-papildomi-bilietai-ir-nauja-daina/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/jazzu-stengemes-maziau-galvoti-ir-daugiau-jausti/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>