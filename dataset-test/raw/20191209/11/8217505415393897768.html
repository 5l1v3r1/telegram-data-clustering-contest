<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/bsb/bike-devil-mv-agusta-bsb/"/>
    <meta property="og:site_name" content="Corsedimoto"/>
    <meta property="article:published_time" content="2019-12-09T11:20:42+00:00"/>
    <meta property="og:title" content="MV Agusta non proseguirà nel BSB: ecco perché"/>
    <meta property="og:description" content="Il team Bike Devil passa da MV Agusta a Ducati per il BSB 2020: la F4 verso la scadenza dell'omologazione, da qui il passaggio alla V4 R."/>
  </head>
  <body>
    <article>
      <h1>MV Agusta non proseguirà nel BSB: ecco perché</h1>
      <h2>Il team Bike Devil passa da MV Agusta a Ducati per il BSB 2020: la F4 verso la scadenza dell'omologazione, da qui il passaggio alla V4 R.</h2>
      <address><time datetime="2019-12-09T11:20:42+00:00">09 Dec 2019, 11:20</time> by <a rel="author" href="https://www.corsedimoto.com/author/apiana/" target="_blank">Alessio Piana</a></address>
      <p>Il ritorno di MV Agusta con il team Bike Devil Sweda nella seconda metà della stagione 2019 ha incuriosito appassionati e addetti ai lavori del BSB. Con una F4 ex-Reparto Corse, la squadra britannica ha preso parte ai round da Thruxton in avanti con piloti del calibro di Danny Kent, James Ellison e <a href="https://www.corsedimoto.com/bsb/mv-agusta-gino-rea-bsb/">Gino Rea in sella</a>. Un progetto che non avrà un seguito per il 2020, con la squadra che ha recentemente annunciato il passaggio a Ducati.</p>
      <h3>DA MV A DUCATI</h3>
      <p>Il team Bike Devil Racing per la prossima stagione sarà pertanto presente al BSB con una Ducati Panigale V4 R affidata a Gino Rea, ma non lascerà definitivamente la casa di Schiranna. Seppur accantonando la F4 RC, sarà presente nel British Supersport con una gialla F3 675 condotta da Jamie Perrin.</p>
      <h3>F4 NON CONTINUA</h3>
      <p>A prescindere da mere ragioni di competitività, il titolare di Bike Devil Racing, Dave Tyson, ha motivato il passaggio da MV Agusta a Ducati. “<i>A causa dell’omologazione in scadenza della moto, abbiamo dovuto individuare una soluzione per sostituire la MV Agusta. La scelta più congeniale non poteva che essere la Ducati V4</i>“, ha ammesso Tyson.</p>
    </article>
  </body>
</html>