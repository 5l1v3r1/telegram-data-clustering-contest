<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_144920145_Kade_sa_te_sega_Vunderkindite_na_Football_Manager_2010"/>
    <meta property="og:site_name" content="webcafé"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="Къде са те сега: Вундеркиндите на Football Manager 2010"/>
    <meta property="og:description" content="Доста добри попадения и не малко разочарования..."/>
  </head>
  <body>
    <article>
      <h1>Къде са те сега: Вундеркиндите на Football Manager 2010</h1>
      <address><time datetime="2019-12-09T11:19:00+00:00">09 Dec 2019, 11:19</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2014/11/11/33650018/618x411.jpg"/>
        <figcaption>Вижте в галерията кои бяха вундеркиндите на Football Manager 2010.</figcaption>
      </figure>
      <figure>
        <img src="https://images.webcafe.bg/2017/05/30/rjkgfh/1170x701.jpg"/>
        <figcaption><b>Матео Мусакио</b><br/><br/>Матео Мусакио е 29-годишен аржентински защитник, който играе за Милан от 2017 г. Преди това бе във Виляреал. На 16-годишна възраст Матео дебютира за Ривър Плейт, а през 2009 г. се премества в Испания. Той прекара сезон 2010/11 като основен играч на Виляреал, а клубът завърши сезона на четвърто място. В момента е титуляр в Милан, но "росонерите" са в голяма криза.</figcaption>
      </figure>
      <figure>
        <img src="https://images.webcafe.bg/2017/09/29/mcity08/1170x1664.jpg"/>
        <figcaption><b>Майка Ричардс</b><br/><br/>Майка Ричардс - английски възпитаник на Манчестър Сити направи своя дебют за клуба на 16-годишна възраст, влизайки като резерва срещу Арсенал. На 17 от него са интересуваха Ливърпул, Тотнъм, Челси, Арсенал и други големи клубове. Ричардс стана шампион с "гражданите", но загуби мястото си заради Пабло Сабалета и бе даден под наем на Фиорентина. Записа само десетина мача за "виолетовите" и се върна в родината си, за да облече екипа на Астън Вила. Помогна на тима да се завърне в елитаи прекрати кариерата си.</figcaption>
      </figure>
      <figure>
        <img src="https://images.webcafe.bg/2018/04/21/united-tottenham2/1170x800.jpg"/>
        <figcaption><b>Муса Дембеле</b><br/><br/>На 16 той дебютира за белгийския Жерминал Беершот, а през 2005 г. се премести в Холандия, за да стане играч на Вилем II. Година по-късно отиде в Алкмаар, воден от Луис ван Гаал, а през сезон 2008/09 бе избран за най-добър в Ередивизи. През 2010 г. полузащитникът се премести в Англия, където игра първо за Фулъм, а после прекара седем години в Тотнъм, преди да бъде продаден в Китай.</figcaption>
      </figure>
      <figure>
        <img src="https://images.webcafe.bg/2019/10/22/ney0/1170x780.jpg"/>
        <figcaption><b>Неймар</b><br/><br/>Той се утвърди в Сантос в началото на това десетилетие и през 2013-а бе продаден на Барселона. През лятото на 2017-а пък премина в ПСЖ за рекордните 222 милиона евро. Миналото лято станахме свидетели на трансферна сага с негово участие. Барселона искаше да си го върне, но все още е играч на парижани.</figcaption>
      </figure>
      <figure>
        <img src="https://images.webcafe.bg/2019/12/06/gareth-bale21/1170x760.jpg"/>
        <figcaption><b>Гарет Бейл</b><br/><br/>Разработчиците на Footbal Manager бяха убедени, че Гарет Бейл ще постигне големи неща във футбола и не сбъркаха. До пускането на играта той все още не бе сред основните играчи на Тотнъм. Постепенно обаче заблестя за "шпорите" и бе продаден на Реал Мадрид, където е и до днес. Уелсецът има проблеми в клуба си, но това не променя факта, че ще бъде запомнен като една от големите звезди на световния футбол.</figcaption>
      </figure>
      <figure>
        <img src="https://images.webcafe.bg/2019/12/09/tyson/1170x669.jpeg"/>
        <figcaption><b>Тайсън</b><br/><br/>Още през 2009 г. футболистът на Шахтьор бе смятан за изключително обещаващ младеж. Започнал кариерата си в бразилския Интернасионал, той бързо се утвърди в отбора и на 21 години стана голмайстор на Лига Гаучо и Купата на Бразилия. През 2010-а бе взет от Металист Харков за 6 милиона евро, а три по-късно стана играч на Шахтьор. През 2016 г. той дебютира за националния отбор на Бразилия и изигра общо 7 мача, в които отбеляза един гол. Това лято Тайсън бе искан от Рома, но Шахтьор блокира трансфера на 31-годишния полузащитник.</figcaption>
      </figure>
      <figure>
        <img src="https://images.webcafe.bg/2015/07/12/lkwgjkre/618x448.jpg"/>
        <figcaption><b>Кейрисон</b><br/><br/>Още един бразилски магьосник с топка. Той дебютира в професионалния футбол на 19-годишна възраст за Коритиба, помагайки на тима да стане шампион в бразилската Серия "Б". Две години по-късно той премина в Палмейрас, вкарвайки 19 гола в 21 мача. След като игра шест месеца за Палмейрас, Кейрисон привлече вниманието на Барселона. Катулнците платиха за него 14 милиона евро и веднага го дадоха под наем на Бенфика, но в седем мача не успя да се разпише и лисабонци се отказаха от него. През зимата на 2010 г. голмайсторът се премести в италианския Фиорентина. Според условията на наема, Кейрисон трябваше да играе за клуба две години, но през лятото споразумението отново бе прекратено. Завърна се в родината си и в продължение на четири години премина през три бразилски клуба. Сега отново е в Коритиба.</figcaption>
      </figure>
      <figure>
        <img src="https://images.webcafe.bg/2015/07/09/jkgrhjk/618x399.jpg"/>
        <figcaption><b>Едуардо Силва</b><br/><br/>Дебютира за аржентинския Лаунс през 2008 г. и веднага привлече вниманието на европейските скаути. През 2010 г. той премина в Атлетико Мадрид, а шест месеца по-късно бе даден под наем на Бенфика. През 2012 г. бе купен от "орлите" за 10 милиона евро. Силва игра за клуба в продължение на седем години и се отчете с 38 гола в 166 мача, а също така проби до аржентинския национален отбор. През изминалото лято се завърна в родината си, присъединявайки се към Бока Хуниорс.</figcaption>
      </figure>
      <figure>
        <img src="https://images.webcafe.bg/2019/12/09/umar/1170x658.jpeg"/>
        <figcaption><b>Умар Сисоко</b><br/><br/>Умар Сисоко е малийск вратар, роден през 1987 година. Той започна кариерата си във френския Мец, в който стана титуляр на 20. Още през 2008 г. дебютира за националния отбор на Мали и му, предричаха страхонто бъдеще, но не оправда надеждите. Премина през Аячо и Орлеан, клуб от трета дивизия на Франция, като изигра общо 59 мача за тима. През 2017-а подписа с Льо Авър, но не записа нито един двубой за тима.</figcaption>
      </figure>
      <figure>
        <img src="https://images.webcafe.bg/2019/12/09/darli/1170x878.jpeg"/>
        <figcaption><b>Дарли</b><br/><br/>Дарли е друг талантлив вратар. На 17 години той дебютира за бразилския Атлетико Минейро и почти веднага бе забелязан от скаутите на холандския Фейенорд. След като премина успешни проби, вратарят се присъедини към школата на ротердамци. През август 2009 г. той дебютира за първия отбор срещу НЕК, но беше заменен на почивката заради контузия в коляното. За пет години той изигра два мача за Фейенорд. През 2012 г. се завърна в родината си и и сега е някъде по долните дивизии.</figcaption>
      </figure>
      <p>
        <b>Всяка година разработчиците на играта Football Manager изготвят списък на вундеркиндите на световния футбол.</b>
      </p>
      <p>Понякога специалистите на играта предричат, че даден млад футболист ще направи блестяща кариера и прогнозата им се сбъдва.</p>
      <p>
        <b>Имат обаче и грандиозни провали с момчета, които дебютират рано на голямата сцена, но било заради прегаряне, контузия или липса на късмет, изчезват бързо от полезрението на феновете.</b>
      </p>
      <p>Помните ли кои бяха най-перспективните младоци през 2010-а?</p>
      <p>Вижте в <b><a href="https://www.webcafe.bg/sportcafe/futbol-svyat/id_144920145/slide_2_Kade_sa_te_sega_Vunderkindite_na_Football_Manager_2010">галерията</a></b> какво смятаха от Football Manager в началото на десетилетието.</p>
      <p>Гарантираме ви, че ще срещнете интересни имена.</p>
      <related>
        <a href="https://www.webcafe.bg/sportcafe/klasatzia/id_1817413159_Kade_sa_te_sega_Mariyan_Ognyanov_i_drugite_v_top_20_na_nay-mladite_golmaystori_v_ShL"/>
      </related>
    </article>
  </body>
</html>