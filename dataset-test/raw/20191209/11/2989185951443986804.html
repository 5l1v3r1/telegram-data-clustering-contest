<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/avto/430260-noviat-mercedes-benz-gla-shte-izglejda-taka"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T11:34:00+00:00"/>
    <meta property="og:title" content="Новият Mercedes-Benz GLA ще изглежда така"/>
    <meta property="og:description" content="Mercedes-Benz публикува дизайнерска скица на новото поколение на субкомпактния си автомобил с повишена проходимост GLA. От нея се вижда, че кросоувърът ще запази формата си, но въпреки това дизайнът му ще се промени, за да съответства на по-големи"/>
  </head>
  <body>
    <article>
      <h1>Новият Mercedes-Benz GLA ще изглежда така</h1>
      <address><time datetime="2019-12-09T11:34:00+00:00">09 Dec 2019, 11:34</time> by <a rel="author" href="https://fakti.bg/author/radoslav-slavchev" target="_blank">Радослав Славчев</a></address>
      <p>Mercedes-Benz публикува дизайнерска скица на новото поколение на субкомпактния си автомобил с повишена проходимост GLA. От нея се вижда, че кросоувърът ще запази формата си, но въпреки това дизайнът му ще се промени, за да съответства на по-големите <a href="https://bazar.bg/obiavi/avto">автомобили</a> с повишена проходимост на марката.</p>
      <p>Следващото поколение Mercedes-Benz GLA ще се прави на платформата MFA2, на която се произвежда новата A-класа и ще промени леко размерите си. В гамата от двигатели ще има бензинови турбо двигатели с работен обем 1.33 (163 конски сили) и 2.0 (190 или 224 конски сили), както и дизелови мотори с обем 1.5 (95 и 116 конски сили) и 2.0 (150 и 190).</p>
      <p>Очаква се и появата на "наточени" AMG версии 35 и 45 - в последния случай кросоувърът ще бъде допълнен с мека хибридна система. Известно е още, че интериорът ще бъде направен в духа на А-класа с най-новата медийна система MBUX, която, както сме ви информирали е разработена в България от компанията Visteon.</p>
    </article>
  </body>
</html>