<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468907/%D8%AA%D8%B5%D9%88%DB%8C%D8%A8-%D8%A7%D8%AC%D8%B1%D8%A7%DB%8C-%DB%B1%DB%B1-%D8%B7%D8%B1%D8%AD-%DA%AF%D8%B1%D8%AF%D8%B4%DA%AF%D8%B1%DB%8C-%D8%AF%D8%B1-%D8%AD%D8%A7%D8%B4%DB%8C%D9%87-%D8%A2%D8%A8-%D8%A8%D9%86%D8%AF%D8%A7%D9%86-%D9%87%D8%A7%DB%8C-%D8%A7%D8%B3%D8%AA%D8%A7%D9%86-%DA%AF%DB%8C%D9%84%D8%A7%D9%86"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T11:26:19+00:00"/>
    <meta property="og:title" content="تصویب اجرای ۱۱ طرح گردشگری در حاشیه آب‌بندان‌های استان گیلان"/>
    <meta property="og:description" content="سومین جلسه کمیته هماهنگی استانی آب‌بندان‌ها با حضور اعضا کمیته تشکیل و با سه طرح اجرای تاسیسات گردشگری در حاشیه آب‌بندان‌ها موافقت شد."/>
  </head>
  <body>
    <article>
      <h1>تصویب اجرای ۱۱ طرح گردشگری در حاشیه آب‌بندان‌های استان گیلان</h1>
      <h2>سومین جلسه کمیته هماهنگی استانی آب‌بندان‌ها با حضور اعضا کمیته تشکیل و با سه طرح اجرای تاسیسات گردشگری در حاشیه آب‌بندان‌ها موافقت شد.</h2>
      <address>
        <time datetime="2019-12-09T11:26:19+00:00">09 Dec 2019, 11:26</time>
      </address>
      <p>به‌ گزارش همشهری آنلاین به نقل از مرکز روابط‌ عمومی و اطلاع‌رسانی اداره‌کل میراث‌ فرهنگی، گردشگری و صنایع‌دستی <a href="https://www.hamshahrionline.ir/photo/44462/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%DA%AF%DB%8C%D9%84%D8%A7%D9%86">گیلان</a>، حسن پور، معاون سرمایه‌گذاری میراث فرهنگی گیلان یکشنبه ۱۷ آذر ضمن اعلام این خبر افزود: «پیرو تفاهم نامه منعقد شده بین وزارت میراث فرهنگی و وزارت نیرو برای توسعه <a href="https://www.hamshahrionline.ir/news/46749/%D9%85%D8%AC%D9%84%D9%87-%D8%AC%D8%A7%D8%B0%D8%A8%D9%87-%D9%87%D8%A7%DB%8C-%DA%AF%D8%B1%D8%AF%D8%B4%DA%AF%D8%B1%DB%8C-%D8%A7%DB%8C%D8%B1%D8%A7%D9%86">گردشگری</a> ‌آبی در خرداد ماه امسال، سومین جلسه هماهنگی استانی آب‌بندان‌ها به منظور استفاده بهینه از منابع آبی با حضور مدیرعامل آب منطقه‌ای استان و مدیرکل <a href="https://www.hamshahrionline.ir/news/146273/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%B3%D8%A7%D8%B2%D9%85%D8%A7%D9%86-%D9%85%DB%8C%D8%B1%D8%A7%D8%AB-%D9%81%D8%B1%D9%87%D9%86%DA%AF%DB%8C-%D8%B5%D9%86%D8%A7%DB%8C%D8%B9-%D8%AF%D8%B3%D8%AA%DB%8C-%D9%88-%DA%AF%D8%B1%D8%AF%D8%B4%DA%AF%D8%B1%DB%8C">میراث فرهنگی، گردشگری و صنایع دستی</a> گیلان برگزار و با سه طرح اجرای تاسیسات گردشگری در حاشیه آب‌بندان‌های استان موافقت گردید.»</p>
      <p>وی ادامه داد: «در طی دو جلسه گذشته تعداد هشت طرح مصوب گردیده بود که با تصویب سه طرح اخیر در جلسه سوم این تعداد به ۱۱ طرح افزایش یافت که به منظور دریافت مجوزهای لازم اقدامات مورد نیاز در حال انجام است.» حسن پور در پایان افزود: «از این تعداد، ۳ طرح در رشت، ۲ طرح در رودبار، ۱ طرح در تالش، ۱ طرح در فومن، ۳ طرح در شفت و ۱ طرح گردشگری در آستارا اجرا خواهد شد.»</p>
    </article>
  </body>
</html>