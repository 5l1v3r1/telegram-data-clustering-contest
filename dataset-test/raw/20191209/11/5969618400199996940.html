<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/Cyprus/apoel-sta-ypopsin-o-kananti.5653397.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T11:50:00+00:00"/>
    <meta property="og:title" content="ΑΠΟΕΛ: Στα υπόψιν ο Κάναντι"/>
    <meta property="og:description" content="Ο ΑΠΟΕΛ έλυσε τη συνεργασία του με τον Τόμας Ντολ μετά την ήττα του Σαββάτου από τον Ολυμπιακό Λευκωσίας και ο Νταμίρ Κάναντι είναι βασικός υποψήφιος για να τον αντικαταστήσει."/>
  </head>
  <body>
    <article>
      <h1>ΑΠΟΕΛ: Στα υπόψιν ο Κάναντι</h1>
      <h2>Ο ΑΠΟΕΛ έλυσε τη συνεργασία του με τον Τόμας Ντολ μετά την ήττα του Σαββάτου από τον Ολυμπιακό Λευκωσίας και ο Νταμίρ Κάναντι είναι βασικός υποψήφιος για να τον αντικαταστήσει.</h2>
      <address><time datetime="2019-12-09T11:50:00+00:00">09 Dec 2019, 11:50</time> by <a rel="author">Βασίλης Τεμπέλης</a></address>
      <p>Ο Νταμίρ Κάναντι ο οποίος έχει λύσει τη συνεργασία του με τη Νυρεμβέργη από τις αρχές Νοεμβρίου αποτελεί φαβορί για να διαδεχθεί τον Τόμας Ντολ στο ΑΠΟΕΛ σύμφωνα με πληροφορίες του Sport24.gr μετά τη λύση της συνεργασίας των δύο πλευρών.</p>
      <p>Μετά την ήττα από τον Ολυμπιακό Λευκωσίας οι δύο πλευρές προχώρησαν στη λύση της συνεργασίας τους η οποία επισημοποιήθηκε τη Δευτέρα το πρωί.</p>
      <p>Αμέσως οι άνθρωποι του ΑΠΟΕΛ έψαξαν τη διάδοχη κατάσταση και το όνομα του Νταμίρ Κάναντι ο οποίος το προηγούμενο διάστημα έπαιξε δυνατά και για πάγκους ελληνικών ομάδων και κυρίως του Ατρόμητου είναι στην κορυφή της λίστας. Οι εξελίξεις αναμένονται άμεσες καθώς οι Κύπριοι δεν θέλουν να χάσουν χρόνο στην ανεύρεση του νέου τεχνικού.</p>
      <p>Η λύση της συνεργασίας με τον Ντολ αναφέρει:</p>
      <p>
        <i>"Η εταιρεία ΑΠΟΕΛ ΠΟΔΟΣΦΑΙΡΟ (ΔΗΜΟΣΙΑ) ΛΤΔ ανακοινώνει την κοινή συναινέσει λύση της συνεργασίας της, με τον προπονητή Thomas Doll.</i>
      </p>
      <p>
        <i>Επιθυμούμε να ευχαριστήσουμε τον κ. Doll για τη μεταξύ μας συνεργασία. Ανέλαβε την ομάδα σε μια δύσκολη περίοδο και κατάφερε να εκπληρώσει τον πρώτο μεγάλο στόχο που είχε ενώπιον του, για πρόκριση της ομάδας σε όμιλο του UEFA Europa League και στη συνέχεια, την πρόκριση στους «32» του θεσμού.</i>
      </p>
      <p>
        <i>Του ευχόμαστε ό,τι καλύτερο για τη συνέχεια της επαγγελματικής του καριέρας και της προσωπικής του ζωής.</i>
      </p>
      <p>
        <i>Ταυτόχρονα ανακοινώνουμε και την κοινή συναινέσει λύση της συνεργασίας μας, με τους Ralf Zumdick και Pasquale Rocco. Τους ευχαριστούμε θερμά για την προσφορά τους, στην ομάδα μας.</i>
      </p>
      <p>
        <i>Την ευθύνη των προπονήσεων της ομάδας θα αναλάβει ο Λούκας Χατζηλούκας".</i>
      </p>
      <p> </p>
    </article>
  </body>
</html>