<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361395"/>
    <meta property="og:site_name" content="СРБИЈА - РТРС"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="Вучић: Срби и Хрвати ће морати одговорније да се понашају и сарађују"/>
    <meta property="og:description" content="Предсједник Србије Александар Вучић изразио је увјерење да Србија са Хрватском, упркос проблемима из прошлости, имати у будућности много боље односе него што су били прије и поручио да ће и Срби и Хрвати морати одоговорније да се понашају и сарађују како би опстали у будућности."/>
  </head>
  <body>
    <article>
      <h1>Вучић: Срби и Хрвати ће морати одговорније да се понашају и сарађују</h1>
      <address>
        <time datetime="2019-12-09T11:30:00+00:00">09 Dec 2019, 11:30</time>
      </address>
      <p>
        <i>Предсједник Србије Александар Вучић изразио је увјерење да Србија са Хрватском, упркос проблемима из прошлости, имати у будућности много боље односе него што су били прије и поручио да ће и Срби и Хрвати морати одоговорније да се понашају и сарађују како би опстали у будућности.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1518/151822.jpg"/>
        <figcaption>Александар Вучић (Фото: TANJUG / ZORAN ZESTIC / bb)</figcaption>
      </figure>
      <p>– Стварно мислим да ће у у будућности, упркос чињеници да су Хрвати најмање популарни у Србији, а Срби у Хрватској, да ће Срби и Хрвати морати да буду, не у истој држави, већ да ће морати да буду заједно и да се заједнички сурпоставлају различитим проблемима који ће долазити споља ако желе да опстану – рекао је Вучић.</p>
      <p>Како је рекао, сви заједно ћемо морати да се одговорније понашамо уколико желимо да опастанемо.</p>
      <p>Хрватска књижевница Ведрана Рудан запитала је претходно Вучића, у емисији Хит твит на Пинку, зашто се не би након 30 година ставио "крст" на тај "одвратни рат и зашто стално извлачимо лешеве и убијене родитеље?".</p>
      <p>– Мислим да је проблем у политичарима, а не у обичним људима... Јесте ли ви миротворац, а они дивљаци који не дају? – запитала је Рудан предсједника Србије.</p>
      <p>Вучић је рекао да то не може да се догоди још, зато што Хрвати "обично траже од нас да се посипамо пепелом, да се извињавамо и да се никада не сјетимо Јасеновца".</p>
      <p>– А, овдје говоре само о ономе што бисмо само ми жељели да чуејмо и то тако иде – додао је Вучић.</p>
      <p>Рудан је питала да ли мисли да се у Србији “извлачи“ Јасеновац, па ове јаме и оне јаме и да ли можемо престати са тим због дјеце?</p>
      <p>Вучић је одговорио:</p>
      <p>- Ако би неко био у стању да престане са тим, ми би били спремни да каземо "у реду је да престанемо". Прихватам да престанем одмах, само да нам сутра не кажу како су у домовинском рату Срби агресори и овакви или онакви, али, они неће да прекину. Они (у Хрватској) ће рећи да је то залог за будућност и да Србија то мора да призна.</p>
      <p>Рудан је, такође, претходно питала Вучића засто се као предсједник највеће земље на Балкану више не посвети миру и да ли заиста мисли да постоји шанса да Хрватска нападне Србију, односно – зашто се Србија наоружава и ко је може напасти.</p>
      <p>– Не мисилим да је то реално (да Хрватска нападне Србију), не свакако у овом тренутку, не ни у будућности – рекао је Вучић и запитао Рудан да ли неко мисли да Србија треба да буде без војске.</p>
    </article>
  </body>
</html>