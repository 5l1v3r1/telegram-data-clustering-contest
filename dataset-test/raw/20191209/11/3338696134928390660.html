<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/brudna-gra-w-po-quotkidawa-jest-wsciekla-na-schetynequot,88474.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T11:59:00+00:00"/>
    <meta property="og:title" content="Brudna gra w PO? &quot;Kidawa jest wściekła na Schetynę&quot;"/>
    <meta property="og:description" content="- Kidawa jest wściekła na Schetynę, bo ewidentnie gra, żeby ją osłabić - napisano w najnowszym 'Newsweeku'. Informacja ma pochodzić od bliskiego współpracownika Małgorzaty Kidawy-Błońskiej. Tygodnik zwraca uwagę, że prezydenckie prawybory stały się elementem walki o przywództwo w Platformie Obywatelskiej."/>
  </head>
  <body>
    <article>
      <h1>Brudna gra w PO? "Kidawa jest wściekła na Schetynę"</h1>
      <h2>- Kidawa jest wściekła na Schetynę, bo ewidentnie gra, żeby ją osłabić - napisano w najnowszym "Newsweeku". Informacja ma pochodzić od bliskiego współpracownika Małgorzaty Kidawy-Błońskiej. Tygodnik zwraca uwagę, że prezydenckie prawybory stały się elementem walki o przywództwo w Platformie Obywatelskiej.</h2>
      <address><time datetime="2019-12-09T11:59:00+00:00">09 Dec 2019, 11:59</time> by <a rel="author" href="https://telewizjarepublika.pl/PR" target="_blank">PR</a></address>
      <p>- W Szczecinie na spotkaniu z Kidawą-Błońską było 150 osób. Na spotkania Jaśkowiaka, który jeździ po kraju z ludźmi Schetyny, przychodzi 30-40 osób - pisze poniedziałkowy "Newsweek", powołując się na jednego z szefów regionów PO.</p>
      <p>O tym, że Kidawa-Błońska jest wściekła na Schetynę bo ten, "gra" by ją osłabić, miał powiedzieć "Newsweekowi" bliski współpracownik kandydatki PO. </p>
      <p>Informator mówił także o samym momencie przekazania Kidawie-Błońskiej informacji o tym, że będzie w ogóle miała konkurenta. Miało się to wydarzyć w Zagrzebiu, gdzie wybierano Donalda Tuska na szefa Europejskiej Partii Ludowej.</p>
      <p>- Grzesiek tylko wysiadł z samolotu i mówi: Możecie się zdziwić, koperta wpłynęła do centrali wczoraj późnym wieczorem. Już w Chorwacji mówił w kuluarach szefom regionów, żeby popierali Jacka Jaśkowiaka, bo Kidawa nie ma szans pokonać Andrzeja Dudy. Zachował się bardzo nie w porządku - dodał ten sam rozmówca "Newsweeka".</p>
      <p>Tygodnik przypomina też, że Kidawa-Błońska publicznie mówiła, że ma żal do Jaśkowiaka, bo nie uprzedził jej o swoim starcie w wyborach.</p>
      <p>- Jak ja chciałam kandydować, to wyszłam i powiedziałam o tym ludziom. Jacek mógł choćby tweeta wysłać, a nie czekać z ogłoszeniem decyzji do ostatniego momentu - powiedziała Kidawa-Błońska tygodnikowi.</p>
      <p>"Newsweek" zwraca także uwagę, że Schetyna ogłosił prawybory, aby odwrócić uwagę od własnych problemów w partii: trzech przegranych wyborów z rzędu czy braku pomysłu na Platformę.</p>
      <p>- Uznał, że im więcej czasu upłynie od porażki w ostatnich wyborach, tym lepiej, bo ludzie zapomną o fatalnej kampanii. Jeździ po kraju, spotyka się z działaczami, zaprasza do siebie młodych. Ostatnio dał nawet regionom pieniądze z partyjnej kasy na organizację spotkań wigilijnych - pisze "Newsweek".</p>
      <p>Czytaj także:</p>
      <p>
        <a href="https://telewizjarepublika.pl/szokujaca-tresc-listu-do-poslanki-pis-quotzebys-zdechlaquot-borowiak-nawolywanie-frasyniuka-zbiera-zniwo,88473.html">Szokująca treść listu do posłanki PiS. "Żebyś zdechła". Borowiak: nawoływanie Frasyniuka zbiera żniwo</a>
      </p>
      <p>
        <a href="https://telewizjarepublika.pl/rosa-po-chciala-blysnac-atakujac-prezydenta-po-serii-pytan-gojskiej-okazalo-sie-ze-wiedze-ma-dziurawa-zobacz,88468.html">Rosa (PO) chciała błysnąć atakując prezydenta. Po serii pytań Gójskiej, okazało się, że wiedzę ma… „dziurawą” [ZOBACZ]</a>
      </p>
    </article>
  </body>
</html>