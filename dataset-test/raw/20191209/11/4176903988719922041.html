<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/uhapsenima-u-akciji-familija-sudice-se-u-hrvatskoj/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:28:00+00:00"/>
    <meta property="og:title" content="Uhapšenima u akciji „Familija“ sudiće se u Hrvatskoj"/>
    <meta property="og:description" content="ZAGREB, 9. decemba (Tanju) - Uhapšenima za krimčarenje 600 kilograma kokaina iz Južne Amerike u Evropu i Daleki istok, u akciji &quot;Familija&quot;, biće suđeno u"/>
  </head>
  <body>
    <article>
      <h1>Uhapšenima u akciji „Familija“ sudiće se u Hrvatskoj</h1>
      <address><time datetime="2019-12-09T11:28:00+00:00">09 Dec 2019, 11:28</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524191-750x430.jpg"/>
        <figcaption>Foto: Tanjug/pixabay.com, ilustracija</figcaption>
      </figure>
      <p>ZAGREB, 9. decemba (Tanju) – Uhapšenima za krimčarenje 600 kilograma kokaina iz Južne Amerike u Evropu i Daleki istok, u akciji „Familija“, biće suđeno u Hrvatskoj, jer, kako je ocenjeno, ta zemlja ima najbolju procesnu poziciju za krivični progon, saopštio je USKOK.</p>
      <p>To je oceneno u okviru dogovora s pedstavnicima nadležnih tela svih zemalja učesnica u toj akciji,</p>
      <p>Među uhapšenima ima i hrvatskih državaljana, a na sastanku u Evrodžastu učestvovali su i predstavnici italijanskih, francuski i švajcarskih tužilaca.</p>
      <p>U delu međunarodne akcije u Bazelu su 13. jula uhapšeni crnogorski državljanin Mišel Doković, češki državljanin Aleš Sokolik i hrvatski državljanin Silvio Beljević, a koji su u novembru izručeni Hrvatskoj. Okrivljeni se, zajedno s još pet osoba, terete za zločinačko udruživanje, krijumčarenje droge, zlouporabu položaja i vlasti, falsifikovanje isprava i nedozvoljeno posedovanje oružja.</p>
      <p>Dokoviću se stavlja na teret da je ustrojio zločinačku organizaciju koja je mlaznjacima krijumčarila velike količine kokaina iz Južne Amerike u Evropu i Daleki istok. Doković je rođen kao Iljmija Frključić u Podgorici, a otad je koristio brojne pseudonime i u više navrata bio je predmet obrade američkih bezbednosnih službi.</p>
      <p>O Dokoviću su u nekoliko navrata pisali američki mediji koji ističu da je on jedna od prvih osoba koja se u SAD-u bavila internet prevarama, a povezivali su ga i sa grupom koja je odgovorna za podmetanje požara, prevare s osiguranjima i bankovne prevare, krađe pošiljki, trgovinu drogom i pljačke zlatara.</p>
      <p>Izručenjem tri okrivljenika iz Švajcarske, Hrvatskoj je u ovom trenutku dostupno petero okrivljenih iz ovog predmeta, a traže se još dve osobe iz Srbije i jedna osoba iz Bosne i Hercegovine, prenela je Hina.</p>
      <p>Srbija je pokrenula postupak ustupanja krivičnog progona Hrvatskoj u odnosu na krivični predmet koji je formirala za potrebe ove operativne akcije.</p>
      <p>Krivični postupak povodom operativne akcije „Familia„ sprovodi se i u Češkoj i to protiv češkog državljanina, preostalog pripadnika ove kriminalne grupacije, uhapšeog u toj zemlji.</p>
      <p>Operativnu akciju „Familia„ realiziovala su nadležna tela Hrvatske u saradnji s nadležnima Češke, Srbije, Švajcarske i Francuske.</p>
      <p>Doprinos tokom istrage dale su Slovenija, Belgija i Holandija, a saradnja je ostvarena i s Italijom.</p>
      <p>Sprovođenje ove složene akcije na teritoriji više država rezultirala je i zaplenom milion evra u gotovini i luksuznih predmeta u vrednosti od nekoliko stotina hiljada evra pronađenih u Dokovićevom automobilu i kući u zagrebačkim Šestinama.</p>
      <p>Na osnovu rezultata ove operativne akcije u Hong Kongu je pronađen i oduzet još 421 kilogram kokaina.</p>
      <p>(Tanjug)</p>
    </article>
  </body>
</html>