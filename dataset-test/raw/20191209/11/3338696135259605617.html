<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/policja-prosi-o-pomoc-chodzi-o-sprawe-smierci-36-latka-rozpoznajesz-te-osoby,88472.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T11:32:00+00:00"/>
    <meta property="og:title" content="Policja prosi o pomoc! Chodzi o sprawę śmierci 36-latka. Rozpoznajesz te osoby?"/>
    <meta property="og:description" content="Policjanci z wydziału kryminalnego rybnickiej komendy prowadzą postępowanie w sprawie spowodowania ciężkiego uszczerbku na zdrowiu. W wyniku odniesionych obrażeń, 36-letni mężczyzna zmarł w szpitalu. Śledczy dążą do ustalenia tożsamości mężczyzny praz kobiety widocznych na opublikowanych zdjęciach. Wszystkie osoby posiadające jakiekolwiek informacje mogące pomóc w ustaleniu ich tożsamości oraz miejsca pobytu, proszone są o kontakt z Komendą Miejską Policji w Rybniku."/>
  </head>
  <body>
    <article>
      <h1>Policja prosi o pomoc! Chodzi o sprawę śmierci 36-latka. Rozpoznajesz te osoby?</h1>
      <h2>Policjanci z wydziału kryminalnego rybnickiej komendy prowadzą postępowanie w sprawie spowodowania ciężkiego uszczerbku na zdrowiu. W wyniku odniesionych obrażeń, 36-letni mężczyzna zmarł w szpitalu. Śledczy dążą do ustalenia tożsamości mężczyzny praz kobiety widocznych na opublikowanych zdjęciach. Wszystkie osoby posiadające jakiekolwiek informacje mogące pomóc w ustaleniu ich tożsamości oraz miejsca pobytu, proszone są o kontakt z Komendą Miejską Policji w Rybniku.</h2>
      <address><time datetime="2019-12-09T11:32:00+00:00">09 Dec 2019, 11:32</time> by <a rel="author" href="https://telewizjarepublika.pl/PR" target="_blank">PR</a></address>
      <p>Policjanci z wydziału kryminalnego rybnickiej komendy ustalają tożsamość i poszukują kobiety oraz mężczyzny, podejrzewanego o dokonanie przestępstwa spowodowania ciężkiego uszczerbku na zdrowiu ze skutkiem śmiertelnym.</p>
      <p>Do zdarzenia doszło 1 grudnia, około godziny 20.00 na ulicy Zamkowej w Rybniku.</p>
      <p>Z informacji śledczych wynika, że mężczyzna wraz z kobietą robili sobie zdjęcia na tle pomnika byłego burmistrza miasta. W pewnym momencie podszedł do nich mężczyzna i doszło do szarpaniny, w trakcie której podejrzewany uderzył w twarz pokrzywdzonego. Mężczyzna upadł na ziemię i doznał urazu głowy. W wyniku odniesionych obrażeń pokrzywdzony zmarł w szpitalu. Kobieta i mężczyzna oddalili się z miejsca zdarzenia.</p>
      <p>Za zgodą rybnickiej prokuratury publikujemy zdjęcie z monitoringu, którego kamery zarejestrowały podejrzewanego mężczyznę wraz z partnerką.</p>
      <figure>
        <img src="https://telewizjarepublika.pl/uploads/ibrowser/57595635_670.jpg"/>
      </figure>
      <p>
        <b>Wszystkie osoby mogące pomóc w zidentyfikowaniu mężczyzny oraz posiadające jakiekolwiek informacje mogące pomóc w ustaleniu jego miejsca pobytu, proszone są przez policję o kontakt z dyżurnym Komendy Miejskiej Policji w Rybniku pod numerem telefonu (32) 429 52 55, Wydziałem Kryminalnym KMP w Rybniku osobiście, mailowo: kryminalny@rybnik.ka.policja.gov.pl lub telefonicznie - (32) 429 52 80. Można także skontaktować się z najbliższą jednostką policji tel. 997 lub wybrać numer alarmowy 112.</b>
      </p>
      <p>Czytaj także:</p>
      <p>
        <a href="https://telewizjarepublika.pl/przerazajaca-zbrodnia-na-slasku-18-latek-zabil-rodzicow-i-brata,88465.html">Przerażająca zbrodnia na Śląsku. 18-latek zabił rodziców i brata</a>
      </p>
      <p>
        <a href="https://telewizjarepublika.pl/kaleta-co-by-sie-stalo-gdyby-ktorys-z-tych-kandydatow-po-nie-daj-boze-te-wybory-wygral-mnie-by-to-przerazalo-jako-polaka-i-jako-parlamentarzyste,88464.html">Kaleta: Co by się stało gdyby któryś z tych kandydatów PO nie daj Boże te wybory wygrał. Mnie by to przerażało jako Polaka i jako parlamentarzystę</a>
      </p>
    </article>
  </body>
</html>