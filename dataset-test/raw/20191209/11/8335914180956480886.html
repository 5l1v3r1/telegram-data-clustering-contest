<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/goranov-sivite-oboroti-triabva-da-sa-fokus-25-mlrd.-lv.-se-vyrtiat-6103057"/>
    <meta property="og:site_name" content="Vesti"/>
    <meta property="article:published_time" content="2019-12-09T11:12:00+00:00"/>
    <meta property="og:title" content="Горанов: Сивите обороти трябва да са фокус, 25 млрд. лв. се въртят"/>
    <meta property="og:description" content="В България делът на лицата в сивата икономика е по-малък в сравнение с ЕС - 15,9%"/>
  </head>
  <body>
    <article>
      <h1>Горанов: Сивите обороти трябва да са фокус, 25 млрд. лв. се въртят</h1>
      <h2>В България делът на лицата в сивата икономика е по-малък в сравнение с ЕС - 15,9%</h2>
      <address><time datetime="2019-12-09T11:12:00+00:00">09 Dec 2019, 11:12</time> by <a rel="author">Виолета Русенова</a></address>
      <p>Сивите обороти трябва постоянно да бъдат на вниманието на приходните администрации. Затова правителството от лятото на 2018 г. е започнало нов проект за пълно обхващане на оборотите във всички сфери на икономиката. Този проект е по-известен като "дебат по Наредба номер 18". Това каза министърът на финансите Владислав Горанов в сградата на КНСБ по време на заключителния форум на проекта "Активно гражданско участие за превенция и ограничаване на недекларираната заетост в България".</p>
      <p>
        <a href="https://www.vesti.bg/bulgaria/nzok-problemite-se-zamitat-naprezhenieto-narastva-6102546">НЗОК: Проблемите се замитат, напрежението остава </a>
      </p>
      <p>По думите му тази наредба няма да разреши всички проблеми, но създава един инструментариум в полза на приходната администрация. Този инструментариум ще даде възможност в максимална степен да бъдат обхванати всички процеси, така че да не се допуска възможността за формиране на сиви обороти. По думите му през годините са предприемани много стъпки и действия в борбата със сивата икономика. Това обаче е "едно неравно състезание" между тези, които като бизнес модел и начин на живот искат да избегнат плащанията. Горанов смята, че трябва да има по-голямо гражданско съзнание и нетърпимост към подобно поведение. Той увери, че в средите на финансовото министерство, НАП и митниците денонощно се мисли по тази тема, предаде БТА.</p>
      <p>
        <a href="https://www.vesti.bg/bulgaria/kakvi-sa-prioritetite-v-biudzhet-2020-6101515">Образование и здравеопазване - основни приоритети в бюджета за 2020 г.</a>
      </p>
      <p>Министърът на труда и социалната политика Деница Сачева добави, че истинската битка преминава през това всеки един български гражданин да има нетърпимост към сивата икономика. Тя посочи, че в България делът на лицата с недекларирана заетост е под средното европейски равнище - 15,9 процента, на фона на 16,3 на сто за Европа. Това обаче не е повод да не се търси решение на сериозните проблеми, които са поставени и в този проект. Според нея са били направени редица изменения на законите през последните години. Усилията обаче трябва да бъдат насочени и към това да се погледнат какви са истинските причини за сивата икономика. По думите й една от причините е липсата на данъчен морал. Има и ситуации, в които недекларираният труд е рационален избор. Затова всички предложения, които са представени в този проект, ще бъдат разглеждани, защото има нужда от промени в законодателството, за да стане по-гъвкаво.</p>
      <p>
        <a href="https://www.vesti.bg/bulgaria/prieha-biudzheta-na-nzok-i-doo-na-pyrvo-chetene-6102010">Приеха бюджета на НЗОК и ДОО на първо четене</a>
      </p>
      <p>Президентът на КНСБ Пламен Димитров посочи, че последните показателите на Индекса "Икономика на светло" показват, че през последните 10 години сивата икономика намалява, но все още е над 20 процента. Това означава, че повече от 25 млрд. лева са недекларираните средства, което води до изкривявания в икономическия, социалния и обществено-политическия живот. Според него сивата икономика убива лоялната конкуренция. В предлагания план от КНСБ се предлагат промени в Кодекса на труда, Закона за обществените поръчки и други нормативни актове. "Много е направено, но има и много още проблеми, които трябва да се разрешат", заяви Пламен Димитров.</p>
      <p>
        <a href="https://www.vesti.bg/bulgaria/knsb-biudzhetyt-se-uvelichava-no-ne-za-vsichki-6101782">КНСБ: Бюджетът се увеличава, но не за всички </a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>