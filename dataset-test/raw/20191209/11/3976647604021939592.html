<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/nordman-till-vara-konserthus/"/>
    <meta property="og:site_name" content="Skövde Nyheter"/>
    <meta property="article:published_time" content="2019-12-09T11:03:46+00:00"/>
    <meta property="og:title" content="Nordman till Vara konserthus"/>
    <meta property="og:description" content="Nordman är tillbaka – i år firar de 25 år med albumet ”Tänk om” som släpptes i oktober. I vår väntar en omfattande Sverigeturné med konserter där Mats Wester och Håkan Hemlin berättar sin händelserika historia varvat med musik. Den 18 mars kommer de till Vara konserthus."/>
  </head>
  <body>
    <article>
      <h1>Nordman till Vara konserthus</h1>
      <address>
        <time datetime="2019-12-09T11:03:46+00:00">09 Dec 2019, 11:03</time>
      </address>
      <p>
        <i>Nordman är tillbaka – i år firar de 25 år med albumet ”Tänk om” som släpptes i oktober. I vår väntar en omfattande Sverigeturné med konserter där Mats Wester och Håkan Hemlin berättar sin händelserika historia varvat med musik. Den 18 mars kommer de till Vara konserthus.</i>
      </p>
      <p>– Vi är ju mer ett liveband egentligen. Det ger oss en otrolig energi att möta publiken. En stor del av dem blev våra fans redan som barn, i dag har de med sig sina egna barn, Mats berättar Mats Wester som skapar musiken i ett pressmeddelande. och fortsätter;</p>
      <p>– Det blir mycket allsång, texterna har betytt så mycket för så många.</p>
      <p>Mycket handlar med andra ord om att återvinna det gamla samtidigt som Nordman är måna om att skapa något helt nytt och fräscht.</p>
      <p>– Det här med recycling är något som vi tycker är viktigt, inom alla områden. Man skulle nog kunna säga att vi återvinner oss själva, säger Mats.</p>
      <p>Det hinner hända mycket på 25 år, och kanske är det först nu som Nordman verkligen hittat hem. De har borstat av allt vägdamm, lyft blicken och tittat framåt men också inåt. Någonstans där, i korsningen av gammalt och nytt, återupptäckte de glädjen till musiken och den långa vänskapen.</p>
      <p>Under hösten har Nordman firat sitt jubileum med två speciella kvällar på Cirkus i Stockholm och på Stora Teatern i Göteborg. Nu går resan vidare ut i landet.</p>
      <details>
        <summary><b>Här ser du Nordman våren 2020:<br/></b>18/3 Vara Konserthus<br/>19/3 Värnamo, Gummifabriken<br/>20/3 Kristianstad, Kulturkvarteret<br/>..</summary>
        <h4>Här ser du Nordman våren 2020:</h4>
        <p>18/3 Vara Konserthus</p>
        <p>19/3 Värnamo, Gummifabriken</p>
        <p>20/3 Kristianstad, Kulturkvarteret</p>
        <p>27/3 Bollnäs Kulturhus</p>
        <p>28/3 Östersund, Folkets Hus</p>
        <p>29/3 Gävle Konserthus</p>
        <p>2/4 Nyköping, Culturum</p>
        <p>3/4 Kungsbacka Teater</p>
      </details>
    </article>
  </body>
</html>