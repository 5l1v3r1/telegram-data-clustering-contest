<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7166183/%D9%BE%D8%A7%D8%B3%D8%AE-%D8%A2%DB%8C%D8%AA%E2%80%8C%D8%A7%D9%84%D9%84%D9%87-%D8%B9%D8%A8%D8%A7%D8%AF%DB%8C-%D8%A8%D9%87-%DB%8C%DA%A9-%D8%B4%D8%A7%DB%8C%D8%B9%D9%87"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="پاسخ آیت‌الله عبادی به یک شایعه"/>
    <meta property="og:description" content="پس از پخش شایعاتی در فضای مجازی مبنی بر توصیه نماینده ولی فقیه در خراسان‌جنوبی به یکی از نامزد‌های انتخاباتی، دفتر ایشان طی بیانیه‌ای به این شایعات پاسخ داد."/>
  </head>
  <body>
    <article>
      <h1>پاسخ آیت‌الله عبادی به یک شایعه</h1>
      <address>
        <time datetime="2019-12-09T11:19:00+00:00">09 Dec 2019, 11:19</time>
      </address>
      <h3>پس از پخش شایعاتی در فضای مجازی مبنی بر توصیه نماینده ولی فقیه در خراسان‌جنوبی به یکی از نامزد‌های انتخاباتی، دفتر ایشان طی بیانیه‌ای به این شایعات پاسخ داد.</h3>
      <p>به گزارش <a href="https://www.yjc.ir/fa/states">گروه استان های</a> <a href="https://www.yjc.ir/fa/states">باشگاه خبرنگاران جوان</a>، پس از پخش شایعاتی درفضای مجازی مبنی بر توصیه نماینده ولی فقیه در خراسان‌جنوبی به یکی از نامزد‌های انتخاباتی مجلس یازدهم جهت ثبت‌نام در این انتخابات، دفتر ایشان طی بیانیه‌ای به این شایعات پاسخ داد.</p>
      <p>متن پیام دفتر <b>آیت‌الله عبادی</b> نماینده ولی فقیه در خراسان جنوبی و امام جمعه بیرجند بدین شرح است:</p>
      <p>بسم الله الرحمن الرحیم</p>
      <p>در پاسخ به سؤالی در خصوص اینکه آیا حاج آقای عبادی از فرد یا افرادی به منظور شرکت در یازدهمین دوره<b> انتخابات مجلس</b> شورای اسلامی دعوت نموده‌اند؟ جهت آگاهی و بهره‌مندی شهروندان و مخاطبین گرامی، متن توصیه کلی و عمومی نماینده معزز، ولی فقیه در خراسان‌جنوبی منتشر می‌گردد.</p>
      <p>با همه اشخاصی که از همه شهرستان‌های استان خراسان‌جنوبی، چه تماس گرفته‌اند و یا حضوراً تشریف آورده‌اند، یک حرف کلی را مطرح کرده‌ایم و آن هم این است که مسئله شرکت در انتخابات، واجب کفایی است و کسانی که در خود صلاحیت آن را می‌بینند بر آن‌ها لازم است که این مسؤولیت را بپذیرند.<br/>‌<br/>می‌شنویم برخی افراد از این جمله به عنوان عبارت مخصوص به خود برداشت نموده‌اند که اینگونه نیست و بنده برای همه یک حرف گفته‌ام که مرتبط به تشویق برای اقامه این واجب بوده است و قاعده کلی می‌باشد.</p>
      <p>و السلام علیکم و رحمة الله</p>
      <p>سید علیرضا عبادی نماینده، ولی فقیه در خراسان جنوبی و امام جمعه بیرجند</p>
      <p>انتهای پیام/م</p>
    </article>
  </body>
</html>