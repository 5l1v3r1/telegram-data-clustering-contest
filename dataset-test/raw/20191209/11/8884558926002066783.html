<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/poslovil-se-je-rene-auberjonois-glavni-varnostnik"/>
    <meta property="og:site_name" content="Primorske novice"/>
    <meta property="article:published_time" content="2019-12-09T11:15:39+00:00"/>
    <meta property="og:title" content="Poslovil se je Rene Auberjonois, “glavni varnostnik Od”"/>
    <meta property="og:description" content="V 80. letu starosti je v soboto umrl ameriški igralec Rene Auberjonois, znan predvsem po vlogi v kultni televizijski seriji Zvezdne steze. Kot je za portal Entertainment Weekly sporočil igralčev sin Remy Auberjonois, je bil za igralca usoden pljučni rak."/>
  </head>
  <body>
    <article>
      <h1>Poslovil se je Rene Auberjonois, “glavni varnostnik Od”</h1>
      <address><time datetime="2019-12-09T11:15:39+00:00">09 Dec 2019, 11:15</time> by <a rel="author">STA</a></address>
      <p>
        <b>V 80. letu starosti je v soboto umrl ameriški igralec Rene Auberjonois, znan predvsem po vlogi v kultni televizijski seriji Zvezdne steze. Kot je za portal Entertainment Weekly sporočil igralčev sin Remy Auberjonois, je bil za igralca usoden pljučni rak.</b>
      </p>
      <figure>
        <img src="https://static.primorske.si/foto/highres/gnweb/722895_283-rene.jpg"/>
        <figcaption>V 80. letu starosti je v soboto umrl ameriški igralec Rene Auberjonois, znan predvsem po vlogi v kultni televizijski seriji Zvezdne steze. Foto: Vir: Wikipedia</figcaption>
      </figure>
      <p><b>LOS ANGELES</b> &gt; Igralska kolega iz serije Zvezdne steze <b>George Takei</b> in <b>William Shatner</b> sta že izrazila svojo žalost. Takei je na Twitterju zapisal: "To je strahotna izguba." Dodal je: "Bil je najbolj čudovit, ljubeč in inteligenten moški, kar sem jih poznal." Shatner pa je zapisal, da bo v spominu ohranil svoje "čudovito prijateljstvo" z Auberjonoisom.</p>
      <figure>
        <iframe src="https://www.youtube.com/embed/P8O80I9OgR4" width="560" height="315" data-service="Youtube" scrolling="no"/>
      </figure>
      <p>V televizijski seriji Zvezdne steze: Deep Space Nine je Auberjonois med letoma 1993 in 1999 nastopal v vlogi glavnega varnostnika Oda. V televizijski seriji Zvezde na sodišču je več let od leta 2004 nastopal v vlogi odvetnika. Zaigral je tudi v več celovečernih filmih, med drugim v MASH.</p>
    </article>
  </body>
</html>