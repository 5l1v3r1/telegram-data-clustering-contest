<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813505/%D9%85%D8%B3%D8%A6%D9%88%D9%84%D8%A7%D9%86-%D8%A7%D8%B1%D8%AA%D8%A8%D8%A7%D8%B7-%D9%85%D8%B1%D8%AF%D9%85%DB%8C-%D8%B1%D8%A7-%D8%AF%D8%B1-%D8%A7%D9%88%D9%84%D9%88%DB%8C%D8%AA-%D9%82%D8%B1%D8%A7%D8%B1-%D8%AF%D9%87%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:55:40+00:00"/>
    <meta property="og:title" content="مسئولان ارتباط مردمی را در اولویت قرار دهند"/>
    <meta property="og:description" content="ایسنا/ایلام استاندار ایلام از مدیران خواست حداقل یک روز در هفته برنامه ملاقات عمومی داشته باشند و از نزدیک به خواسته‌ها و مطالبات مردمی رسیدگی کنند."/>
  </head>
  <body>
    <article>
      <h6 class="kicker">استاندار ایلام :</h6>
      <h1>مسئولان ارتباط مردمی را در اولویت قرار دهند</h1>
      <address>
        <time datetime="2019-12-09T11:55:40+00:00">09 Dec 2019, 11:55</time>
      </address>
      <p>ایسنا/ایلام استاندار ایلام از مدیران خواست حداقل یک روز در هفته برنامه ملاقات عمومی داشته باشند و از نزدیک به خواسته‌ها و مطالبات مردمی رسیدگی کنند.</p>
      <p>«قاسم سلیمانی‌دشتکی» در حاشیه دیدار مردمی با تاکید بر این که مسئولان باید همواره در دسترس مردم باشند، اظهار کرد: ارتباط سهل و ساده مردم با مسئولان یک ضرورت است و مدیران باید این مهم را در اولویت برنامه‌های خود قرار دهند.</p>
      <p>وی گفت: به معاونین، مدیران دستگاه های اجرایی و فرمانداران بخشنامه کرده ایم که حداقل یک روز در هفته برنامه ملاقات عمومی داشته باشند و از نزدیک به خواسته‌ها و مطالبات مردمی رسیدگی کنند.</p>
      <p>در این برنامه شهروندان از نزدیک خواسته‌ها و مطالبات خود را مطرح کردند و در ادامه استاندار ایلام دستورات لازم در جهت رفع مشکلات به مدیران مربوطه صادر کرد.</p>
      <p>نکته قابل توجه در این دیدارها حضور دستگاه های ذی ربط متناسب با خواسته ها و مطالبات مردمی بود، به طوری که افرادی که خواستار ملاقات با استاندار بودند از قبل از طریق حضور در دفترمدیریت عملکرد، بازرسی و امور حقوقی استانداری ایلام و یا از طریق شماره تلفن ۱۱۱ سامانه سامد مسائل و مشکلات خود را ثبت کرده بودند و امروز به تناسب این مطالبات مدیران دستگاه های مرتبط در برنامه ملاقات مردمی حضور یافته و به درخواست‌های مردمی پاسخ دادند.</p>
      <p>انتهای پیام</p>
    </article>
  </body>
</html>