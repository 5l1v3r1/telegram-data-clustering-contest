<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/samsung-galaxy-a51-galaxy-a71-galaxy-s10-lite-galaxy-note-10-lite-cena-europa/"/>
    <meta property="og:site_name" content="Tabletowo.pl"/>
    <meta property="article:published_time" content="2019-12-09T11:00:00+00:00"/>
    <meta property="og:title" content="Tyle mogą kosztować Galaxy A51, Galaxy A71, Galaxy S10 Lite i Galaxy Note 10 Lite"/>
    <meta property="og:description" content="Jeszcze przed oficjalną premierą poznaliśmy prawdopodobne ceny Galaxy A51, Galaxy A71, Galaxy S10 Lite i Galaxy Note 10 Lite w Europie."/>
  </head>
  <body>
    <article>
      <h1>Tyle mogą kosztować Galaxy A51, Galaxy A71, Galaxy S10 Lite i Galaxy Note 10 Lite</h1>
      <address><time datetime="2019-12-09T11:00:00+00:00">09 Dec 2019, 11:00</time> by <a rel="author" href="https://www.tabletowo.pl/author/dabek/" target="_blank">Grzegorz Dąbek</a></address>
      <p>
        <b>Już w najbliższy czwartek, 12 grudnia 2019 roku, Samsung zaprezentuje nowe smartfony z serii Galaxy A: modele <a href="https://www.tabletowo.pl/samsung-galaxy-a51-otwor-w-ekranie-jak-galaxy-note-10/"><i>Galaxy A51</i></a> i <a href="https://www.tabletowo.pl/samsung-galaxy-a71-otwor-w-ekranie/"><i>Galaxy A71</i></a>. Jeszcze przed premierą poznaliśmy ich prawdopodobne ceny w Europie. Jednocześnie dowiadujemy się też, ile mogą kosztować na Starym Kontynencie <a href="https://www.tabletowo.pl/samsung-galaxy-s10-lite-galaxy-a91-rendery-wyglad-design/"><i>Galaxy S10 Lite</i></a> i <a href="https://www.tabletowo.pl/smartfon-samsung-galaxy-note-10-lite-galaxy-a81-rendery/"><i>Galaxy Note 10 Lite</i></a>.</b>
      </p>
      <p>Samsung zaskakująco szybko zdecydował się zaprezentować <a href="https://www.tabletowo.pl/samsung-galaxy-a51-otwor-w-ekranie-jak-galaxy-note-10/"><i>Galaxy A51</i></a> i <i><a href="https://www.tabletowo.pl/samsung-galaxy-a71-otwor-w-ekranie/">Galaxy A71</a></i>, ponieważ ich poprzednicy zadebiutowali – odpowiednio – w lutym i marcu 2019 roku. Od ich premiery nie minął więc jeszcze rok. Jednocześnie niedawno okazało się, że Koreańczycy planują wprowadzić na rynek również wersje „Lite” swoich tegorocznych flagowców: <a href="https://www.tabletowo.pl/samsung-galaxy-s10-lite-galaxy-a91-rendery-wyglad-design/"><i>Galaxy S10 Lite</i></a> i <a href="https://www.tabletowo.pl/smartfon-samsung-galaxy-note-10-lite-galaxy-a81-rendery/"><i>Galaxy Note 10 Lite</i></a>.</p>
      <h4>Cena Galaxy A51, Galaxy A71, Galaxy S10 Lite i Galaxy Note 10 Lite w Europie</h4>
      <p>Jeszcze przed oficjalną premierą jeden ze słowackich sklepów umieścił na swojej stronie nowe smartfony Samsunga wraz z ich cenami. Podaje on, że w Europie <a href="https://www.tabletowo.pl/samsung-galaxy-a51-otwor-w-ekranie-jak-galaxy-note-10/"><i>Galaxy A51</i></a> będzie kosztować 375 euro (równowartość ~1600 złotych), <i><a href="https://www.tabletowo.pl/samsung-galaxy-a71-otwor-w-ekranie/">Galaxy A71</a></i> 469 euro (~2000 złotych), <a href="https://www.tabletowo.pl/samsung-galaxy-s10-lite-galaxy-a91-rendery-wyglad-design/"><i>Galaxy S10 Lite</i></a> 609 euro (~2600 złotych), a <a href="https://www.tabletowo.pl/smartfon-samsung-galaxy-note-10-lite-galaxy-a81-rendery/"><i>Galaxy Note 10 Lite</i></a> 669 euro (~2850 złotych).</p>
      <p>Szczególnie ceny nowych smartfonów z serii Galaxy A wydają się trochę (za) wysokie, ponieważ bezpośredni poprzednicy w dniu premiery kosztowali – odpowiednio – 349 euro i 399 euro. Z drugiej strony, kolejne generacje zazwyczaj są droższe, więc nie można wykluczyć wzrostu cen, szczególnie że <a href="https://www.tabletowo.pl/samsung-galaxy-a51-otwor-w-ekranie-jak-galaxy-note-10/"><i>Galaxy A51</i></a> i <i><a href="https://www.tabletowo.pl/samsung-galaxy-a71-otwor-w-ekranie/">Galaxy A71</a></i> zaoferują wiele nowych rozwiązań, m.in. wyświetlacze z okrągłym otworem na aparat do selfie i rozmów wideo oraz poczwórne aparaty na panelach tylnych.</p>
      <p>Jeśli zaś chodzi o <a href="https://www.tabletowo.pl/samsung-galaxy-s10-lite-galaxy-a91-rendery-wyglad-design/"><i>Galaxy S10 Lite</i></a> i <a href="https://www.tabletowo.pl/smartfon-samsung-galaxy-note-10-lite-galaxy-a81-rendery/"><i>Galaxy Note 10 Lite</i></a>, to ich ceny nie wydają się wygórowane, jak na Samsunga oczywiście. Wystarczy sobie bowiem przypomnieć, że <a href="https://www.tabletowo.pl/samsung-galaxy-a80-nowa-nizsza-cena-2499-zlotych/">Galaxy A80</a> kosztował w Polsce na start aż 2899 złotych (w Europie 649 euro). Jeśli jednak smartfony trafią do kraju nad Wisłą, można się spodziewać, że ich ceny będą wyższe (nowego Notatnika prawdopodobnie przekroczy 3000 złotych).</p>
      <p>Co ciekawe, sklep twierdzi, że <a href="https://www.tabletowo.pl/samsung-galaxy-a51-otwor-w-ekranie-jak-galaxy-note-10/"><i>Galaxy A51</i></a> i <a href="https://www.tabletowo.pl/samsung-galaxy-a71-otwor-w-ekranie/"><i>Galaxy A71</i></a> oraz <a href="https://www.tabletowo.pl/samsung-galaxy-s10-lite-galaxy-a91-rendery-wyglad-design/"><i>Galaxy S10 Lite</i></a> i <a href="https://www.tabletowo.pl/smartfon-samsung-galaxy-note-10-lite-galaxy-a81-rendery/"><i>Galaxy Note 10 Lite</i></a> mają być dostępne od 27 grudnia 2019 roku, mimo że ostatnio pojawiły się doniesienia, według których <a href="https://www.tabletowo.pl/premiera-samsung-galaxy-s10-lite-galaxy-note-10-lite-opozniona-styczen-2020/">Samsung przeniósł premierę modeli z dopiskiem „Lite” na styczeń 2020 roku</a>.</p>
      <p>Zobacz też:</p>
      <ul>
        <li>
          <a href="https://www.tabletowo.pl/samsung-galaxy-a51-otwor-w-ekranie-jak-galaxy-note-10/">Rendery Samsunga Galaxy A51</a>
        </li>
        <li>
          <a href="https://www.tabletowo.pl/samsung-galaxy-a71-otwor-w-ekranie/">Rendery Samsunga Galaxy A71</a>
        </li>
        <li>
          <a href="https://www.tabletowo.pl/samsung-galaxy-s10-lite-galaxy-a91-rendery-wyglad-design/">Rendery Samsunga Galaxy S10 Lite</a>
        </li>
        <li>
          <a href="https://www.tabletowo.pl/smartfon-samsung-galaxy-note-10-lite-galaxy-a81-rendery/">Rendery Samsunga Galaxy Note 10 Lite</a>
        </li>
      </ul>
      <p>Źródło: <a href="https://www.galaxyclub.nl/nieuws/prijzen-voor-samsung-galaxy-a51-a71-s10-lite-note-10-lite/">GalaxyClub</a> via <a href="https://www.sammobile.com/news/retailers-reveals-samsung-galaxy-s10-lite-note-10-lite-a51-a71-prices">SamMobile</a></p>
      <p>Kategorie <a href="https://www.tabletowo.pl/category/systemy/android-2/">Android</a><a href="https://www.tabletowo.pl/category/plotki-przecieki/">Plotki / Przecieki</a><a href="https://www.tabletowo.pl/category/producenci-2/samsung/">Samsung</a><a href="https://www.tabletowo.pl/category/sprzet-2/phablety-2/">Smartfony</a> Powiązane tematy <a href="https://www.tabletowo.pl/tag/samsung-galaxy-a51/">Samsung Galaxy A51</a><a href="https://www.tabletowo.pl/tag/samsung-galaxy-a51-cena/">Samsung Galaxy A51 cena</a><a href="https://www.tabletowo.pl/tag/samsung-galaxy-a71/">Samsung Galaxy A71</a><a href="https://www.tabletowo.pl/tag/samsung-galaxy-a71-cena/">Samsung Galaxy A71 cena</a><a href="https://www.tabletowo.pl/tag/samsung-galaxy-s10-lite/">Samsung Galaxy S10 Lite</a><a href="https://www.tabletowo.pl/tag/samsung-galaxy-s10-lite-cena/">Samsung Galaxy S10 Lite cena</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/samsung-galaxy-a51-galaxy-a71-galaxy-s10-lite-galaxy-note-10-lite-cena-europa/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>