<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/ukrayini_v_energetychnomu_plani_nayblyzhchym_chasom_nichogo_ne_zagrozhuye_goncharuk"/>
    <meta property="og:site_name" content="espreso.tv"/>
    <meta property="article:published_time" content="2019-12-09T11:15:00+00:00"/>
    <meta property="og:title" content="Україні в енергетичному плані найближчим часом нічого не загрожує, - Гончарук"/>
    <meta property="og:description" content="Прем'єр-міністр Олексій Гончарук запевнив, що Україна забезпечена всіма необхідними ресурсами для уникнення енергетичної кризи цього опалювального сезону незалежно від результатів перемовин про транзит газу"/>
  </head>
  <body>
    <article>
      <h1>Україні в енергетичному плані найближчим часом нічого не загрожує, - Гончарук</h1>
      <address>
        <time datetime="2019-12-09T11:15:00+00:00">09 Dec 2019, 11:15</time>
      </address>
      <p>Прем'єр-міністр Олексій Гончарук запевнив, що Україна забезпечена всіма необхідними ресурсами для уникнення енергетичної кризи цього опалювального сезону незалежно від результатів перемовин про транзит газу</p>
      <p>Про це він заявив, в ефірі "ТСН" увечері в неділю, 8 грудня.</p>
      <p>"Україна забезпечена і газом і вугіллям, і всіма необхідними ресурсами, щоб спокійно пройти цю зиму. Взагалі про цю зиму мова не йде. Ми заздалегідь подбали про те, щоб Україні нічого в енергетичному плані не загрожувало найближчим часом", - підкреслив Гончарук.</p>
      <p>Прем’єр заявив про бажання України укласти довгостроковий контракт на заміну чинному, термін дії якого закінчується 1 січня 2020 року.</p>
      <p>"У нас тривають тристоронні переговори... Україна займає чітку позицію - нам потрібен довгостроковий контракт на 10 років із достатніми обсягами газу для того, щоб забезпечити енергетичну безпеку Європи", - пояснив прем'єр.</p>
      <ul>
        <li>Нагадаємо, <a href="https://espreso.tv/news/2019/12/02/zelenskyy_dopustyv_obgovorennya_kontraktu_na_tranzyt_gazu_z_putinym_v_paryzhi">президент </a><a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> допускає, що питання про укладення нового контракту на транзит російського буде обговорюватися в рамках нормандської зустрічі.</li>
        <li>28 листопада у Відні відбулися <a href="https://espreso.tv/news/2019/11/28/gazprom_zayavyv_pro_dvostoronni_peremovyny_z_ukrayinoyu">українсько-російські переговори</a> щодо газу.</li>
        <li>До цього прем'єр-міністр України Олексій Гончарук прокоментував <a href="https://espreso.tv/news/2019/11/27/ne_isnuye_okremykh_peremovyn_pro_kupivlyu_gazu_v_rf_goncharuk">ймовірні поставки російського</a> газу.</li>
        <li>Крайній термін <a href="https://espreso.tv/news/2019/11/27/u_naftogazi_nazvaly_dedlayn_dlya_ukladannya_gazovoyi_ugody_z_rf_schodo_tranzytu">для укладення довгострокового контракту</a> на транзит російського газу в Європу через територію України за європейськими правилами і українським законодавством спливає 13 грудня.</li>
        <li>18 листопада у Газпромі заявили, що надіслали Нафтогазу офіційну пропозицію про укладання нової угоди на транзит газу на 1 рік або продовження чинних контрактів. Умовою цього є відмова України від претензій до Газпрому в межах перемоги у Стокгольмському арбітражі, а також від штрафу, який на Газпром наклав українських антимонопольний комітет.</li>
        <li>Україна потенційно <a href="https://espreso.tv/news/2019/12/02/vidnovlennya_pryamogo_postachannya_gazu_z_rf_zalezhyt_vid_vyplaty_gazpromom_3_mlrd_borgu_pislya_peremogy_v_sudakh_minenergo">може погодитися на пряме постачання газу з Росії</a> після 4 років відмови після виплати Газпромом свого боргу перед Нафтогазом за рішенням Стокгольмського арбітражу, повідомив міністр енергетики Оржель.</li>
        <li>5 грудня у Міністерстві енергетики та захисту довкілля України повідомили, що<a href="https://espreso.tv/news/2019/12/05/zaplanovanykh_na_5_grudnya_peregovoriv_pro_tranzyt_gazu_z_rf_ne_bude_minenergo"> анонсованих переговорів у тристоронньому форматі </a>про укладання нового контракту на транзит російського газу через Україну не буде.</li>
      </ul>
    </article>
  </body>
</html>