<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/natuur-en-milieu/1326888/klimaatmodellen-voorspellen-al-vijftig-jaar-de-opwarming-van-de-aarde-precies-goed.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-12-09T11:23:50+00:00"/>
    <meta property="og:title" content="Klimaatmodellen voorspellen al vijftig jaar de opwarming van de aarde precies goed"/>
    <meta property="og:description" content="Klimaatontkenners zetten maar wat graag hun vraagtekens bij de klimaatmodellen van wetenschappers. Toch blijken die modellen de opwarming van de aarde al bijna vijftig..."/>
  </head>
  <body>
    <article>
      <h1>Klimaatmodellen voorspellen al vijftig jaar de opwarming van de aarde precies goed</h1>
      <address><time datetime="2019-12-09T11:23:50+00:00">09 Dec 2019, 11:23</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Klimaatontkenners zetten maar wat graag hun vraagtekens bij de klimaatmodellen van wetenschappers. Toch blijken die modellen de opwarming van de aarde al bijna vijftig jaar uitstekend te voorspellen. Daarover schrijft de Volkskrant.</p>
      <p>Een onderzoeksteam onder leiding van wetenschapper Zeke Hausfather <a href="https://agupubs.onlinelibrary.wiley.com/doi/abs/10.1029/2019GL085378">analyseerde </a>de correctheid van klimaatmodellen die sinds de jaren zeventig door onderzoekers zijn opgesteld. Wat blijkt: de opwarming van de aarde volgt precies de prognose die wetenschappers van internationaal klimaatpanel IPCC al begin jaren tachtig voorspelden.</p>
      <p>De enkele modellen die er naast zaten, klopten methodisch wel, maar schatten de uitstoot van broeikasgassen te somber in. Men verwachtte eind vorige eeuw nog dat de CO<sub>2</sub>-concentratie zou oplopen tot 450 ppm. Dat is nu 410 ppm (parts per million).</p>
      <p>De bevindingen ‘vergroten ons vertrouwen dat ook moderne klimaatmodellen het bij het rechte eind hebben’, schrijft Hausfather zelf <a href="https://twitter.com/hausfath?ref_src=twsrc%5Egoogle%7Ctwcamp%5Eserp%7Ctwgr%5Eauthor">in een uitleg op internet</a>. “De opwarming van de afgelopen vijftig jaar is vrijwel precies wat onze modellen zeiden dat het zou worden. Het is niet erger dan we dachten. En de klimaatmodellen hebben de opwarming ook niet overschat.”  </p>
      <p><b>Bron(nen):   </b><a href="https://www.volkskrant.nl/wetenschap/klimaatmodellen-blijken-al-vijftig-jaar-goed-te-zitten~bd01f5eb/">De Volkskrant</a>      </p>
    </article>
  </body>
</html>