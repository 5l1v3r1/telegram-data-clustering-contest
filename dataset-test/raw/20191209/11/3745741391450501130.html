<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/merkez-bankasi-ytl-banknot-31-aralik-h81372.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T11:32:41+00:00"/>
    <meta property="og:title" content="YTL İbareli Banknotlar İçin Uyarı: 31 Aralık Son Gün"/>
    <meta property="og:description" content="Türkiye Cumhuriyet Merkez Bankası, ellerinde &quot;Yeni Türk Lirası&quot; ibareli para olan vatandaşları uyardı. Yapılan uyarıda bu banknotların, 1 Ocak 2020'de değerini yitireceği ve vatandaşların, 31 Aralık 2019 mesai bitimine kadar Türkiye Cumhuriyet Merkez Bankası ya da Türkiye Cumhuriyeti Ziraat Bankası'na başvurmaları gerektiği ifade edildi."/>
  </head>
  <body>
    <article>
      <h1>YTL İbareli Banknotlar İçin Uyarı: 31 Aralık Son Gün</h1>
      <h2>Türkiye Cumhuriyet Merkez Bankası, ellerinde "Yeni Türk Lirası" ibareli para olan vatandaşları uyardı. Yapılan uyarıda bu banknotların, 1 Ocak 2020'de değerini yitireceği ve vatandaşların, 31 Aralık 2019 mesai bitimine kadar Türkiye Cumhuriyet Merkez Bankası ya da Türkiye Cumhuriyeti Ziraat Bankası'na başvurmaları gerektiği ifade edildi.</h2>
      <address><time datetime="2019-12-09T11:32:41+00:00">09 Dec 2019, 11:32</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Türkiye, 2005 yılında büyük bir değişim geçirdi. 2004 yılına kadar kullandığımız "milyon" bedelli ve değerinin sonunda 6 sıfır olan paralarımız, 2005 yılının başında sonundaki 6 sıfır <b>olmadan </b>kullanıldı. O dönemlerde piyasaya sürülen banknotlar "<b>Yeni Türk Lirası</b>" olarak isimlendirildi ve bir süre boyunca Türkiye Cumhuriyet Merkez Bankası tarafından basılan banknoktlarda bu ibareler kullanıldı.</p>
      <p>Yeni paralar kullanılmaya başladıktan kısa bir süre sonra ise yeni karar alındı. 8 Mayıs 2007 tarihinde Resmi Gazete'de yayımlanan "26516" sayılı duyuru, üzerinde Yeni Türk Lirası yazan banknotların 1 Ocak 2010 itibarıyla dolaşımdan kalkacağını ve<b> 31 Aralık 2019</b>'da da geçerliliğini yitireceğini içeriyordu. Şimdi ise Türkiye Cumhuriyet Merkez Bankası, bu konuyla ilgili önemli bir açıklama yaptı ve vatandaşları <b>uyardı</b>.</p>
      <figure>
        <img src="https://www.webtekno.com/images/editor/default/0002/33/dbe8b786485a71e1f819eaf980b752e9aa4df8c4.jpeg"/>
      </figure>
      <p>Türkiye Cumhuriyet Merkez Bankası tarafından yapılan açıklamalarda, E8 Emisyon Grubu 1 TL, 5 TL, 10 TL, 20 TL ve 50 TL'lik banknotların geçerliliğini <b>yitireceği </b>bir kez daha hatırlatıldı. Yapılan açıklamalarda, ellerinde eski banknot olan vatandaşların, <b>31 Aralık 2019</b>'a kadar Türkiye Cumhuriyet Merkez Bankası veya Türkiye Cumhuriyeti Ziraat Bankası'na ellerindeki paralarla birlikte başvurmaları gerektiği ifade edildi. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/yeni-zelanda-yanardag-patladi-h81369.html">Yeni Zelanda’da Yanardağ Patladı: Onlarca Turist, Kraterin İçindeydi</a>
      </p>
      <p>Bu bağlamda söz konusu bankalar, 31 Aralık 2019 tarihinin mesai sonuna kadar banknotları yenileriyle <b>değiştirecekler</b>. Ancak 1 Ocak 2020 tarihi itibarıyla bu paralar değerlerini yitirecek ve herhangi bir işlem <b>yapılamayacak</b>. Bu yüzden eğer elinizde eski banknotlar varsa, elinizi çabuk tutmanız ve söz konusu banknotları değiştirmeniz gerekiyor. </p>
      <p><b>Kaynak : </b>https://www.sozcu.com.tr/2019/ekonomi/merkez-bankasindan-ytl-uyarisi-5498329/</p>
    </article>
  </body>
</html>