<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/12/09/kiesett-a-cruzeiro-csataterre-valtozott-a-mineirao-stadion"/>
    <meta property="og:site_name" content="euronews"/>
    <meta property="article:published_time" content="2019-12-09T11:20:24+00:00"/>
    <meta property="og:title" content="Kiesett a Cruzeiro, csatatérré változott a Mineirao stadion"/>
    <meta property="og:description" content="A Belo Horizonte-i labdarúgó-csapat 98 év után, először esett ki a brazil élvonalból. Szurkolóik nem nyelték le szótlanul szégyenüket."/>
  </head>
  <body>
    <article>
      <h1>Kiesett a Cruzeiro, csatatérré változott a Mineirao stadion</h1>
      <address><time datetime="2019-12-09T11:20:24+00:00">09 Dec 2019, 11:20</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/35/36/76/773x435_cmsv2_15c2c7f3-1c97-57de-ade6-13aafabb8a17-4353676.jpg"/>
      </figure>
      <p>A szurkolók csalódottsága dühöngő őrjöngésbe csapott a Cruzeiro szezonzáró bajnokiján, mikor "kedvenceik" második góljukat kapták a hajrában. Többen beözönlöttek a pályára, a bíró lefújta a labdarúgó-mérkőzést a brazíliai Belo Horizontéban.</p>
      <p>A négyszeres bajnok, kétszeres Libertadores-kupa-győztes Cruzeiro, közel évszázados fennállása során először esett ki az élvonalból. A felháborodott drukkerek pedig nekiálltak szétszedni a Mineirao stadiont. A kivezényelt rendőrök könnygázt és villanógránátokat is bevetettek.</p>
      <p>Az elviselhetetlen szégyent érző drukkerek a stadionon kívül is folytatták a rombolást.</p>
      <p>A Cruzeiro négy edzőt is elfogyasztott ebben a szezonban, hiába.</p>
      <p>A patinás klub mélyrepülése tavasszal kezdődött, amikor a klubvezetés korrupciós botrányba keveredett.</p>
    </article>
  </body>
</html>