<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/usi_hotili_nastup__tse_vin_i_ye__kuleba_pro_normandsku_zustrich_n1245856"/>
    <meta property="og:site_name" content="24 Канал"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="Усі хотіли наступ – це він і є, – Кулеба про нормандську зустріч"/>
    <meta property="og:description" content="Зустріч президентів на нормандському саміті у Парижі є своєрідним дипломатичним наступом України. Росія уникала зустрічі протягом довгого часу."/>
  </head>
  <body>
    <article>
      <h1>Усі хотіли наступ – це він і є, – Кулеба про нормандську зустріч</h1>
      <address><time datetime="2019-12-09T11:31:00+00:00">09 Dec 2019, 11:31</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Зустріч президентів на нормандському саміті у Парижі є своєрідним дипломатичним наступом України. Росія уникала зустрічі протягом довгого часу.</b>
      </p>
      <p>Нічого не відбувалося 3 роки, про це сказав віцепрем’єр-міністр з європейської та євроатлантичної інтеграції України Дмитро Кулеба, в <a href="https://tsn.ua/politika/normandska-zustrich-u-parizhi-ce-diplomatichniy-nastup-ukrayini-kuleba-1456386.html">ефірі "1+1"</a>.</p>
      <blockquote>Дивіться також: <a href="https://24tv.ua/na_maydani_pochalos_viche_chervoni_liniyi_pered_normandskim_samitom_foto_video_n1245628">"Варта на Банковій": під Офісом Президента досі проходить акція – фото, відео</a></blockquote>
      <p>Він вважає, що "нормандський формат – це дипломатичний наступ України, якого всі очікували". </p>
      <aside>От всі хотіли наступ, це він і є, тому що всі уникали цієї зустрічі і якщо ми згадаємо, то росіяни начебто погоджувалися спочатку у вересні зустрічатися, потім в жовтні, в листопаді,<cite>– зазначив Кулеба.</cite></aside>
      <p>Віцепрем’єр додав, що впродовж трьох останніх років "нічого не робилося, російська сторона всіляко уникала зустрічі".</p>
      <p>Кулеба анонсує, що переговори будуть складними, адже президент Зеленський має низку "червоних ліній", які не можна переходити. Натомість перед главою держави буде сидіти людина "взагалі без цих червоних ліній".</p>
      <blockquote>Зустріч "нормандської четвірки" пройде у Парижі о 17 годині (за Києвом) 9 грудня. Після цього лідери дадуть спільний брифінг журналістам – о 18:45. Відтак особиста зустріч Зеленського та Путіна, найімовірніше, пройде пізно ввечері.</blockquote>
      <h3>Зустріч у нормандському форматі: що про це відомо </h3>
      <ul>
        <li>У її межах вперше зустрінуться Зеленський і Путін. До цього вони лише декілька разів говорили телефоном. Востаннє обговорили повернення Росією українських військових кораблів і питання газових перемовин.</li>
        <li>Українська сторона давно наполягала на зустрічі у нормандському форматі, де б обговорили питання врегулювання ситуації на Донбасі. Але Росія довго її відтягувала, пояснюючи це тим, що вона "не принесе користі без ретельної підготовки".</li>
        <li>Попередньо анонсовані питання України під час нормандської зустрічі – розведення військ, обмін полоненими, текст формули Штайнмаєра та Крим.</li>
        <li>Передумовами для проведення норманського саміту стали розведення військ у Станиці Луганській (завершилося 30 червня), Золотому (2 листопада) та Петрівському (11 листопада). Також відбулися розмінування цих територій і демонтаж фортифікаційних споруд з обох боків. У підсумку тут має розміститися майбутня демілітаризована зона.</li>
      </ul>
    </article>
  </body>
</html>