<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727645/na-teritoriyata-na-oblast-burgas-e-izvarshena-spetsializirana-politseyska-operatsiya-za-nepravomerno-polzvane-na-mesta-za-invalidi-narusheniyata-v-grada-sa-13.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T11:23:00+00:00"/>
    <meta property="og:title" content="На територията на област Бургас е извършена специализирана полицейска операция за неправомерно ползване на места за инвалиди, нарушенията в града са 13"/>
    <meta property="og:description" content="Бургас. Във връзка с приключилата специализирана полицейска операция за неправомерно ползване на места за инвалиди от шофьори, неразполагащи с такова право, протекла за едно денонощие през минала седмица, на територията на бургаска област са извършени 130 проверки. Това съобщиха за Радио &quot;Фокус&quot; - Бургас от ОДМВР-Бургас. Констатираните нарушения за областта са 28, а за Бургас"/>
  </head>
  <body>
    <article>
      <h1>На територията на област Бургас е извършена специализирана полицейска операция за неправомерно ползване на места за инвалиди, нарушенията в града са 13</h1>
      <address><time datetime="2019-12-09T11:23:00+00:00">09 Dec 2019, 11:23</time> by <a rel="author">Агенция "Фокус"</a></address>
      <p><b><i>Бургас. </i></b>Във връзка с приключилата специализирана полицейска операция за неправомерно ползване на места за инвалиди от шофьори, неразполагащи с такова право, протекла за едно денонощие през минала седмица, на територията на бургаска област са извършени 130 проверки. Това съобщиха за <b>Радио "Фокус" - Бургас</b> от ОДМВР - Бургас. Констатираните нарушения за областта са 28, а за Бургас - 13. <br/><br/>Водачите-нарушители са санкционирани с 200 лв. глоба. Отчита се намаление на броя на нарушенията в сравнение с миналата година, което е в резултат на активните полицейски действия за проверки на автомобили, паркирани на инвалидни паркоместа, предприемани ежедневно.<br/><br/>Мария КУРТЕВА</p>
    </article>
  </body>
</html>