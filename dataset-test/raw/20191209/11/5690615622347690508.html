<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840254-kilkist-zagiblikh-cherez-viverzhennya-vulkanu-u-noviy-zelandiyi-zrosla-do-pyati"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T11:32:00+00:00"/>
    <meta property="og:title" content="Кількість загиблих через виверження вулкану у Новій Зеландії зросла до п’яти"/>
    <meta property="og:description" content="КИЇВ. 9 грудня. УНН. Через виверження вулкану Вахаарі (Вайт-Айленд) у Новій Зеландії загинули п’ятеро людей. Багато людей залишаються зниклими безвісти …"/>
  </head>
  <body>
    <article>
      <h1>Кількість загиблих через виверження вулкану у Новій Зеландії зросла до п’яти</h1>
      <address><time datetime="2019-12-09T11:32:00+00:00">09 Dec 2019, 11:32</time> by <a rel="author">Дар'я Панченко</a></address>
      <p><b>КИЇВ. 9 грудня. УНН.</b> Через виверження вулкану Вахаарі (Вайт-Айленд) у Новій Зеландії загинули п’ятеро людей. Багато людей залишаються зниклими безвісти. Про це повідомляє <b>УНН</b> із посиланням на <a href="https://www.nzherald.co.nz/nz/news/article.cfm?c_id=1&amp;objectid=12292240&amp;fbclid=IwAR0HOnXYKIBx3crW1QEsEowGErrUkalBoTH_tdmKhW-z0z75zadTioGMJbA">The New Zealand Herald.</a></p>
      <p>"Щонайменше п’ять людей загинули через виверження вулкану на острові Вахаарі (Вайт-Айленд). Багатьох людей досі не знайшли", - повідомили у ЗМІ.</p>
      <p>Зазначається, що досі розшукують туристів круїзних суден та жителів острова, які могли постраждати від виверження.</p>
      <p>"Деякі туристи були з круїзного судна "Овація моря", але поліція не повідомляє їхнє громадянство", - додали у ЗМІ.</p>
      <p>Вказано, що поліція досі не знає, чи залишились на острові ті, хто вижив.</p>
      <p>Також повідомляється про п’ятьох загиблих, яких вивезли із острова. Ще 18 осіб - отримали опіки.</p>
      <p>Нагадаємо, у Новій Зеландії <a href="https://www.unn.com.ua/uk/news/1840204-u-noviy-zelandiyi-pochalosya-viverzhennya-vulkana-na-ostrovi-uayt-aylend">почалося виверження вулкану на острові Вайт-Айленд.</a></p>
      <p>Також повідомлялось, що раніше від виверження <a href="https://www.unn.com.ua/uk/news/1840234-u-noviy-zelandiyi-cherez-viverzhennya-vulkanu-zaginula-odna-lyudina">загинула одна людина.</a></p>
    </article>
  </body>
</html>