<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/champions-league/article/1423211/kristitsits-kanei-o-erythros-asteras-oti-den-katafere-i-aek-kai-tha-eimai-idio-haroymenos"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T11:41:00+00:00"/>
    <meta property="og:title" content="Κρίστιτσιτς: «Ας κάνει ο Ερυθρός Αστέρας ό,τι δεν κατάφερε η ΑΕΚ και θα είμαι το ίδιο χαρούμενος»"/>
    <meta property="og:description" content="Ο χαφ της ΑΕΚ, Νέναντ Κρίστιτσιτς παραχώρησε συνέντευξη σε σερβική ιστοσελίδα, όπου αναφέρθηκε στον Ολυμπιακό, την επικείμενη αναμέτρηση με τον Ερυθρό Αστέρα, αλλά και το μέλλον του στην «Ένωση»."/>
  </head>
  <body>
    <article>
      <h6 class="kicker">Ο ΝΕΝΑΝΤ ΚΡΙΣΤΙΤΣΙΤΣ ΓΙΑ ΤΟ ΟΛΥΜΠΙΑΚΟΣ-ΕΡΥΘΡΟΣ ΑΣΤΕΡΑΣ</h6>
      <h1>Κρίστιτσιτς: «Ας κάνει ο Ερυθρός Αστέρας ό,τι δεν κατάφερε η ΑΕΚ και θα είμαι το ίδιο χαρούμενος»</h1>
      <h2>Ο χαφ της ΑΕΚ, Νέναντ Κρίστιτσιτς παραχώρησε συνέντευξη σε σερβική ιστοσελίδα, όπου αναφέρθηκε στον Ολυμπιακό, την επικείμενη αναμέτρηση με τον Ερυθρό Αστέρα, αλλά και το μέλλον του στην «Ένωση».</h2>
      <address><time datetime="2019-12-09T11:41:00+00:00">09 Dec 2019, 11:41</time> by <a rel="author" href="http://www.gazzetta.gr/dimosiografos/giannis-georgopoulos" target="_blank">Γιάννης Γεωργόπουλος</a></address>
      <p>Ο πρώην παίκτης του Ερυθρού Αστέρα σχολίασε αρχικά στο Mozzzartsport την φετινή εικόνα του Ολυμπιακού στη Super League, αλλά και το Champions League.</p>
      <p>
        <i>«Στο Βελιγράδι φάνηκε ότι η ομάδα του Ερυθρού Αστέρα έχει την ίδια ποιότητα με τον Ολυμπιακό. Ακόμη και μεγαλύτερη. Παίζουμε για δυο αποτελέσματα και είναι φυσιολογικό να είμαι αισιόδοξος. Ο Ολυμπιακός παίζει καλά αυτή τη σεζόν, αλλά είναι και κάτι πολύ παράξενο. Μερικά από τα παιχνίδια που αναμένονταν να κερδίσουν εύκολα, είχαν χαμηλή ποιότητα και έχασαν βαθμούς. Από την άλλη πλευρά έχουν δείξει μεγάλη ποιότητα στην Ευρώπη. Έπαιξαν πολύ καλά παιχνίδια στα προκριματικά.</i>
      </p>
      <p>
        <i>Ωστόσο, είναι σαφές πως η απόδοσή τους αλλάζει σε μερικά παιχνίδι. Κι εδώ βλέπω τη μεγάλη ευκαιρία του Ερυθρού. Δεν θα ξεχωρίσω μόνο τον Ελ Αράμπι που σκοράρει. Έχουν πολλούς ποιοτικούς παίκτες, αλλά όπως ανέφερα δεν έχουν διάρκεια. Θα δώσω κάποιες συμβουλές για την πλευρά που παίζει ο Ποντένσε, αλλά όχι δημόσια».</i>
      </p>
      <figure>
        <img src="http://www.gazzetta.gr/sites/default/files/sitefiles_2019-12/nenad2.jpg"/>
      </figure>
      <p>Ο Κρίστιτσιτς εξέφρασε την άποψη πως ο Ερυθρός Αστέρας είναι σε θέση να αποφύγει την ήττα στο «Καραϊσκάκη» και να συνεχίσει στο Europa League.</p>
      <p>
        <i>«Πιστεύω πως ο Ερυθρός Αστέρας μπορεί να πάρει εκδίκηση για μένα. Αντιμετώπισα τον Ολυμπιακό δύο φορές στο 'Καραϊσκάκη'. Στο πρώτο ντέρμπι προηγηθήκαμε στο σκορ, παίξαμε πολύ καλά στο πρώτο ημίχρονο, αλλά δυστυχώς στην επανάληψη μας πίεσαν ψηλά και κατά κάποιο τρόπο λυγίσαμε και ανέτρεψαν το σκορ. Τα πάνε καλύτερα από εμάς στην τρέχουσα σεζόν. Ας κάνει τουλάχιστον ο Αστέρας ότι δεν καταφέραμε εμείς. Θα είμαι το ίδιο χαρούμενος».</i>
      </p>
      <p>Ο 29χρονος χαφ αναφέρθηκε και στις φήμες που τον θέλουν να επιστρέφει στην ομάδα του Βελιγραδίου.</p>
      <p>
        <i> «Ο Ερυθρός Αστέρας είναι στην καρδιά μου. Αλλά δεν εξαρτάται από μένα η επιστροφή μου. Θα το ήθελα πολύ. Όμως δεν μπορώ να σας πω αν αυτό μπορεί να συμβεί».</i>
      </p>
      <p>Ο Κρίστιτσιτς δεν παρέλειψε να μιλήσει και για την φετινή πορεία της ΑΕΚ.</p>
      <p>
        <i>«Είχαμε μία πολύ δύσκολη περίοδο. Αποκλειστήκαμε από την Ευρώπη, ακολούθησαν κάποια άσχημα αποτελέσματα. Αλλάξαμε δυο προπονητές, ενώ στο τελευταίο παιχνίδι κερδίσαμε. Πρέπει να πιστέψουμε και να νικήσουμε στα επόμενα ματς μέχρι τα Χριστούγεννα για να κλείσει καλά το 2019 για εμάς».</i>
      </p>
    </article>
  </body>
</html>