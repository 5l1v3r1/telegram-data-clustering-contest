<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813448/%DA%A9%D8%A7%D9%84%D8%AF%D8%B1%D9%88%D9%86-%D9%85%D8%AB%D9%84-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AA%DB%8C%D9%85%D9%85-%D8%B1%D8%A7-%D8%AA%D8%B1%DA%A9-%D9%86%D9%85%DB%8C-%DA%A9%D9%86%D9%85-%D9%85%D9%86-%D9%88-%D8%AF%D8%B3%D8%AA%DB%8C%D8%A7%D8%B1%D8%A7%D9%86%D9%85"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:12:17+00:00"/>
    <meta property="og:title" content="کالدرون: مثل استراماچونی تیمم را ترک نمی‌کنم/ من و دستیارانم باید از جیب خودمان خرج کنیم"/>
    <meta property="og:description" content="سرمربی پرسپولیس معتقد است بازی سختی با گل‌گهر سیرجان دارند چون این تیم خوب دفاع می‌کند."/>
  </head>
  <body>
    <article>
      <h1>کالدرون: مثل استراماچونی تیمم را ترک نمی‌کنم/ من و دستیارانم باید از جیب خودمان خرج کنیم</h1>
      <address><time datetime="2019-12-09T11:12:17+00:00">09 Dec 2019, 11:12</time> by <a rel="author">مهدی روزخوش</a></address>
      <p>سرمربی پرسپولیس معتقد است بازی سختی با گل‌گهر سیرجان دارند چون این تیم خوب دفاع می‌کند.</p>
      <p>به گزارش ایسنا، گابریل کالدرون، سرمربی پرسپولیس بعد از ظهر دوشنبه در نشست خبری قبل بازی تیمش برابر گل‌گهر سیرجان در هفته چهاردهم رقابت‌های لیگ برتر اظهار کرد: بازی سختی داریم و دیدید که گل‌گهر چگونه دفاع می‌کند. استقلال و شهرخودرو برای بردن این تیم مشکل داشتند و این بازی برای ما هم سخت خواهد بود. می‌دانیم که باید پیروز باشیم. برای گل زدن دردسر خواهیم داشت اما من به تیم مقابل احترام می‌گذارم و در این بازی به دنبال پیروزی هستم.</p>
      <p>او درباره وضعیت و ترکیب بازیکنان تیمش گفت: اگر تغییری باشد شما خواهید دید. بازیکنان آماده هستند و روحیه خوبی دارند. انگیزه خوبی در تیم ما مثل بازی گذشته وجود دارد.</p>
      <p>کالدرون درباره مطالباتش از باشگاه پرسپولیس و این که گفته شده ۱۲۰ هزار دلار از تیم طلب دارد گفت: این موضوع حقیقت ندارد. شرایط خوب نیست و بازیکنان پاداش خود را نگرفته‌اند. بازیکنان از فصل گذشته طلب دارند و من و دستیارانم برای تعطیلات کریسمس باید از جیب خودمان خرج کنیم. من از قسط اول ۴۰ درصد طلبکار هستم و در ۵ روز دیگر تاریخ قسط دوم هم به پایان می‌رسد. چیزی که من را نگران می‌کند مطالبات بازیکنان از فصل گذشته است اما ما به وظیفه خود ادامه می‌دهیم تا مشکلات هر چه زودتر حل شود.</p>
      <p>سرمربی پرسپولیس در پاسخ به این سوال که اگر پول خود را نگیرید مثل استرماچونی از ایران می‌روید؟ گفت:‌ استراماچونی کار بزرگی در استقلال کرد. من از جزییات این اتفاق باخبر نیستم. من هم این مشکل را دارم اما من چون برای احترامی که به خودم و بازیکنان و هواداران پرسپولیس دارم و با اصولی که دارم این کار را تا دسامبر انجام نخواهم داد. من تیمم را سه روز قبل از بازی ترک نمی‌کنم. قبل از ۲۶ دسامبر باشگاه وقتی هیچ زمان تصمیم‌گیری ندارد، چنین کاری نمی‌کنم.</p>
      <p>ادامه دارد...</p>
    </article>
  </body>
</html>