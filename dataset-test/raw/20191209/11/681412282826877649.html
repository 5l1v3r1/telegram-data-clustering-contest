<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/google-i-maliciozne-aplikacije-veliko-spremanje-online-prodavnice/"/>
    <meta property="og:site_name" content="PC Press"/>
    <meta property="article:published_time" content="2019-12-09T11:14:41+00:00"/>
    <meta property="og:title" content="Google i maliciozne aplikacije: Veliko spremanje online prodavnice"/>
    <meta property="og:description" content="Vesti o Android ranjivostima i malver aplikacijama iz Google Play Store-a dominirale su u proteklih nekoliko meseci, pa su milioni Android korisnika upozoravani da vode računa o potencijalno opasni…"/>
  </head>
  <body>
    <article>
      <h1>Google i maliciozne aplikacije: Veliko spremanje online prodavnice</h1>
      <address><time datetime="2019-12-09T11:14:41+00:00">09 Dec 2019, 11:14</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Vesti o Android ranjivostima i <a href="https://pcpress.rs/tag/malver/">malver</a> aplikacijama iz Google Play Store-a dominirale su u proteklih nekoliko meseci, pa su milioni Android korisnika upozoravani da vode računa o potencijalno opasnim sadržajima koje otpremaju na svoje uređaje. <a href="https://pcpress.rs/tag/google/">Google</a> je preduzeo određene mere, i ušao u borbu sa developerima čije namere nisu bile potpuno časne.</p>
      <figure>
        <img src="https://i0.wp.com/pcpress.rs/wp-content/uploads/2019/12/malver.jpg"/>
      </figure>
      <p>Kompanija je nedavno ipak potvrdila da je pronašla nove maliciozne Play Store aplikacije, te da su uklonjene iz prodavnice, a korisnicima se savetuje da i sami sa uređaja uklone sadržaje koji su prepoznati kao opasni. Naime, u poslednje vreme je <b>otkriveno još sedam aplikacija</b> koje omogućavaju da malver dospe na ranjive uređaje.</p>
      <p>Nakon što bi ih korisnici preuzeli, aplikacije su uspevale da se „sakriju“ na pogođenim uređajima, i tako uklanjanje učine skoro nemogućim. Radi se o aplikacijama koje su došle iz iSoft LLC, LizotMitis i PumpApp, i uključuju <b>Alarm Clock, Calculator, Free Magnifying Glass, Magnifier – Magnifying Glass with Flashlight, Super-bright Flashlight, Magnifying Glass i Super Bright LED Flashlight</b>.</p>
      <figure>
        <img src="https://i1.wp.com/pcpress.rs/wp-content/uploads/2019/12/malver2.jpg"/>
      </figure>
      <p>Nakon što su bezbednosni eksperti pronašli sedam novih malicioznih aplikacija obavestili su Google, te su tri uklonjene još u oktobru, dok su preostale četiri iz prodavnice nestale pre nekoliko dana. To ne znači da su nestale i sa svih uređaja na koje su prethodno otpremljene, pa se korisnicima preporučuje da ih što pre obrišu.</p>
      <related>
        <a href="https://pcpress.rs/vise-od-500-miliona-android-korisnika-instaliralo-aplikacije-sa-opasnim-malverom/"/>
      </related>
      <p>Izvor: <a href="https://pcpress.rs/PCout/?url=https://www.ibtimes.sg/google-deletes-malware-apps-play-store-uninstall-these-your-android-phone-35577">IB Times</a></p>
      <p>Tagovi: <a href="https://pcpress.rs/tag/google/">Google</a>, <a href="https://pcpress.rs/tag/google-play-store/">Google Play Store</a>, <a href="https://pcpress.rs/tag/malver/">malver</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/simbad-adware-iz-google-play-store-a/"/>
        <a href="https://pcpress.rs/google-play-malver-se-krio-uz-pomoc-senzora-za-detektovanje-pokreta/"/>
        <a href="https://pcpress.rs/android-novi-bankarski-malver-vreba-neoprezne/"/>
      </related>
    </article>
  </body>
</html>