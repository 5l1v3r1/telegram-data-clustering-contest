<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/patarimai/idejos-padesiancios-suorganizuoti-tobula-imones-vakareli-1756156/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T11:54:00+00:00"/>
    <meta property="og:title" content="Idėjos, padėsiančios suorganizuoti tobulą įmonės vakarėlį"/>
    <meta property="og:description" content="Reklama"/>
  </head>
  <body>
    <article>
      <h1>Idėjos, padėsiančios suorganizuoti tobulą įmonės vakarėlį</h1>
      <address><time datetime="2019-12-09T11:54:00+00:00">09 Dec 2019, 11:54</time> by <a rel="author">Miglė Rusteikaitė</a></address>
      <p>Reklama</p>
      <p>
        <b>Galbūt kai kam pradėti planuoti Naujųjų metų šventę gali pasirodyti kiek ankstoka, bet jeigu norite sėkmingo vakarėlio – dabar yra tinkamiausias laikas imti jam ruoštis. Tik svarbu nepamiršti, kad įmonės vakarėlis skiriasi nuo vakarėlio namuose. Šiame straipsnyje Dalinuosi.lt ekspertai aptars idėjas, kurios tobulai tiks jūsų įmonės vakarėliui.</b>
      </p>
      <p>
        <b>Viskas priklauso nuo biudžeto</b>
      </p>
      <p>Kaip ir bet kuriam kitam renginiui, šiam reikės biudžeto. Jis tikriausiai priklausys nuo įmonės dydžio: didelė įmonė vakarėlį gali suorganizuoti iš savo lėšų, na o mažos įmonės darbuotojams gali tekti vakarėliui „mestis“. Būtent biudžeto planavimo stadijoje gali paaiškėti, kad skirti daug lėšų įmonės vakarėliui niekas nenori, todėl pirmiausia reikėtų nustatyti savo finansines galimybes.</p>
      <p>
        <b>Išrinkite vakarėlio temą</b>
      </p>
      <p>Vakarėlio tema ne tik pagyvins šventę ir leis darbuotojams paprasčiau megzti pokalbius jos metu, bet ir padės jiems lengviau pasirinkti šventinius rūbus. Pasirinkti temą neturėtų būti sunku: gerai pagalvokite, kas tiktų visiems jūsų darbuotojams ir kokia tema neskatintų žmonių rengtis nepadoriai.</p>
      <p>
        <b>Svarbiausia – sugalvoti veiklos</b>
      </p>
      <p>Reklama</p>
      <p>Jeigu šventėje nėra ką veikti, tikėtina, ji bus prasta, todėl būtina jos dalyviams sugalvoti kokios nors veiklos. Jeigu „leidžia“ biudžetas, tuo gali pasirūpinti pasamdytas profesionalus renginio vedėjas, bet turint nedidelį biudžetą, viskuo galima pasirūpinti ir patiems. Nepamirškite, kad šventei skirtų dalykų galima atsinešti ir iš namų. Tikriausiai daugelis įmonės darbuotojų savo namuose turi ir žaidimų konsolių, ir stalo žaidimų, o dideliame vakarėlyje geriausia organizuoti veiklą, kuri paskatintų kūrybą! Jeigu vis tik vakarėliui skirtų žaidimų neturite arba norite kokių nors netradicinių pramogų, daiktų nuomos platformoje Dalinuosi.lt galima rasti viską: nuo VR įrenginių iki projektorių ar stalo žaidimų.</p>
      <p>
        <b>Na, o turint tinkamus daiktus, galima nesunkiai sugalvoti ir daugybę įvairios veiklos:</b>
      </p>
      <p><b>„NBA“, „UFC“ arba „FIFA“ turnyras.</b> Priklausomai nuo to, kokį sportą labiau mėgstate, turėdami „Xbox“ ar „PlayStation“, galite nesunkiai suorganizuoti „NBA“, „UFC“ ar „FIFA“ turnyrą. Tikriausiai panašius turnyrus galima rengti ir su kitais žaidimais, bet šie yra bene populiariausi didesnei kompanijai.</p>
      <p><b>Stalo žaidimai. </b>Jeigu įmonės kolektyvas yra nedidelis, stalo žaidimai vakarėlio metu yra puiki idėja. Jeigu jūsų kompanijoje žmonių yra daugiau nei kelios dešimtys, vieno stalo žaidimo visiems kartu žaisti nepavyks, bet stalo žaidimai neabejotinai gali būti vienas iš pasirinkimų.</p>
      <p><b>Stalo futbolo turnyras.</b> Stalo futbolas – ypatingas užsiėmimas, kadangi jis turi ir sporto, ir stalo žaidimų elementų. Tai reiškia, kad žaisdami stalo futbolą šventės dalyviai neabejotinai jaus verdančias emocijas, bet tuo pačiu per daug judėti, kaip reikia įprastame sporte, neteks.</p>
      <p><b>Virtuali realybė. </b>Grįžkime prie kompiuterinių žaidimų. Tiesa, šįkart – prie kiek kitokių. Įprastu kompiuteriu jau sunkiai ką nustebinsi – daugelis juos turi savo namuose. Tuo tarpu virtualia realybe pasidžiaugti gali tikrai ne kiekvienas. Tad jūsų šventė gali būti puiki proga išbandyti kažką naujo. Be to, daugelį virtualios realybės žaidimų galima žaisti keliems asmenims, o ir stebėti juos žaidžiančius yra be galo smagu!</p>
      <p>Reklama</p>
      <p><b>Karaokė. </b>Tai yra užsiėmimas, galintis atgaivinti bet kurį vakarėlį! Svarbiausia yra tai, kad karaokei nėra būtina turėti ypatingos įrangos – paprastai pakanka tiesiog kompiuterio su internetu. Be abejo, jeigu šventė yra ypatinga, visada galima išsinuomoti ir specialią karaokės sistemą, kuri dar labiau pagerins jūsų patirtį!</p>
      <p>Galiausiai – reikėtų nepamiršti, kad biuro šventės dalyviams įdomu ne tai, kiek pinigų išleidote ir kiek daug blizgučių panaudojote savo organizuojamame vakarėlyje. Geras vakarėlis nebūtinai turi būti prabangus ir daug kainuojantis – svarbiausia yra kokybiškos veiklos gausa, puiki nuotaika ir jauki aplinka!</p>
    </article>
  </body>
</html>