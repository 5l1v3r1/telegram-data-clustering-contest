<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lidovky.cz/svet/nemecko-za-tri-roky-deportovalo-pres-90-nebezpecnych-islamistu.A191209_104809_ln_zahranici_ele"/>
    <meta property="og:site_name" content="Lidovky.cz"/>
    <meta property="article:published_time" content="2019-12-09T11:03:00+00:00"/>
    <meta property="og:title" content="Německo za tři roky deportovalo přes 90 nebezpečných islamistů, u dalších možnost vyhoštění prošetřuje"/>
    <meta property="og:description" content="Od teroristického útoku na účastníky vánočního trhu v Berlíně před třemi lety deportovalo Německo přes 90 islamistů, kteří by podle úřadů mohli být potenciálně nebezpeční. U dalších 225 takových lidí spolková republika možnost vyhoštění nebo jiných opatření prověřuje. S odvoláním na odpověď vlády na dotaz parlamentní frakce svobodných demokratů (FDP) o tom informoval magazín Spiegel."/>
  </head>
  <body>
    <article>
      <h1>Německo za tři roky deportovalo přes 90 nebezpečných islamistů, u dalších možnost vyhoštění prošetřuje</h1>
      <address>
        <time datetime="2019-12-09T11:03:00+00:00">09 Dec 2019, 11:03</time>
      </address>
      <p>
        <mark>Berlín </mark>
        <b> Od teroristického útoku na účastníky vánočního trhu v Berlíně před třemi lety deportovalo Německo přes 90 islamistů, kteří by podle úřadů mohli být potenciálně nebezpeční. U dalších 225 takových lidí spolková republika možnost vyhoštění nebo jiných opatření prověřuje. S odvoláním na odpověď vlády na dotaz parlamentní frakce svobodných demokratů (FDP) o tom informoval magazín Spiegel.</b>
      </p>
      <p>V přístupu k potenciálně nebezpečným islamistům existují mezi jednotlivými spolkovými zeměmi velké rozdíly. Zatímco nejlidnatější spolková země Severní Porýní-Vestfálsko v uplynulých třech letech deportovala 29 islamistů, jihoněmecké Bádensko-Württembersko 16 a Berlín deset, Porýní-Falc a Sársko žádného.</p>
      <h3>Fotogalerie</h3>
      <table>
        <tr>
          <td>
            <pic src="https://1gr.cz/fotky/lidovky/16/123/lnp210/ELE68176b_RSP03_GERMANY_TRUCK_1220_11.JPG"/>
          </td>
          <td>
            <pic src="https://1gr.cz/fotky/lidovky/16/123/lnp210/ELE681762_RSP02_GERMANY_TRUCK_1220_11.JPG"/>
          </td>
        </tr>
        <tr>
          <td>
            <u>
              <a href="https://www.lidovky.cz/svet/nemecko-za-tri-roky-deportovalo-pres-90-nebezpecnych-islamistu.A191209_104809_ln_zahranici_ele/foto/ELE68176b_RSP03_GERMANY_TRUCK_1220_11.JPG">další fotografie</a>
            </u>
          </td>
        </tr>
      </table>
      <p>Celkem na konci září německé úřady registrovaly kolem 690 islamistů, kteří by podle nich mohli spáchat závažný trestný čin nebo i teroristický útok. Ještě v červenci loňského roku jich bylo téměř 774. Ve spolkové republice se jich tehdy nacházelo 450, z nichž 170 si odpykávalo vězeňský trest.</p>
      <related>
        <a href="https://www.lidovky.cz/svet/nakladni-auto-vjelo-v-berline-do-davu-na-vanocnim-trhu.A161219_203651_ln_zahranici_mpr"/>
      </related>
      <p>Při útoku kamionem na účastníky berlínského vánočního trhu z 19. prosince 2016 zahynulo 12 lidí včetně jedné Češky. Čin, který spáchal radikální islamista, si také vyžádal desítky zraněných.</p>
    </article>
  </body>
</html>