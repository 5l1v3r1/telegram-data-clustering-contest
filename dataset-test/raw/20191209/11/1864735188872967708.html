<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/magazine/casa-di-carta-4-uscita-1.4928939"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-12-09T11:27:12+00:00"/>
    <meta property="og:title" content="La casa di carta 4, il trailer che annuncia l'uscita ha una sorpresa"/>
    <meta property="og:description" content="Netflix rivela che la pubblicazione in streaming avverrà il 3 aprile e aggiunge una rivelazione inaspettata"/>
  </head>
  <body>
    <article>
      <h1>La casa di carta 4, il trailer che annuncia l'uscita ha una sorpresa</h1>
      <h2>Netflix rivela che la pubblicazione in streaming avverrà il 3 aprile e aggiunge una rivelazione inaspettata </h2>
      <address><time datetime="2019-12-09T11:27:12+00:00">09 Dec 2019, 11:27</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4928938.1575890832!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Casa di carta (foto Netflix)</figcaption>
      </figure>
      <p>La parte 4 della serie TV 'La casa di carta' uscirà in streaming su Netflix il 3 aprile 2020: la notizia non è nuova di zecca, ma la conferma è gradita, visto che a un certo punto era girata l'indiscrezione che il debutto potesse essere a gennaio. L'annuncio è accompagnato da una rivelazione, perché uno dei personaggi presenti nel trailer non dovrebbe esserci. O almeno, tutto lasciava intendere che non ci sarebbe stato (non diciamo altro per evitare spoiler: chi ha visto la parte 3 saprà capire la strizzatina d'occhio).</p>
      <h3>La casa di carta 4</h3>
      <p>Quello della 'Casa di carta' è stato uno dei successi più inaspettati di Netflix: non che mancassero gli elementi per conquistare il pubblico, ma inizialmente nessuno avrebbe potuto prevedere che le avventure di Tokyo (interpretata da Ursula Corbero), Denver (Jaime Lorente), Nairobi (Alba Flores), del Professore (Alvaro Morte) e dei loro complici sarebbero diventate un fenomeno globale. Invece così è stato e il creatore/sceneggiatore Alex Pena è stato messo sotto contratto per continuare a scrivere di rapine pirotecniche e intricati piani criminali.<br/><br/>'La casa di carta' è stata originariamente trasmessa dalla rete televisiva spagnola Antena 3. Netflix ha l'ha successivamente distribuita in streaming suddividendola in due parti: la prima composta da tredici episodi (online dal 20 dicembre 2017) e la seconda da nove (online dal 6 aprile 2018). La terza parta è arrivata il 19 luglio 2019, composta da otto episodi. Resta ancora da capire quanti ne compariranno nella parte quattro. Per il momento accontentiamoci della data d'uscita.</p>
      <h3>Annuncio dell'esordio</h3>
      <figure>
        <iframe src="https://www.youtube.com/embed/46XIhclFr0U" width="560" height="315" data-service="Youtube" scrolling="no"/>
      </figure>
      <p>Per ripassare, leggi: <a href="https://www.quotidiano.net/magazine/la-casa-di-carta-3-1.4698166">La casa di carta: la parte 3 finalmente su Netflix<br/></a>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>