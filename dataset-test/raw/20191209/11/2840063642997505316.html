<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/12/09/francia-traffico-blocca-parigi-nel-quinto-giorno-sciopero_tTTOZp7J8iX4UeXfihjldM.html"/>
    <meta property="og:site_name" content="Adnkronos"/>
    <meta property="article:published_time" content="2019-12-09T11:49:00+00:00"/>
    <meta property="og:title" content="Francia, traffico blocca Parigi nel quinto giorno di sciopero"/>
    <meta property="og:description" content="Secondo le autorità stamattina si registravano 600 chilometri di code agli ingressi. Bloccati i depositi degli autobus. Previsto incontro tra governo, imprenditori e sindacati sulla contestata riforma delle pensioni"/>
  </head>
  <body>
    <article>
      <h1>Francia, traffico blocca Parigi nel quinto giorno di sciopero</h1>
      <address>
        <time datetime="2019-12-09T11:49:00+00:00">09 Dec 2019, 11:49</time>
      </address>
      <p><b>Parigi appare oggi bloccata dal traffico nel </b><a href="https://www.adnkronos.com/fatti/esteri/2019/12/05/francia-sciopero-contro-riforma-delle-pensioni_wrI8dUY3YjuDH3sn6tXxgL.html">quinto giorno di sciopero dei trasporti contro la riforma delle pensioni</a> voluta dal presidente Emmanuel Macron. Secondo le autorità stamattina si registravano <b>600 chilometri di code agli ingressi</b> di Parigi, contro i normali 350 chilometri che si formano per l'arrivo dei pendolari. Folle di persone hanno intasato le stazioni della metropolitana aperte.</p>
      <p>Per il terzo giorno consecutivo gli scioperanti hanno bloccato i depositi degli autobus, ha reso noto la Ratp, che gestisce i trasporti pubblici della capitale, spiegando che solo un autobus su tre riuscirà a circolare.</p>
      <p>In giornata il governo ha previsto un incontro con imprenditori e sindacati per discutere la contestata riforma a punti che dovrebbe sostituire l'attuale sistema. Il primo ministro Eduard Philippe prevede di esporre mercoledì il progetto del governo, mentre gli scioperi dovrebbero continuare fino a domani.</p>
    </article>
  </body>
</html>