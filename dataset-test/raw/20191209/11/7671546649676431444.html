<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042916435"/>
    <meta property="og:site_name" content="Dnevnik"/>
    <meta property="article:published_time" content="2019-12-09T11:15:00+00:00"/>
    <meta property="og:title" content="Umrl je ameriški igralec Rene Auberjonois"/>
    <meta property="og:description" content="V 80. letu starosti je v soboto umrl ameriški igralec Rene Auberjonois, znan predvsem po vlogi v kultni televizijski seriji Zvezdne steze. Kot je po pisanju nemške tiskovne agencije dpa za portal Entertainment Weekly sporočil igralčev sin Remy Auberjonois, je bil za igralca usoden pljučni rak."/>
  </head>
  <body>
    <article>
      <h1>Umrl je ameriški igralec Rene Auberjonois</h1>
      <address><time datetime="2019-12-09T11:15:00+00:00">09 Dec 2019, 11:15</time> by <a rel="author">STA</a></address>
      <p>
        <b>V 80. letu starosti je v soboto umrl ameriški igralec Rene Auberjonois, znan predvsem po vlogi v kultni televizijski seriji Zvezdne steze. Kot je po pisanju nemške tiskovne agencije dpa za portal Entertainment Weekly sporočil igralčev sin Remy Auberjonois, je bil za igralca usoden pljučni rak.</b>
      </p>
      <p>Igralska kolega iz serije Zvezdne steze George Takei in William Shatner sta že izrazila svojo žalost. Takei je na Twitterju zapisal: "To je strahotna izguba." Dodal je: "Bil je najbolj čudovit, ljubeč in inteligenten moški, kar sem jih poznal." Shatner pa je zapisal, da bo v spominu ohranil svoje "čudovito prijateljstvo" z Auberjonoisom.</p>
      <p>V televizijski seriji Zvezdne steze: Deep Space Nine je Auberjonois med letoma 1993 in 1999 nastopal v vlogi glavnega varnostnika Oda. V televizijski seriji Zvezde na sodišču je več let od leta 2004 nastopal v vlogi odvetnika. Zaigral je tudi v več celovečernih filmih, med drugim v MASH.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042915274/kultura/splosno/iztok-mlakar-igralec-dramatik-in-glasbenik-tocno-ve-kdaj-obcinstvo-diha"/>
        <a href="https://www.dnevnik.si/1042909828/magazin/aktualno/mario-culibrk-voditelj-oddaje-znajdi-se-eno-je-igrati-voditelja-drugo-je-res-biti-voditelj"/>
      </related>
    </article>
  </body>
</html>