<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/12/09/848841"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T11:24:00+00:00"/>
    <meta property="og:title" content="এবার বুদ্ধি প্রতিবন্ধী শিক্ষার্থীদের পাশে সালমা"/>
    <meta property="og:description" content="কণ্ঠশিল্পী সালমা নিজ উদ্যোগে গত অক্টোবর থেকে 'সাফিয়া ফাউন্ডেশন ফর এডুকেশনাল ডেভেলপমেন্টের কার্যক্রম শুরু করেছেন। প্রথম কার্যক্রম শুরু হয় সালমার স্বামী অ্যাডভোকেট সানা উল্লাহ নুরে সাগর গ্রামের বাড়ী ময়মনসিংহের হালুয়াঘাট এলাকা থেকে। হালুয়াঘাটে বড়দাস পাড়া এলাকার প্রাথমিক স্কুলে তিন শতাধিক শিশুকে শিক্ষা উপকরণ ও খাদ্যসামগ্রী দিয়ে প্রথম ঘোষণা দেন লালনকন্যা খ্যাত গায়িকা সালাম’।  এবার বুদ্ধি প্রতিবন্ধী শিক্ষার্থীদের পাশে দাড়ালো সালমার 'সাফিয়া ফাউন্ডেশন ফর এডুকেশনাল ডেভেলপমেন্ট।' সিরাজগঞ্জের তাড়াশ উপজেলার বুদ্ধি প্রতিবন্ধী স্কুলে ১৬০ জন প্রতিবন্ধী ছাত্র ছাত্রীদের মাঝে খাদ্য সামগ্রী (বিরিয়ানি),স্কুল ব্যাগ ও খাতা কলম বিতরন করে সাফিয়া ফাউন্ডেশন।  সেই সাথে সিরাজগঞ্জ -নাটোরের আদিবাসী সম্প্রদায়ের সংস্কৃতির গান পরিবেশন ও কোমলমতি প্রতিবন্ধী শিশুদের নানান রকমের সাংস্কৃতিক পরিবেশনা ছিলো উপভোগ করার মতো। সাফিয়া ফাউন্ডেশন সভাপতি মৌসুমী আক্তার সালমা সঙ্গীত শিল্পী সালমা বলেন, 'ফাউন্ডেশনের সামান্য প্রচেষ্টায় অসহায় প্রতিবন্ধী শিশুদের মুখে এতটা হাসি ফুটবে তা ভাবতে পারেনি। প্রতিবন্ধীরাও মানুষ, সমান ভাবে এগিয়ে চলতে তারাও সক্ষম হবে, যদি…"/>
  </head>
  <body>
    <article>
      <h6 class="kicker">সাফিয়া ফাউন্ডেশন ফর এডুকেশনাল ডেভেলপমেন্ট</h6>
      <h1>এবার বুদ্ধি প্রতিবন্ধী শিক্ষার্থীদের পাশে সালমা</h1>
      <address><time datetime="2019-12-09T11:24:00+00:00">09 Dec 2019, 11:24</time> by <a rel="author">কালের কণ্ঠ অনলাইন</a></address>
      <p>কণ্ঠশিল্পী সালমা নিজ উদ্যোগে গত অক্টোবর থেকে 'সাফিয়া ফাউন্ডেশন ফর এডুকেশনাল ডেভেলপমেন্টের কার্যক্রম শুরু করেছেন। প্রথম কার্যক্রম শুরু হয় সালমার স্বামী অ্যাডভোকেট সানা উল্লাহ নুরে সাগর গ্রামের বাড়ী ময়মনসিংহের হালুয়াঘাট এলাকা থেকে। হালুয়াঘাটে বড়দাস পাড়া এলাকার প্রাথমিক স্কুলে তিন শতাধিক শিশুকে শিক্ষা উপকরণ ও খাদ্যসামগ্রী দিয়ে প্রথম ঘোষণা দেন লালনকন্যা খ্যাত গায়িকা সালাম’। </p>
      <p>এবার বুদ্ধি প্রতিবন্ধী শিক্ষার্থীদের পাশে দাড়ালো সালমার 'সাফিয়া ফাউন্ডেশন ফর এডুকেশনাল ডেভেলপমেন্ট।' সিরাজগঞ্জের তাড়াশ উপজেলার বুদ্ধি প্রতিবন্ধী স্কুলে ১৬০ জন প্রতিবন্ধী ছাত্র ছাত্রীদের মাঝে খাদ্য সামগ্রী (বিরিয়ানি),স্কুল ব্যাগ ও খাতা কলম বিতরন করে সাফিয়া ফাউন্ডেশন।  সেই সাথে সিরাজগঞ্জ -নাটোরের আদিবাসী সম্প্রদায়ের সংস্কৃতির গান পরিবেশন ও কোমলমতি প্রতিবন্ধী শিশুদের নানান রকমের সাংস্কৃতিক পরিবেশনা ছিলো উপভোগ করার মতো।</p>
      <figure>
        <img src="https://www.kalerkantho.com/ckfinder/userfiles/images/showbiz/79674789_2542088292739883_6481477091320659968_n.jpg"/>
      </figure>
      <p>সাফিয়া ফাউন্ডেশন সভাপতি মৌসুমী আক্তার সালমা সঙ্গীত শিল্পী সালমা বলেন, 'ফাউন্ডেশনের সামান্য প্রচেষ্টায় অসহায় প্রতিবন্ধী শিশুদের মুখে এতটা হাসি ফুটবে তা ভাবতে পারেনি। প্রতিবন্ধীরাও মানুষ, সমান ভাবে এগিয়ে চলতে তারাও সক্ষম হবে, যদি আমরা সাহায্যের হাত বাড়াই। আমাদের প্রত্যেকের সামান্য উদ্যোগই পারে অসহায় শিশুদের মুখে হাসি ফুটাতে। চলুন সবাই এগিয়ে যাই। শিক্ষার প্রসার ঘটুক,মনুষত্বের বিকাশ হোক, এবং শিক্ষাই হোক উন্নয়নের হাতিয়ার।'</p>
      <p>সালমা ছাড়াও এদিন উপস্থিত ছিলেন সংগঠনের সাধারণ সম্পাদক অ্যাডভোকেট সানা উল্লাহ নুরে সাগর, সহ সভাপতি আসাদুজ্জামান দিদার , অর্থ সম্পাদক অলি উল্লাহ শুভ, প্রচার ও প্রকাশনা সম্পাদক জিয়াউদ্দিন আলম, দপ্তর সম্পাদক মো. অলিউল্লাহ।</p>
    </article>
  </body>
</html>