<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/es-odobri-miliardi-evro-pomosht-za-baterii.html"/>
    <meta property="og:site_name" content="News.bg"/>
    <meta property="article:published_time" content="2019-12-09T11:40:42+00:00"/>
    <meta property="og:title" content="ЕС одобри милиарди евро помощ за батерии"/>
    <meta property="og:description" content="Одобрени са проекти на Белгия, Финландия, Франция, Германия, Италия, Полша и Швеция"/>
  </head>
  <body>
    <article>
      <h1>ЕС одобри милиарди евро помощ за батерии</h1>
      <address>
        <time datetime="2019-12-09T11:40:42+00:00">09 Dec 2019, 11:40</time>
      </address>
      <p>Европейската комисия <b>одобри 3,2 милиарда евро държавна помощ</b> на седем страни членки на Европейския съюз за <b>изследване и иновации при производството на батерии</b>, информира "Ройтерс".</p>
      <p>Одобрени са проекти на Белгия, Финландия, Франция, Германия, Италия, Полша и Швеция в подкрепа на <b>изследванията и иновациите</b> в общата европейска приоритетна област на разработването и производството на батерии.</p>
      <p>Ще бъде отпуснато<b> държавно финансиране от 3,2 милиарда евро</b> и допълнителни 5 милиарда евро частни иновации. Цялостният проект е планирано да завърши до 2031 г.</p>
      <p>Производството на батерии в Европа е стратегически интерес за нашата икономика и общество, защото има потенциал за чиста мобилност и енергия, ще помогне за откриване на работни места, устойчивост и конкурентоспособност, обяви заместник-председателят на Европейската комисия Маргрете Вестаер, която отговоря за конкуренцията.</p>
    </article>
  </body>
</html>