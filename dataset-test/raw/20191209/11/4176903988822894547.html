<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/zaev-postoji-spremnost-i-volja-za-borbu-protiv-korupcije/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:09:00+00:00"/>
    <meta property="og:title" content="Zaev: Postoji spremnost i volja za borbu protiv korupcije"/>
    <meta property="og:description" content="SKOPLJE - Premijer Zoran Zaev rekao je da u Severnoj Makedoniji postoji ozbiljna politička volja i spremnost za suočavanje sa korupcijom. On je na svom"/>
  </head>
  <body>
    <article>
      <h1>Zaev: Postoji spremnost i volja za borbu protiv korupcije</h1>
      <address><time datetime="2019-12-09T11:09:00+00:00">09 Dec 2019, 11:09</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SKOPLJE – Premijer Zoran Zaev rekao je da u Severnoj Makedoniji postoji ozbiljna politička volja i spremnost za suočavanje sa korupcijom.</p>
      <p>On je na svom fejsbuk profilu povodom Međunarodnog dana borbe protiv korupcije napisao: „beskompromisnu borbu protiv korupcije ćemo postići samo preko transparentnih i poštenih institucija“.</p>
      <p>Takve, kaže, moraju da budu sve institucije, uključujući pravosuđe i tužilaštvo.</p>
      <p>„Preko hrabre antikorupcijske komisije kakvu imamo sada, sve institucije treba da pokažu otpor prema korupciji i prema konfliktu interesa“, naveo je Zaev.</p>
      <p>Dodao je da ako za to ne postoji volja, ili ako su u toj borbi blokirani antikorupcijski mehanizmi, to će biti društvena bolest koja će zahvatiti sve vitalne delove zajednice i to će biti pretnja njenom razvoju.</p>
      <p>„Zato je važno da otpočne postupak provere imovine sudija i tužilaca što je pre moguće. Važno je da se utvrde konflikti interesa i u pravosuđu. Svaki sudija i tužilac treba da navede sve advokate, pravne zastupnike i tužioce iz svog okruženja koji su na bilo koji način povezani ili su bili povezani sa sudskim postupcima koji se vode. Samo preko angažovanosti i spremnosti svih institucija uspećemo da zaustavimo korupciju“, zaključio je premijer.</p>
      <p>(Tanjug)</p>
    </article>
  </body>
</html>