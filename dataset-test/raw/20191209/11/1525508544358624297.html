<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793214/%DA%A9%D8%A8%D8%AF%DB%8C-%D8%AF%D8%B1-%DB%B8-%D8%B4%D9%87%D8%B1%D8%B3%D8%AA%D8%A7%D9%86-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D9%81%D8%B9%D8%A7%D9%84-%D8%B4%D8%AF-%D9%85%D8%B9%D8%B1%D9%81%DB%8C-%D8%B1%D9%88%D8%B3%D8%A7%DB%8C-%D9%87%DB%8C%D8%A6%D8%AA-%D9%87%D8%A7"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:07:03+00:00"/>
    <meta property="og:title" content="رئیس هیئت کبدی استان بوشهر: کبدی در ۸ شهرستان استان بوشهر فعال شد/ معرفی روسای هیئت‌ها"/>
    <meta property="og:description" content="بوشهر - رئیس هیئت کبدی استان بوشهر گفت: روسای هیئت‌های کبدی در هشت شهرستان استان معرفی شدند."/>
  </head>
  <body>
    <article>
      <h1>رئیس هیئت کبدی استان بوشهر: کبدی در ۸ شهرستان استان بوشهر فعال شد/ معرفی روسای هیئت‌ها</h1>
      <address>
        <time datetime="2019-12-09T11:07:03+00:00">09 Dec 2019, 11:07</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمد مظفری رئیس هیئت کبدی استان بوشهر ظهر دوشنبه در جمع خبرنگاران گفت: کبدی از جمله هیئت‌های نوپا در استان بوشهر است که طی سال‌های گذشته متاسفانه علیرغم پتانسیل بالای ورزشی در استان در شهرستان‌ها فعالیت خاصی نداشته اند.</p>
      <p>وی افزود: بعد از روی کار آمدن تیم مدیریتی جدید در هیئت کبدی استان تلاش برای فعال کردن هیئت‌ها در شهرستان‌ها آغاز شد و طی مدت کوتاهی با همکاری ادارت ورزش و جوانان شهرستان‌ها روسای هیئت‌های کبدی هشت شهرستان معرفی و احکام آنها صادر شد.</p>
      <p>وی با اشاره به اینکه آموزش مربیان و داوران کبدی در سطح شهرستان‌های استان به زودی آغاز خواهد شد افزود: در این زمینه روسای هیئت های شهرستان باید نقش مهم خود را به خوبی ایفا کنند.</p>
      <p>با حکم رئیس هیئت کبدی استان بوشهر، علیرضا بختیاری آزاد به عنوان رئیس هیئت کبدی بوشهر، صادق عبدالهی به عنوان رئیس هیئت کبدی گناوه منصور صفایی به عنوان رئیس هیئت کبدی جم، صادق دلجو به عنوان رئیس هیئت کبدی دشتی، یاسر رازقی پور به عنوان رئیس هیئت کبدی تنگستان، چمران ابراهیمی به عنوان رئیس هیئت کبدی دیر، رسول قهرمان پور به عنوان رئیس هیئت کبدی دشتستان و فاطمه سرداری به عنوان رئیس هیئت کبدی دیلم انتخاب شدند.</p>
    </article>
  </body>
</html>