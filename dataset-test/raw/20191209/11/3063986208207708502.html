<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848842"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T11:39:00+00:00"/>
    <meta property="og:title" content="ডাকাতিয়া নদী পুনঃখননস্থল পরিদর্শনে এলজিআরডি মন্ত্রী"/>
    <meta property="og:description" content="স্থানীয় সরকার, পল্লী উন্নয়ন ও সমবায় (এলজিআরডি) মন্ত্রী মো. তাজুল ইসলাম এমপি বলেছেন, দুর্নীতি দুর্বৃত্তায়ন ও মাদকের বিরুদ্ধে বর্তমান সরকার শূন্য সহিষ্ণুতা ঘোষণা করেছেন। এসব কাজে যাদের সম্পৃক্ততা রয়েছে, তারা এখনই সতর্ক হয়ে যান। সকালে মন্ত্রী ডাকাতিয়া নদী (লাকসাম-মনোহরগঞ্জ অংশ) পুনঃখননের সম্ভাব্যতা যাচাইয়ের জন্য পরিদর্শন করেন। এ সময় স্থানীয় সরকার বিভাগের সচিব হেলাল উদ্দিন আহমদ, পানি সম্পদ মন্ত্রনালয়ের সচিব কবীর বিন আনোয়ার উপস্থিত ছিলেন। ইউনিয়ন পরিষদ চেয়ারম্যান ও সদস্যদের উদ্দেশ্যে মন্ত্রী বলেন, ইউনিয়ন পরিষদের চেয়ারম্যান ও সদস্যদের অধিকাংশই আওয়ামী লীগের। আওয়ামী লীগ করি বলে এই নয় যে, দুর্নীতির সাথে জড়িত হব। মনে রাখতে হবে দুর্নীতির বিরুদ্ধে কাজ করার জন্য আপনারা নির্বাচিত হয়েছেন। আপনি চেয়ারম্যান হবেন অথচ এলাকাবাসীর জন্য কাজ করবেন না, এলাকায় সু-শাসন প্রতিষ্ঠা করবেন না, তা হবে না। কুমিল্লার মনোহরগঞ্জের পোমগাঁও সরকারি প্রাথমিক বিদ্যালয় মাঠে এক সুধী সমাবেশে প্রধান অতিথির বক্তব্যে মন্ত্রী এসব কথা বলেন। মনোগরগঞ্জ উপজেলা আওয়ামী লীগ সভাপতি মাস্টার আব্দুল কাইয়ুম চৌধুরীর সভাপতিত্বে সুধী সমাবেশে অন্যান্যদের মধ্যে বিশেষ অতিথি হিসেবে…"/>
  </head>
  <body>
    <article>
      <h1>ডাকাতিয়া নদী পুনঃখননস্থল পরিদর্শনে এলজিআরডি মন্ত্রী</h1>
      <address><time datetime="2019-12-09T11:39:00+00:00">09 Dec 2019, 11:39</time> by <a rel="author">লাকসাম (কুমিল্লা) প্রতিনিধি</a></address>
      <p>স্থানীয় সরকার, পল্লী উন্নয়ন ও সমবায় (এলজিআরডি) মন্ত্রী মো. তাজুল ইসলাম এমপি বলেছেন, দুর্নীতি দুর্বৃত্তায়ন ও মাদকের বিরুদ্ধে বর্তমান সরকার শূন্য সহিষ্ণুতা ঘোষণা করেছেন। এসব কাজে যাদের সম্পৃক্ততা রয়েছে, তারা এখনই সতর্ক হয়ে যান।</p>
      <p>সকালে মন্ত্রী ডাকাতিয়া নদী (লাকসাম-মনোহরগঞ্জ অংশ) পুনঃখননের সম্ভাব্যতা যাচাইয়ের জন্য পরিদর্শন করেন। এ সময় স্থানীয় সরকার বিভাগের সচিব হেলাল উদ্দিন আহমদ, পানি সম্পদ মন্ত্রনালয়ের সচিব কবীর বিন আনোয়ার উপস্থিত ছিলেন।</p>
      <p>ইউনিয়ন পরিষদ চেয়ারম্যান ও সদস্যদের উদ্দেশ্যে মন্ত্রী বলেন, ইউনিয়ন পরিষদের চেয়ারম্যান ও সদস্যদের অধিকাংশই আওয়ামী লীগের। আওয়ামী লীগ করি বলে এই নয় যে, দুর্নীতির সাথে জড়িত হব। মনে রাখতে হবে দুর্নীতির বিরুদ্ধে কাজ করার জন্য আপনারা নির্বাচিত হয়েছেন। আপনি চেয়ারম্যান হবেন অথচ এলাকাবাসীর জন্য কাজ করবেন না, এলাকায় সু-শাসন প্রতিষ্ঠা করবেন না, তা হবে না।</p>
      <p>কুমিল্লার মনোহরগঞ্জের পোমগাঁও সরকারি প্রাথমিক বিদ্যালয় মাঠে এক সুধী সমাবেশে প্রধান অতিথির বক্তব্যে মন্ত্রী এসব কথা বলেন।</p>
      <p>মনোগরগঞ্জ উপজেলা আওয়ামী লীগ সভাপতি মাস্টার আব্দুল কাইয়ুম চৌধুরীর সভাপতিত্বে সুধী সমাবেশে অন্যান্যদের মধ্যে বিশেষ অতিথি হিসেবে উপস্থিত ছিলেন, স্থানীয় সরকার বিভাগের সচিব হেলাল উদ্দিন আহমদ, পানি সম্পদ মন্ত্রনালয়ের সচিব কবীর বিন আনোয়ার ঢাকা মহানগর (উত্তর) মেয়র মো. আতিকুল ইসলাম, কুমিল্লা মহানগর মেয়র মনিরুল হক সাক্কু প্রমুখ।</p>
    </article>
  </body>
</html>