<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/targato-curiosita/articolo/il-vento-e-il-fuoco-parla-dellinno-allo-spirito-santo-il-nuovo-libro-di-don-gianni-falco.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T11:05:00+00:00"/>
    <meta property="og:title" content="&quot;Il vento e il fuoco&quot;: parla dell'inno allo Spirito Santo il nuovo libro di don Gianni Falco"/>
    <meta property="og:description" content="La prefazione è a cura di Maria Pia Garavaglia, già Ministro della Sanità '88-'92: &quot;Noi lettori dobbiamo essere grati a don Gianni, per come ci presenta i doni dello Spirito Santo, infondendoci nostalgia e desiderio di..."/>
  </head>
  <body>
    <article>
      <h1>"Il vento e il fuoco": parla dell'inno allo Spirito Santo il nuovo libro di don Gianni Falco</h1>
      <h2>La prefazione è a cura di Maria Pia Garavaglia, già Ministro della Sanità '88-'92: "Noi lettori dobbiamo essere grati a don Gianni, per come ci presenta i doni dello Spirito Santo, infondendoci nostalgia e desiderio di possederli"</h2>
      <address><time datetime="2019-12-09T11:05:00+00:00">09 Dec 2019, 11:05</time> by <a rel="author">sg</a></address>
      <p>"<i>Mai come oggi l'umanità sofferente ha bisogno di chi trasmette sollievo e conforto (...). E' questo il motivo per cui noi lettori dobbiamo essere grati a don Gianni, per come ci presenta i doni dello Spirito Santo, infondendoci nostalgia e desiderio di possederli</i>".</p>
      <p>Si legge questo nelle prime battute della prefazione che <b>Maria Pia Garavaglia</b> (Ministro della Sanità '88-'92) ha scritto per il nuovo libro del cuneese <b>don</b> <b>Gianni Falco</b>: "Il vento e il fuoco" (L'ARTISTICA EDITRICE).</p>
      <p>Nelle circa 90 pagine dell'opera - i cui testi sono corredati da evocative fotografie - don Gianni propone un profondo percorso di riflessione sull'inno allo Spirito Santo nella versione dell'Arcivescovo <b>Stephen Langton</b>, analizzandone ogni passaggio. Nella seconda parte del libro, poi, si spende in un'analisi dei doni dello Spirito: sapienza, intelletto, consiglio, fortezza, scienza, pietà e timor di Dio.</p>
      <p>"<i>Lo Spirito soffia sempre dove e come vuole</i> - si legge nella conclusione della prefazione - <i>; sta a noi essere attenti, umili e silenziosi, per riuscire ad afferrarlo quando ci passa vicino</i>".</p>
    </article>
  </body>
</html>