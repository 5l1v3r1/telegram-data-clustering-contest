<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/maltempo-campania-in-arrivo-nubifragi-e-grandinate-crollano-le-temperature/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-12-09T11:48:17+00:00"/>
    <meta property="og:title" content="Maltempo Campania: in arrivo nubifragi e grandinate. Crollano le temperature"/>
    <meta property="og:description" content="Si apre oggi una settimana abbastanza complicata a livello atmosferico. Sulla Campania e sul resto dell’Italia è previsto un netto peggioramento. Nelle prossime ore arriveranno sul nostro paese vento,  pioggia, temporali, neve, nubifragi e mareggiate. Il team del sito ilMeteo.it avvisa che nella giornata di oggi cominceranno ad affluire venti di Maestrale via via più forti […]"/>
  </head>
  <body>
    <article>
      <h1>Maltempo Campania: in arrivo nubifragi e grandinate. Crollano le temperature</h1>
      <address><time datetime="2019-12-09T11:48:17+00:00">09 Dec 2019, 11:48</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>Si apre oggi una settimana abbastanza complicata a livello atmosferico. Sulla <b>Campania</b> e sul resto dell’Italia è previsto un netto peggioramento.</p>
      <p>Nelle prossime ore arriveranno sul nostro paese vento,  pioggia, temporali, neve, nubifragi e mareggiate.</p>
      <p>Il team del sito ilMeteo.it avvisa che nella giornata di oggi cominceranno ad affluire venti di Maestrale via via più forti sui bacini occidentali.</p>
      <p>Domani la tramontana e la bora soffieranno impetuosa; piogge e temporali colpiranno l’Abruzzo e il Molise dove la neve scenderà fin sopra i 1000 metri. Altro maltempo interesserà il Sud con temporali e possibili grandinate.</p>
      <p>Il team del sito IlMeteo.it comunica che i venti settentrionali continueranno a soffiare anche mercoledì portando il bel tempo al Centro-Sud e alcuni temporali sul basso Tirreno.</p>
      <p>“Giovedì tornerà di nuovo il Maestrale ad accompagnare un debole fronte perturbato che farà fioccare fino in pianura su alcuni settori del Nordest. Attenzione infine a venerdì quando un’intensa perturbazione atlantica farà irruzione sull’Italia con venti forti o molto forti di Maestrale, Libeccio e Ponente. In questo contesto avremo mareggiate diffuse con onde alte fino a 6 metri su tutte le coste occidentali. Il maltempo si accanirà su Toscana, Umbria, Lazio e Campania con temporali, grandinate e nubifragi”.</p>
    </article>
  </body>
</html>