<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/nemacki-izvoz-porastao-u-oktobru-drugi-mesec-uzastopno/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:00:00+00:00"/>
    <meta property="og:title" content="Nemački izvoz porastao u oktobru drugi mesec uzastopno"/>
    <meta property="og:description" content="BERLIN - Nemački izvoz je porastao u oktobru drugi mesec uzastopno, uprkos očekivanjima ekonomista koji su predviđali blagi pad. Federalni zavod za"/>
  </head>
  <body>
    <article>
      <h1>Nemački izvoz porastao u oktobru drugi mesec uzastopno</h1>
      <address><time datetime="2019-12-09T11:00:00+00:00">09 Dec 2019, 11:00</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524184-750x430.jpg"/>
        <figcaption>Foto: Tanjug/pixabay.com, ilustracija</figcaption>
      </figure>
      <p>BERLIN – Nemački izvoz je porastao u oktobru drugi mesec uzastopno, uprkos očekivanjima ekonomista koji su predviđali blagi pad.</p>
      <p>Federalni zavod za statistiku Destatis saopštio je danas da je izvoz porastao 1,2 odsto oktobru na mesečnom nivou, nakon rasta od 1,5 procenata u septembru, prenosi Rojters.</p>
      <p>Na godišnjem nivou, izvoz je zabeležio rast od 1,9 posto, podstaknut povećanjem tražnje od 4,6 procenata iz zemalja izvan Evropske unije. Izvoz u države unutra EU porastao je za samo 0,1 posto.</p>
      <p>S druge strane, nemački uvoz je u oktobru stagnirao u na mesečnom nivou, dok je na godišnjem registrovao pad od 0,6 procenata.</p>
      <p>(Tanjug)</p>
    </article>
  </body>
</html>