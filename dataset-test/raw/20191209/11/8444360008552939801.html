<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/olympiakos-erythros-asteras-oristika-xoris-valmpouena/2932612/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T11:52:16+00:00"/>
    <meta property="og:title" content="Ολυμπιακός – Ερυθρός Αστέρας: Οριστικά χωρίς Βαλμπουενά!"/>
    <meta property="og:description" content="Ο Ματιέ Βαλμπουενά τέθηκε οριστικά εκτός μάχης για την κρίσιμη αναμέτρηση του Ολυμπιακού με τον Ερυθρό Αστέρα για το Champions League την Τετάρτη (11/12) καθώς συνέχισε το πρόγραμμα αποκατάστασης που ακολουθεί στη Γαλλία."/>
  </head>
  <body>
    <article>
      <h1>Ολυμπιακός – Ερυθρός Αστέρας: Οριστικά χωρίς Βαλμπουενά!</h1>
      <h2>Ο Ματιέ Βαλμπουενά τέθηκε οριστικά εκτός μάχης για την κρίσιμη αναμέτρηση του Ολυμπιακού με τον Ερυθρό Αστέρα για το Champions League την Τετάρτη (11/12) καθώς συνέχισε το πρόγραμμα αποκατάστασης που ακολουθεί στη Γαλλία.</h2>
      <address><time datetime="2019-12-09T11:52:16+00:00">09 Dec 2019, 11:52</time> by <a rel="author">Newsit Newsroom</a></address>
      <p>Άσχημα νέα για τον <a href="https://www.newsit.gr/tags/olympiakos/">Ολυμπιακό</a> ενόψει του “τελικού” με τον Ερυθρό Αστέρα, για την τελευταία αγωνιστική των ομίλων του Champions League, αφού όπως έγινε γνωστό ο <a href="https://www.newsit.gr/tags/valmpouena/">Ματιέ Βαλμπουενά</a> δεν θα είναι στη διάθεση του Πέδρο Μαρτίνς για την κρίσιμη αναμέτρηση του Φαλήρου, που θα κρίνει το ευρωπαϊκό μέλλον των “ερυθρόλευκων”.  Ο Γάλλος άσος δεν έχει ξεπεράσει το πρόβλημα τραυματισμού που προέκυψε στο ματς με τον ΠΑΟΚ για τη Superleague και παρέμεινε στη Γαλλία όπου ακολουθεί πρόγραμμα αποκατάστασης.</p>
      <p>Αυτό είναι άλλο ένα πρόβλημα για τον Πορτογάλο προπονητή που περιμένει επίσης να δει και την κατάσταση του Αβραάμ Παπαδόπουλου που επίσης είχε ενοχλήσει ψηλά στο πόδι και η συμμετοχή του στο ματς με τον Ερυθρό Αστέρα είναι ακόμα αμφίβολη. Η αποστολή της ομάδας πάντως αναμένεται να ανακοινωθεί αύριο μετά την απογευματινή προπόνηση που είναι προγραμματισμένη στις 19:30.</p>
    </article>
  </body>
</html>