<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/unicredit-resta-sotto-lente-analisti-dopo-piano-ubs-dice-ora-buy-goldman-sachs-la-vede-a-175-euro"/>
    <meta property="og:site_name" content="FinanzaOnline"/>
    <meta property="article:published_time" content="2019-12-09T11:27:00+00:00"/>
    <meta property="og:title" content="Unicredit resta sotto lente analisti dopo piano: Ubs dice ora buy, Goldman Sachs la vede a 17,5 euro"/>
    <meta property="og:description" content="Seduta incolore per Unicredit a Piazza Affari, dove mostra un moderato rialzo dello 0,05% a 12,76 euro in una giornata caratterizzata da una certa debolezza per il Ftse Mib. Il …"/>
  </head>
  <body>
    <article>
      <h1>Unicredit resta sotto lente analisti dopo piano: Ubs dice ora buy, Goldman Sachs la vede a 17,5 euro</h1>
      <address><time datetime="2019-12-09T11:27:00+00:00">09 Dec 2019, 11:27</time> by <a rel="author">Daniela La Cava</a></address>
      <p>Seduta incolore per Unicredit a Piazza Affari, dove mostra un moderato rialzo dello 0,05% a 12,76 euro in una giornata caratterizzata da una certa debolezza per il Ftse Mib. Il titolo del gruppo di piazza Gae Aulenti, che ha presentato a inizio dicembre il nuovo piano industriale, resta sotto i fari del mercato e raccoglie indicazioni positive da parte degli analisti, in particolare da quelli di Ubs che hanno portato il rating a buy dal precedente neutral.</p>
      <p>Unicredit è finita anche sotto la lente di Goldman Sachs che ha confermato la valutazione di acquisto e ha alzato il target price a 17,5 euro da 16,9. Gli esperti della banca americana hanno messo mano anche alle previsioni dopo la presentazione del nuovo business plan. Più nel dettaglio, le stime sull’utile netto 2021-2024 sono aumentate dell’1-2%. “Le stime sugli utili per il 2019-2020 sono state ridotte per tener conto degli oneri di ristrutturazione per finanziare i futuri risparmi di costi”, aggiungono da Goldman Sachs.</p>
      <p>Da inizio anno il titolo è salito di circa il 29%. Il consensus degli analisti su Bloomberg indica per Unicredit l’86,2% di rating Buy e il 13,8% Hold.</p>
    </article>
  </body>
</html>