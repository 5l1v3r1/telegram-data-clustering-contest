<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/b1-cel-mai-tanar-premier-din-lume-crescut-de-lesbiene-s-a-plans-ca-a-fost-stigmatizata-de-societate-din-aceasta-cauza-309847.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T11:25:38+00:00"/>
    <meta property="og:title" content="Cel mai tânăr premier din lume, crescut de lesbiene. Ar fi fost stigmatizată de societate din această cauză"/>
    <meta property="og:description" content="Sanna Mirella Marin, care a devenit duminică cel mai tânăr premier din lume, a fost crescută de o familie de lesbiene, motiv pentru care ar fi fost stigmatizată de societate, dar are un copil cu partenerul ei de mulți ani"/>
  </head>
  <body>
    <article>
      <h1>Cel mai tânăr premier din lume, crescut de lesbiene. Ar fi fost stigmatizată de societate din această cauză</h1>
      <address><time datetime="2019-12-09T11:25:38+00:00">09 Dec 2019, 11:25</time> by <a rel="author">Redacția B1.ro</a></address>
      <p>Sanna Mirella Marin, care a devenit duminică cel mai tânăr premier din lume, a fost crescută de o familie de lesbiene, motiv pentru care ar fi fost stigmatizată de societate, dar are un copil cu partenerul ei de mulți ani, relatează <b><a href="https://www.menaiset.fi/artikkeli/ajankohtaista/ihmiset/sateenkaariperheessa_kasvanut_sanna_marin_sateenkaariperheessa">Menaiset.fi</a></b>.</p>
      <p>Într-un interviu acordat publicaţiei din Finlanda, Sanna Mirella Marin a mărturisit că a fost crescută de o mamă singură, care ulterior a intrat într-o relație cu o femeie. Ea a admis că nu cunoaște familia tatălui ei biologic și că adesea a fost stigmatizată de societate pentru că provenea dintr-o astfel de familie.</p>
      <p>Premierul Finlandei a mai admis şi că a suferit lipsuri materiale, dar că în tot acest timp mama să i-a dat mereu încrederea că-și poate îndeplini toate obiectivele.</p>
      <p>Sanna Marin, în vârstă de doar 34 de ani, a devenit duminică cel mai tânăr premier din lume. Anterior numirii în funcţia de prim-ministru, Sanna Marin condusese Ministerul Transporturilor. Ea a venit pe locul lăsat vacant de premierul anterior, care a demisionat din funcţie după ce a pierdut o parte a susţinerii sale politice. Ea a preluat funcţia de premier şi într-o perioadă în care Finlanda deţine preşedinţia rotativă a Consiliului Uniunii Europene.</p>
      <p>Sanna Marin are un copil cu partenerul ei de mulți ani.</p>
    </article>
  </body>
</html>