<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/bo-huawei-z-novim-procesorjem-zavladal-na-trgu-mobilnih-naprav.html?RSSe22f06caa87213af211d275b8cadcd34"/>
    <meta property="og:site_name" content="Računalniške novice"/>
    <meta property="article:published_time" content="2019-12-09T11:16:00+00:00"/>
    <meta property="og:title" content="Bo Huawei z novim procesorjem zavladal na trgu mobilnih naprav?"/>
    <meta property="og:description" content="Podjetje Huawei je nedavno presenetilo z novim mobilnim procesorjem, ki je opremljen z oznako Kirin 990 in je v primerjavi z obstoječimi rešitvami dejansko nekaj posebnega."/>
  </head>
  <body>
    <article>
      <h1>Bo Huawei z novim procesorjem zavladal na trgu mobilnih naprav?</h1>
      <address>
        <time datetime="2019-12-09T11:16:00+00:00">09 Dec 2019, 11:16</time>
      </address>
      <p>Podjetje Huawei je nedavno presenetilo z novim mobilnim procesorjem, ki je opremljen z oznako Kirin 990 in je v primerjavi z obstoječimi rešitvami dejansko nekaj posebnega. Ta je namreč opremljen s posebno enoto za nevronsko procesiranje (NPU), ki temelji na osnovi zgradbe Da Vinci. Dve večji jedri dosegata odlične zmogljivosti in energijsko učinkovitost med visoko obremenitvijo, manjše oziroma manj zmogljivo pa odlikuje nizka poraba energije. Grafični del pa vključuje šestnajst jedrni grafični procesor Mali-G76 GPU in predpomnilnik na sistemski ravni, ki z izvajanjem pametne porazdelitve učinkovito prihrani pasovno širino in zmanjša porabo energije.</p>
      <p>Naslednik mobilnega procesorja Huawei Kirin 990 naj bi bil še boljši in naj bi brez težav opravil tudi z največjimi igralci na tem področju, kot sta na primer Samsung in Apple. Novost bo opremljena s prodajno oznako Kirin 1020 ter bo predstavljala neposredno konkurenco vrhunskim mobilnim procesorjem Qualcomm Snapdragon 865 in Samsung Exynos 990 . Novost bo temeljila na osnovi napredne 5-nanometrske tehnologije in procesorkih jeder ARM Cortex-A7 ter naj bi bila za 50 odstotkov zmogljivejša v primerjavi z obstoječim mobilnim procesorjem Kirin 990.</p>
      <p>V mobilni procesor Huawei Kirin 1020 bo pričakovano vgrajena tudi podpora za mobilna omrežja 5G. To dejansko pomeni, da bo novost namenjena pametnim mobilnim telefonov višjega cenovnega razreda, kot bosta na primer Nova 7 in Huawei Nova 10X. Podjetje Huawei naj bi novi mobilni procesor Kirin 1020 ponudil v prodajo oziroma na trg v teku naslednjega leta.</p>
      <figure>
        <iframe src="https://www.youtube.com/embed/iCSCRKGlJZg" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.huawei.com/en/">Huawei</a></footer>
    </article>
  </body>
</html>