<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/economic/deficitul-comercial-a-depasit-14-miliarde-de-euro-dupa-primele-10-luni-ale-anului-este-cu-2-1-miliarde-peste-2018-18661340"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T11:37:00+00:00"/>
    <meta property="og:title" content="Deficitul comercial a depăşit 14 miliarde de euro, după primele 10 luni ale anului. Este cu 2,1 miliarde peste 2018"/>
    <meta property="og:description" content="Deficitul balanţei comerciale (FOB/CIF) în perioada 1 ianuarie -31 octombrie 2019 a fost de 14,023 miliarde euro, mai mare cu 2,180 miliarde euro decât cel înregistrat în 2018, informează INS."/>
  </head>
  <body>
    <article>
      <h1>Deficitul comercial a depăşit 14 miliarde de euro, după primele 10 luni ale anului. Este cu 2,1 miliarde peste 2018</h1>
      <h2>Deficitul balanţei comerciale (FOB/CIF) în perioada 1 ianuarie -31 octombrie 2019 a fost de 14,023 miliarde euro, mai mare cu 2,180 miliarde euro decât cel înregistrat în 2018, informează INS.</h2>
      <address><time datetime="2019-12-09T11:37:00+00:00">09 Dec 2019, 11:37</time> by <a rel="author" href="https://www.mediafax.ro/autor/departamentul-economic" target="_blank">Departamentul Economic</a></address>
      <p>În primele zece luni ale anului, exporturile FOB au însumat 58,178 miliarde euro, în creştere cu 1,7%, iar importurile CIF au însumat 72,201 miliarde euro, în creştere cu 4,6% faţă de perioada similară din 2018.</p>
      <p>În luna octombrie 2019, exporturile FOB au însumat 6,331 miliarde euro, iar importurile CIF au însumat 8,299 miliarde euro, rezultând un deficit de 1,968 miliarde euro.</p>
      <p>Faţă de luna octombrie 2018, exporturile din luna octombrie 2019 au scăzut cu 0,1%, iar importurile au crescut cu 0,9%.</p>
      <p>.În perioada 1.I-31.X 2019, ponderi importante în structura exporturilor şi importurilor sunt deţinute de grupele de produse: maşini şi echipamente de transport (47,3% la export şi 37,2% la import) şi alte produse manufacturate (31,9% la export şi respectiv 30,5% la import).</p>
      <p>Valoarea schimburilor intra-UE28 de bunuri în perioada 1.I-31.X 2019 a fost de 44701,3 milioane euro la expedieri şi de 53912,5 milioane euro la introduceri, reprezentând 76,8% din total exporturi şi 74,7% din total importuri.</p>
      <p>Valoarea schimburilor extra-UE28 de bunuri în perioada 1.I-31.X 2019 a fost de 13477,1 milioane euro la exporturi şi de 18289,1 milioane euro la importuri, reprezentând 23,2% din total exporturi şi 25,3% din total importuri.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>