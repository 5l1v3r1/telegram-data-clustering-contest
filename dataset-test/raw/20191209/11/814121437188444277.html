<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10279147/12-latka-opublikowala-liste-smierci-na-snapchacie-grozila-ze-uczniowie-zgina-w-poniedzialek.html"/>
    <meta property="og:site_name" content="Wprost"/>
    <meta property="article:published_time" content="2019-12-09T11:47:00+00:00"/>
    <meta property="og:title" content="12-latka opublikowała „listę śmierci” na Snapchacie. Groziła, że uczniowie zginą w poniedziałek"/>
    <meta property="og:description" content="12-letnia dziewczynka opublikowała na Snapchacie „listę śmierci”, na której znajdowały się nazwiska uczniów ze Stanów Zjednoczonych. Nastolatka została aresztowana."/>
  </head>
  <body>
    <article>
      <h1>12-latka opublikowała „listę śmierci” na Snapchacie. Groziła, że uczniowie zginą w poniedziałek</h1>
      <address>
        <time datetime="2019-12-09T11:47:00+00:00">09 Dec 2019, 11:47</time>
      </address>
      <p>
        <b>12-letnia dziewczynka opublikowała na Snapchacie „listę śmierci”, na której znajdowały się nazwiska uczniów ze Stanów Zjednoczonych. Nastolatka została aresztowana.</b>
      </p>
      <p>W piątek 6 grudnia 2019 roku 12-letnia dziewczynka została aresztowana. Ciążące na nastolatce zarzuty są poważne. Z ustaleń funkcjonariuszy biura szeryfa hrabstwa Broward wynika, że dziecko przynajmniej dwukrotnie wystosowało pisemne groźby. Co więcej, dziewczynka miała także być autorką „fałszywych doniesień dotyczących broni palnej”. Nie podano więcej szczegółów w sprawie. Dziewczynka chodziła do szkoły Falcon Cove Middle School w Weston.</p>
      <h3>„Lista śmierci”</h3>
      <p>W piątek około godziny 19.00 uczennica i jej rodzic poinformowali biuro szeryfa w Weston o groźbie, którą jedna z nastolatek zamieściła na Snapchacie. W mediach społecznościowych 12-letnia dziewczynka opublikowała „listę śmierci”, na której znajdowały się nazwiska uczniów. Z ustaleń śledczych wynika, że z kolejnej groźby, którą zamieściła nastolatka wynikało, że „studenci nie byli bezpieczni i mieli zostać zabici w poniedziałek”. Po aresztowaniu, w czasie przesłuchania, 12-latka przyznała się do publikowania gróźb pozbawienia życia.</p>
      <related>
        <h4>Czytaj także:</h4>
        <a href="https://www.wprost.pl/kraj/10279034/makabryczna-zbrodnia-w-zabkowicach-slaskich-18-latek-zabil-rodzicow-i-brata.html"/>
      </related>
      <footer>Źródło: <a href="http://www.cnn.com/">CNN</a></footer>
    </article>
  </body>
</html>