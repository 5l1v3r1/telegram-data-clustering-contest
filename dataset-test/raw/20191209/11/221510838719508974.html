<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/180333/100-di-questo-giorno-al-via-su-retequattro-lalmanacco-delle-reti-mediaset"/>
    <meta property="og:site_name" content="DavideMaggio.it"/>
    <meta property="article:published_time" content="2019-12-09T11:20:00+00:00"/>
    <meta property="og:title" content="100 di questo giorno: al via su Retequattro l’almanacco delle reti Mediaset"/>
    <meta property="og:description" content="In attesa del 2020, anno in cui Canale5 festeggerà i suoi “primi” 40 anni, Mediaset ha deciso di omaggiare la storia della sua rete ammiraglia e delle due reti cadette Retequattro e Italia1, proponendo 100 di questo giorno, un programma nel quale rivedere i momenti cult della storia televisiva del Biscione dal 1980 ad oggi. La trasmissione, al via quest’oggi, andrà in onda dal lunedì al venerdì dalle 20.00 alle 20.30 su Retequattro. A differenza del celebre TecheTecheTè, in onda su Rai1 con puntate tematiche, il fil rouge di 100 di questo giorno sarà l’esatta corrispondenza dei contenuti proposti con il calendario quotidiano."/>
  </head>
  <body>
    <article>
      <h1>100 di questo giorno: al via su Retequattro l’almanacco delle reti Mediaset</h1>
      <address><time datetime="2019-12-09T11:20:00+00:00">09 Dec 2019, 11:20</time> by <a rel="author">Salvatore Cau</a></address>
      <figure>
        <img src="https://images.davidemaggio.it/pics3/2019/12/Canale-5-primo-annuncio.jpg"/>
        <figcaption>Fiorella Pierobon</figcaption>
      </figure>
      <p>In attesa del 2020, anno in cui Canale5 festeggerà i suoi “primi” 40 anni, Mediaset ha deciso di omaggiare la storia della sua rete ammiraglia e delle due reti cadette Retequattro e Italia1, proponendo <b><a href="https://www.davidemaggio.it/tag/100-di-questo-giorno">100 di questo giorno</a></b>, un programma nel quale rivedere i momenti cult della storia televisiva del Biscione dal 1980 ad oggi. La trasmissione, al via quest’oggi, andrà in onda dal <b>lunedì</b> al <b>venerdì</b> dalle <b>20.00</b> alle <b>20.30</b> su Retequattro. A differenza del celebre <i>TecheTecheTè</i>, in onda su Rai1 con puntate tematiche, il <i>fil rouge </i>di 100 di questo giorno sarà l’esatta corrispondenza dei contenuti proposti con il <b>calendario quotidiano</b>.</p>
      <p>I telespettatori della rete diretta da <b>Sebastiano Lombardi</b> potranno così ripercorrere la storia di Mediaset sin dagli albori, con il debutto nell’etere nel 1980 di Canale5, l’arrivo di Italia1, acquistata dalla Rusconi nel dicembre del 1982, e di Retequattro, acquistata dalla Mondadori nell’agosto del 1984. La trasmissione, a cura della direzione intrattenimento RTI, promette un <b>racconto sentimentale</b> ma anche ironico, che invita a ripensare, riflettere, ridere e ritrovare un po’ di sé stessi e della <b>storia del Paese</b>, attraverso il passato della Tv commerciale.</p>
      <h3>Cosa accadde il 9 dicembre in tv? – Scaletta della prima puntata</h3>
      <p>2011 – <b>Resto Umile World Show</b> – Sketch di Checco Zalone con Al Bano – Canale5<br/>1993 – <b>Funari News</b> – Gianfranco Funari parla dei terremotati di Ercolano – Retequattro<br/>2003 – <b>Smetto quando voglio</b> – Fabio Volo intervista Franco Califano – Italia1<br/>1991 – Provino di una giovane e ancora sconosciuta <b>Alessia Marcuzzi<br/></b>2011 – <b>Così fan tutte</b> - Sketch di Alessia Marcuzzi con Debora Villa – Italia1<br/>1992 – <b>Tg5</b> – Servizio sul principe Carlo e la principessa Diana – Canale5<br/>2000 – <b>Ciao Darwin 3</b> -  Sketch di Luca Laurenti con Eva Henger – Canale5<br/>2009 -<b> Maurizio Costanzo Show 25 anni</b> – Intervista ad Andrea Camilleri – Canale5<br/>1983 -<b> Bis </b>- Consigli per gli acquisti con Mike Bongiorno – Canale5<br/>1995 – <b>La Corrida</b> – Corrado presenta la valletta del pubblico + esibizione di un concorrente – Canale5<br/>1987 – <b>Quo Vadiz?</b> - Sketch di Umberto Smaila, Franco Oppini e Nini Salerno – Retequattro<br/>2013 – <b>Colorado</b> – Sketch di Pintus – Italia1<br/>1986 – <b>Studio 5 </b>- Introduzione dell’etilometro – Canale5<br/>1984 – <b>Superclassifica Show</b> – Esibizione di Patty Pravo – Canale5<br/>1996 – <b>Mai dire Gol</b> – Sketch di Aldo, Giovanni e Giacomo “Gli svizzeri” – Italia1<br/>2009 – <b>Maurizio Costanzo Show 25 anni</b> – Saluti e congedo di Maurizio Costanzo per l’allora definitiva chiusura della trasmissione – Canale5</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/166360/striscia-la-notizia-30-curiosita"/>
        <a href="https://www.davidemaggio.it/archives/165198/domenica-in-mara-venier-truffa-zequila"/>
        <a href="https://www.davidemaggio.it/archives/165079/domenica-in-mara-venier-gaffe-momenti-cult"/>
        <a href="https://www.davidemaggio.it/archives/151604/miss-italia-storia-aneddoti-curiosita-scandali-1946-1990"/>
      </related>
    </article>
  </body>
</html>