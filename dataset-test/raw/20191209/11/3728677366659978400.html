<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216563/Grootste-zonnepark-van-Nederland-bij-Kolham-levert-direct-aan-hoogspanningsnet"/>
    <meta property="og:site_name" content="RTV Noord"/>
    <meta property="article:published_time" content="2019-12-09T11:03:00+00:00"/>
    <meta property="og:title" content="Grootste zonnepark van Nederland bij Kolham levert direct aan hoogspanningsnet"/>
    <meta property="og:description" content="Het grootste zonnepark van Nederland langs de A7 bij Kolham is direct aangesloten op het hoogspanningsnet."/>
  </head>
  <body>
    <article>
      <h1>Grootste zonnepark van Nederland bij Kolham levert direct aan hoogspanningsnet</h1>
      <address>
        <time datetime="2019-12-09T11:03:00+00:00">09 Dec 2019, 11:03</time>
      </address>
      <p>Het zonnepark met 320.000 panelen is daarmee een van de eerste zonneparken dat direct stroom levert aan het hoogspanningsnet. Het zonnepark moet voldoende stroom gaan opwekken voor ruim 32.000 huishoudens.</p>
      <p>De exploitatie van Zonnepark Midden-Groningen is in handen van de Chinese zonneparkgigant Chint Solar en dochterbedrijf Astronergy.</p>
      <h3>Rechtstreeks het landelijke netwerk op</h3>
      <p>'Dit park blijft 25 jaar staan. In die periode gaat ons energiegebruik nog wel veranderen. We gaan van het gas af, we gaan elektrisch rijden. Uiteindelijk zullen we dus wel meer stroom nodig hebben dan wij hier nu gaan maken', stelde Diederik Apotheker, hoofd-ontwikkeling Nederland bij Chint Solar bij de start van de aanleg van het park.</p>
      <p>Het zonnepark levert stroom aan het TenneT-station in Kropswolde. Vanaf daar gaat de opgewekte zonnestroom het landelijke elektriciteitsnet op. Begin volgend jaar wordt het zonnepark Midden-Groningen officieel geopend.</p>
      <p>Lees ook:<br/>- <a href="https://www.rtvnoord.nl/nieuws/215049/Waarom-Groningse-zonneparken-in-buitenlandse-handen-komen">Waarom Groningse zonneparken in buitenlandse handen komen</a><br/>- <a href="https://www.rtvnoord.nl/nieuws/204921/Bouw-grootste-zonnepark-van-Nederland-begonnen">Bouw grootste zonnepark van Nederland begonnen</a><br/>- <a href="https://www.rtvnoord.nl/nieuws/201379/Zonnepark-Sappemeer-in-Chinese-handen">Zonnepark Sappemeer in Chinese handen</a></p>
    </article>
  </body>
</html>