<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/dolya-rosiji-na-futbolnomu-jevro-2020-u-rukah-novogo-ochilnika-wada-z-polshchi-645485.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T11:01:37+00:00"/>
    <meta property="og:title" content="Доля Росії на футбольному Євро-2020 у руках нового очільника WADA з Польщі"/>
    <meta property="og:description" content="Нинішній глава Антидопінгової аґенції від рекомендацій УЄФА відмежувався"/>
  </head>
  <body>
    <article>
      <h1>Доля Росії на футбольному Євро-2020 у руках нового очільника WADA з Польщі</h1>
      <address>
        <time datetime="2019-12-09T11:01:37+00:00">09 Dec 2019, 11:01</time>
      </address>
      <h4>Нинішній глава Антидопінгової аґенції від рекомендацій УЄФА відмежувався</h4>
      <p>Президент Всесвітнього антидопінгового агентства (WADA) Крейґ Ріді перед засіданням виконкому WADA дав інтерв'ю The Independent, в якому зробив важливу заяву стосовно футбольного Євро-2020 і участі в ньому Росії.</p>
      <p>Чиновник висловив припущення про зміну статусу УЄФА в рамках Стандарту щодо відповідності. З 1 січня 2020 року новим главою WADA стане поляк Вітольд Банька. Доля російського футболу залежатиме від того, яку політику провдитиме новий очільник.</p>
      <p>«Я вкрай розчарований тим, що Росія проводила маніпуляції з базою даних Московської лабораторії. Переконливі докази цього надав наш відділ розслідувань. Сумно, що деякі дії з базою проводилися в січні 2019 року.</p>
      <p>Незалежний комітет з відповідності виніс свої рекомендації. У них все прописано. Наразі ми не розглядаємо УЄФА в статусі незалежного підписанта Стандарту щодо відповідності, але мене зовсім не здивує, якщо новий глава WADA в майбутньому буде змінювати цю ситуацію», - сказав Ріді.</p>
      <p>Зауважимо, що збірна РФ потрапила на Євро-2020, а чотири матчі турніру мають проводитися на нариторії країни-маніпулятора, в Санкт-Петербурзі.</p>
      <p>Нагадаємо, що сьогодні, 9 грудня виконком WADA затвердив рекомендацію комітету з відповідності та <a href="https://glavcom.ua/sport/news/rosiyu-povnistyu-vidstoronili-vid-olimpiad-ta-chempionativ-svitu-na-4-roki-645471.html">відсторонив Росію на чотири роки від усіх великих міжнародних змагань включно з Олімпіадами та чемпіонатами світу</a>.</p>
      <related>
        <a href="https://glavcom.ua/sport/news/bez-ukrajinciv-ujefa-nazvav-50-pretendentiv-na-potraplyannya-v-zbirnu-roku-642520.html"/>
        <a href="https://glavcom.ua/sport/news/shevchenko-vviyshov-u-top-10-naykrashchih-treneriv-2019-roku-642548.html"/>
        <a href="https://glavcom.ua/sport/news/mok-zaklikav-rosiyu-peredati-neobrobleni-dani-antidopingovoji-laboratoriji-642588.html"/>
      </related>
    </article>
  </body>
</html>