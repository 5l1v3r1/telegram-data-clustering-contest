<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/vulkan-na-nz-jos-aktivan-strahuje-se-da-nema-vise-prezivelih/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:59:00+00:00"/>
    <meta property="og:title" content="Vulkan na NZ još aktivan, strahuje se da nema više preživelih"/>
    <meta property="og:description" content="VELINGTON - Policija Novog Zelanda saopštila je da strahuje da nema više preživelih posle erupcije vulkana na ostrvu, u kojoj je najmanje pet osoba"/>
  </head>
  <body>
    <article>
      <h1>Vulkan na NZ još aktivan, strahuje se da nema više preživelih</h1>
      <address><time datetime="2019-12-09T11:59:00+00:00">09 Dec 2019, 11:59</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VELINGTON – Policija Novog Zelanda saopštila je da strahuje da nema više preživelih posle erupcije vulkana na ostrvu, u kojoj je najmanje pet osoba poginulo, a 20 povređeno.</p>
      <p>Kako se navodi, strahuje se da će biti više žrtava jer spasilačke službe ne mogu da da stignu do Belog ostrva iz bezbednosnih razloga.</p>
      <p>Vulkan i dalje izbacuje pepeo hiljadu metara u vazduh, prenosi Rojters.</p>
      <p>Pretpostavlja se da je oko 50 ljudi, Novozelanđana i stranih turista, bilo u blizini kratera nekoliko minuta pre erupcije.</p>
      <p>Evakuisano je 23 ljudi pre nego što je ostrvo proglašeno nesigurnim, ali se strahuje da su ostali i dalje tamo zarobljeni.</p>
      <p>„Nismo sigurni u njihov broj niti u kakvom su stanju“, rekao je zamenik komesara policije Džon Tims , dodajući da je nemoguće da se pristupi ostrvu.</p>
      <p>Hitna pomoć je saopštila da je oko 20 ljudi povređeno, a nekoliko osoba je zbog opekotima dovezeno u najbliži grad na kopnu.</p>
      <p>(Tanjug)</p>
    </article>
  </body>
</html>