<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/mes-meloni-protesta-al-consiglio-ue-blocchiamo-il-salva-stati-m5s-firmi-con-cdx/1958186/"/>
    <meta property="og:site_name" content="IlSussidiario"/>
    <meta property="article:published_time" content="2019-12-09T11:15:02+00:00"/>
    <meta property="og:title" content="Mes, Meloni protesta al Consiglio Ue/ “Blocchiamo il Salva Stati, M5s firmi con Cdx”"/>
    <meta property="og:description" content="Giorgia Meloni in piazza a Bruxelles contro il Mes durante Consiglio Ue &quot;stop alla riforma, M5s voti col Centrodestra contro la risoluzione sul Salva-Stati&quot;"/>
  </head>
  <body>
    <article>
      <h1>Mes, Meloni protesta al Consiglio Ue/ “Blocchiamo il Salva Stati, M5s firmi con Cdx”</h1>
      <h2>Giorgia Meloni in piazza a Bruxelles contro il Mes durante il Consiglio Ue “stop alla riforma, M5s voti col Centrodestra contro la risoluzione del Governo sul fondo Salva-Stati”</h2>
      <address><time datetime="2019-12-09T11:15:02+00:00">09 Dec 2019, 11:15</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Lo aveva annunciato già dopo <a href="https://www.ilsussidiario.net/news/mes-tria-smentisce-conte-in-cdm-non-si-e-parlato-del-salva-stati-i-vicepremier/1955777/"><b>l’intervento del Premier Conte in Parlamento</b></a> sull’informativa del <a href="https://www.ilsussidiario.net/news/finanza-italexit-il-vero-obiettivo-nel-mirino-del-mes/1957365/"><b>Mes</b></a>, oggi <a href="https://www.ilsussidiario.net/news/scenario-sapelli-solo-un-patto-da-meloni-a-leu-puo-scongiurare-il-nuovo-92/1957547/"><b>Giorgia Meloni</b></a> rende in piazza a Bruxelles davanti al Consiglio Ue per protestare proprio contro la <b>riforma del Meccanismo Europeo di Stabilità</b>, altrimenti noto come il<b> fondo Salva-Stati</b>. Mentre <a href="https://www.ilsussidiario.net/news/gualtieri-salvini-borghi-campagna-terroristica-mes-non-capisce-di-nutella/1957994/"><b>tra Salvini e Governo</b></a> non si placa la polemica sulla trattativa, per ora semplicemente rinviata a marzo, tra Ue e Ministro dell’Economia, Giorgia Meloni rilancia l’impegno del Centrodestra unito per fermare la riforma voluta da Francia e Germania che, secondo la leader FdI, rischia di essere un «<i>Salva Banche più che un Salva Stati</i>». Nell’intervista odierna a La Stampa, la Meloni anticipa i temi della protesta oggi davanti al Consiglio Europeo dove si discuterà anche di Mes: «<i>presentiamo una risoluzione parlamentare che impegni il Governo a non sottoscrivere la riforma del Mes</i>», è l’appello lanciato dalla leader di FdI agli alleati <b>Salvini e Berlusconi</b>. L’ appuntamento è previsto già per mercoledì prossimo al Senato quando la maggioranza giallo-rossa presenterà in Aula la sua risoluzione a favore del <a href="https://www.ilsussidiario.net/news/caso-mes-forte-senza-firma-litalia-non-resta-scoperta/1957006/"><b>meccanismo salva-Stati,</b> </a>dopo l’accordo “mediato” dal <b>Ministro Gualtieri</b>: «<i>È vero o non è vero che con la riforma il Mes diventa sempre più un fondo salva-banche, e che le banche oggi più in difficoltà sono quelle tedesche, le più esposte sui derivati? È vero o no che chi accede a fondo potrebbe essere costretto a ristrutturare il suo debito? È vero o no che questa ipotesi potrebbe rendere meno appetibili i titoli di Stato italiani? Ecco, domani (oggi, ndr) sarò a Bruxelles con tutti i parlamentari di Fdi per dire che non siamo disposti a farci prendere in giro</i>».</p>
      <h4>LA PROTESTA DI GIORGIA MELONI: “M5F FIRMI CON NOI LO STOP AL MES”</h4>
      <p>Il Centrodestra spinge ancora sul piede della polemica contro Conte e il Governo giallorosso, reo di aver «<i>tradito</i>» il popolo italiano secondo Giorgia Meloni: «<i>io studio le carte e so quel dico, ma il premier dovrebbe stupirsi di quel signore che aveva accanto, Di Maio: anche lui ha sollevato molti dubbi sul Mes. Voglio ricordare che i 5 Stelle nel loro programma elettorale del 2018 sostenevano il <a href="https://www.ilsussidiario.net/news/fondo-salva-stati-cosi-il-mes-puo-essere-smontato/1957209/"><b>superamento del fondo salva-Stati</b></a>, quello originario. Ora invece stanno votando la riforma del Mes</i>». Fratelli d’Italia chiede ufficialmente al <b>M5s di non votare la risoluzione del Governo</b> bensì di appoggiare quella del Centrodestra: la Meloni ci crede e rilancia «<i>Confido che molti grillini la votino. Spero che ci sia ancora qualcuno nei 5 Stelle disponibile a non svendere tutto quello che ha detto per anni e si ribelli»</i>. Inevitabile però la domanda de La Stampa sull’eventuale <b>crisi di Governo</b> che si consumerebbe se <b>Di Maio votasse con Lega, FdI e Forza Italia</b>: pronto già il programma? «<i>Non abbiamo mai proposto l’uscita unilaterale dall’euro ma non penso che per stare in Europa si possa accettare tutto quello che fa male all’Italia. Vanno valutati vantaggi e svantaggi. Alcuni Paesi, come la Germania, si sono avvantaggiati, altri, come l’Italia, si sono impoveriti. Sono necessarie compensazioni: sulle infrastrutture, per esempio, con finanziamenti europei</i>», replica una Meloni sempre più in <a href="https://www.ilsussidiario.net/news/buttaronisondaggi-conte-e-di-maio-in-forte-calo-meloni-22-insidia-salvini-23/1956662/"><b>crescita tra sondaggi del partito e consenso personale</b></a> «<i>Fratelli d’Italia è un albero con radici forti, saldo a terra. È un partito affidabile. Per tanti anni abbiamo ballato sulla soglia del 4%, ma quando cresci nessuno pensa che il suo voto sia inutile e ininfluente</i>». Oggi in piazza per dire “<b>No alla trappola del Mes”</b>, assieme a Giorgia Meloni anche i rappresentanti dei parlamentari Ue di FdI-Ecr che poi parleranno nel convegno organizzato all’interno del parlamento Ue, C<b>arlo Fidanza, Raffaele Fitto, Francesco Lollobrigida, Luca Ciriani.</b></p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/francesca-pascale-sardina-da-fi-attacchi-strumentali-berlusconi-non-se-le-presa/1958470/"/>
        <a href="https://www.ilsussidiario.net/news/dietro-le-quinte-gli-alleati-insospettabili-del-nuovo-monti-in-arrivo/1958464/"/>
        <a href="https://www.ilsussidiario.net/news/elezioni-emilia-romagna-lopzione-referendum-messa-in-campo-da-bonaccini/1958386/"/>
        <a href="https://www.ilsussidiario.net/news/formigli-minacciato-girano-foto-di-casa-mia-renzi-solidale-ma-con-me-doveri/1958361/"/>
        <a href="https://www.ilsussidiario.net/news/manovra-liti-conte-a-gennaio-tagliando-governo-pd-no-sospesi-tra-m5s-e-renzi/1958356/"/>
        <a href="https://www.ilsussidiario.net/news/sondaggi-politici-lega-al-35-crollo-m5s-al-155-renzi-tallona-fi-pd-in-calo/1958112/"/>
      </related>
    </article>
  </body>
</html>