<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-svet/raketovy-utok-bagdad-katusa-vojenska-zakladna-irak_1912091110_vtk"/>
    <meta property="og:site_name" content="iROZHLAS"/>
    <meta property="article:published_time" content="2019-12-09T11:10:00+00:00"/>
    <meta property="og:title" content="Raketový útok na vojenskou základnu u letiště v Bagdádu si vyžádal šest raněných"/>
    <meta property="og:description" content="Nejde o první podobný případ za uplynulý týden. Minulý čtvrtek dopadly dvě rakety kaťuša na leteckou základnu Balad. Útok však nezpůsobil žádné škody a nikdo nebyl zraněn."/>
  </head>
  <body>
    <article>
      <h1>Raketový útok na vojenskou základnu u letiště v Bagdádu si vyžádal šest raněných</h1>
      <address><time datetime="2019-12-09T11:10:00+00:00">09 Dec 2019, 11:10</time> by <a rel="author">ČTK</a></address>
      <p>
        <b>Šest lidí bylo v pondělí zraněno, když čtyři rakety typu kaťuša zasáhly vojenskou základnu v blízkosti bagdádského mezinárodního letiště. S odvoláním na sdělení irácké armády o tom informovala agentura Reuters.</b>
      </p>
      <p>Armáda v prohlášení uvedla, že blízko místa útoku objevila několik raket a raketomet. Zraněno podle ní bylo „šest bojovníků“. K činu se ale nikdo nepřihlásil.</p>
      <p>Nejde o první podobný případ za uplynulý týden. Minulý čtvrtek dopadly dvě rakety kaťuša na leteckou základnu Balad. Útok však nezpůsobil žádné škody a nikdo nebyl zraněn. Základna Balad se nachází asi 80 kilometrů severně od Bagdádu. Minulé úterý pět raket dopadlo na základnu Ajn al-Asad v provincii Anbár v západním Iráku. Ani v tomto případě ale nebyl nikdo zraněn. Na obou základnách působí američtí vojáci.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d6792972.146237388!2d43.771499983470356!3d33.76374261078222!2m3!1f0!2f0!3f0!3m2!1i1024!2i768!4f13.1!3m3!1m2!1s0x15577f67a0a74193%3A0x9deda9d2a3b16f2c!2zQmFnZMOhZCwgSXLDoWs!5e0!3m2!1scs!2scz!4v1575882696883!5m2!1scs!2scz" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <related>
        <h4>Související články</h4>
        <a href="https://www.irozhlas.cz/zpravy-svet/irak-premier-podani-demise-krvave-demonstrace-obeti_1911291531_elev"/>
        <a href="https://www.irozhlas.cz/zivotni-styl/cestovani/bezpecnost-cestovani-severni-evropa-mapa_1911191614_pj"/>
        <a href="https://www.irozhlas.cz/zpravy-svet/eu-evropska-unie-ankara-dzihadiste-radikalove-turecko_1911122133_luk"/>
      </related>
    </article>
  </body>
</html>