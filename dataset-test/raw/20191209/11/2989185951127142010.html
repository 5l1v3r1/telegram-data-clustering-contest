<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/430261-etar-s-nov-trenyor-minal-prez-cska-1948"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T11:53:00+00:00"/>
    <meta property="og:title" content="Етър с нов треньор, минал през ЦСКА 1948"/>
    <meta property="og:description" content="Бивш футболист на столичните Академик и Септември"/>
  </head>
  <body>
    <article>
      <h1>Етър с нов треньор, минал през ЦСКА 1948</h1>
      <address><time datetime="2019-12-09T11:53:00+00:00">09 Dec 2019, 11:53</time> by <a rel="author" href="https://fakti.bg/author/ivaylo-borisov" target="_blank">Ивайло Борисов</a></address>
      <p>Петко Петков, който е бивш наставник на ЦСКА 1948, е новият старши треньор на Етър. Това съобщи председателят на управителния съвет на клуба проф. Георги Камарашев, пред “Велико Търново спорт”.</p>
      <p>Петков е роден на 29 март 1968 г. в София. Завършва НСА „Васил Левски“ със специалност „Футбол“, като от 2008 г. насам притежава треньорски лиценз PRO.</p>
      <p>Бивш футболист на столичните Академик и Септември. Работил е във всеки един от последните четири клуба, ставали шампиони на България (ЦСКА, Левски, Лудогорец и Литекс). На „Армията“ той работи като помощник на Христо Стоичков, когато Камата пое за кратко „червените“ през сезон 2013/14.</p>
      <p>От 2015 до 2018 г. бе помощник-треньор на шампиона “Лудогорец”, а оттогава до октомври т.г. Петко Петков бе старши треньор на ЦСКА-1948.</p>
      <p>“Днес подписваме договора с Петко Петков, утре ще бъде официално представен на отбора”, съобщи пред “Велико Търново спорт” проф. Георги Камарашев.</p>
    </article>
  </body>
</html>