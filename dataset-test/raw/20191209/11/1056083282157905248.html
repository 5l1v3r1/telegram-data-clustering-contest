<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813504/%D9%BE%D8%A7%DB%8C%DB%8C%D8%B2-%D8%A8%D9%87-%DA%A9%D8%AC%D8%A7-%D8%B3%D9%81%D8%B1-%DA%A9%D9%86%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:55:23+00:00"/>
    <meta property="og:title" content="پاییز به کجا سفر کنیم؟"/>
    <meta property="og:description" content="طبیعت هزار رنگ پاییز فرصتی را فراهم می‌کند تا کوله‌بار برداشته و برای لذت بردن از زیباترین چهره طبیعت قدم به مسیر شروع سفر بگذاریم."/>
  </head>
  <body>
    <article>
      <h1>پاییز به کجا سفر کنیم؟</h1>
      <address>
        <time datetime="2019-12-09T11:55:23+00:00">09 Dec 2019, 11:55</time>
      </address>
      <p>طبیعت هزار رنگ پاییز فرصتی را فراهم می‌کند تا کوله‌بار برداشته و برای لذت بردن از زیباترین چهره طبیعت قدم به مسیر شروع سفر بگذاریم.</p>
      <p>به گزارش ایسنا، بنابر اعلام اقامت۲۴، شرایط آب و هوایی عالی، خلوت بودن اغلب شهرهای توریستی و همچنین کاهش قیمت خرید بلیط و رزرو هتل همگی باعث می‌شوند تا در پاییز سفرهای خوبی را تجربه کنیم. سامانه <b>رزرو هتل<a href="https://www.eghamat24.com/"> اقامت ۲۴</a></b> در ادامه چند مقصد عالی برای سفر در پاییز را معرفی می‌کند.</p>
      <p>
        <b>سفر پاییزی به استان گلستان</b>
      </p>
      <p>یکی از بهترین انتخاب‌هایی که می‌توانید برای سفر در پاییز داشته باشید، استان گلستان هست. شهرهای مختلف این استان همگی به خاطر طبیعت بکر و پارک‌های جنگلی فوق‌العاده زیبا در تمام طول سال طرفداران خاص خودش را دارد. پارک جنگلی گلستان به خاطر داشتن درختان با گونه‌های متنوع در پاییز به هزار رنگ تبدیل‌شده و یکی از بهترین سوژه‌ها برای عکاسان طبیعت به شمار می‌رود. النگدره و نهارخوران در گرگان، آبشار کبود وال در علی‌آباد، روستای زیارت در گرگان، دشت‌های گسترده مینودشت و آبشار دیدنی و جنگل‌های رامیان ازجمله انتخاب‌های عالی در طول سفر به گلستان هست.</p>
      <figure>
        <img src="https://cdn.isna.ir/d/2019/12/09/4/61506966.jpg"/>
      </figure>
      <p>
        <b>سفر در پاییز به یزد</b>
      </p>
      <p>سفر به شهر بادگیرها که با داشتن بناهای خشتی بسیار معروفش به دومین شهر تاریخی دنیا شهرت پیداکرده است، از دیگر انتخاب‌ها برای سفر پاییزی به شمار می‌رود. این شهر علاوه بر خانه‌های تاریخی در بافت قدیمی، در چند سال اخیر به خاطر هتل‌های زیبا در میان گردشگران به محبوبیت زیادی دست پیداکرده است. برای رزرو هتل در یزد گزینه‌های بسیاری پیش رو دارید که فرصت زندگی کوتاه در عمارت های بسیار قدیمی با دکوراسیون عالی را فراهم می‌کنند. هتل داد، هتل موزه فهادان و هتل صفائیه ازجمله گزینه‌هایی هستند که در شرایط آب و هوایی پاییز می‌توانند لذت سفر را صدچندان کنند.</p>
      <p>از دیگر دلایلی که یزد در پاییز به‌شدت موردتوجه گردشگران قرار می‌گیرد، کویر بسیار زیبای آن هست. راه‌اندازی کمپ‌های کویری متنوع در چند سال اخیر و فراهم شدن امکاناتی مانند سافاری و همچنین قدم زدن و احساس آرامش عالی از دلایلی هستند که در رشد گردشگری منطقه نقش داشته‌اند.</p>
      <p>
        <b>جنگل ابر استان سمنان</b>
      </p>
      <p>استان سمنان از دیگر مقاصد عالی برای سفرهای پاییزی به شمار می‌رود که وجود جنگل ابر و ریگ جن در این انتخاب نقش مهمی داشته‌اند. در ۴۵ کیلومتری شمال شاهرود، جنگل ابر که بخشی از جنگل‌های هیرکانی به شمار می‌رود، چهره‌ای عالی در پاییز به دست می‌آورد. این جنگل به خاطر قرار گرفتن در دل ابرها منظره‌ای رویایی و باورنکردنی را به وجود می‌آورد که نباید آن را از دست داد.</p>
      <p>
        <b>کویرنوردی در سفرهای پاییزی</b>
      </p>
      <p>ایران اقلیم بسیار خوبی دارد و مجموعه‌ای جنگل، دریا، کویر، کوه و دشت را در کنار هم حفظ کرده است. وجود کویرهای فوق‌العاده زیبا در بخش مرکزی باعث شده تا گروه‌های کویرنوردی، پاییز را فرصتی برای سفر بدانند. کویر ورزنه، مصر، کویر خور و بیابانک، مرنجاب و کویر زردکوه در طبس از بهترین انتخاب‌ها برای سفرهای پاییز می‌باشند.</p>
      <p>
        <b>جزایر جنوب ایران</b>
      </p>
      <p>کاهش دما و رطوبت خطه جنوب ایران در فصل پاییز از دیگر فرصت‌های عالی برای سفر هست که حق انتخاب بالایی برای آن پیش‌رو خواهید داشت. از سفر پاییزی به کیش و قشم گرفته تا تماشای جزیره هنگام و ناز و هرمز همیشه سرخ و همچنین لذت بردن از آرامش جزایر هندورابی همگی می‌توانند در این فصل روزهای خوبی را برایتان به ارمغان آورند. در چنین شرایطی، رزرو <a href="https://www.eghamat24.com/KishHotels.html">هتل‌ های کیش</a>، مانند هتل شایگان کیش، هتل آرامیس کیش و هتل داریوش و فلامینگو کیش می‌توانند گزینه‌های خوبی برای مسافران باشند.</p>
      <figure>
        <img src="https://cdn.isna.ir/d/2019/12/09/4/61506965.jpg"/>
      </figure>
      <p>
        <b>سفر در پاییز به شمال ایران</b>
      </p>
      <p>جنگل‌های انبوه و سر به فلک کشیده در شمال ایران و آبشارهای فوق‌العاده دیدنی آنها نه تنها در تعطیلات تابستان، بلکه در پاییز نیز بهترین انتخاب برای سفر می‌باشند. به‌عنوان‌مثال می‌توان به اولسبلنگاه در جنوب ماسال اشاره کرد که طبیعت بکر و بسیار زیبای آن شرایطی را فراهم می‌کند تا در سکوت مطلق بهترین لحظات را تجربه کنید.</p>
      <p>چشمه‌های باداب سورت، دریاچه جنگلی چورت، دشت زیبای لار، آبگرم لاویج و آبشار گزو در جاده فیروزکوه و همچنین ماسوله همیشه زیبا ازجمله مقاصدی هستند که می‌توان برای سفر در پاییز انتخاب کرد.</p>
      <p>
        <b>سفر در پاییز به ابیانه</b>
      </p>
      <p>ابیانه از زیباترین روستاهای تاریخی در نطنز اصفهان هست که در پاییز می‌تواند انتخاب مناسبی برای سفر به شمار رود. علاوه بر خانه‌های پ زیبا و تاریخی که هنوز دست‌نخورده باقی‌مانده‌اند، حفظ آداب و سنت‌های گذشته و پوشیدن لباس‌های محلی مردان و زنان این منطقه از دیگر دلایل جذب گردشگر به آن هست. مسجد برزله با منبر منبت‌کاری بسیار ارزشمند ازجمله دیدنی‌های این منطقه هست که قدمت آن به دوره ایلخانیان برمی‌گردد. آتشکده هارپاک و زیارتگاه هینزا نیز در لیست جاهای دیدنی روستای سرخ ابیانه می‌باشند که دیدن آنها می‌تواند تجربه‌ای تازه باشد.</p>
      <p>
        <b>سفر به مشهد در پاییز</b>
      </p>
      <p>برای تجربه یکی از بهترین سفرهای زیارتی می‌توان مشهد را در پاییز انتخاب کرد. شروع فعالیت مدارس و دانشگاه باعث کاهش حجم مسافران و زائران این شهر در پاییز می‌شود تا در شرایط ارزان بتوانید در پاییز به مشهد سفر کنید.</p>
      <p>سامانه رزرو اینترنتی هتل اقامت ۲۴ با ارائه رزرو کاملا آنلاین هتل، هتل آپارتمان و اقامتگاه‌های بومگردی در تمام شهرهای کشورمان، شرایط مناسبی را برای سفر در چهارفصل سال فراهم نموده است. برای بهره‌مندی از تخفیف‌های ویژه و پرداخت اقساطی هزینه رزرو هتل کافیست وارد سامانه اقامت ۲۴ شده و هتل موردنظر را رزرو کنید.</p>
      <p>انتهای رپرتاژ آگهی</p>
    </article>
  </body>
</html>