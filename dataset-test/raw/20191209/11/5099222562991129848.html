<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23539906-video-eruptia-unui-vulcan-noua-zeelanda-cinci-morti-20-raniti-nicio-veste-despre-grup-cel-putin-10-turisti.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="VIDEO Erupția unui vulcan în Noua Zeelandă: cinci morți, 20 de răniți / Nicio veste despre un grup de cel puțin 10 turiști"/>
    <meta property="og:description" content="Cinci persoane au murit și alte 20 sunt rănite după erupția unui vulcan turistic în White Island, în nordul Noii Zeelande, a anunțat poliția, citată de AFP."/>
  </head>
  <body>
    <article>
      <h1>VIDEO Erupția unui vulcan în Noua Zeelandă: cinci morți, 20 de răniți / Nicio veste despre un grup de cel puțin 10 turiști</h1>
      <address><time datetime="2019-12-09T11:31:00+00:00">09 Dec 2019, 11:31</time> by <a rel="author">R.M.</a></address>
      <p><b>Cinci persoane au murit și alte 20 sunt rănite după erupția unui vulcan turistic în White Island, în nordul Noii Zeelande, a anunțat poliția, citată de AFP.<br/></b><br/>"18 persoane sunt internate, unele au arsuri grave", a declarat comisarul adjunct John Tims, care a menționat că nu are nicio veste despre un grup de cel puțin zece persoane rămas pe insulă după erupție. <br/><br/>Circa 50 de turiști localnici și străini se aflau în apropierea vulcanului în momentul erupției, luni după-amiază.<br/><br/>O parte dintre ele au fost scose din zona periculoasă, dar poliția a stopat ulterior operațiunile, din cauza condițiilor "prea periculoase". <br/><br/>Agenția națională pentru gestionarea situațiilor de urgență a calificat erupția drept "moderată". <br/><br/>Aproximativ 10.000 de turiști vizitează anual această insulă. Vulcanul a erupt frecvent în cursul ultimilor 50 de ani, cea mai recentă datând din 2016.</p>
      <figure>
        <iframe src="https://www.youtube.com/embed/WxnSCzYndaw" width="490" height="276" data-service="Youtube" scrolling="no"/>
      </figure>
    </article>
  </body>
</html>