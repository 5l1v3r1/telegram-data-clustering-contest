<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191209-futbolisty-reala-zigraly-u-tayemnogo-santu-i-otrymaly-nezvychni-podarunky/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T11:24:07+00:00"/>
    <meta property="og:title" content="Футболісти Реала зіграли у Таємного Санту і отримали незвичні подарунки"/>
    <meta property="og:description" content="Футболісти Реала влаштували різдвяну вечерю в одному з ресторанів Мадрида та зіграли у Таємного Санту."/>
  </head>
  <body>
    <article>
      <h1>Футболісти Реала зіграли у Таємного Санту і отримали незвичні подарунки</h1>
      <address>
        <time datetime="2019-12-09T11:24:07+00:00">09 Dec 2019, 11:24</time>
      </address>
      <p>Футболісти Реала влаштували різдвяну вечерю в одному з ресторанів Мадрида та зіграли у Таємного Санту.</p>
      <p>Футболісти мадридського Реала влаштували командну вечерю в одному з ресторанів та <b>зіграли у Таємного Санту</b> – гру, під час якої всі анонімно обмінюються подарунками.</p>
      <p><b>Гарету Бейлу дісталася клюшка від гольфу</b>, яку йому подарував Марсело. Валлієць з гумором сприйняв подарунок. Хавбеку <b>Лукасу Васкесу подарували ваги</b>, оскільки кілька тижнів тому він впустив їх на ногу і зламав палець.</p>
      <p><b>Читайте</b>: <a href="https://fakty.com.ua/ua/sport/20191208-bryugge-real-prognoz-bukmekeriv-na-match-ligy-chempioniv/">Брюгге — Реал: прогноз букмекерів на матч Ліги чемпіонів</a></p>
      <p>Сербському нападнику <b>Луці Йовичу дістався іспанський словник</b>, щоб він швидше вивчив нову мову. <b>Брахім Діас та Вінісіус Жуніор отримали дитячі іграшки</b>, як одні з наймолодших у команді, а захисник <b>Ферлан Менді – цеглину</b>.</p>
      <p>Форвард Карім Бензема та хавбек Тоні Кроос на вечері не були присутні.</p>
      <p>Нагадаємо, <a href="https://fakty.com.ua/ua/sport/20191207-real-vpevneno-obigrav-espanol-rezultaty-matchu/">Реал переміг Еспаньйол</a> в рамках матчу 16-го туру іспанської Ла Ліги.</p>
      <p><b>Фото</b>: <a href="https://www.instagram.com/p/B5qvVmQIVkc/">Sergio Ramos</a></p>
    </article>
  </body>
</html>