<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153820-synoptyky-prognozuyut-nezvychne-teplo-v-ukraini-cogo-tyzhnia"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T11:45:00+00:00"/>
    <meta property="og:title" content="Синоптики прогнозують незвичне тепло в Україні цього тижня"/>
    <meta property="og:description" content="Температура буде перевищувати кліматичну норму для цього періоду, а в більшості областей, крім Карпатського регіону, істотних опадів не очікується"/>
  </head>
  <body>
    <article>
      <h1>Синоптики прогнозують незвичне тепло в Україні цього тижня</h1>
      <address>
        <time datetime="2019-12-09T11:45:00+00:00">09 Dec 2019, 11:45</time>
      </address>
      <p>Цього тижня на території України буде незвично тепло для цього періоду року<br/><br/>Про це повідомляє "<a href="https://ua.interfax.com.ua/">Інтерфакс-Україна</a>" з посиланням на <a href="https://meteo.gov.ua/ua/">Укргідрометцентр</a>. <br/><br/>Цього тижня над територією України продовжить панувати тепле повітря, що переміщується із Західної Європи, тому температура буде перевищувати кліматичну норму для цього періоду, а в більшості областей, крім Карпатського регіону, істотних опадів не очікується.<br/><br/>У вівторок в Україні без опадів, лише на Закарпатті дощ, в Карпатах з мокрим снігом. Вночі, зранку в південних, центральних і східних областях місцями туман. Вітер південно-західний, 5-10 м/с.<br/><br/>Температура вночі від 2° тепла до 3° морозу, вдень 2-7° тепла, в Одеській і Миколаївській областях 8-13°.<br/><br/>У Києві у вівторок без опадів. Вітер південно-західний, 5-10 м/с. Температура вночі близько 0°, вдень 4-6° тепла.<br/><br/>За даними Центральної геофізичної обсерваторії в Києві 10 грудня найвища температура вдень була 11,2 в 1944 р., Найнижча вночі - 18,4 в 1899 р.<br/><br/>У середу, 11 грудня, на Закарпатті та в Прикарпатті місцями невеликий дощ і мокрий сніг; на решті території України без опадів. На півдні і сході країни вночі, вранці туман. Вітер переважно південно-східний, 5-10 м/с.<br/><br/>Температура вночі від 2° тепла до 3° морозу; вдень 0-5° тепла, в Одеській області до 8°.<br/><br/>У Києві в середу без опадів. Вітер південно-східний, 5-10 м/с. Температура вночі близько 0°, вдень 2-4° тепла.</p>
    </article>
  </body>
</html>