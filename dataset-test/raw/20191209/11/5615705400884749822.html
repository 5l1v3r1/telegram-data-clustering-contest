<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205374-ukrayinska-ekonomika-vtratila-do-150-mlrd-vid-rosijskoyi-agresiyi-milovanov"/>
    <meta property="og:site_name" content="Mind UA"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="Українська економіка втратила до $150 млрд від російської агресії – Милованов"/>
    <meta property="og:description" content="За словами міністра, прямі втрати у 2014–2015 роках склали 15–20% ВВП"/>
  </head>
  <body>
    <article>
      <h1>Українська економіка втратила до $150 млрд від російської агресії – Милованов</h1>
      <h2>За словами міністра, прямі втрати у 2014–2015 роках склали 15–20% ВВП</h2>
      <address>
        <time datetime="2019-12-09T11:30:00+00:00">09 Dec 2019, 11:30</time>
      </address>
      <p>Міністр економічного розвитку Тимофій Милованов повідомив, що від російської агресії Україна втратила до $150 млрд. Про це він <a href="https://www.facebook.com/photo.php?fbid=1542620225907154&amp;set=a.425481870954334&amp;type=3&amp;theater">написав </a>у Facebook.</p>
      <p>«Прямі втрати в 2014-2015 роках склали 15–20% ВВП. За оцінками, загальні втрати складають від $50 до $150 млрд», – зазначив міністр.</p>
      <p>Оцінка залишкової вартості об’єктів нерухомого державного майна на непідконтрольних територіях (Крим + Донбас), за його словами, становить близько 85 млрд грн.</p>
      <p>Також Милованов повідомив, що на території АР Крим та м. Севастополя зареєстровано 57 700 об’єктів нерухомого державного майна залишковою вартістю 46 млрд грн; на території Донецької області – майже 120 000 об’єктів нерухомого державного майна залишковою вартістю 33 млрд грн; на території Луганської області – майже 70 000 об’єктів нерухомого державного майна залишковою вартістю 23 млрд грн.</p>
      <p>«За оцінками Фонду державного майна близько 70% державних активів на території Донецької та Луганської областей розташовані на непідконтрольних територіях». – зазначив міністр.</p>
      <p>Нагадаємо: <a href="https://mind.ua/news/20205302-stalo-vidomo-skilki-chasu-trivatime-samit-u-normandskomu-formati">зустріч у «нормандському форматі»</a> запланована на 9 грудня у Парижі. Востаннє такі переговори відбувалися в жовтні 2016 року.</p>
      <p>Як пишуть російські ЗМІ,<a href="https://mind.ua/news/20205364-okrema-zustrich-zelenskogo-ta-putina-vidbudetsya-pislya-peregovoriv-chetvirki-dzherelo"> окрема двостороння зустріч</a> президентів України та Росії запланована в Єлисейському палаці після завершення переговорів лідерів «нормандської четвірки». Кремль цю інформацію <a href="https://mind.ua/news/20205370-obmezhen-nemae-kreml-pidtverdiv-zustrich-zelenskogo-ta-putina">підтвердив</a>.</p>
      <p>Раніше Зеленський повідомляв, що лідери країн «нормандської четвірки» обговорять повернення полонених, припинення вогню, контроль над українсько-російським кордоном і вибори на Донбасі.</p>
      <related>
        <h4>Також читайте</h4>
        <a href="https://mind.ua/news/20205362-ukrayina-otrimae-500-mln-evro-vid-es-najblizhchim-chasom-markarova"/>
        <a href="https://mind.ua/news/20205343-nash-turborezhim-otrimav-visoku-ocinku-mvf-pogodivsya-nadati-ukrayini-55-mlrd"/>
        <a href="https://mind.ua/news/20205332-rf-dumae-pro-evropu-tomu-ne-mozhe-vidmovitis-vid-tranzitu-cherez-ukrayinu-medvedev"/>
      </related>
    </article>
  </body>
</html>