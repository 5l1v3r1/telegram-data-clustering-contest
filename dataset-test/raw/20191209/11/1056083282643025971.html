<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813460/%D8%A7%D8%B9%D8%B2%D8%A7%D9%85-%D9%85%D9%86%D8%AA%D8%AE%D8%A8%D8%A7%D9%86-%D8%AC%D8%B4%D9%86%D9%88%D8%A7%D8%B1%D9%87-%D9%82%D8%B1%D8%A2%D9%86%DB%8C-%D9%85%D8%AF%D9%87%D8%A7%D9%85%D8%AA%D8%A7%D9%86-%D8%A8%D9%87-%D9%85%D8%B1%D8%AD%D9%84%D9%87-%DB%8C-%DA%A9%D8%B4%D9%88%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:19:31+00:00"/>
    <meta property="og:title" content="اعزام منتخبان جشنواره قرآنی مدهامتان به مرحله‌ی کشوری"/>
    <meta property="og:description" content="ایسنا/ایلام مدیر ستاد هماهنگی کانون‌های فرهنگی و هنری مساجد استان ایلام از اعزام منتخبان قرآنی ایلام به جشنواره «مدهامتان» روستائیان و عشایر کشور خبر داد."/>
  </head>
  <body>
    <article>
      <h6 class="kicker">مدیر ستاد هماهنگی کانون‌های فرهنگی و هنری مساجد استان خبر داد:</h6>
      <h1>اعزام منتخبان جشنواره قرآنی مدهامتان به مرحله‌ی کشوری</h1>
      <address>
        <time datetime="2019-12-09T11:19:31+00:00">09 Dec 2019, 11:19</time>
      </address>
      <p>ایسنا/ایلام مدیر ستاد هماهنگی کانون‌های فرهنگی و هنری مساجد استان ایلام از اعزام منتخبان قرآنی ایلام به جشنواره «مدهامتان» روستائیان و عشایر کشور خبر داد.</p>
      <p>حجت‌الاسلام و المسلمین «علی چراغی‌پور» در گفت‌وگو با ایسنا، اظهار کرد: جشنواره قرآنی مدهامتان ویژه روستائیان و عشایر کشور در روستای شهید محمد منتظری شهرستان دزفول استان خوزستان برگزار می‌شود.</p>
      <p> وی بابیان این‌که این دوره از مسابقات قرآنی مدهامتان در 21 الی 23 آذرماه سال جاری با حضور حجت‌الاسلام‌والمسلمین دکتر ارزانی، رئیس محترم ستاد هماهنگی کانون‌های فرهنگی و هنری مساجد کشور برگزار می‌شود، تصریح کرد: در این جشنواره حجت‌الاسلام‌والمسلمین حاج‌آقای قرائتی، رئیس ستاد اقامه نماز کشور نیز حضور خواهند داشت.</p>
      <p>چراغی پور با اشاره به اینکه این جشنواره بعدازظهر روز پنجشنبه 21 آذرماه سال جاری افتتاح و آیین اختتامیه این جشنواره نیز 23 آذرماه برگزاری می‌شود، ابراز کرد: 3 نفر اعضای کانون‌های فرهنگی و هنری مساجد استان ایلام به‌عنوان منتخبین و فعالان قرآنی روستایی استان به این دوره از مسابقات اعزام می‌شود.</p>
      <p>مدیر ستاد هماهنگی کانون‌های فرهنگی و هنری مساجد استان ایلام بابیان اینکه این منتخبان از کانون فرهنگی و هنری شهدای روستای بانقلان مسجد امام رضا (ع) به مسابقات کشوری اعزام می‌شوند، تصریح کرد: آقایان سید علی موسوی در رشته اذان، مهدی شیری در رشته قرائت و میثم خرمی در رشته ترتیل به این دوره از مسابقات قرآنی «مدهامتان» روستایی اعزام می‌شوند.</p>
      <p>چراغی‌پور با اشاره به اینکه تمهیدات لازم برای اعزام این منتخبان قرآنی به مسابقات کشوری فراهم‌شده است، یادآور شد: با هماهنگی و حمایت‌های انجام‌شده مدیرکل فرهنگ و ارشاد اسلامی استان بستر لازم برای اعزام این فعالان قرآنی فراهم‌شده است.</p>
      <p>وی بابیان اینکه مسابقات قرآنی مدهامتان نقش مهمی در راستای شناسایی، معرفی و شکوفایی استعدادهای قرآنی در مناطق مختلف کشور به‌ویژه مناطق محروم و روستایی دارد، خاطرنشان کرد: استان ایلام دارای استعدادهای درخشانی در حوزه فعالیت‌های قرآنی است و برگزاری مسابقات قرآنی فرصت مناسبی برای معرفی این استعدادها به شمار می‌رود.</p>
      <p>انتهای پیام</p>
    </article>
  </body>
</html>