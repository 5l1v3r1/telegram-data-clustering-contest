<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/chi_mozhna_gulyati_pid_chas_zastudi_n1245815"/>
    <meta property="og:site_name" content="24 Канал"/>
    <meta property="article:published_time" content="2019-12-09T11:42:00+00:00"/>
    <meta property="og:title" content="Чи можна гуляти під час застуди"/>
    <meta property="og:description" content="Однозначної думки немає. Зазвичай, поставивши діагноз ГРВІ, лікар рекомендує постільний режим в перші 3 дні, на вулицю не виходити, щоб ще більше не погіршити стан."/>
  </head>
  <body>
    <article>
      <h1>Чи можна гуляти під час застуди</h1>
      <address><time datetime="2019-12-09T11:42:00+00:00">09 Dec 2019, 11:42</time> by <a rel="author" href="https://24tv.ua/oleksandr_bevza_tag5753/" target="_blank">Олександр Бевза</a></address>
      <p>
        <b>Однозначної думки немає. Зазвичай, поставивши діагноз ГРВІ, лікар рекомендує постільний режим в перші 3 дні, на вулицю не виходити, щоб ще більше не погіршити стан.</b>
      </p>
      <h3>Коли не можна гуляти, якщо захворіли</h3>
      <p>Але в сучасних рекомендаціях йдеться, що не можна виходити на вулицю в холодну пору року (мороз, вітер), коли дитина тільки захворіла, і це супроводжується високою температурою і інтоксикацією, розповіла сімейна лікарка Світлана Нагорна. </p>
      <blockquote>Також на тему: <a href="https://24tv.ua/health/likar_sprostuvala_nayposhirenishiy_mif_pro_zastudu_n1139977">Лікар спростувала найпоширеніший міф про застуду</a></blockquote>
      <p>Або ж якщо є загострення хронічної інфекції, наприклад, бронхіальна астма. При гаймориті, питання прогулянок вирішує лікуючий лікар, оскільки можна і погіршити стан.</p>
      <h3>Коли гуляти можна</h3>
      <p>Деякі застарілі джерела пишуть, що при вологій погоді гуляти заборонено. І це не так, при таких захворювання як коклюш, потрібно гуляти якомога більше, коли волога погода, а ще краще, взагалі, сидіти біля водойми.</p>
      <figure>
        <img src="https://24tv.ua/resources/photos/news/620_DIR/201912/1245815_10354775.jpg?201912103448"/>
        <figcaption>\ unsplash.com</figcaption>
      </figure>
      <p>При ларинготрахеїті (без стенозу) теж рекомендують гуляти при вологій погоді. Свіже повітря активізує захисні сили організму. </p>
      <p>Якщо у вашої дитини нежить, то, перш ніж вийти на вулицю, потрібно промити носик, щоб було легше дихати. Свіже повітря звужує судини і при цьому виділяється слиз. Тому, якщо у вас або у малюка "не дихає ніс", краще вийти на вулицю на 15 хвилин, ніж капати судинозвужувальні краплі.</p>
      <p>До речі, в Європі вони дозволені тільки з 6 років. Якщо у дитини температура при ГРВІ вище 37.4, і вона не активна, то краще не гуляти (вирішує ваш педіатр). Якщо малюк знаходиться на стадії одужання, зазвичай це після 3 дні хвороби, то гуляти можна і потрібно, тому що підвищується засвоюваність корисних речовин: вітамінів, мінералів, білків для відновлення пошкоджених вірусом клітин.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <b><a href="https://24tv.ua/health/zdorovya_tag3301/">Здоров'я</a></b>.</blockquote>
    </article>
  </body>
</html>