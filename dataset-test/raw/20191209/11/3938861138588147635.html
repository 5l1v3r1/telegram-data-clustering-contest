<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_po-zakonu-v-den-nazvali-najbilsh-i-najmensh-produktivnih-deputativ/942099"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T11:23:00+00:00"/>
    <meta property="og:title" content="По закону в день: назвали найбільш і найменш продуктивних депутатів"/>
    <meta property="og:description" content="За 100 днів роботи Верховної Ради 24 депутати не зареєстрували жодного законопроекту. Це підрахувала громадська організація &quot;Комітет виборців України&quot;. Серед найменш продуктивних 13 депутатів-членів фракції &quot;Слуга народу&quot;, зокрема Михайло Ананченко, Анатолій Драбовський, Олег Колєв. ..."/>
  </head>
  <body>
    <article>
      <h1>По закону в день: назвали найбільш і найменш продуктивних депутатів</h1>
      <address><time datetime="2019-12-09T11:23:00+00:00">09 Dec 2019, 11:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942099_w_300.jpg?v=0"/>
        <figcaption>Загалом з 29 серпня до 6 грудня депутати зареєстрували 797 законопроектів. На фото депутатка "Опозиційної платформи — За життя" Наталія Королевська, вона серед найпродуктивніших депутатів за оцінками КВУ, LIGA.net</figcaption>
      </figure>
      <p>За 100 днів роботи Верховної Ради 24 депутати не зареєстрували жодного законопроекту.</p>
      <p>Це <a href="http://www.cvu.org.ua/nodes/view/type:news/slug:100-dniv-rady-kvu-nazvav-naibilsh-i-naimensh-produktyvnykh-deputativ">підрахувала</a> громадська організація "Комітет виборців України".</p>
      <p>Серед найменш продуктивних 13 депутатів-членів фракції "Слуга народу", зокрема Михайло Ананченко, Анатолій Драбовський, Олег Колєв. Також 9 депутатів з фракції "Опозиційна платформа — За життя", зокрема <b>Юлія Льовочкіна, Григорій Суркіс, Ренат Кузьмін</b>.</p>
      <p>Найбільшу кількість законопроектів зареєстрували позафракційний <b>Дмитро Шпенов</b> — 70 штук, депутати з "Батьківщини" <b>Михайло Цимбалюк</b> — 54 та <b>Андрій Пузійчук</b> — 47, депутати з "Опозиційної платформи — За життя" <b>Наталія Королевська</b> — 47 та <b>Юрій Солод</b> — 45, депутат зі "Слуги народу" <b>Данило Гетманцев</b> — 45,</p>
      <p>Малу кількість зареєстрованих законопроектів можна пояснити тим, що це вимагає багато часу від депутатів, зазначає голова КВУ Олексій Кошель. Велику — тим, що депутати з попереднього скликання перереєстровують свої законопроекти заново.</p>
      <p>Загалом з 29 серпня до 6 грудня депутати зареєстрували 797 законопроектів.</p>
      <p>Детальніше про підсумки 100 днів роботи Верховної Ради 9-го скликання читайте в нашому <a href="https://gazeta.ua/articles/politics/_pidstribnuv-finansovij-populizm-golova-kvu-pro-100-dniv-roboti-radi/941969">інтерв'ю</a> з головою КВУ <b>Олексієм Кошелем.</b></p>
    </article>
  </body>
</html>