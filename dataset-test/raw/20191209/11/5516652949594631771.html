<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/427374/rae-oikonomikoterh-h-diasyndesh-twn-nhsiwn-toy-aigaioy-se-sxesh-me-to-aerio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-12-09T11:45:02+00:00"/>
    <meta property="og:title" content="ΡΑΕ: Οικονομικότερη η διασύνδεση των νησιών του Αιγαίου σε σχέση με το αέριο"/>
    <meta property="og:description" content="Δημοσιεύτηκε χθες η απόφαση της ΡΑΕ από τον Ιούλιο που αφορά το οικονομικό κόστος των ηλεκτρικών διασυνδέσεων των νησιών του Αιγαίου (με εξαίρεση το Καστελόριζο, τη Γαύδο και τον Άγιο Ευστράτιο)."/>
  </head>
  <body>
    <article>
      <h1>ΡΑΕ: Οικονομικότερη η διασύνδεση των νησιών του Αιγαίου σε σχέση με το αέριο</h1>
      <address>
        <time datetime="2019-12-09T11:45:02+00:00">09 Dec 2019, 11:45</time>
      </address>
      <p>
        <b>Δημοσιεύτηκε χθες η απόφαση της ΡΑΕ από τον Ιούλιο που αφορά το οικονομικό κόστος των ηλεκτρικών διασυνδέσεων των νησιών του Αιγαίου (με εξαίρεση το Καστελόριζο, τη Γαύδο και τον Άγιο Ευστράτιο).</b>
      </p>
      <p>Σύμφωνα με τα πορίσματα της σχετικής επιτροπής, το κόστος των διασυνδέσεων των νησιών εκτιμάται στα 2,15-2,35 δισ. ευρώ. Επίσης, τονίζεται ότι και για τα τρία νησιωτικά συμπλέγματα, η διασύνδεση είναι οικονομικότερη συγκριτικά με τη μετατροπή των υφιστάμενων μονάδων ηλεκτροπαραγωγής, ώστε να λειτουργούν με καύσιμο φυσικό αέριο.</p>
      <p>Αναλυτικότερα, όσον αφορά τα οκτώ ΗΣ των ΜΔΝ των Κυκλάδων, ήτοι Κύθνος, Σέριφος, Σίφνος, Μήλος, (Φολέγανδρος) Θήρα, Ανάφη, Αμοργός, Δονούσα και Αστυπάλαια, το κόστος υπολογίζεται σε περί τα 400 εκατ. €.</p>
      <p>Όσον αφορά τα αυτόνομα Ηλεκτρικά Συστήματα των Ρόδου, Κω – Καλύμνου, Καρπάθου, Πάτμου, Σύμης και Αρκιών το κόστος εκτιμάται σε περί τα 900-1.000 εκατ. €.</p>
      <p>Τέλος, για τα ΗΣ του Βορειοανατολικού Αιγαίου, ήτοι της Λήμνου, Λέσβου, Χίου, Σάμου, Ικαρίας, Αγαθονησίου και Αγ. Ευστράτιου, το κόστος υπολογίζεται σε μεταξύ 850 και 950 εκατ. €.</p>
      <p>Τέλος, ορίζεται ως χρόνος ολοκλήρωσης των έργων διασύνδεσης των νησιών κατά μέγιστο το έτος 2029.</p>
    </article>
  </body>
</html>