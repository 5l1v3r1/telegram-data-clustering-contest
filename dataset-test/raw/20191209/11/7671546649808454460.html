<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042916425"/>
    <meta property="og:site_name" content="Dnevnik"/>
    <meta property="article:published_time" content="2019-12-09T11:35:00+00:00"/>
    <meta property="og:title" content="Zapeljal na nasprotni pas in povzročil nesrečo štirih avtomobilov"/>
    <meta property="og:description" content="Včeraj zvečer je na glavni cesti Koper - Dragonja v prometni nesreči umrl 89-letni sopotnik. Še tri osebe so bile huje poškodovane, medtem ko tri lažje."/>
  </head>
  <body>
    <article>
      <h1>Zapeljal na nasprotni pas in povzročil nesrečo štirih avtomobilov</h1>
      <address><time datetime="2019-12-09T11:35:00+00:00">09 Dec 2019, 11:35</time> by <a rel="author">rbg</a></address>
      <p>
        <b>Včeraj zvečer je na glavni cesti Koper - Dragonja v prometni nesreči umrl 89-letni sopotnik. Še tri osebe so bile huje poškodovane, medtem ko tri lažje.</b>
      </p>
      <p>Okoli 18.30 ure je 62-letni voznik osebnega avtomobila hrvaški državljan med vožnjo iz Kopra proti Dragonji zunaj naselja Srgaši zapeljal na levi prometni pas.</p>
      <p>Na tem delu ceste so namreč trije prometni pasovi (eden v smeri Dragonje in dva v smeri Kopra). V levem ovinku je zapeljal v levo preko dvojne neprekinjene ločilne črte ter čelno trčil v osebni avto, katerega je v nasprotni smeri pravilno pripeljal 65-letni državljan Italije. Za vozilom Italijana sta vozila še dva voznika (71-letni državljan Italije in 53-letni državljan Slovenije), ki sta oba trčila v bok vozila državljana Italije. Ta se je po trku prevrnil na bok in obstal. V vozilu 65-letnega državljana Italije je bil kot sopotnik na sprednjem sedežu 89-letni državljan Italije, ki je na kraju umrl. V tem vozilu sta bili še dve potnici, ki sta se v nesreči huje poškodovali.</p>
      <p>Povzročitelj je bil ob trčenju lažje poškodovan. Na kraju ni mogel opraviti preizkusa alkoholiziranosti, zanj pa je bil odrejen strokovni pregled na alkohol, zdravila in mamila. Sledi mu kazenska ovadba za povzročitev prometne nesreče iz malomarnost, so še sporočili iz koprske policijske uprave.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042916315/kronika/v-petkovi-prometni-nesreci-v-kostrivnici-pri-sentjurju-umrla-moska-"/>
      </related>
    </article>
  </body>
</html>