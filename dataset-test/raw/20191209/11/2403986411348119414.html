<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/skilki_gazu_v_shovishhah_ukrayini_novi_dani_n1245861"/>
    <meta property="og:site_name" content="24 Канал"/>
    <meta property="article:published_time" content="2019-12-09T11:52:00+00:00"/>
    <meta property="og:title" content="Скільки газу в сховищах України: нові дані"/>
    <meta property="og:description" content="Запаси природного газу в українських підземних сховищах становлять 20,25 мільярда кубометрів. Відтак, з початку сезону відбору палива – 2 листопада – запаси скоротилися на 6,9%."/>
  </head>
  <body>
    <article>
      <h1>Скільки газу в сховищах України: нові дані</h1>
      <address><time datetime="2019-12-09T11:52:00+00:00">09 Dec 2019, 11:52</time> by <a rel="author" href="https://24tv.ua/lyala_bonavska_tag7130/" target="_blank">Лія Бонавська</a></address>
      <p>
        <b>Запаси природного газу в українських підземних сховищах становлять 20,25 мільярда кубометрів. Відтак, з початку сезону відбору палива – 2 листопада – запаси скоротилися на 6,9%.</b>
      </p>
      <p>Про це свідчать <a href="http://mpe.kmu.gov.ua/minugol/control/publish/article?art_id=245426530">дані </a>оператора газотранспортної системи України держкомпанії "Укртрансгаз". </p>
      <blockquote>Цікаво: <a href="https://24tv.ua/v_uryadi_planuyut_zatverditi_garantovanu_tsinu_na_gaz_dlya_naselennya_n1244444">В уряді планують затвердити гарантовану ціну на газ для населення</a></blockquote>
      <p>Станом на 9 грудня запаси газу в ПСГ становлять 20,25 мільярда кубометрів. Це на 29,8% більше, ніж в аналогічний період 2018 року – тоді було 15,6 мільярда кубометрів.</p>
      <p>Наразі зі сховищ вже відібрано 70,98 мільйона кубометрів газу. Загалом українські газові сховища заповнені на 65%.</p>
      <p>Україна не закачує газ в підземні сховища з 2 листопада. Відтоді зі сховищ навпаки відбирають "блакитне" палива для потреб опалювального сезону 2019-2020 років.</p>
      <figure>
        <img src="https://24tv.ua/resources/photos/news/620_DIR/201912/1245861_10355019.jpg?201912113623"/>
        <figcaption>Як змінились запаси газу в сховищах України / інфографіка Міненергетики</figcaption>
      </figure>
      <p>До слова, прем’єр-міністр Олексій Гончарук напередодні розповів, що <a href="https://24tv.ua/goncharuk_ukrayina_spokiyno_mozhe_proyti_tsyu_zimu_bez_rosiyskogo_gazu_n1245753">Україні цієї зими не загрожує енергетична криза</a> – навіть попри несприятливі переговори з російським "Газпромом". Наша держава забезпечена газом, вугіллям, і всіма необхідними ресурсами.</p>
      <p>Попри те, Україні дійсно потрібен довгостроковий контракт на 10 років з Росією на транзит газу, аби забезпечити енергетичну безпеку в Європі.</p>
      <p><b>Яка ціна на газ в Україні? </b>Кабмін встановив фіксовану ціну на газ на весь опалювальний сезон. Українці добровільно зможуть обрати: або платити за звичною системою формування ціни щомісяця, або просто по 8 гривень за один кубічний метр газу.<br/><br/>Президент Володимир Зеленський нещодавно заявив, що його команда працює над тим, щоб ціна на газ була ще меншою.</p>
    </article>
  </body>
</html>