<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/bandai-namco-tekken-7-yeni-dlc-karakterleri-h81373.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T11:34:53+00:00"/>
    <meta property="og:title" content="Bandai Namco, Tekken 7'nin Yeni DLC Karakterlerini Tanıttı"/>
    <meta property="og:description" content="Dünyanın en popüler dövüş oyunlarından Tekken 7, aradan geçen 4 yıla rağmen düzenli güncellemeler ve DLC karakterleri almaya devam ediyor. Bandai Namco sezon geçişiyle oyuna gelecek 3 yeni karakteri tanıttı."/>
  </head>
  <body>
    <article>
      <h1>Bandai Namco, Tekken 7'nin Yeni DLC Karakterlerini Tanıttı</h1>
      <h2>Dünyanın en popüler dövüş oyunlarından Tekken 7, aradan geçen 4 yıla rağmen düzenli güncellemeler ve DLC karakterleri almaya devam ediyor. Bandai Namco, sezon geçişiyle oyuna gelecek 3 yeni karakteri tanıttı.</h2>
      <address><time datetime="2019-12-09T11:34:53+00:00">09 Dec 2019, 11:34</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Bandai Namco, hafta sonu gerçekleşen 2019 Tekken World Tour Finals'ta yeni DLC karakterlerini tanıttı. Yayıncı ayrıca oyuna geleceği yeni duyurulan Muay Thai şampiyonu <b>Fahkumram</b>'ın yanı sıra, Ganryu ve daha önce serinin yeni karakteri olarak duyurulan Leroy Smith için de yeni tanıtımlar yayınladı.</p>
      <p>Tekken 7'nin üç karakteri de sezon geçişinin parçası olarak, <b>Tayland dövüş sahnesiyle</b> birlikte gelecek. Ancak Fahkumram'ın şimdilik ne zaman çıkacakları konusunda net bir açıklama yapılmadı. Geliştirici Muay Thai şampiyonu Fahkumram'ın ailesinin özgürlüğü için savaşmak üzere ringlere geleceğini açıkladı. Diğer yandan Wing Chun ustası olan Leroy Smith'in New York'a döneceği ve intikam için hazır olduğu belirtiliyor. Son olarak Ganryu, King of Iron Fist Tournament turnuvasının yeni yarışmacısı olacak bir güreşçi olarak tanımlandı.</p>
      <figure>
        <img src="https://www.webtekno.com/images/editor/default/0002/33/3dc535ad4fd28f5d0da6f0e442b68426b1dd8cca.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/tekken-7-nin-sampiyona-finallerinde-olay-olan-karakter-tanitim-videosu-h73712.html">Tekken 7'nin Metal Gear Solid Hayranlarını Küplere Bindiren Tanıtım Videosu</a>
      </p>
      <p>Ağustos ayında gerçekleşen dövüş oyunları etkinliği Evo 2019'da gösterilen bir tanıtım, Metal Gear Solid karakteri <b>Snake</b>'in Tekken 7 kadrosuna katılabileceği söylentilerine neden olmuştu. Ancak daha sonra yapılan bir açıklamayla tanıtımın sadece şaka olduğu ve yanlış anlaşılmaya sebep olduğu açıklanmıştı.</p>
      <p>Fahkumram, 2020 yılının ilkbahar aylarında yeni sahnesiyle birlikte kadroya katılacak. Bandai Namco ayrıca, yeni dövüşçü Leroy Smith ve ringlere geri dönen sumo güreşçisi Ganryu için de aşağıda izleyebileceğiniz videoları yayınladı. Her iki karakter de 10 Aralık'ta Tekken 7'ye gelecek.</p>
      <h3>Fahkumram</h3>
      <figure>
        <iframe src="https://www.youtube.com/embed/kEDreWE7YrM" width="700" height="500" data-service="Youtube" scrolling="no"/>
      </figure>
      <h3>Leroy Smith</h3>
      <figure>
        <iframe src="https://www.youtube.com/embed/V_S_glvvBMI" width="700" height="500" data-service="Youtube" scrolling="no"/>
      </figure>
      <h3>Ganryu</h3>
      <figure>
        <iframe src="https://www.youtube.com/embed/1KMoZNqG4tg" width="700" height="500" data-service="Youtube" scrolling="no"/>
      </figure>
    </article>
  </body>
</html>