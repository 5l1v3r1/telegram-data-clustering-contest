<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/362022-par-titulu-eiropas-cilveks-latvija-sacensas-5-personibas"/>
    <meta property="og:site_name" content="Jauns.lv"/>
    <meta property="article:published_time" content="2019-12-09T11:05:00+00:00"/>
    <meta property="og:title" content="Par titulu &quot;Eiropas cilvēks Latvijā&quot; sacenšas 5 personības"/>
    <meta property="og:description" content="Cīņu par gada &quot;Eiropas cilvēks Latvijā&quot; titulu turpina festivāla &quot;Lampa&quot; direktore un fonda atvērtai sabiedrībai &quot;Dots&quot; izpilddirektore Ieva Morica, filmas &quot;Dvēseļu putenis&quot; galvenā personāža atveidotājs, Eiropas Parlamenta vēstnieku skolas vēstnieks Oto Brantevics, kā arī mūziķis Ralfs Eilands, informēja biedrības &quot;Eiropas kustība Latvijā&quot; pārstāve Liene Valdmane."/>
  </head>
  <body>
    <article>
      <h1>Par titulu "Eiropas cilvēks Latvijā" sacenšas 5 personības</h1>
      <address>
        <time datetime="2019-12-09T11:05:00+00:00">09 Dec 2019, 11:05</time>
      </address>
      <p>
        <b>Cīņu par gada "Eiropas cilvēks Latvijā" titulu turpina festivāla "Lampa" direktore un fonda atvērtai sabiedrībai "Dots" izpilddirektore Ieva Morica, filmas "Dvēseļu putenis" galvenā personāža atveidotājs, Eiropas Parlamenta vēstnieku skolas vēstnieks Oto Brantevics, kā arī mūziķis Ralfs Eilands, informēja biedrības "Eiropas kustība Latvijā" pārstāve Liene Valdmane.</b>
      </p>
      <p>Tāpat pretendentu vidū ir Eiropas Komisijas ģenerālsekretāra pienākumu izpildītāja Ilze Juhansone un Cēsu novada domes priekšsēdētājs Jānis Rozenbergs (V).</p>
      <p>Kandidātus šim titulam izvirzīja šogad rudenī. Kandidātus ar lielāko balsu skaitu iekļāva "top10" un tie bez jau minētajiem bija Latvijas Žurnālistu asociācijas vadītāja Arta Ģiga, Latvijas vēstniece Lielbritānijā un Ziemeļīrijā Baiba Braže, filmas "Oļegs" režisors Juris Kursietis, Pasaules brīvo latviešu apvienības valdes priekšsēdētāja Kristīne Saulīte, kā arī ārsts, profesors Uģis Gruntmanis.</p>
      <p>Tagad balsojumā dalību turpina pieci kandidāti. Balsojums par viņiem notiks līdz 15.decembrim, kad izziņos trīs visaugstāko vērtējumu saņēmušos pretendentus. Laureātu godinās 20.decembrī.</p>
      <p>Biedrība "Eiropas Kustība Latvijā" pēc iedzīvotāju balsojuma jau 22 gadu pēc kārtas piešķir titulu "Gada Eiropas cilvēks Latvijā", ko saņem cilvēks, kurš ar saviem darbiem šajā gadā devis vislielāko ieguldījumu Latvijas vārda popularizēšanai Eiropā un Eiropas kopējo vērtību integrēšanai Latvijā. Pagājušajā gadā titulu saņēma pašreizējais Valsts prezidents Egils Levits.</p>
      <p>Nobalsot par kādu no pieciem pretendentiem var, sekojot saitei <a href="http://www.visidati.lv/aptauja/1521012301/">www.visidati.lv/aptauja/1521012301/</a>.</p>
    </article>
  </body>
</html>