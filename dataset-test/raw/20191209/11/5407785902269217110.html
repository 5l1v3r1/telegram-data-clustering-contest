<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/edirne-bara-alinmayinca-tufekle-ates-acan-cocuk-12700419-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T11:28:24+00:00"/>
    <meta property="og:title" content="Reşit olmadığı için bara alınmayan çocuk, mekana ateş etti"/>
    <meta property="og:description" content="Reşit olmadığı için bara alınmayan çocuk, mekana ateş etti Edirne'de reşit olmadığı için bara alınmayan çocuk, pompalı tüfekle barı bastı ve 2 el ateş etti."/>
  </head>
  <body>
    <article>
      <h1>Reşit olmadığı için bara alınmayan çocuk, mekana ateş etti</h1>
      <address>
        <time datetime="2019-12-09T11:28:24+00:00">09 Dec 2019, 11:28</time>
      </address>
      <p>Edirne'de, gece yarısı gittiği bara yaşı 18'den küçük olduğu için alınmayan U.S. adlı erkek çocuğu, kurusıkı tüfekle eğlence mekanı ile havaya doğru ateş açtı. Gözaltına alınan U.S., sevk edildiği adliyede çıkarıldığı mahkemece adli kontrolle serbest bırakıldı.</p>
      <p>Olay, cumartesi gecesi, Ayşekadın semtinde bulunan bir otelin giriş katındaki barın önünde meydana geldi. Bara girmek isteyen U.S. adlı erkek çocuğu ile barın görevlileri arasında tartışma çıktı. Görevliler genç çocuğu reşit olmadığı için içeri almadı.</p>
      <h3>"BENİ TANIYACAKSINIZ"</h3>
      <p>U.S., bara giremeyince eve gidip, kurusıkı tüfeği alarak, tekrar barın önüne geldi. "Beni tanıyacaksınız. Siz kimsiniz beni içeri almayacaksınız" diye bağıran U.S., elindeki tüfekle eğlence mekanına ve havaya doğru 2 el ateş açtı. Şans eseri olayda yaralanan olmadı.</p>
      <p>Saldırı anı, çevredekiler tarafından cep telefonu kamerasıyla kaydedilip, sosyal medyadan paylaşıldı.</p>
      <h3>YAKALANDI, SERBEST KALDI</h3>
      <p>Edirne Emniyet Müdürlüğü Asayiş Şube Müdürlüğü ekipleri, U.S.'yi elindeki tüfekle yakalayıp, gözaltına aldı. Emniyetteki işlemlerinin ardından adliyeye sevk edilen U.S., çıkarıldığı mahkemece adli kontrol şartıyla serbest bırakıldı.</p>
      <figure>
        <img src="https://foto.haberler.com/haber/2019/12/09/resit-olmadigi-icin-bara-alinmayan-cocuk-mekana-12700419_1151_o.jpg"/>
      </figure>
      <p>Kaynak: DHA</p>
      <h4>Haber Videosu</h4>
      <p>: <a href="https://www.haberler.com/video/edirne-bara-alinmayinca-tufekle-ates-acan-cocuk-12700419-videosu/">Reşit olmadığı için bara alınmayan çocuk, mekana ateş etti</a></p>
    </article>
  </body>
</html>