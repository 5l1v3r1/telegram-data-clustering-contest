<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/173929/alarmantno-stanje-zagadjen-vazduh-srbiji-ubije-ljudi-godisnje-lozenje-vatre-saobracaj-najveci-krivci"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T11:03:00+00:00"/>
    <meta property="og:title" content="ALARMANTNO STANJE! Zagađen vazduh u Srbiji ubije 3.600 ljudi godišnje, loženje vatre i saobraćaj najveći krivci"/>
    <meta property="og:description" content="Zbog posledica zagađenja vazduha u Srbiji godišnje umre 3.600 osoba, rekao je šef kancelarije Svetske zdravstvene oganizacije za Srbiju Marijan Ivanuša."/>
  </head>
  <body>
    <article>
      <h1>ALARMANTNO STANJE! Zagađen vazduh u Srbiji ubije 3.600 ljudi godišnje, loženje vatre i saobraćaj najveći krivci</h1>
      <h2>Zbog posledica zagađenja vazduha u Srbiji godišnje umre 3.600 osoba, rekao je šef kancelarije Svetske zdravstvene oganizacije za Srbiju Marijan Ivanuša.</h2>
      <address><time datetime="2019-12-09T11:03:00+00:00">09 Dec 2019, 11:03</time> by <a rel="author">Tanjug</a></address>
      <p>U svetu zbog zagađenja godišnje umre oko sedam miliona ljudi, od čega je pola miliona u Evropi.</p>
      <p>Protekli vikend u Srbiji je obeležilo povećano zagađenje vazduha, naročito u Beogradu, Novom Sadu, Subotici, Kosjeriću, Nišu, Valjevu.</p>
      <p>Stručnjaci kažu da nije povećana emisija zagađujućih čestica, već su atmosferske prilike doprinele da aero-zagađenje bude visoko.</p>
      <h3>Bolje nego pre, ali ipak kritično</h3>
      <p>Danas je situacija nešto bolja, ali na primer merne stanice Stari grad i Mostar i dalje pokazuju da je vazduh veoma zagađen.</p>
      <p>Šef kancelarije svetske banke za Srbiju Marijan Ivanuša je rekao, gostujući u Dnevniku RTS-a, da zagađen vazduh može da utiče na kardiovaskularne i plućne bolesti, ali da sve zavisi od toga koliko je dugo vazduh zagađen i koliko dugo je neko izložen zagađenju.</p>
      <p>Prema podacima i analizama SZO, u svetu umre sedam miliona ljudi godišnje od zagađenosti vazduha od čega je u Evropi pola miliona ljudi.</p>
      <figure>
        <img src="https://www.republika.rs/data/images/2019-12-09/126752_industry-80955-1920_f.jpg?1575885675"/>
        <figcaption>
          <cite>pixabay.com</cite>
        </figcaption>
      </figure>
      <p>Procenjuje se da u Srbiji godišnje umre 3.600 osoba zbog čestica od 2,5 mikrona.</p>
      <p>Kada je reč o merama protiv zagađenja, Ivanuša je prvo istakao redovna merenja da bi građani i vlasti znali kada je vazduh zagađen i da bi mogi da se ponašaju u skladu sa time.</p>
      <p>Naveo je da je u tim slučajevima najbolje ostati u stanu, a oni koji moraju da izađu napolje trebalo bi da budu što manje aktivni.</p>
      <h3>Mere protiv zagađenja skupe</h3>
      <p>Najveći uzročnici zagađenja su loženje vatre i saobaćaj, ali bitni faktori su klimatski i geografski uslovi.</p>
      <p>Ivanuša objašnjava da su mere protiv zagađenja relativno skupe i da se njihovi efekti ne mogu očekivati preko noći.</p>
      <p>- Zajednice godinama rade na poboljšanju kvaliteta vazduha, vidim i u Srbiji napredak - rekao je Marijan Ivanuša.</p>
      <p>Napomenuo je da bi češće trebalo koristiti gas umesto drva za grejanje a posebnu pažnju bi trebalo obratiti na sobraćaj jer stari automobili više zagađuju.</p>
      <figure>
        <img src="https://www.republika.rs/data/images/2017-08-08/731_auto-put_f.jpg?1575885794"/>
        <figcaption>
          <cite>Tanjug</cite>
        </figcaption>
      </figure>
      <p>Ipak, kako je rekao Ivanuša, pušenje je mnogo šetnije po zdravlje od zagađenog vazduha a ljudi se ne bune toliko zbog pušenja koliko zbog vazduha.</p>
      <p>Poručio je da maske ne pomažu iako se one mogu često videti u nekim azijskim zemljama.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/173564/NOVI-ZAKON-voznju-autobusa-nece-biti-potrebna-praksa-kamionu"/>
        <a href="http://republika.rs/vesti/drustvo/173784/Magla-smog-mogu-vas-odvedu-smrt-Vozaci-evo-koje-mere-trebalo-preduzmete-saobracaju"/>
        <a href="http://republika.rs/vesti/drustvo/173587/Srbiji-ove-godine-duplo-vise-obolelih-varicela-Evo-koji-simptomi-kako-lece"/>
        <a href="http://republika.rs/vesti/beograd/173371/Vesic-januara-jos-mera-protiv-bahatih-vozaca-Jedna-vec-primenjuje-evo-koja"/>
      </related>
    </article>
  </body>
</html>