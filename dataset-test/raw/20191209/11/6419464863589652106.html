<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/athlitika/wada-apokleismos-sok-tis-rosias-apo-toys-olympiakoys-agones-toy-2020-sto-tokio/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T11:28:40+00:00"/>
    <meta property="og:title" content="Wada: Αποκλεισμός σοκ της Ρωσίας από τους Ολυμπιακούς Αγώνες του 2020 στο Τόκιο"/>
    <meta property="og:description" content="Η Ρωσία αποκλείστηκε από τους Ολυμπιακούς αγώνες το Τόκιο (2020) και τους Χειμερινούς Ολυμπιακούς του Πεκίνου (2022), μετά από την απόφαση της WADA"/>
  </head>
  <body>
    <article>
      <h1>Wada: Αποκλεισμός σοκ της Ρωσίας από τους Ολυμπιακούς Αγώνες του 2020 στο Τόκιο</h1>
      <address>
        <time datetime="2019-12-09T11:28:40+00:00">09 Dec 2019, 11:28</time>
      </address>
      <p>Η<a href="https://neaselida.gr/tag/rosia/"> Ρωσία</a> αποκλείστηκε από τους <a href="https://neaselida.gr/tag/olympiakoi-agones-2020/">Ολυμπιακούς αγώνες</a> το <b>Τόκιο (2020)</b> και τους Χειμερινούς Ολυμπιακούς του Πεκίνου (2022), μετά από την απόφαση του παγκόσμιου οργανισμού για την καταπολέμηση του ντόπινγκ (<a href="https://neaselida.gr/tag/wada/">WADA)</a>, ο οποίος υποστήριξε πως δεν είναι έγκυρα τα δεδομένα από τους ελέγχους, που διαβίβασε το εργαστήριο της Μόσχας, προκειμένου να ριχτεί φως στο διεφθαρμένο<b> σύστημα <a href="https://neaselida.gr/tag/ntopingk/">ντόπινγκ</a>,</b> που ξέσπασε στη χώρα <b>μεταξύ 2011 και 2015.</b> <br/>Ο <a href="https://neaselida.gr/tag/wada/">WADA</a> ανακοίνωσε ότι η ρωσική υπηρεσία κατά του<a href="https://neaselida.gr/tag/ntopingk/"> ντόπινγκ</a> (Rusada) δεν συμμορφώθηκε με τις υποδείξεις, όσον αφορά τα στοιχεία που δίνουν τα εργαστήριά της, και έτσι η χώρα τιμωρείται με αποκλεισμό από φιλοξενία αθλητικών γεγονότων για τέσσερα χρόνια, όπως σχετικά μετέδωσε το ρωσικό πρακτορείο ειδήσεων «TASS».</p>
      <p>Η απόφαση της <a href="https://neaselida.gr/tag/wada/">WADA</a> ήταν ομόφωνη, όπως σχετικά δήλωσε ο εκπρόσωπος του διεθνή οργανισμού. Η Ολυμπιακή επιτροπή της Rusada αναμένεται να προσφύγει στο διεθνές αθλητικό δικαστήριο της Λωζάνης (CAS) για την ακύρωση της απόφασης αυτής. Να σημειωθεί πως η απόφαση της <b>WADA αφήνει «παράθυρο»</b> για συμμετοχή Ρώσων αθλητών/τριών στο Τόκιο, αλλά και σε άλλες διεθνείς διοργανώσεις, όχι όμως υπό τη σημαία της χώρας, αλλά ως ουδέτεροι.</p>
      <related>
        <a href="https://neaselida.gr/athlitika/chrysi-korakaki-kai-isofarisi-pagkosmioy-rekor/"/>
      </related>
    </article>
  </body>
</html>