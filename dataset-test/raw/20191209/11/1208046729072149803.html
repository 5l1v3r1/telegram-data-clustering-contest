<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/rune-dahmke-haller-sig-till-kiel/"/>
    <meta property="og:site_name" content="Handbollskanalen"/>
    <meta property="article:published_time" content="2019-12-09T11:14:56+00:00"/>
    <meta property="og:title" content="Rune Dahmke håller sig till Kiel"/>
    <meta property="og:description" content="En gång Kiel, alltid Kiel stämmer fortfarande för Rune Dahmke. 26-åringen på vänsterkanten stannar kvar i stjärnlaget till sommaren 2022, meddelar klubben på sin hemsida. Som född i den nordtyska staden och med stora kvaliteter i bruk av den klistriga bollen var det bara en tidsfråga. Dahmke klev in i THW Kiels organisation 2008 och […]"/>
  </head>
  <body>
    <article>
      <h1>Rune Dahmke håller sig till Kiel</h1>
      <address><time datetime="2019-12-09T11:14:56+00:00">09 Dec 2019, 11:14</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>En gång Kiel, alltid Kiel stämmer fortfarande för Rune Dahmke. 26-åringen på vänsterkanten stannar kvar i stjärnlaget till sommaren 2022, meddelar klubben <a href="https://www.thw-handball.de/de/news/weitere/2019/dezember/rune-dahmke-ich-bin-kieler-und-ich-bleibe-kieler/">på sin hemsida</a>.</b>
      </p>
      <p>Som född i den nordtyska staden och med stora kvaliteter i bruk av den klistriga bollen var det bara en tidsfråga.</p>
      <p>Dahmke klev in i THW Kiels organisation 2008 och följde upp genom juniorleden. Fem år senare var tiden mogen för CL-debut och 2014 skrev kantliraren under sitt första proffskontrakt.</p>
      <p>Fortsättning följde, med landslagsutflykter men bara Kiels färger i klubbsammanhang.</p>
      <p>– Alla vet att det största för mig är att spela för THW Kiel, säger Dahmke i samband med att kontraktet får två års förlängning.</p>
      <p>Även Filip Jicha anar vikten av att erbjuda kontinuitet för stadens son i klubben.</p>
      <p>– Rune är en spelare som kan få med sig alla genom engagemang och attityd, säger tränaren <a href="https://www.thw-handball.de/de/news/weitere/2019/dezember/rune-dahmke-ich-bin-kieler-und-ich-bleibe-kieler/">till klubbens hemsida</a>.</p>
      <p>I skrivande stund har Dahmke figurerat i 266 matcher och gjort 531 mål för THW Kiel.</p>
      <p>Länk: <a href="https://www.thw-handball.de/de/news/weitere/2019/dezember/rune-dahmke-ich-bin-kieler-und-ich-bleibe-kieler/">RUNE DAHMKE: ”ICH BIN KIELER, UND ICH BLEIBE KIELER!”</a></p>
    </article>
  </body>
</html>