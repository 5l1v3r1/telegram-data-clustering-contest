<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwemobiel.nl/121201/11936/OnePlus-werkt-aan-grote-OnePlus-8-Lite-renders-verschenen.html"/>
    <meta property="og:site_name" content="www.nieuwemobiel.nl"/>
    <meta property="article:published_time" content="2019-12-09T11:12:01+00:00"/>
    <meta property="og:title" content="OnePlus werkt aan grote OnePlus 8 Lite, renders verschenen"/>
    <meta property="og:description" content="Ook OnePlus lijkt te werken aan een Lite-variant van haar populaire smartphone. Renders van deze vermeende OnePlus 8 Lite zijn nu verschenen. Gecombineerd met een iets lagere prijs zou OnePlus hiermee de prijsverhogingen van de laatste jaren deels ongedaan kunnen maken."/>
  </head>
  <body>
    <article>
      <h1>OnePlus werkt aan grote OnePlus 8 Lite, renders verschenen</h1>
      <address>
        <time datetime="2019-12-09T11:12:01+00:00">09 Dec 2019, 11:12</time>
      </address>
      <p>Ook OnePlus lijkt te werken aan een Lite-variant van haar populaire smartphone. Renders van deze vermeende OnePlus 8 Lite zijn nu verschenen. Gecombineerd met een iets lagere prijs zou OnePlus hiermee de prijsverhogingen van de laatste jaren deels ongedaan kunnen maken.</p>
      <p>Lite betekent bij iedere fabrikant weer wat anders. Zo betekent het bij de ene 'een kleiner model' en bij de ander 'een goedkoper model'. OnePlus lijkt te gaan voor die laatste. De <a href="https://www.nieuwemobiel.nl/OnePlus-8-Lite">OnePlus 8 Lite</a> wordt namelijk ergens tussen de 6,4 en 6,5 inch groot. Qua ontwerp doet hij niet erg denken aan wat tot nu toe al van de <a href="https://www.nieuwemobiel.nl/OnePus-8">OnePlus 8</a> en <a href="https://www.nieuwemobiel.nl/OnePlus-8-Pro">8 Pro</a> is uitgelekt. Wat dat betreft maakt OnePlus er een beetje een rommeltje van.</p>
      <figure>
        <img src="https://img.nieuwemobiel.nl/2019342-oneplus-8-lite-91mobiles-5dee1da5b5ab4.jpg"/>
        <figcaption>Straks ook een OnePlus 8 Lite?</figcaption>
      </figure>
      <p>De <a href="https://www.nieuwemobiel.nl/OnePlus-8-Lite">OnePlus 8 Lite</a> krijgt namelijk een rechthoekige cameramodule die links in de hoek zit. Bij de <a href="https://www.nieuwemobiel.nl/OnePlus-8">OnePlus 8</a> en <a href="https://www.nieuwemobiel.nl/OnePlus-8-Pro">8 Pro</a> wordt gekozen voor een pil-vormige module in het midden terwijl de <a href="https://www.nieuwemobiel.nl/OnePlus-7T">7T</a> nog een ronde cameramodule heeft. De Lite lijkt twee camera's achterop te krijgen met een nog onbekende resolutie. Voorop zit een enkele selfiecamera in een schermgat in het midden. Bij de <a href="https://www.nieuwemobiel.nl/OnePlus-8">OnePlus 8</a> en <a href="https://www.nieuwemobiel.nl/OnePlus-8-Pro">8 Pro</a> zit die nog in de linkerhoek.</p>
      <h3>OnePlus 8 Lite specificaties</h3>
      <p>Exacte specificaties zijn nog onbekend. Zo weten we los van een schatting over het formaat nog niets van het beeldscherm. Zo blijft het nog even onduidelijk of deze lichtgewicht ook dezelfde hoge 90 Hz verversingssnelheid heeft. Het lijkt er getuige de afbeeldingen wel op dat het scherm een ingebouwde vingerafdrukscanner heeft.</p>
      <p>(<a href="https://www.91mobiles.com/hub/oneplus-8-lite-renders-design-punch-hole-display-camera/">via</a>)</p>
    </article>
  </body>
</html>