<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191209_Mar_1020_szazalekra_teszik_a_magyar_kilepest_az_EUbol"/>
    <meta property="og:site_name" content="HVG.hu"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="Már 10-20 százalékra teszik a magyar kilépést az EU-ból"/>
    <meta property="og:description" content="A következő években el is indulhat a folyamat."/>
  </head>
  <body>
    <article>
      <h1>Már 10-20 százalékra teszik a magyar kilépést az EU-ból</h1>
      <address><time datetime="2019-12-09T11:31:00+00:00">09 Dec 2019, 11:31</time> by <a rel="author">hvg.hu</a></address>
      <p>
        <b>A következő években el is indulhat a folyamat.</b>
      </p>
      <p>„Elnézve Magyarország jelenlegi pozícióját, az EU-ellenes retorikát és az EU 7-es cikk szerinti eljárás kockázatát, nem vehető nullára az esély, hogy az állam lépéseket tesz az EU-ból való kilépés felé” – mondta a <a href="https://www.portfolio.hu/gazdasag/20191209/megszolal-a-sztarkozgazdasz-aki-szerint-magyarorszag-kilephet-az-eu-bol-409599"><i>portfolio.hu</i></a>-nak Steen Jakobsen, a Saxo Bank vezető közgazdásza.</p>
      <p>A szakember a következő három évben tíz-húsz százalék esélyt lát egy magyar kilépésre (azért csak ennyit, mert a folyamat hosszabb időt vesz igénybe), ám egyből hozzátette, hogy eszerint még mindig 80-90 százalék az esélye ennek ellenkezőjének.</p>
      <p>Szerinte politikai motivációja lehet a magyar kormánynak, hiszen a mostani költségvetési ciklus kifutásával ezzel esetleg jobb alkupozícióba kerülhet a magyar kormány.</p>
      <blockquote>Az első lépés az lehet, ha az EU a 7-es cikk értelmében korlátozza Magyarország szavazati jogát és az uniós forrásokat. A teljes pénzbefagyasztásra lehet az Magyarország válasza, hogy elindítja a kilépési folyamatot. Az egyelőre kérdéses, hogy mindezt egy népszavazással akarják-e megerősíteni – magyarázta a lehetséges menetrendet Jakobsen.</blockquote>
      <related>
        <a href="https://hvg.hu/gazdasag/20191205_Varga_Mihaly_visszavagott_az_unios_penzugyminisztereknek"/>
        <a href="https://hvg.hu/gazdasag/20191204_MFF_javaslat_eu_koltsegvetes_finn_elnokseg"/>
      </related>
    </article>
  </body>
</html>