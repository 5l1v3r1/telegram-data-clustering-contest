<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793216/%DA%A9%D8%A7%D9%87%D8%B4-%D9%85%D8%AD%D8%B3%D9%88%D8%B3-%D8%AF%D9%85%D8%A7-%D8%AF%D8%B1-%D8%A7%D8%B3%D8%AA%D8%A7%D9%86-%D8%A7%D8%B5%D9%81%D9%87%D8%A7%D9%86-%D8%A8%D8%A7%D8%B1%D8%B4-%D8%A8%D8%B1%D9%81-%D8%AF%D8%B1-%D9%85%D9%86%D8%A7%D8%B7%D9%82-%D8%BA%D8%B1%D8%A8%DB%8C-%D8%A7%D8%B3%D8%AA%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:12:38+00:00"/>
    <meta property="og:title" content="کارشناس مسئول پیش‌بینی اداره کل هواشناسی اصفهان خبر داد: کاهش محسوس دما در استان اصفهان/بارش برف در مناطق غربی استان"/>
    <meta property="og:description" content="اصفهان - کارشناس مسئول پیش‌بینی اداره کل هواشناسی استان اصفهان گفت: از شب گذشته کاهش محسوس دما در استان اصفهان هستیم و این روند کاهش دما تا روز چهارشنبه ادامه دارد."/>
  </head>
  <body>
    <article>
      <h1>کارشناس مسئول پیش‌بینی اداره کل هواشناسی اصفهان خبر داد: کاهش محسوس دما در استان اصفهان/بارش برف در مناطق غربی استان</h1>
      <address>
        <time datetime="2019-12-09T11:12:38+00:00">09 Dec 2019, 11:12</time>
      </address>
      <p>حجت الله علی عسگریان در گفت و گو با <a href="https://www.mehrnews.com/">خبرنگار مهر</a> اظهار داشت:  نقشه‌های هواشناسی بیانگر استقرار جوی نسبتاً پایدار طی دو روز آینده بر روی استان  اصفهان است.</p>
      <p>وی افزود: بر این اساس برای ۲۴ ساعت آینده آسمانی صاف تا قسمتی ابری  گاهی وزش باد و در مرکز غبار صبحگاهی برای اصفهان پیش بینی می‌شود.</p>
      <p>
        <b>بارش برف در مناطق غربی استان اصفهان</b>
      </p>
      <p>کارشناس مسئول پیش‌بینی اداره کل هواشناسی استان اصفهان با بیان اینکه  از روز چهارشنبه تا پایان هفته با گذر امواج  ناپایدار از روی استان شاهد افزایش ابر خواهیم بود، تاکید کرد: برای روزهای چهارشنبه و جمعه بارش (بیشتر به شکل برف) به ویژه در مناطق غربی استان پیش‌بینی می‌شود.</p>
      <p>وی با اشاره به اینکه  کمینه دما طی ۲۴ ساعت آینده در اکثر مناطق استان بین ۱ تا ۲ درجه کاهش خواهد داشت، تاکید کرد: در  برخی نقاط استان اصفهان از شب گذشته شاهد کاهش محسوس دما بودیم که این کاهش دما را به ویژه در مناطق غرب و جنوب و نواحی مرتفع کوهستانی ۶ تا ۸ درجه و سایر مناطق ۴ تا ۵ درجه بوده است.</p>
      <p>
        <b>روند کاهش دما در استان اصفهان تا روز چهارشنبه ادامه دارد</b>
      </p>
      <p>وی با بیان اینکه این روند تا پایان روز چهارشنبه ادامه دارد، افزود: در این مدت شاهد یخبندان ، لغزندگی معابر عمومی و اختلال در تردد شهری خواهیم بود و انجام تدابیر پیشگیرانه و اقدامات لازم برای محصولات کشاورزی نیز وصیه می شود.</p>
      <p>علی عسگریان با اشاره به پیش‌بینی سه‌روزه شهر اصفهان تاکید کرد: ‌روز دوشنبه هوای اصفهان صاف تا قسمتی ابری گاهی وزش باد خواهد بود.</p>
      <p>وی بیان داشت: روز ‌سه‌شنبه هوای اصفهان صاف تا قسمتی ابری و غبار صبحگاهی، گاهی  وزش باد خواهد بود و ‌ روز چهارشنبه نیز  قسمتی ابری و غبار صبحگاهی، گاهی افزایش ابر و وزش باد  پیش بینی می شود.</p>
    </article>
  </body>
</html>