<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/szesc-zarzutow-dla-b-posla-pis-mial-zdefraudowac-130-tys-zl-z-fundacji/q6t84ps"/>
    <meta property="og:site_name" content="Onet Wiadomości"/>
    <meta property="article:published_time" content="2019-12-09T11:56:39+00:00"/>
    <meta property="og:title" content="Były poseł PiS miał płacić za SPA pieniędzmi z fundacji. Usłyszał zarzuty defraudacji 130 tys. zł."/>
    <meta property="og:description" content="Przemysław W. - były poseł PiS, później współpracownik Janusza Korwin-Mikkego - usłyszał sześć zarzutów, m.in. przywłaszczenia 130 tys. zł. ze środków Fundacji Wolność i Nadzieja. Prokuratura szykuje przeciw niemu akt oskarżenia - informuje portal Oko.press."/>
  </head>
  <body>
    <article>
      <h1>Były poseł PiS miał płacić za SPA pieniędzmi z fundacji. Usłyszał zarzuty defraudacji 130 tys. zł.</h1>
      <h2>Przemysław W. - były poseł PiS, później współpracownik Janusza Korwin-Mikkego - usłyszał sześć zarzutów, m.in. przywłaszczenia 130 tys. zł. ze środków Fundacji Wolność i Nadzieja. Prokuratura szykuje przeciw niemu akt oskarżenia - informuje portal Oko.press.</h2>
      <address><time datetime="2019-12-09T11:56:39+00:00">09 Dec 2019, 11:56</time> by <a rel="author" href="http://www.onet.pl/" target="_blank">Media</a></address>
      <ul>
        <li>Przemysław W. pełnił funkcję prezesa Fundacji Wolność i Nadzieja</li>
        <li>Mając dostęp do środków zgromadzonych przez Fundację, miał wydawać je bez kontroli na własny użytek</li>
        <li>Według nieoficjalnych ustaleń portalu Oko.press, akt oskarżenia w tej sprawie ma być gotowy na początku 2020.</li>
      </ul>
      <p>Jak zeznał jeden ze świadków, Przemysław W. "wyrobił sobie kartę kredytową fundacji i zaczął bez żadnej kontroli wydawać pieniądze z jej kont”. Fundacja, której prezesem był również Przemysław W., powstała w 2014 roku. Miała wspierać środowisko republikanów i działać na rzecz powrotu do kraju Polaków pracujących w Wielkiej Brytanii i innych krajach UE.</p>
      <ul>
        <li>
          <b>Przeczytaj: </b>
          <a href="https://wiadomosci.onet.pl/kraj/przemyslaw-czarnek-o-wyborze-sedziow-tk-hejt-na-piotrowicza-jest-niesluszny/2kxd6mz">Przemysław Czarnek o wyborze sędziów TK: hejt na Piotrowicza jest niesłuszny</a>
        </li>
      </ul>
      <p>Jak ujawnił w 2017 r. "Fakt", w praktyce Przemysław W. traktował pieniądze pochodzące z FWiN jak swoje. W publikacji wyliczono, że miał je wydawać m.in. na wyjazd swojej rodziny do SPA na Helu, ubrania w sklepie ze znanymi markami oraz elektroniczne gadżety. Według ustaleń dziennikarzy mógł sprzeniewierzyć w ten sposób ok. 80 tys. zł. Sam W. zaprzeczył tym doniesieniom. Mimo to zrezygnował z funkcji prezesa Fundacji. Sprawą zajęła się prokuratura po tym, jak nowy prezes Fundacji - Łukasz Wróbel - przekazał jej dokumenty, do których miał dostęp.</p>
      <p>Jak czytamy w Oko.press, śledczy ustalili, że W. miał zdefraudować nie 80, lecz nawet 130 tys. zł.</p>
      <ul>
        <li>
          <b>Zobacz też: </b>
          <a href="https://wiadomosci.onet.pl/kraj/olsztyn-tomasz-k-agent-tomek-ma-zakaz-opuszczania-kraju/gh5m12d">"Agent Tomek" z zakazem opuszczania kraju</a>
        </li>
      </ul>
      <p>Źródła portalu Oko.press w prokuraturze twierdzą, że za defraudację śledczy uważają również opłacenie kartą płatniczą fundacji urodzinowego przyjęcia Przemysława W. w restauracji WinKolekcja. Sam W. twierdzi, że wspomniany bankiet był imprezą fundacji i konsekwentnie odrzuca wszystkie zarzuty. Rzecznik prokuratury przekazał portalowi, że Przemysław W. ma w śledztwie status podejrzanego. Dotychczas usłyszał sześć zarzutów.</p>
      <p>Według nieoficjalnych ustaleń portalu, akt oskarżenia w tej sprawie ma być gotowy na początku 2020.</p>
      <figure>
        <img src="https://ocdn.eu/pulscms-transforms/1/Q8AktkqTURBXy8yZWVlMGE4ZDA0OTc4NGNkOGUzNTFkNWRhMTg1MDVhZC5qZmlmkpUCzQMUAMLDlQIAzQL4wsM"/>
      </figure>
      <p>
        <a href="http://onet.tv/i/dowiedzsie/niezwykle-watki-dwoch-narodow-patron-wegier-wladyslaw-i-urodzil-sie-w-polsce/v79xx4">Niezwykłe wątki dwóch narodów. Patron Węgier Władysław I urodził się w Polsce</a>
      </p>
      <p>(dm; źródło: <a href="https://oko.press/prokuratura-byly-posel-pis-zdefraudowal-130-tys-zl/">Oko.press</a>)</p>
    </article>
  </body>
</html>