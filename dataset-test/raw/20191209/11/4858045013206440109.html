<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/dezastru-bursa-bucuresti-pe-ro-u-dupa-o-ora-de-la-deschiderea-tranzactiilor_1411165.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T11:08:59+00:00"/>
    <meta property="og:title" content="DEZASTRU Bursa București, pe ROȘU după o oră de la deschiderea tranzacțiilor"/>
    <meta property="og:description" content="Bursa de Valori Bucureşti (BVB) era în scădere pe toţi indicii, luni, la o oră de la deschiderea şedinţei, iar tranzacţiile realizate se..."/>
  </head>
  <body>
    <article>
      <h1>DEZASTRU Bursa București, pe ROȘU după o oră de la deschiderea tranzacțiilor</h1>
      <address><time datetime="2019-12-09T11:08:59+00:00">09 Dec 2019, 11:08</time> by <a rel="author">Loredana Codruț</a></address>
      <p>Bursa de Valori Bucureşti (BVB) era în scădere pe toţi indicii, luni, la o oră de la deschiderea şedinţei, iar tranzacţiile realizate se ridicau la 1,56 milioane de lei (325.934,02 euro), conform <a href="https://www.agerpres.ro/">Agerpres.</a></p>
      <p>BET, indicele care arată evoluţia celor mai lichide 16 companii, înregistra o depreciere de 0,09%, iar indicele BET-Plus, care arată evoluţia celor mai lichide 37 de acţiuni de la BVB, pierduse 0,08% din valoare. Indicele BET-FI al SIF-urilor era în scădere cu 0,51%, iar BET-NG, indicele celor 10 companii din sectorul energetic şi al utilităţilor, era pe minus cu 0,07%.</p>
      <p>Totodată, indicele blue-chip extins BET-XT, al celor mai lichide 25 de titluri, se deprecia cu 0,20%, iar reperul de randament al fondurilor de investiţii, BET-BK, era în coborâre cu 0,25%.</p>
      <p>Conform datelor BVB, cele mai mari creşteri ale valorii acţiunilor le înregistrau societăţile Cemacon (+1,36%), Rompetrol Well Services (+1,14%) şi SSIF BRK Financial Group (+0,93%).</p>
      <p>Pe de altă parte, în scădere erau acţiunile SIF 3 Transilvania (-1,11%), Socep (-0,99%) şi Digi (-0,92%).</p>
    </article>
  </body>
</html>