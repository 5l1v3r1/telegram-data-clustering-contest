<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/jaunimo-festivalyje-vibelift-labiausiai-socialiniuose-tinkluose-sekamas-lietuvis-dominykas-zeglaitis.c5c7b220-1a79-11ea-9890-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-12-09T11:57:00+00:00"/>
    <meta property="og:title" content="Jaunimo festivalyje „Vibelift“ – labiausiai socialiniuose tinkluose sekamas lietuvis Dominykas Zeglaitis"/>
    <meta property="og:description" content="Vilniaus „Siemens“ arenoje triukšmingai pristatyta kitų metų jaunimo festivalio „Vibelift“ programa – atskleista didžioji dalis pranešėjų ir atlikėjų. Populiariausių šalies nuomonės formuotojų ir „youtuberių“ apsuptyje festivalio vadovas Dovydas Laukys pažadėjo, kad 2020 m. balandžio 30 d. jaunimo festivalyje „Vibelift“ vyks pribloškiantis ryškiausių žvaigždžių, scenos efektų ir pozityvios energijos šou."/>
  </head>
  <body>
    <article>
      <h1>Jaunimo festivalyje „Vibelift“ – labiausiai socialiniuose tinkluose sekamas lietuvis Dominykas Zeglaitis</h1>
      <address><time datetime="2019-12-09T11:57:00+00:00">09 Dec 2019, 11:57</time> by <a rel="author">Žmonės.lt</a></address>
      <p>
        <b>Vilniaus „Siemens“ arenoje triukšmingai pristatyta kitų metų jaunimo festivalio „Vibelift“ programa – atskleista didžioji dalis pranešėjų ir atlikėjų. Populiariausių šalies nuomonės formuotojų ir „youtuberių“ apsuptyje festivalio vadovas Dovydas Laukys pažadėjo, kad 2020 m. balandžio 30 d. jaunimo festivalyje „Vibelift“ vyks pribloškiantis ryškiausių žvaigždžių, scenos efektų ir pozityvios energijos šou.</b>
      </p>
      <p>Dar viena įspūdinga žinia, šiandien nuskambėjusi festivalio pristatymo metu,  jog  į „Vibelift“ 2020 metais  atvyksta Los Andžele gyvenantis labiausiai sekamas lietuvis socialiniuose tinkluose Dominykas Zeglaitis-Durte Dom.</p>
      <p>Pozityvia energija spinduliuojantis lietuvis gali pasigirti „Instagram“ paskyroje subūręs virš milijono sekėjų, virš 821 000 „YouTube“ prenumeratorių bei milžinišku dėmesiu kitose interneto platformose.</p>
      <p>„Laukia įspūdinga tobulėjimo ir atradimų diena – įkvėpimo dalyviams suteiks įžymybių pasakojamos istorijos, protą aktyvins įdomios užduotys, kūną energizuos geriausia muzika ir, žinoma, neišdildomus atsiminimus paliks gausybė gerų emocijų bei naujų pažinčių! Tai bus atominė neįprasto mokymosi diena, kupina  tikrų istorijų apie tai, kaip kurti savo ateitį. Žinomi žmonės čia dalysis savo sėkmės algoritmais, geriausių emocijų formulėmis. Atominis festivalis padės jaunimui išmokti gyvenimo dėsnių fizikos, pajausti tikrą minios chemiją ir sukurti savo istoriją. Trilijonai atomų, judančių vienu ritmu, susijungs į vieną pulsuojantį „Vibelift“ energijos branduolį!“ – sakė  festivalio idėjinė autorė ir iniciatorė Gabija Skučaitė.</p>
      <p>„Vibelift“ – tai jau tradicija tapęs pozityvios energijos jaunimo festivalis, kurį ketvirtus metus iš eilės organizuoja Socialinių mokslų kolegija.  2020 metų „Vibelift“ festivalio scenoje visas žinomų žmonių  atskleistas istorijas apjungs bendra festivalio žinutė – „Kurk savo gyvenimo istoriją pats“.</p>
      <p>Festivalyje dalyvaus Žydrūnas Savickas, Paul De Miko, Gabija Skučaitė, Vidas Bareikis, Mindaugas Rainys, Indrė Stonkuvienė, Natalija Bunkė, Saulius Urbonavičius ir kiti. Muzikinius pasirodymus surengs jaunosios kartos atlikėjai  Vilius Popendikis, Paulina Paukštaitytė, Milėja Stankevičiūtė, KaYra ir kiti.</p>
      <p>„Tai festivalis  apie mus,  didžiąją Kūrėjų kartą, apie mūsų asmenines istorijas ir mūsų ateities viziją! Todėl šiemet pagrindinis festivalio akcentas – istorijos. O jo tikslas – kad kiekvienas festivalio dalyvis pradėtų kurti savo unikalią istoriją. Festivalio istorijos turės išliekamąją vertę – jas užfiksuos tūkstančiai dalyvių kamerų“, – sakė festivalio vadovas, grupės „120“ narys Dovydas Laukys.</p>
      <p>2020 metų pavasarį  festivalyje „Vibelift“ be žinomų pranešėjų ir atlikėjų  dalyvaus ir visi populiariausi mūsų šalies jaunimo nuomonės formuotojai: Aqva, Dejmukas, Edvinas Fruktas, Stimo Media, Emilija Fromičiūtė, Andrius Talžūnas, Lina Talžūnaitė, AntanasJ, Rokas Žilys, Vėjas, Agnė Juškėnaitė, Greta Ambrazevičiūtė ir daug kitų. Ankstesnių festivalių patirtis rodo, kad  daugeliui moksleivių susitikimas su jais yra svarbiausia festivalio dalis.</p>
      <p>Pasak festivalio organizatorių, tai bus diena, kai visi norintys galės susitikti, pasikalbėti, nusifotografuoti ir nusifilmuoti su savo mylimiausiais nuomonės formuotojais.</p>
      <p>„Tikime, kad festivalio metu užsimezgusios pažintys ne tik papildys kiekvieno dalyvio socialinius tinklus unikaliomis nuotraukomis bei vaizdo įrašų siužetais, bet ir bus naudingos įgyvendinant bendrus kūrybinius bei verslo projektus. Tai bus festivalis, kuris taps nuomonės formuotojų istorijos dalimi“, – sakė  festivalio vadovas  D. Laukys.</p>
      <p>Bilietus į renginį platina Tiketa.lt, juos įsigyti galite <a href="http://bit.ly/vibelift2020">ČIA</a>.</p>
    </article>
  </body>
</html>