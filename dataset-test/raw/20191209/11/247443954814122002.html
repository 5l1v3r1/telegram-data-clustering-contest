<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/divchyni_postrazhdaliy_vid_konya_v_tsentri_lvova_vydilyly_na_likuvannya_shche_100_tysyach_105033.html"/>
    <meta property="og:site_name" content="Твоє Місто"/>
    <meta property="article:published_time" content="2019-12-09T11:06:00+00:00"/>
    <meta property="og:title" content="Дівчині, постраждалій від коня в центрі Львова, виділили на лікування ще 100 тисяч"/>
    <meta property="og:description" content="Усього місто виділило на лікування 15-річної Олесі Шиян 150 тисяч гривень."/>
  </head>
  <body>
    <article>
      <h1>Дівчині, постраждалій від коня в центрі Львова, виділили на лікування ще 100 тисяч</h1>
      <address>
        <time datetime="2019-12-09T11:06:00+00:00">09 Dec 2019, 11:06</time>
      </address>
      <p>
        <b>Усього місто виділило на лікування 15-річної Олесі Шиян 150 тисяч гривень.</b>
      </p>
      <p>Виконком ЛМР виділив додатково 100 тис. грн на лікування 15-річної Олесі Шиян, яка <a href="http://tvoemisto.tv/news/u_lvovi_shukayut_donoriv_krovi_dlya_divchynky_yaka_postrazhdala_vid_konya_104297.html">постраждала </a>від наляканого коня на проспекті Свободи 2 листопада. Про це повідомляє кореспондентка<a href="http://tvoemisto.tv/"> Tvoemisto.tv</a>.</p>
      <p>Раніше на лікування дівчинки з міського бюджету виділили 50 тис. грн. Також ще 70 тис. у вигляді субвенції передали обласному бюджету на зміцнення матеріально-технічної бази Львівської обласної дитячої клінічної лікарні «Охматдит».</p>
      <p>Нагадаємо, що ввечері 2 листопада троє іноземців запускали салют і сполохали коней. Коні вибігли на тротуар і <a href="http://tvoemisto.tv/news/u_tsentri_lvova_pidvoda_znesla_lavku_ye_postrazhdali_104202.html">налетіли</a> на лавку, де сиділа 15-річна дівчина. Її з травмами госпіталізували до «Охматдиту». Натомість кобилу <a href="http://tvoemisto.tv/news/kobylu_yaka_v_tsentri_lvova_roztroshchyla_lavku_usypyly_104212.html">усипили</a> через несумісні з життям травми. Подію кваліфікували як ДТП з потерпілими. Справою наразі займаються слідчі. </p>
      <related>
        <h4>Читайте також:</h4>
        <a href="http://tvoemisto.tv/news/lvivyan_zaproshuyut_na_den_vidkrytyh_dverey_u_karetnyy_dvir_104665.html"/>
        <a href="http://tvoemisto.tv/news/u_lvovi_vidnovlyuyut_diyalnist_kinnyh_karet_104423.html"/>
        <a href="http://tvoemisto.tv/news/miskrada_vydilyla_70_tys_grn_na_likuvannya_divchynky_yaku_travmuvav_spolohanyy_kin_104329.html"/>
        <a href="http://tvoemisto.tv/news/u_lvovi_shukayut_donoriv_krovi_dlya_divchynky_yaka_postrazhdala_vid_konya_104297.html"/>
        <a href="http://tvoemisto.tv/news/u_lvovi_na_tyzhden_pryzupynyly_diyalnist_karet_z_kinmy_104228.html"/>
        <a href="http://tvoemisto.tv/news/kobylu_yaka_v_tsentri_lvova_roztroshchyla_lavku_usypyly_104212.html"/>
        <a href="http://tvoemisto.tv/news/u_tsentri_lvova_pidvoda_znesla_lavku_ye_postrazhdali_104202.html"/>
        <a href="http://tvoemisto.tv/news/upravlinnya_it_miskrady_lvova_tymchasovo_ocholyla_olena_gunko_104164.html"/>
        <a href="http://tvoemisto.tv/news/u_lvovi_proponuyut_zbilshyty_shtrafy_za_ruynuvannya_pamyatok_arhitektury_104076.html"/>
        <a href="http://tvoemisto.tv/exclusive/lviv_i_lvivshchyna_mayut_rozvyvatysya_razom_markiyan_malskyy_pro_dorogy_turyzm_i_investytsii_103955.html"/>
      </related>
    </article>
  </body>
</html>