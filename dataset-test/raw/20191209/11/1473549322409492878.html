<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/katowice,51/kozieglowy-iranskiemu-kierowcy-zepsula-sie-amerykanska-ciezarowka,991750.html"/>
    <meta property="og:site_name" content="TVN24"/>
    <meta property="article:published_time" content="2019-12-09T11:23:08+00:00"/>
    <meta property="og:title" content="Kłopoty irańskiego tira w Koziegłowach. Odsiecz z Mediolanu"/>
    <meta property="og:description" content="Pan Wojciech, będąc w Mediolanie, przeczytał w mediach społecznościowych, że irańskiemu kierowcy zepsuła się ciężarówka w Koziegłowach. Ponieważ stamtąd pochodzi i też jest kierowcą, skrzyknął pomo..."/>
  </head>
  <body>
    <article>
      <h1>Kłopoty irańskiego tira w Koziegłowach. Odsiecz z Mediolanu</h1>
      <address><time datetime="2019-12-09T11:23:08+00:00">09 Dec 2019, 11:23</time> by <a rel="author">mag</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/b772e62b-4593-4c7c-8be7-612a4be75bdb-480p.mp4"/>
          <figcaption>"Zaproponowałem obiad, ale kierowca chce pilonować pojazdu"</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/09db899f-15e8-49ba-b686-b8b4ee170071-480p.mp4"/>
          <figcaption>Irański kierowca dziękuje Polakom za pomoc</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/0271159c-9545-47c5-aeff-8d8c0f0ad922-480p.mp4"/>
          <figcaption>W ciężarówce irańskiego kierowcy zepsuł się rozrusznik</figcaption>
        </figure>
        <figcaption>Stara amerykańska ciężarówka zepsuła sie w Koziegłowach<cite>Foto: TVN 24 Katowice | Video: TVN 24 Katowice</cite></figcaption>
      </slideshow>
      <h3>Pan Wojciech, będąc w Mediolanie, przeczytał w mediach społecznościowych, że irańskiemu kierowcy zepsuła się ciężarówka w Koziegłowach. Ponieważ stamtąd pochodzi i też jest kierowcą, skrzyknął pomoc. Problem był tylko w komunikacji i znalezieniu mechanika, bo zepsute auto to stary amerykański model, niespotykany na polskich drogach.</h3>
      <p>We wtorek na drodze krajowej numer 1 w okolicach miejscowości Koziegłowy zepsuła się ciężarówka z 1988 roku, amerykański model.</p>
      <related>
        <a href="https://www.tvn24.pl/katowice,51/cztery-kilometry-ciezarowka-pod-prad-snilo-mi-sie-ze-gdzies-tam-jade,990005.html"/>
      </related>
      <p>Za kierownicą siedział irański kierowca, który nie mówi ani po polsku, ani po angielsku.</p>
      <h3>Zabytkowy rozrusznik</h3>
      <p>Tymczasem Wojciech Głąb, pochodzący z okolic Koziegłów, siedział wtedy w swojej ciężarówce Mediolanie. Przeczytał w mediach społecznościowych o kłopotach kierowcy z Iranu.</p>
      <p>- Nie mógł wrócić do domu - opowiada pan Wojciech. - A ja zjeżdżałem do domu na weekend. Zebraliśmy się na grupie społecznościowej, żeby pomóc koledze po fachu. Umówiliśmy się w niedzielę na szóstą rano i walczyliśmy.</p>
      <p>Pan Wojciech podziwia irańskiego kolegę, że jeździ czymś takim. - To kawał historii, pokazuje młodym, że kiedyś nie było wygód. Tam nie ma klimatyzacji, szyberdachu, nie ma nic - mówi o amerykańskiej ciężarówce.</p>
      <p>Barierę komunikacyjną udało się pokonać za pomocą translatora Google. Ściągnięto mechaników z Opola i z Łodzi. Znaleźli przyczynę awarii - to rozrusznik.</p>
      <p>- Dwa razy go wyciągaliśmy i próbowaliśmy reanimować, ale nic to nie dało - mówi pan Wojciech.</p>
      <p>Czekają na kolejnego mechanika, tym razem z Myszkowa. Dzisiaj ma dotrzeć. Jeśli nie da się naprawić rozrusznika, polscy kierowcy planują zbiórkę na nowy.</p>
      <p>- Mam na imię Fardin. Bardzo, bardzo dziękuję Polakom za pomoc - powtarza łamana angielszczyzną irański kierowca.</p>
      <p>Jeden z Polaków, który pomagał Fardinowi, zaproponował mu obiad i kąpiel. - Ale on odmówił, bo chce być w ciężarówce.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/03e7d2ebec1e820ac34d054df7e68f48/c9446f72-9a45-4f1d-8fa7-364e0f0976ec.jpeg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Stara amerykańska ciężarówka zepsuła się w Koziegłowach<cite>Źródło: TVN 24 Katowice</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/katowice,51/cztery-kilometry-ciezarowka-pod-prad-snilo-mi-sie-ze-gdzies-tam-jade,990005.html"/>
        <a href="https://www.tvn24.pl/katowice,51/utknal-w-korku-chcial-wycofac-i-zderzyl-sie-z-lokomotywa,986874.html"/>
      </related>
    </article>
  </body>
</html>