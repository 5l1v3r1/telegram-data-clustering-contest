<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/12/09/vivo-x30-na-realnych-fotkach-a-k-tomu-dalsi-parametry/"/>
    <meta property="og:site_name" content="GizChina.cz"/>
    <meta property="article:published_time" content="2019-12-09T11:00:11+00:00"/>
    <meta property="og:title" content="Vivo X30 na reálných fotkách a k tomu další parametry"/>
    <meta property="og:description" content="Někteří výrobci chytrých telefonů před koncem roku jedou na plné obrátky, aby stihli představit novinky ze svých portfolií. Bude představena i řada Vivo X30"/>
  </head>
  <body>
    <article>
      <h1>Vivo X30 na reálných fotkách a k tomu další parametry</h1>
      <address><time datetime="2019-12-09T11:00:11+00:00">09 Dec 2019, 11:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Někteří výrobci chytrých telefonů před koncem roku jedou na plné obrátky, aby stihli představit novinky ze svých portfolií. Zítra se na nás chystá představovačka značky Redmi a pár dnů na to, konkrétně 16. prosince/decembra, se chystá na prezentaci i Vivo. Uvedeny budou modely Vivo X30 a Vivo X30 Pro. Jejich hlavním znakem je procesor Exynos 980 z dílen společnosti Samsung. Něco málo už o nich víme, ale dnes se můžeme konečně podívat i na reálné fotky.</p>
      <p>Na snímcích, které kolují <a href="https://www.weibo.com/2194868354/IjD7j7hRr?type=comment#_rnd1575881132166">čínskou sítí</a> je zachycen model Vivo X30 a v podstatě se dá říci, že design telefonu je tímto potvrzen. Displej má úzké rámečky a dokonce ani brada není nijak masivní. V pravém horním rohu obrazovky je kruhový otvor pro přední selfie kameru. Na fotkách si můžeme povšimnout i toho, že do obrazovky bude integrován snímač otisků prstů. Při pohledu na zadní panel je jasné, že předchozí spekulace nelhaly a hlavní fotoaparát skutečně tvoří čtyři snímače. Tři jsou uloženy v jednou vertikálním modulu a poslední čtvrtý je napravo od něj. Mělo by jít o periskopový senzor s údajně až 60× digitálním zoomem.</p>
      <slideshow>
        <figure>
          <img src="https://gizchina.cz/wp-content/uploads/2019/12/vivo-x30-1.jpg"/>
        </figure>
        <figure>
          <img src="https://gizchina.cz/wp-content/uploads/2019/12/vivo-x30.jpg"/>
        </figure>
      </slideshow>
      <p>Kromě těchto fotek Vivo X30 se dostalo na síť i pár dalších specifikací telefonu. Podle tipařů bude mít telefon baterii s kapacitou 4350 mAh a obě verze dostanou duální podporu 5G sítí, tedy standardy SA i NSA. Neměl by chybět ani 3,5 mm audio jack. Přední kamera by měla mít rozlišení 32 Mpix. <a href="https://gizchina.cz/2019/11/26/vivo-x30-a-specifikace-jeho-hlavniho-fotoaparatu/">Zadní fotoaparát</a> budou tvořit snímače 64 MPix, 8 MPix, 13 MPix a 2 MPix. A snad poslední dnešní informace z Číny říká, že telefon bude nabízen kromě barevné varianty Marine Blue i ve variantě Coral Red. Další zvěsti o chystaných telefonech Vivo očekáváme v nejbližších dnech.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/12/06/vivo-x30-bude-oficialne-predstaven-16-prosince/"/>
        <a href="https://gizchina.cz/2019/11/29/nadstavba-jovi-os-bude-predstavena-v-pristim-mesici/"/>
        <a href="https://gizchina.cz/2019/11/26/vivo-x30-a-specifikace-jeho-hlavniho-fotoaparatu/"/>
      </related>
    </article>
  </body>
</html>