<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforalla.idg.se/2.1054/1.727819/microsoft-ber-windows-10-1809-anvandare-att-uppdatera?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="PC för Alla"/>
    <meta property="article:published_time" content="2019-12-09T11:00:00+00:00"/>
    <meta property="og:title" content="Microsoft ber Windows 10 1809-användare att uppdatera"/>
    <meta property="og:description" content="I maj nästa år slutar Microsoft släppa säkerhetsuppdateringar till Windows 10 version 1809, men redan nu börjar företaget trycka ut uppdateringen till 1909."/>
  </head>
  <body>
    <article>
      <h1>Microsoft ber Windows 10 1809-användare att uppdatera</h1>
      <address>
        <time datetime="2019-12-09T11:00:00+00:00">09 Dec 2019, 11:00</time>
      </address>
      <p>
        <i>I maj nästa år slutar Microsoft släppa säkerhetsuppdateringar till Windows 10 version 1809, men redan nu börjar företaget trycka ut uppdateringen till 1909.</i>
      </p>
      <p>Microsoft har <a href="https://docs.microsoft.com/en-us/windows/release-information/status-windows-10-1909">meddelat</a> att företaget har inlett en process som över de kommande månaderna ska se till att alla användare som fortfarande kör Windows 10 version 1809 blir uppdaterade till version 1909.</p>
      <p>Det gäller både Home- och Pro-versionerna av systemet, och orsaken är att version 1809 i maj 2020 når ”end of service”-status. Det innebär att systemet inte längre får några uppdateringar med undantag för Enterprise-versionen och eventuella allvarliga säkerhetsfixar. De automatiska uppdateringarna kan pausas en tid, men inte i evighet.</p>
      <p>I november rullade Microsoft ut liknande påtvingade uppdateringar för användare med Windows 10 version 1803 som nådde ”end of service” 12 november, skriver <a href="https://www.bleepingcomputer.com/news/microsoft/microsoft-starts-forced-feature-updates-on-windows-10-1809/">Bleeping Computer</a>. Den här gången vill företaget uppenbarligen vara ute i lite bättre tid.</p>
    </article>
  </body>
</html>