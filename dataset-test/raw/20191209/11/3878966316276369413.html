<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.interia.pl/dolnoslaskie/news-trzylatek-zgubil-sie-we-wroclawiu-pomogli-turysci-z-azji,nId,3378784"/>
    <meta property="og:site_name" content="fakty.interia.pl"/>
    <meta property="article:published_time" content="2019-12-09T11:35:25+00:00"/>
    <meta property="og:title" content="Trzylatek zgubił się we Wrocławiu. Pomogli turyści z Azji"/>
    <meta property="og:description" content="Trzyletni obywatel Korei Południowej zgubił się na wrocławskim rynku. W odnalezieniu jego rodziców pomogli turyści z Azji."/>
  </head>
  <body>
    <article>
      <h1>Trzylatek zgubił się we Wrocławiu. Pomogli turyści z Azji</h1>
      <address><time datetime="2019-12-09T11:35:25+00:00">09 Dec 2019, 11:35</time> by <a rel="author">INTERIA.PL</a></address>
      <p>
        <b>Trzyletni obywatel Korei Południowej zgubił się na wrocławskim rynku. W odnalezieniu jego rodziców pomogli turyści z Azji.</b>
      </p>
      <p>Policjanci z Komisariatu Policji Wrocław Stare Miasto otrzymali zgłoszenie o małym, zagubionym chłopcu, który przebywa w okolicy wrocławskiego rynku. </p>
      <p>Na jarmarku bożonarodzeniowym, mimo wielu osób, nikt nie mógł pomóc trzylatkowi, ponieważ chłopiec porozumiewał się w języku koreańskim. <br/><br/>Aby uspokoić dziecko, ale też ze względu na niską temperaturę, policjanci zaprosili chłopczyka do policyjnego radiowozu.</p>
      <p>Z trzylatkiem udało się nawiązać kontakt dzięki przechodzącej w pobliżu grupie Azjatów. Turyści za pośrednictwem komunikatorów społecznościowych odnaleźli rodzinę chłopca, napisali do jego rodziców i przekazali lokalizację policyjnego radiowozu. <br/><br/>Rodzina chłopczyka już po chwili była na miejscu.<br/><br/>Jak ustalili mundurowi, dziecko samowolnie oddaliło się od rodziców. </p>
    </article>
  </body>
</html>