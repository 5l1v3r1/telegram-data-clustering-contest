<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/rasszista-hurokat-pengetnek-smeresek-rendorseg-mar-vizsgalja-bofogesuket"/>
    <meta property="og:site_name" content="Paraméter"/>
    <meta property="article:published_time" content="2019-12-09T11:05:00+00:00"/>
    <meta property="og:title" content="Rasszista húrokat pengetnek a smeresek, a rendőrség már vizsgálja böfögésüket"/>
    <meta property="og:description" content="A rendőrség már vizsgálja jópár smeres képviselő megnyilatkozását, akik szinte kórusban jelentették ki, egyetértenek pártfőnökük azon megnyilvánulásával, ami miatt a bűnüldöző szervek meggyanúsították Robert Ficót."/>
  </head>
  <body>
    <article>
      <h1>Rasszista húrokat pengetnek a smeresek, a rendőrség már vizsgálja böfögésüket</h1>
      <h2>A rendőrség már vizsgálja jópár smeres képviselő megnyilatkozását, akik szinte kórusban jelentették ki, egyetértenek pártfőnökük azon megnyilvánulásával, ami miatt a bűnüldöző szervek meggyanúsították Robert Ficót.</h2>
      <address>
        <time datetime="2019-12-09T11:05:00+00:00">09 Dec 2019, 11:05</time>
      </address>
      <p>Ahogy arról <a href="https://parameter.sk/meg-vegen-vad-ala-helyezik-az-osszes-smeres-kepviselot"><b>beszámoltunk, a legerősebb kormánypárt, a Smer képviselői</b></a> a múlt héten nyilánosan kiálltak vezérük, <b><a href="https://parameter.sk/meggyanusitotta-rendorseg-robert-ficot">Fico mellett, annak meggyanúsításával szemben</a>.</b> Mint ismeretes, a rendőrség a múlt héten eljárást indított Ficóval szemben, a Smer elnökének azon kijelentéseivel összefüggésben, melyekkel Milan Mazurek (ĽSNS) volt képviselő elítélésére reagált. A parlamentből kipenderített Mazurek ellen <a href="https://parameter.sk/bunosnek-talaltak-rasszizmusban-kotleba-verebet?fb_comment_id=1931291330219724_1931297203552470"><b>a Frontinus rádióban 2016 októberében elmondott</b></a>, roma etnikumot sértő, rasszista jellegű kijelentései miatt emeltek vádat. </p>
      <p>Fico a közösségi oldalán korábban közzétett videóban kijelentette: Mazurek csak azt mondta ki, amit csaknem az egész nemzet gondol. Hozzátette: a bűnüldöző szervek és a bíróságok gyakran a média nyomására hoznak döntéseket, nem pedig a tényleges bizonyítékok alapján. A múlt héten a smeres honatyák egy népes csapata testületileg állt ki<a href="https://parameter.sk/korhazba-kellett-mennie-robert-ficonak"><b> a vérnyomásával küszködő pártfőnökük</b></a> mellett.</p>
      <p>A kormánypárt politikusainak kijelentésével már foglalkozik a rendőrség, és az elemzés végeztével hoz döntés az esetleges további lépésekről - nyilatkozta a hatóság illetékese. </p>
      <p><b><a href="https://parameter.sk/fico-kezdeget-zsarukkal">Fico pénteken újból megosztotta a korábbi posztját</a>,</b> mert szerinte a meggyanúsítása csak egy mediális színjáték.</p>
      <p>tasr/para</p>
    </article>
  </body>
</html>