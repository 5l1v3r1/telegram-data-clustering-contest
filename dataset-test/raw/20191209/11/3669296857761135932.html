<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/magazin/eskiya-dunyaya-hukumdar-olmaz-dizisi-yeni-bolum-fragmani-hizir-supheleniyor"/>
    <meta property="og:site_name" content="CNN Türk"/>
    <meta property="article:published_time" content="2019-12-09T11:48:55+00:00"/>
    <meta property="og:title" content="Eşkıya Dünyaya Hükümdar Olmaz dizisi yeni bölüm fragmanı: Hızır şüpheleniyor!"/>
    <meta property="og:description" content="Takipçilerinin EDHO olarak adlandırdığı Eşkıya..."/>
  </head>
  <body>
    <article>
      <h1>Eşkıya Dünyaya Hükümdar Olmaz dizisi yeni bölüm fragmanı: Hızır şüpheleniyor!</h1>
      <h2>Takipçilerinin EDHO olarak adlandırdığı Eşkıya Dünyaya Hükümdar Olmaz yeni bölüm fragmanı ile Hızır’ın bir süredir devam eden şüphelerinin giderek artacağını gösterdi. Tufan’ın gerçekleştirdiği son hamle ise herkesi şaşırtmaya yetecek. İşte Eşkıya Dünyaya Hükümdar Olmaz dizisi 151. bölüm fragmanı 10 Aralık’taki bölümde yaşanacaklar…</h2>
      <address>
        <time datetime="2019-12-09T11:48:55+00:00">09 Dec 2019, 11:48</time>
      </address>
      <p><a href="https://www.cnnturk.com/haberleri/edho">EDHO</a> <a href="https://www.cnnturk.com/haberleri/fragman">fragman</a> videosu <a href="https://www.cnnturk.com/haberleri/yeni">yeni</a> haftada Çakırbeylileri bekleyecek olayları ekrana taşıdı. Altan’ın yeni bir plan yapacağı bölümde Hızır’ın şüpheleri ise artmaya devam edecek. İşte EDHO dizisi yeni bölüm tanıtımı ve merakla beklenen dizide yaşanacaklar…</p>
      <p>
        <b>EDHO FRAGMAN VİDEOSU</b>
      </p>
      <figure>
        <iframe src="https://www.youtube.com/embed/RW3z3l82I9I" width="560" height="315" data-service="Youtube" scrolling="no"/>
      </figure>
      <p>
        <b>EŞKIYA DÜNYAYA HÜKÜMDAR OLMAZ 151. BÖLÜM ÖZETİ</b>
      </p>
      <p>Tufan'ın son hamlesi herkesin kafasında soru işareti olarak dururken yakın dostu Hızır'ın yüreğine serpilen şüphe tohumları yeşermeye başlamıştır bile. Alparslan ve Hızır Ali'nin de gözünden kaçmayan detaylar Hızır'ı kanıt aramaya itse de buna gerek kalmayacaktır. Hastanede yatan Tefo'nun uyandıktan sonra anlattıkları, hainin kim olduğuyla ilgili herhangi bir şüpheye mahal bırakmayacaktır.</p>
      <p>Tufan'ın ihanetine inanmakta güçlük çeken masa üyeleri de çok geçmeden yeni düşmanlarıyla ilgili verilecek kararı onaylayacaktır. Akıbetinin ne olacağını çok iyi bilen Tufan'ın, oğlu Kemal'i de yanına alarak kaçmaktan başka çaresi kalmaz. Bir kez daha dostum dediği kişi tarafından sırtından vurulan Hızır, verilen kararı uygulamak için Tufan'dan hızlı davranacaktır. Altan taraf değiştirerek Çakırbeylilerle işbirliği yapacağını düşündüğü Sınırsızları daha fazla kontrol edemeyeceğini anlayarak yeni bir plan yapar. Altan'dan daha büyük bir güç olan Cengiz, masayı büyük zarara uğratacak bu planın uygulayıcısı olacaktır.</p>
      <p> </p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/turkiye/ekpss-tercihleri-ne-zaman-2019-ekpss-tercih-kilavuzu-yayinlandi-mi"/>
        <a href="https://www.cnnturk.com/ekonomi/bim-aktuel-katalogu-10-aralik-2019-sali-indirimli-urunler-listesi"/>
        <a href="https://www.cnnturk.com/magazin/savasci-dizisi-yeni-bolum-fragmani-85-bolumde-dogan-fenalasiyor"/>
      </related>
    </article>
  </body>
</html>