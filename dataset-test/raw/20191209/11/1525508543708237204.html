<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793204/%DA%A9%D8%A7%D8%B4-%D9%88%D9%82%D8%AA-%D8%A8%DB%8C%D8%B4%D8%AA%D8%B1%DB%8C-%D8%A8%D8%B1%D8%A7%DB%8C-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%AF%D8%A7%D8%B4%D8%AA%DB%8C%D9%85-%D8%A8%D8%A7%DB%8C%D8%AF-%D8%A8%D8%AF%D9%88%D9%86-%D8%A7%D8%B4%D8%AA%D8%A8%D8%A7%D9%87-%D8%A8%D8%A7%D8%B2%DB%8C-%DA%A9%D9%86%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:08:11+00:00"/>
    <meta property="og:title" content="مجید جلالی: کاش وقت بیشتری برای پرسپولیس داشتیم/ باید بدون اشتباه بازی کنیم"/>
    <meta property="og:description" content="سرمربی تیم فوتبال گل‌گهر سیرجان گفت: ترجیح می‌دادم برای بازی با پرسپولیس، وقت بیشتری داشتیم تا تمرینات بهتری را برای گرفتن نتیجه می‌کردیم."/>
  </head>
  <body>
    <article>
      <h1>مجید جلالی: کاش وقت بیشتری برای پرسپولیس داشتیم/ باید بدون اشتباه بازی کنیم</h1>
      <address><time datetime="2019-12-09T11:08:11+00:00">09 Dec 2019, 11:08</time> by <a rel="author" href="https://www.mehrnews.com/archive?jr=626" target="_blank">مهدی مرتضویان</a></address>
      <p>به گزارش <a href="https://www.mehrnews.com/">خبرنگار مهر</a>، مجید جلالی در نشست خبری قبل از بازی پرسپولیس و گل گهر سیرجان، در جمع خبرنگاران حاضر در سالن کنفرانس سازمان لیگ اظهار داشت: ترجیح می‌دادم فرصت بیشتری برای این بازی داشتیم تا با برنامه‌ریزی تاکتیکی می‌توانستیم همخوانی بیشتری پیدا کنیم.</p>
      <p>وی ادامه داد: پیشرفت خوبی داشتیم اما وقتی نتیجه نمی‌گیریم، هیچ‌کدام از این نکات دیده نمی‌شود؛ فقط امیدوارم بتوانیم نتیجه بگیریم.</p>
      <p>سرمربی تیم فوتبال گل گهر سیرجان درباره دیدار با سرخپوشان افزود: پرسپولیس تیم بزرگی است که بازیکنان خیلی خوبی دارد؛ باید مقابل این تیم بدون اشتباه بازی کنیم.</p>
      <p>جلالی در خصوص مذاکره با گادوین منشا گفت: صحبت‌هایی را با این بازیکن داشتیم اما فعلاً چیزی مشخص نیست. همچنین شب گذشته یک بازیکن از بورکینافاسو آمد و چهارشنبه هم یک خارجی دیگر به تیم اضافه می‌شود. این بازیکنان با پول خودشان به تهران می‌آیند تا من آنها را ببینم.</p>
      <p>به گفته وی، دو بازیکن خارجی داشتیم که به دردمان نمی‌خوردند.</p>
      <p>سرمربی تیم فوتبال گلگهر سیرجان درباره رفتن مارک ویلموتس از تیم ملی تأکید کرد: اگر در فدراسیون می‌توانستم تصمیم بگیرم، یحیی گل‌محمدی را به عنوان مربی انتخاب می‌کردم؛ باید به مربی داخلی اعتماد کنیم. نسبت به ۱۵ سال گذشته، داخلی‌گریزی زیادی داشتیم و برای تغییر دیدگاه باید برنامه‌ریزی کنیم.</p>
      <p>جلالی در پایان درباره رفت‌وآمد بازیکنان خارجی به فوتبال ایران گفت: دلیل اینکه بازیکن خارجی بی‌کیفیت به ایران می‌آید را همه شما می‌دانید؛ فکر می‌کنم نیازی نیست بیشتر از این درباره آن صحبت کنم.</p>
    </article>
  </body>
</html>