<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/assisi-natale-2019-albero-presepe-tempesta-vaia/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T11:50:05+00:00"/>
    <meta property="og:title" content="Natale 2019 ad Assisi per ricordare la Tempesta di Vaia: “Prendiamoci cura della Madre Terra”"/>
    <meta property="og:description" content="Albero di Natale e Presepe ad Assisi: arriva tutto dalle zone copite dalla Tempesta di Vaia: cosa sapere e il messaggio per questa festività."/>
  </head>
  <body>
    <article>
      <h1>Natale 2019 ad Assisi per ricordare la Tempesta di Vaia: “Prendiamoci cura della Madre Terra”</h1>
      <address><time datetime="2019-12-09T11:50:05+00:00">09 Dec 2019, 11:50</time> by <a rel="author">Selena Marvaldi</a></address>
      <p>
        <b>Assisi ricorda gli alberi e le foreste distrutte dalla Tempesta di Vaia: l’omaggio in occasione del Natale 2019.</b>
      </p>
      <figure>
        <img src="https://www.viagginews.com/wp-content/uploads/2019/12/natale-2019-assisi-albero-natale-presepe-tempesta-vaia-2.jpg"/>
        <figcaption>iStock</figcaption>
      </figure>
      <p>Il giorno dell’<b>Immacolata 2019 ad <a href="https://www.viagginews.com/2018/07/23/assisi-cosa-vedere-un-giorno-guida/">Assisi</a></b> si sono accese le luminarie in città, l’<b>albero di Natale</b> in piazza ed è stato inaugurato il <b>Presepe</b>. Questa città, così carica di religiosità e di pace, proprio per essere legata a doppio filo alla storia di <a href="https://www.viagginews.com/2019/08/31/cammino-san-francesco-consigli/"><b>San Francesco</b></a>, quest’anno ha dato al Natale un significato ancora diverso e ben più profondo. Infatti il presepe e l’albero di Natale di Assisi, come riporta il Corriere dell’Umbria, arrivano direttamente dalle zone colpite un anno fa dalla<b> tempesta di Vaia.</b></p>
      <h3>Natale 2019 ad Assisi: l’omaggio alle zone colpite dalla Tempesta di Vaia</h3>
      <p>Il messaggio di questo <b>Natale 2019</b>, che si sprigiona dalla <b>Basilica di San Francesco d’Assisi</b> è che bisogna prendersi cura della nostra madre terra. Durante l’Omelia il Cardinale che stava officiando ha infatti fatto riferimento all’emergenza climatica e si è sottolineato come, tutti quanti, dovremmo provare a fare qualcosa per salvare il nostro Pianeta e soprattutto per provare a donare ai posteri un futuro migliore.</p>
      <h4>L’albero di Natale e il presepe ad Assisi con i materiali della tempesta di Vaia</h4>
      <p>Quando è stato acceso e benedetto l’<b>Albero di Natale</b> e il <b>presepe di Assisi</b> l’atmosfera era molto emozionata e commovente. Entrambi questi simboli proprio della festività del <b>25 dicembre</b> sono infatti direttamente arrivati dalle zone colpite nel 2018 dalla <b>tempesta di Vaia</b> che ha distrutto migliaia di ettari di foresta. Nello specifico il presepe è stato donato dall’associazione Io Amo Castellavazzo. I personaggi della Natività sono tutti a grandezza naturale e sono realizzati in legno di abete rosso. L’albero invece è alto 14 metri è stato donato dalla “Regola” di Borca di Cadore ed è stato decorato con oltre 45mila luci.</p>
      <h4>Cos’è la Tempesta di Vaia?</h4>
      <p>Per chi non si ricordasse, intorno al 26-30 ottobre 2018, si è verificata questa fortissima tempesta Vaia sulle regioni del nord-est italiano. Come riporta <a href="https://it.wikipedia.org/wiki/Tempesta_Vaia"><b>Wikipedia</b></a>, per via di una perturbazione atlantica, in queste zone ha iniziato a piovere il 26 ottobre e a soffiare un fortissimo vento di scirocco a circa 200 km orari. Queste due <b>condizioni meteo</b>, che sono durate per circa 5 giorni, hanno causato la <b>morte di milioni e milioni di alberi e piante della zona.</b> Fu definito uno dei peggiori eventi della storia del Veneto, persino più grave dell’alluvione del Veneto nel 2010 e di quella di Venezia nel 1966.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/09/new-york-albero-natale-rockefeller-center-2019/"/>
        <a href="https://www.viagginews.com/2019/12/08/saldi-invernali-date-inizio-europa/"/>
        <a href="https://www.viagginews.com/2019/12/08/saldi-invernali-italia-calendario-date-inizio/"/>
      </related>
    </article>
  </body>
</html>