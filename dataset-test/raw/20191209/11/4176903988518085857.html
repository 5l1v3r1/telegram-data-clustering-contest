<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/kina-navodno-uklanja-stranu-tehnologiju-iz-drzavnih-ureda/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:23:00+00:00"/>
    <meta property="og:title" content="Kina navodno uklanja stranu tehnologiju iz državnih ureda"/>
    <meta property="og:description" content="PEKING/LONDON - Kina je navodno naredila da se iz svih državnih ureda uklone strani hardveri i softveri u roku od tri godine, što je potez koji bi mogao"/>
  </head>
  <body>
    <article>
      <h1>Kina navodno uklanja stranu tehnologiju iz državnih ureda</h1>
      <address><time datetime="2019-12-09T11:23:00+00:00">09 Dec 2019, 11:23</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524189-750x430.jpg"/>
        <figcaption>Foto: Tanjug/flickr.com, ilustracija</figcaption>
      </figure>
      <p>PEKING/LONDON – Kina je navodno naredila da se iz svih državnih ureda uklone strani hardveri i softveri u roku od tri godine, što je potez koji bi mogao da pogodi velike američke kompanije, uključujući Majkrosoft, Del i HP, prenosi CNBC pozivajući se na pisanje Fajnenšel Tajmsa.</p>
      <p>Ova mera je nazvana „3-5-2“ jer predviđa da se 2020. gopdine zameni 30 odsto strane tehologije, godinu kasnije 50 posto, a 2022. godine još 20 procenata, navodi list pozivajući se na informacijiu brokerske kompanije „Čajniz Sekjuritis“. Tamošnji analitičari, dodaje se, procenjuju da u Kini treba zameniti 20 do 30 miliona komada strane opreme.</p>
      <p>Ova brokerska kuća je navela da je naredba stigla iz centralnog biroa Komunističke partije Kine ranije ove godine, piše FT.</p>
      <p>CNBC napominje da u brokerskoj kući „Čajniz Sekjuritis“ i u kineskom Ministarstvu industrije i informacionih tehnologija nisu odgovorili na njihov zahtev za komentarom, a da u Majkrosoftu, HP-u i Del-u nisu bili dostupni jer je isteklo radno vreme.</p>
      <p>Nil Kempling, šef sektora za istraživanje tehnologije, medija i telekomunikacija u kompaniji „Mirabo Sekjuritis“, izjavio je za CBNC da taj potez kineske vlade ima za cilj da se posao države zaštiti od eventualne eskalacije tenzija sa Sjedinjenim Državama.</p>
      <p>(Tanjug)</p>
    </article>
  </body>
</html>