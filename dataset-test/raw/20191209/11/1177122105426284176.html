<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-alimente-care-ii-curaa-vasele-de-sange-149384.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T11:16:00+00:00"/>
    <meta property="og:title" content="Alimente care îți curăță vasele de sânge"/>
    <meta property="og:description" content="Începând cu o anumită vârstă, grăsimile şi chimicalele din alimente îngroaşă pereţii arterelor, iar sângele nu mai poate transporta oxigenul şi substanţele nutritive în corp. Începând cu o anumită vârstă, grăsimile şi chimicalele din alimente îngroaşă pereţii arterelor, iar sângele nu mai poate transporta oxigenul şi substanţele nutritive în corp. Astfel, sedentarismul, kilogramele în plus, fumatul, stresul, un nivel mărit al colesterolului, hipertensiunea arterială sunt doar câţiva factori care influenţează înfundarea arterelor. De aceea, trebuie să ai mare grijă la ceea ce mănânci şi la ceea ce bei. Pe lângă medicamentele care scad colesterolul, există şi alimente care contribuie la îndepărtarea plăcii şi scăderea trigliceridelor. Iată câteva exemple!"/>
  </head>
  <body>
    <article>
      <h1>Alimente care îți curăță vasele de sânge</h1>
      <address>
        <time datetime="2019-12-09T11:16:00+00:00">09 Dec 2019, 11:16</time>
      </address>
      <p>
        <b>Începând cu o anumită vârstă, grăsimile şi chimicalele din alimente îngroaşă pereţii arterelor, iar sângele nu mai poate transporta oxigenul şi substanţele nutritive în corp.<br/>Începând cu o anumită vârstă, grăsimile şi chimicalele din alimente îngroaşă pereţii arterelor, iar sângele nu mai poate transporta oxigenul şi substanţele nutritive în corp.<br/><br/>Astfel, sedentarismul, kilogramele în plus, fumatul, stresul, un nivel mărit al colesterolului, hipertensiunea arterială sunt doar câţiva factori care influenţează înfundarea arterelor. De aceea, trebuie să ai mare grijă la ceea ce mănânci şi la ceea ce bei.<br/><br/>Pe lângă medicamentele care scad colesterolul, există şi alimente care contribuie la îndepărtarea plăcii şi scăderea trigliceridelor. Iată câteva exemple!</b>
      </p>
      <p>
        <b>Usturoiul</b>
      </p>
      <p>Usturoiul scade presiunea arterială, reduce nivelul colesterolului rău şi previne formarea cheagurilor de sânge. Efectul lui benefic se datorează unei substanţe - alicina, care reduce depunerile de grăsime de pe vasele de sânge, reglând nivelul lipidelor şi proteinelor.</p>
      <figure>
        <img src="https://www.nexles.com/articles/wp-content/uploads/2018/10/garlic-allium-sativum-harvesting-green-garlic.jpg"/>
      </figure>
      <p>
        <b>Uleiul de măsline</b>
      </p>
      <p>Conţine acizi graşi esenţiali care ajută la curăţarea arterelor, reduce colesterolul şi diminuează astfel riscul unor afecţiuni cardiace.</p>
      <p>Adaugă ulei de măsline extravirgin în dieta ta zilnică şi reduci la jumătate riscul de a face o boală de inimă, arată mai multe studii. Specialiştii pun acest lucru pe seama faptului că uleiul de măsline scade nivelul colesterolului „rău” (LDL) şi îl creşte pe cel al colesterolului „bun” (HDL).</p>
      <p>De asemenea, uleiul de măsline reduce riscul de inflamaţii, combate acţiunea nocivă a radicalilor liberi şi reduce nivelul tensiunii arteriale. Pentru a beneficia de toate aceste proprietăţi, trebuie să consumi zilnic circa două linguri de ulei de măsline, înlocuind alte tipuri de grăsimi. Mai exact, evită să mănânci unt, carne cu grăsime sau alte tipuri de uleiuri.</p>
      <p>
        <b>Avocado</b>
      </p>
      <p>Fructul de avocado conţine mai mult potasiu decât bananele, fiind bogat în grăsimi monosaturate care îmbunătăţesc activitatea cardiacă. De asemenea, avocado reduce colesterolul rău şi îl creşte pe cel bun.</p>
      <p>
        <b>Roşiile</b>
      </p>
      <p>Roşiile conţin licopen, antioxidant care ne protejează de bolile de inimă şi de cancerul la sân. Pentru un efect maxim, ar trebui consumate în stare naturală şi nu în sosuri dulci.</p>
      <figure>
        <img src="https://moneyinc.com/wp-content/uploads/2019/09/Avocados.jpg"/>
      </figure>
      <p>
        <b>Peştele</b>
      </p>
      <p>Bogat în acizi graşi Omega 3, somonul, de exemplu, ajută la menţinerea sănătăţii inimii, previne apariţia atacului de cord şi a accidentelor vasculare cerebrale. Introdus în alimentaţie, somonul dar şi alte feluri de peşte mai gras (sardine, hering) ajută la reducerea colsterolului ,,rău” cu 4%.</p>
      <p>
        <b>Ovăzul</b>
      </p>
      <p>Fulgii de ovăz sunt bogaţi în acizi graşi de tipul omega-3, acid folic şi potasiu. Conţin şi fibre şi scad nivelul colesterolului şi curăţă arterele. Pentru un gust mai bun, îi puteţi amesteca cu o banană.</p>
      <p>
        <b>Merele</b>
      </p>
      <p>Mărul conţine pectină, o fibră care previne colesterul să se depună pe vasele de sânge. În plus, acesta conţine flavonoide, adică antioxidanţi care pot reduce riscul de boli cardiovasculare cu până la 50%.</p>
      <p>Aşadar, nu ezita să mănânci cel puţin un măr pe zi ca să ţii bolile deoparte.</p>
    </article>
  </body>
</html>