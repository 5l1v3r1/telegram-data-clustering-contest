<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/hazard-zorgt-voor-chaos-bij-real-madrid-directe-transfer-is-enige-oplossing"/>
    <meta property="og:site_name" content="Voetbal24"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="'Hazard zorgt voor chaos bij Real Madrid, directe transfer is enige oplossing'"/>
    <meta property="og:description" content="Eden Hazard verhuisde afgelopen zomer voor 100 miljoen euro van Chelsea naar Real Madrid. Een droomtransfer voor de Rode Duivel, maar wie weet wel een nachtmerrie voor Real."/>
  </head>
  <body>
    <article>
      <h1>'Hazard zorgt voor chaos bij Real Madrid, directe transfer is enige oplossing'</h1>
      <address><time datetime="2019-12-09T11:30:00+00:00">09 Dec 2019, 11:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Eden Hazard verhuisde afgelopen zomer voor 100 miljoen euro van Chelsea naar Real Madrid. Een droomtransfer voor de Rode Duivel, maar wie weet wel een nachtmerrie voor Real.</b>
      </p>
      <p>Bij <a href="https://www.voetbal24.be/tag/Real+Madrid">Real Madrid</a> gaven ze tijdens de vorige transferperiode flink wat geld uit aan versterkingen. Hazard was met zijn 100 miljoen euro de duurste aankoop, maar verder toverde <i>De Koninklijke</i> ook met miljoenen voor Eder Militao, Ferland Mendy, Rodrygo en Luka Jovic.</p>
      <p>De transfers van Hazard en co zorgen nu voor grote chaos in Santiago Bernabéu. Doordat Real nauwelijks geld zag binnenstromen voor uitgaande transfers, dreigt het immers niet te kunnen voldoen aan de voorwaarden van de Financial Fair Play (FFP). Een boete en uitsluiting van Europees <a href="https://www.voetbal24.be/tag/voetbal">voetbal</a> dreigen zo.</p>
      <h3>Perez leurt met Bale en co</h3>
      <p>Volgens <i>Marca</i> is de enige oplossing dat <a href="https://www.voetbal24.be/tag/Real+Madrid">Real Madrid</a> in januari snel enkele spelers verkoopt. Voorzitter Florentino Perez hoopt onder meer James Rodriguez, Mariano Diaz en Gareth Bale te kunnen slijten aan een andere club. Of zij de nodige miljoenen gaan opleveren, is evenwel nog maar de vraag.</p>
      <figure>
        <video src="https://www.mupload.nl/img/lv8ch51te.gif" autoplay="" loop=""/>
      </figure>
    </article>
  </body>
</html>