<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/7/160/Artykul/2418553,Rafal-Brzozowski-z-nowa-piosenka-na-Swieta"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T11:32:00+00:00"/>
    <meta property="og:title" content="Rafał Brzozowski z nową piosenką na Święta"/>
    <meta property="og:description" content="Wokalista na antenie radiowej Jedynki zaprezentuje nowy utwór na Święta Bożego Narodzenia pt. &quot;Świąteczna melodia&quot;. "/>
  </head>
  <body>
    <article>
      <h1>Rafał Brzozowski z nową piosenką na Święta</h1>
      <address>
        <time datetime="2019-12-09T11:32:00+00:00">09 Dec 2019, 11:32</time>
      </address>
      <p>
        <b>Wokalista na antenie radiowej Jedynki zaprezentuje nowy utwór na Święta Bożego Narodzenia pt. "Świąteczna melodia". </b>
      </p>
      <p>Rafał Brzozowski karierę karierę muzyczną rozpoczął w 2002 udziałem w telewizyjnym programie "Szansa na sukces", w którym zdobył wyróżnienie. Wcześniej występował z Marcinem Kiljanem w zepole K. Martin. W 2003 roku został członkiem reaktywowanego zespołu Emigranci. Był też członkiem grupy Mono. </p>
      <figure>
        <iframe src="https://www.youtube.com/embed/ZAq_hkVU_Ak" width="560" height="315" data-service="Youtube" scrolling="no"/>
      </figure>
      <p>
        <i>źródło: Rafał Brzozowski VEVO/Youtube </i>
      </p>
      <p>W 2012 wydał singel "Tak blisko", za który 20 lipca otrzymał nagrodę telewidzów w kategorii Hit lata na gali rozdania Eska Music Awards 2012. Piosenka zajęła drugie miejsce na liście przebojów AirPlay. W lutym 2017 roku z piosenką "Sky Over Europe" zakwalifikował się do finału polskich eliminacji do 62. Konkursu Piosenki Eurowizji. </p>
      <p>Rozmowa z Rafałem Brzozowskim jest zaplanowana na godz. 13.15. Z kolei o godz. 14.15 porozmawiamy z Marcinem Wyrostkiem o jego nowej płycie świątecznej, a o godz. 14.35 z Sabiną, która opowie nam o debiucie płytowym.</p>
      <p>
        <b>***</b>
      </p>
      <p>
        <b>Na <a href="https://www.polskieradio.pl/7/160,Muzyczna-Jedynka">"Muzyczną Jedynkę"</a> we wtorek o godz. 13.15 zaprasza <a href="https://www.polskieradio.pl/Maria-Szablowska/Tag170988">Maria Szabłowska.</a>  </b>
      </p>
    </article>
  </body>
</html>