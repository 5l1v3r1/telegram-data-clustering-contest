<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/stoltenberg-rusiya-ne-ni-e-vrag-408654.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T11:01:47+00:00"/>
    <meta property="og:title" content="Столтенберг: Русия не ни е враг"/>
    <meta property="og:description" content="Не можем да си затваряме очите пред факта, че Москва е използвала военна сила срещу своя съседна страна – Украйна, посочва генералният секретар на НАТ..."/>
  </head>
  <body>
    <article>
      <h1>Столтенберг: Русия не ни е враг</h1>
      <address>
        <time datetime="2019-12-09T11:01:47+00:00">09 Dec 2019, 11:01</time>
      </address>
      <p>Русия не е наш враг. Това е казал генералният секретар на НАТО Йенс Столтенберг пред Си Ен Ен.</p>
      <p>"Ние не правим списък на враждебни държави. Ето защо ние не смятаме, че най-голямата по територия страна в света е наш неприятел. Ние обаче не можем да си затваряме очите пред един факт. Москва е използвала военна сила срещу своя съседна страна – Украйна", е посочил още норвежкият политик в интервю пред американската телевизия.</p>
      <p>Столтенберг е допълнил, че ръководеният от него Северноатлантически пакт винаги е искал сближаване с Русия. "Ние обаче искаме да видим конкретни действия в тази насока от другата страна", е заявил той.</p>
      <p>По думите на лидера на Алианса ситуацията в областта на сигурността по света е била непредсказуема. "Ето защо аз считам, че НАТО е необходимост", категоричен е бил лидерът на организацията.</p>
      <p> </p>
    </article>
  </body>
</html>