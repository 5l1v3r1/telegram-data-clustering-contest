<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811057/%D9%85%D8%AD%D9%84-%D8%A2%D8%B2%D9%85%D9%88%D9%86-%DB%B2%DB%B5-%D9%87%D8%B2%D8%A7%D8%B1-%D8%AF%D8%A7%D9%86%D8%B4%D8%AC%D9%88%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%D8%AA%D8%BA%DB%8C%DB%8C%D8%B1-%DA%A9%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T11:56:00+00:00"/>
    <meta property="og:title" content="محسنی: محل آزمون ۲۵ هزار دانشجوی دانشگاه پیام نور تغییر کرد"/>
    <meta property="og:description" content="معاون آموزشی و تحصیلات تکمیلی دانشگاه پیام نور گفت: با توجه به درخواست دانشجویان، محل آزمون ۲۵ هزار دانشجوی دانشگاه پیام نور در تمامی مقاطع کارشناسی، کارشناسی ارشد و دکتری تغییر کرد."/>
  </head>
  <body>
    <article>
      <h1>محسنی: محل آزمون ۲۵ هزار دانشجوی دانشگاه پیام نور تغییر کرد</h1>
      <h2>معاون آموزشی و تحصیلات تکمیلی دانشگاه پیام نور گفت: با توجه به درخواست دانشجویان، محل آزمون ۲۵ هزار دانشجوی دانشگاه پیام نور در تمامی مقاطع کارشناسی، کارشناسی ارشد و دکتری تغییر کرد.</h2>
      <address>
        <time datetime="2019-12-09T11:56:00+00:00">09 Dec 2019, 11:56</time>
      </address>
      <p>به گزارش گروه دانشگاه خبرگزاری دانشجو به نقل از دانشگاه پیام نور، مرتضی محسنی معاون آموزشی و تحصیلات تکمیلی دانشگاه پیام نور با اشاره به ویژگی امکان تغییر محل آزمون پایان ترم در دانشگاه پیام نور گفت: در نیمسال ۹۸، تغییر محل آزمون حدود ۲۵ هزار دانشجوی دانشگاه پیام نور در تمامی مقاطع کارشناسی، کارشناسی ارشد و دکتری که تقاضای خود را برای تغییر محل آزمون در سیستم گلستان ثبت کرده بودند، انجام شد.<br/><br/>وی ادامه داد:گستردگی دانشگاه پیام نور در سراسر کشور و حتی نمایندگی‌های این دانشگاه در خارج از کشور، این امکان را برای دانشجویان فراهم می‌کند که بتوانند محل آزمون خود را با توجه به ظرفیت‌های موجود دانشگاه انتخاب کرده و در محل مورد نظر آزمون دهند.<br/><br/>محسنی افزود: این ویژگی دانشگاه پیام نور، دغدغه عدم حضور دانشجو در شهر خود را مرتفع کرده و دانشجو با آرامش خاطر در جلسه امتحان حاضر می‌شود.</p>
    </article>
  </body>
</html>