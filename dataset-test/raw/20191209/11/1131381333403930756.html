<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/musica/2019/12/09/liberato-milano-2020.html"/>
    <meta property="og:site_name" content="Sky TG24"/>
    <meta property="article:published_time" content="2019-12-09T11:01:00+00:00"/>
    <meta property="og:title" content="Liberato ha appena annunciato un concerto a Milano nel 2020"/>
    <meta property="og:description" content="Il rapper napoletano ha appena annunciato un nuovo concerto su uno dei palchi più importanti del Bel paese. Scopriamo insieme tutti i dettagli sulla data milanese di Liberato."/>
  </head>
  <body>
    <article>
      <h1>Liberato ha appena annunciato un concerto a Milano nel 2020</h1>
      <h2>Il rapper napoletano ha appena annunciato <b>un nuovo concerto</b> su uno dei palchi più importanti del Bel paese. Scopriamo insieme <b>tutti i dettagli</b> sulla data milanese di <a href="https://tg24.sky.it/spettacolo/musica/2019/05/14/liberato-nuovo-album.html">Liberato</a>.</h2>
      <address><time datetime="2019-12-09T11:01:00+00:00">09 Dec 2019, 11:01</time> by <a rel="author">Matteo Rossini</a></address>
      <p><a href="https://tg24.sky.it/spettacolo/musica/2019/05/14/liberato-nuovo-album.html">Liberato</a> è indubbiamente uno degli artisti più rivoluzionari e seguiti della scena discografica italiana. Nel corso degli anni l’identità del rapper napoletano ha tento banco sui principali media nazionali aumentando sempre di più la sua popolarità.</p>
      <p>Pochi minuti fa Liberato ha annunciato un concerto nel capoluogo meneghino su uno dei palchi più importanti del Bel paese, scopriamo insieme <b>tutti i dettagli</b>.</p>
      <h3>Liberato: il concerto a Milano</h3>
      <p>Nei mesi scorsi alcuni magazine hanno sostenuto che dietro Liberato potesse celarsi Livio Cori, tuttavia successive analisi alla voce hanno portato a un’esclusione di tale ipotesi; negli anni il rapper ha conquistato sempre di più il pubblico italiano diventando uno dei punti fondamentali della musica partenopea in Italia, basti pensare che il suo profilo Instagram vanta <b>oltre 300.000 follower</b>.</p>
      <p>Questa mattina, 9 dicembre, Liberato ha rivelato un nuovo imperdibile appuntamento musicale. L’annuncio è stato fatto attraverso un breve <b>video</b> che ha svelato alcuni dettagli invitando il pubblico a cliccare sul link con tutte le informazioni.</p>
      <p>Liberato si esibirà <b>sabato 25 aprile</b> sul palco del <b>Mediolanum Forum di Assago</b>, uno dei templi della musica nazionale e internazionale; ad esempio cinque giorni dopo sarà la volta della <a href="https://tg24.sky.it/spettacolo/musica/2019/12/07/dua-lipa-concerto-milano-biglietti.html">cantante di “Don’t Start Now”</a> (<b><a href="https://tg24.sky.it/spettacolo/musica/fotogallery/2019/10/23/dua-lipa-foto.html">qui potete trovare tutte le foto più belle di Dua Lipa</a></b>).</p>
      <p>I <b>biglietti</b> del concerto di Liberato sono già disponibili, previste diverse tipologie di ticket: dal parterre in piedi alla tribuna numerata. Online tutte le informazioni sui biglietti.</p>
      <figure>
        <embed-post data-src="https://www.instagram.com/p/B52ESRYqV1p" data-service="Instagram"/>
      </figure>
      <h3>Liberato: il successo</h3>
      <p>Liberato è uno dei fenomeni mediatici più popolari degli ultimi anni nel Bel paese, infatti il rapper ha assunto sempre maggior popolarità grazie a <b>testi e arrangiamenti</b> in grado di fare centro nel cuore del pubblico.</p>
      <p>Nel maggio 2019 il cantante ha pubblicato l’album omonimo riscuotendo grandi consensi da parte dei fan e della critica, parallelamente i video ufficiali dei brani hanno macinato <b>milioni di visualizzazioni</b> su YouTube, ad esempio il videoclip di “TU T'E SCURDAT' 'E ME” ne vanta più diciannove milioni.</p>
      <figure>
        <iframe src="https://www.youtube.com/embed/AWQcDlHoE4o" width="560" height="315" data-service="Youtube" scrolling="no"/>
      </figure>
      <related>
        <a href="https://tg24.sky.it/spettacolo/musica/2019/12/07/dua-lipa-concerto-milano-biglietti.html"/>
        <a href="https://tg24.sky.it/spettacolo/musica/2019/12/03/spotify-classifica.html"/>
      </related>
    </article>
  </body>
</html>