<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840256-u-sku-nazvali-vimogi-yaki-ukrayina-povinna-visunuti-do-rosiyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T11:38:00+00:00"/>
    <meta property="og:title" content="У СКУ назвали вимоги, які Україна повинна висунути до Росії"/>
    <meta property="og:description" content="КИЇВ. 9 грудня. УНН. Росія повинна нести повну відповідальність за відбудову розбитої війною України і виплатити відшкодування постраждалим і загиблим. Про …"/>
  </head>
  <body>
    <article>
      <h1>У СКУ назвали вимоги, які Україна повинна висунути до Росії</h1>
      <address><time datetime="2019-12-09T11:38:00+00:00">09 Dec 2019, 11:38</time> by <a rel="author">Антоніна Карташева</a></address>
      <p><b>КИЇВ. 9 грудня. УНН.</b> Росія повинна нести повну відповідальність за відбудову розбитої війною України і виплатити відшкодування постраждалим і загиблим. Про це в інтерв’ю "<a href="https://www.radiosvoboda.org/">Радіо Свобода"</a> повідомив перший віцепрезидент Світового конгресу українців Стефан Романів, передає <b>УНН</b>.</p>
      <p>"Росія – це держава-агресор, якщо ми говоримо про відновлення миру в Україні, то Російська Федерація має вивести своє військо з української території, і це головне. Також Росія повинна нести повну відповідальність за відбудову розбитої війною України, та виплату репарацій всім постраждалим від війни в Україні, а також – родинам загиблих у малайзійському літаку рейсу MH17", - зазначив Романів.</p>
      <p>Нагадаємо, перший віцепрезидент Світового конгресу українців Стефан Романів зазначив, що <a href="https://www.unn.com.ua/uk/news/1840231-krim-maye-buti-chastinoyu-peregovoriv-u-normandskomu-formati-golova-sku">питання Криму обов’язково має підійматися на "нормандській зустрічі".</a></p>
    </article>
  </body>
</html>