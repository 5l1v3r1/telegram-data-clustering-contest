<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/is-dunyasinda-yeni-trend-ayakkabisiz-ofis-konsepti-190101204244"/>
    <meta property="og:site_name" content="Mynet Trend"/>
    <meta property="article:published_time" content="2019-12-09T11:22:59+00:00"/>
    <meta property="og:title" content="İş dünyasında yeni trend: Ayakkabısız Ofis Konsepti!"/>
    <meta property="og:description" content="Silikon Vadisi'nden tüm dünyaya yayılan yeni bir iş dünyası trendi: Ayakkabısız Ofis Konsepti! Gelin bu trendin detaylarına hep birlikte bakalım."/>
  </head>
  <body>
    <article>
      <h1>İş dünyasında yeni trend: Ayakkabısız Ofis Konsepti!</h1>
      <h2>Silikon Vadisi'nden tüm dünyaya yayılan yeni bir iş dünyası trendi: Ayakkabısız Ofis Konsepti! Gelin bu trendin detaylarına hep birlikte bakalım.</h2>
      <address><time datetime="2019-12-09T11:22:59+00:00">09 Dec 2019, 11:22</time> by <a rel="author">Mynet</a></address>
      <p>Dünyanın teknoloji ve yenilik merkezi olan Silikon Vadisi, sürekli yeni trendler çıkarıyor. Rahat ofisleri, giyim stilleri ile dünyada pek çok şirkete örnek olan Silikon Vadisi teknoloji şirketleri; şimdi de "ayakkabısız ofis" konseptiyle gündemde. Özellikle Amerika gibi evlerde ayakkabıların büyük ölçüde çıkarılmadığı bir ülke için bu büyük bir yenilik. Uzun saatler boyu ofiste olan ve verimli olması gereken çalışanların en rahat olacağı şartlar düşünülüyor.</p>
      <figure>
        <img src="https://imgrosetta.mynet.com/file/11519623/640xauto.jpg"/>
      </figure>
      <h3>EVİNE DE AYAKKABIYLA GİRMEYEN CEO'LAR GELİŞTİRMİŞ</h3>
      <p>Ayakkabılar ofisin girişindeki raflara bırakılarak çalışmaya başlanıyor. Şimdiden birkaç şirket bu konsepte geçti bile. Bu fikir, kendisi de eve ayakkabıyla girmeden büyüyen CEO'lar tarafından geliştirilmiş. Ayakkabısız evde büyüyen kişilerin ofiste de ayakkabıyla rahat etmemesi çok normal görülüyor. Verimliliğe önem veren şirketler için ayakkabısız ofisler çok daha hijyenik.</p>
      <figure>
        <img src="https://imgrosetta.mynet.com/file/11519624/640xauto.jpg"/>
      </figure>
      <h3>ÇALIŞANLAR İÇİN MASA ALTLARINDA ÖZEL MİNDERLER BULUNUYOR</h3>
      <p>San Francisco Halk Sağlık Merkezi bu konunun sağlığa herhangi olumsuz bir etkisinin olmadığını söylüyor. İsteyen çalışanlar çoraplı, terlikli veya çıplak ayaklı olabiliyor. Ayakkabılar çıktıktan sonra ne yapılacağı kişiye kalmış. Aynı zamanda çalışanların masalarının altında ayakları için özel minderler de bulunuyor.</p>
      <figure>
        <img src="https://imgrosetta.mynet.com/file/11519625/640xauto.jpg"/>
      </figure>
      <h3>HERKES BU DURUMDAN MEMNUN</h3>
      <p>Ofislerin döşemesi ve mobilyalar da bu konsepte uygun olarak tasarlanıyor. Amaç ofiste bir ev atmosferi yaratmak. Hem işverenler, hem de çalışanlar bu yeni konseptten oldukça memnun. Teknoloji şirketleri böylece aralıksız bilgisayar ekranından çalışan işçilere evden çalışmaya benzer imkanlar sunmuş oluyor.</p>
      <figure>
        <img src="https://imgrosetta.mynet.com/file/11519626/640xauto.jpg"/>
      </figure>
      <p>Öte yandan ısrarla ayakkabı giymek isteyen, ayağında rahatsızlık olan çalışanların durumu bilinmiyor.</p>
    </article>
  </body>
</html>