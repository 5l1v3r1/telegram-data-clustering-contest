<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483320"/>
    <meta property="og:site_name" content="طرفداری"/>
    <meta property="article:published_time" content="2019-12-09T11:04:58+00:00"/>
    <meta property="og:title" content="میشو کریستوویچ: بزرگترین مشکل شاهین بوشهر عدم زمان کافی برای تمرینات است؛ با چند بازیکن توافق کرده‌ایم اما نهایی نشده است"/>
    <meta property="og:description" content="طرفداری- بعد از تساوی ارزشمند شاهین بوشهر برابر تراکتور، حالا تیم بوشهری امیدوار است به نتیجه دلخواه خود برابر صنعت نفت آبادان برسد. به گزارش تسنیم، میشو کریستیچویچ در نشست خبری پیش از دیدار شاگردانش مقابل تیم فوتبال صنعت نفت آبادان در هفته چهاردهم لیگ برتر فوتبال اظهار داشت:"/>
  </head>
  <body>
    <article>
      <h1>میشو کریستوویچ: بزرگترین مشکل شاهین بوشهر عدم زمان کافی برای تمرینات است؛ با چند بازیکن توافق کرده‌ایم اما نهایی نشده است</h1>
      <address><time datetime="2019-12-09T11:04:58+00:00">09 Dec 2019, 11:04</time> by <a rel="author" href="https://www.tarafdari.com/user/671828" target="_blank">حسین رضایی</a></address>
      <pre>سرمربی شاهین بوشهر از مشکلات تیمش گفت.</pre>
      <p><a href="http://www.tarafdari.com/"><b>طرفداری</b></a>- بعد از <a href="https://www.tarafdari.com/node/1480987">تساوی ارزشمند شاهین بوشهر برابر تراکتور</a>، حالا تیم بوشهری امیدوار است به نتیجه دلخواه خود برابر صنعت نفت آبادان برسد.</p>
      <p>به گزارش <b>تسنیم</b>،میشو کریستیچویچ در نشست خبری پیش از دیدار شاگردانش مقابل تیم فوتبال صنعت نفت آبادان در هفته چهاردهم لیگ برتر فوتبال اظهار داشت:</p>
      <blockquote>هفته قبل یک نتیجه خیلی عالی در تبریز گرفتیم. الان شرایط تیم مثبت است و می‌توانیم جو باشگاه را حفظ کنیم. مدیریت و بازیکنان تمام تلاش‌شان را انجام می‌دهند، تا تیم نتیجه بگیرد.</blockquote>
      <p>وی ادامه داد:</p>
      <blockquote>فقط در تمرین می‌توانیم بازیکنان را اصلاح کنیم ولی زمان لازم برای این کار در اختیار نداریم و این یک بدشانسی زیاد است. همچنین بحث برگشت انرژی بازیکنان خیلی مهم است که ما زمان لازم را برای کار را نداریم. فردا با تیمی بازی داریم که در رده پنجم جدول است و می‌دانیم تیم باشخصیتی است ولی برای برد تلاش می‌کنیم. صنعت نفت فقط دو بازی خارج از خانه را باخته و سه برد خارج از خانه به دست آورده است. این تیم خارج از خانه کار بزرگی انجام داده و فردا هم بازی سختی برای ما خواهد بود اما تلاش می‌کنیم که موفق باشیم.</blockquote>
      <p>کریستیچویچ با بیان اینکه «برای بازی فردا امیرحسین موسوی‌ زاده و میلاد صارمی را به دلیل مصدومیت در اختیار ندارند» درباره اینکه چه برنامه‌ای برای جذب بازیکن دارد،گفت:</p>
      <blockquote>باید تلاش کنیم بازیکنانی اضافه کنیم که کیفیت مضاعفی دارند. با چند بازیکن صحبت کرده‌ایم اما هنوز تصمیم نهایی گرفته نشده است و باید شرایط باشگاه را هم در نظر بگیریم. هنوز بازیکنی را نهایی نکرده‌ایم. این را باید صادقانه بگویم که در بازی با تراکتور وقتی به نیمکت نگاه می‌کردم می‌دیدیم بازیکنی نداریم که وارد زمین شود و انرژی مضاعفی را به تیم برگرداند و این یک مشکل اساسی برای ماست. تمام تلاش‌مان را می‌کنیم و باشگاه هم کمک می‌کند تا برای فصل آینده نگرانی نداشته باشیم.</blockquote>
      <p>سرمربی شاهین راجع به رویارویی‌اش با یک مربی کروات دیگر (اسکوچیچ) در بازی فردا، تصریح کرد:</p>
      <blockquote>می‌توانم بگویم اسکوچیچ بازیکنان باکیفیتی جذب کرده و تیم خوبی دارد و یک فوتبال زیبا را به نمایش می‌گذارد و نتایج خوبی کسب کرده است. باید درباره این تیم مثبت فکر کنیم. ما باید در رفتار و نحوه تمرینات تغییر ایجاد کنیم و جای امیدواری وجود دارد. تمام تلاش‌مان را می‌کنیم تا موقعیت‌های زیادی خلق کنیم و برای برد بازی می‌کنیم. خوب دفاع می‌کنیم ولی در پنالتی گل می‌خوریم. همچنین متاسفانه در بازی با تراکتور مصطفی احمدی که یکی از موثرترین بازیکنان در کنارمان نبود. باید با امید به آینده نگاه کنیم.</blockquote>
      <p>کریستیچویچ راجع به عملکرد بهروز نوروزی‌فر و اینکه در بازی‌های اخیر بیشتر به کار گرفته می‌شود، تصریح کرد:</p>
      <blockquote>هر بازیکنی می‌تواند در خیلی چیز‌ها پیشرفت کند اما اگر بازیکن با بی‌حالی و بدون تمرکز وارد زمین یا تمرین شود واقعاً یک فاجعه‌ است. برخی از بازیکنان اضافه وزن دارند اما می‌توانیم از بهروز استفاده کنیم و هر کسی بیشتر این روند را ادامه دهد می‌تواند بازیکن ملی هم باشد. می‌توانم بگویم ما یک بخش دفاعی خوب داریم و می‌توانیم از تجربیات این خط استفاده کنیم.</blockquote>
      <p>وی گفت:</p>
      <blockquote>بزرگترین مشکل ما عدم زمان کافی برای تمرینات و ریکاوری است. دیروز اولین تمرین ما را برگزار شد و امروز هم یک عرق‌گیری ساده انجام می‌دهیم.</blockquote>
    </article>
  </body>
</html>