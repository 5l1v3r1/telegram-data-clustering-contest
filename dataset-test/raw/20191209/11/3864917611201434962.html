<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2834097-vas-vasil-ta-ruskovci-u-stolici-cotiri-dni-pokazuvatimut-filmi-pro-kiiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T11:15:00+00:00"/>
    <meta property="og:title" content="&quot;Ваш Василь&quot; та &quot;Рушковці&quot;: у столиці чотири дні показуватимуть фільми про Київ"/>
    <meta property="og:description" content="У Києві 12 грудня у кінотеатрі «Ліра» стартує другий кінофестиваль «Київ. Із кінематографом у серці»."/>
  </head>
  <body>
    <article>
      <h1>"Ваш Василь" та "Рушковці": у столиці чотири дні показуватимуть фільми про Київ</h1>
      <h2>У Києві 12 грудня у кінотеатрі «Ліра» стартує другий кінофестиваль «Київ. Із кінематографом у серці».</h2>
      <address>
        <time datetime="2019-12-09T11:15:00+00:00">09 Dec 2019, 11:15</time>
      </address>
      <p>Про це повідомляє <a href="https://kyivcity.gov.ua/news/News_12_grudnya_startuye_drugiy_kinofestival_kiv_iz_kinematografom_u_sertsi/">пресслужба КМДА</a>.</p>
      <p>"Протягом чотирьох днів глядачі матимуть змогу познайомитися із різножанровими <a href="https://www.ukrinform.ua/tag-kino">стрічками</a>, поспілкуватися з режисерами, сценаристами, акторами, зануритися в особливу київську атмосферу та відкрити для себе це місто з нового ракурсу. Також цьогоріч, окрім кінопоказів, до програми включено лекторії для дорослих і дітей", - йдеться у повідомленні.</p>
      <p>Зазначається, що фестиваль присвячено кінематографічному Києву – місту, яке завжди надихало митців різних поколінь до створення власної кіномови.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2833771-pisov-iz-zitta-reziser-zaza-urusadze.html">Пішов із життя режисер Заза Урушадзе</a>
      </blockquote>
      <p>Відтак, 12 грудня о 19:30 відбудеться спеціальний показ вибраних новел альманаху «Все починається в Києві»;13 грудня о 17:00 – «Зимові свята у Києві. Інтерактивна розповідь з цитатами та рухомими картинками для дітей і дорослих». Інтерактивний лекторій Владислави Осьмак;14 грудня о 12:00 – презентація книги «Модернізм &amp; авангард: єдність протилежностей» за участю автора Оксани Мусієнко та художника видання Сергія Маслобойщикова;14 грудня о 15:00 – «Маленький шкільний оркестр» (реж. Олександр Муратов, Микола Рашеєв). Зустріч із авторами;14 грудня о 17:30 – «Ваш Василь» (реж. Олександр Авшаров, Світлана Рудюк). Зустріч із авторами;14 грудня о 19:30 – «Рушковці. Шлях майстра» (реж. Олександр Парфьонов). Зустріч із авторами;15 грудня о 13:00 – «Київська географія Анатолія Кузнєцова». Лекція Станіслава Цалика.</p>
    </article>
  </body>
</html>