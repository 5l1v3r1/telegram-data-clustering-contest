<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793209/%DB%B3-%D9%BE%D8%B1%D9%88%DA%98%D9%87-%D8%AD%D9%88%D8%B2%D9%87-%D8%A8%D9%87%D8%AF%D8%A7%D8%B4%D8%AA-%D9%88-%D8%AF%D8%B1%D9%85%D8%A7%D9%86-%D8%AF%D8%B1-%D9%85%DB%8C%D8%A7%D9%85%DB%8C-%D9%88-%D8%B4%D8%A7%D9%87%D8%B1%D9%88%D8%AF-%D8%A7%D9%81%D8%AA%D8%AA%D8%A7%D8%AD-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:11:47+00:00"/>
    <meta property="og:title" content="با حضور وزیر بهداشت؛ ۳ پروژه حوزه بهداشت و درمان در میامی و شاهرود افتتاح می‌شود"/>
    <meta property="og:description" content="شاهرود - رئیس دانشگاه علوم پزشکی شاهرود بابیان اینکه وزیر بهداشت و درمان به میامی و شاهرود سفر می‌کند، گفت: در این سفر سه طرح عمرانی حوزه بهداشت و درمان به بهره‌برداری می‌رسد."/>
  </head>
  <body>
    <article>
      <h1>با حضور وزیر بهداشت؛ ۳ پروژه حوزه بهداشت و درمان در میامی و شاهرود افتتاح می‌شود</h1>
      <address>
        <time datetime="2019-12-09T11:11:47+00:00">09 Dec 2019, 11:11</time>
      </address>
      <p>رضا چمن در گفتگو با <a href="https://www.mehrnews.com/">خبرنگار مهر</a>، بابیان اینکه سعید نمکی سه‌شنبه هفته جاری به میامی و شاهرود سفر می‌کند، ابراز داشت: در این سفر یک روزه سه طرح حوزه بهداشت و درمان شرق استان سمنان به بهره‌برداری خواهد رسید.</p>
      <p>وی بابیان اینکه اولین مقصد سعید نمکی میامی خواهد بود، افزود: در این سفر، شبکه بهداشت و مرکز جامع سلامت این شهرستان به بهره‌برداری خواهد رسید.</p>
      <p>رئیس دانشگاه علوم پزشکی شاهرود بابیان اینکه بخش اورژانس ریفرال و ترومای مرکز آموزشی پژوهشی درمانی امام حسین (ع) شاهرود نیز افتتاح خواهد شد، ابراز داشت: زیربنای این مجموعه شامل دو طبقه و در پنج هزار و ۲۰۰ متر مربع با ۷۵ تخت ویژه است.</p>
      <p>چمن بابیان اینکه افتتاح مرکز جامع درمان ناباروری و آی وی اف مرکز آموزشی پژوهشی درمانی بهار شاهرود نیز از دیگر برنامه‌های سفر وزیر بهداشت خواهد بود، تصریح کرد: این مجموعه سال ۹۵ کلید خورد و امسال در زیربنای ۹۶۵ متر مربع افتتاح می‌شود.</p>
      <p>وی بابیان اینکه بازدید از بخش‌های بیمارستانی نیز در برنامه وزیر دیده‌شده است، افزود: سخنرانی در جمع مردم و مسئولان پایان‌بخش برنامه‌های سعید نمکی خواهد بود و در نهایت وی به تهران بازخواهد گشت.</p>
    </article>
  </body>
</html>