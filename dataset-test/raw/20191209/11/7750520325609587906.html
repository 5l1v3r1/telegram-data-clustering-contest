<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/pislya-peregovoriv-normandskoyi-chetvirky-vidbudetsya-okrema-zustrich-zelenskogo-z-putinym.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T11:07:56+00:00"/>
    <meta property="og:title" content="Стало відомо, коли Зеленський проведе зустріч з Путіним"/>
    <meta property="og:description" content="Стало відомо, коли Зеленський проведе зустріч з Путіним"/>
  </head>
  <body>
    <article>
      <h1>Стало відомо, коли Зеленський проведе зустріч з Путіним</h1>
      <address>
        <time datetime="2019-12-09T11:07:56+00:00">09 Dec 2019, 11:07</time>
      </address>
      <p>Президент України Володимир Зеленський 9 грудня проведе двосторонню зустріч з Президентом Російської Федерації Володимиром Путіним після переговорів лідерів країн «Нормандської четвірки», заявив учасник української делегації у Парижі, заступник керівника Офісу Президента Кирило Тимошенко. Про це <a href="http://www.1news.com.ua/">1News</a> повідомила прес-служба Глави держави.</p>
      <figure>
        <img src="https://1news.com.ua/wp-content/uploads/2019/12/214.jpg"/>
      </figure>
      <p>«Спочатку Президент проведе двосторонню зустріч з Президентом Франції Еммануелем Макроном, після цього – з канцлером Німеччини Ангелою Меркель. І далі буде зустріч чотирьох лідерів у Нормандському форматі. Після цього Президент України Володимир Зеленський проведе двосторонню зустріч з Президентом Російської Федерації Володимиром Путіним», – повідомив Кирило Тимошенко представникам ЗМІ в Парижі.</p>
      <p>За його словами, під час перемовин можливе обговорення газового питання.</p>
      <p>«У складі делегації є пан Оржель (міністр енергетики та захисту довкілля України Олексій Оржель. – Ред.) та пан Вітренко (виконавчий директор НАК «Нафтогаз України» Юрій Вітренко. – Ред.). За потреби вони братимуть участь в обговоренні газових та інших питань, які їх стосуються», – зазначив заступник керівника Офісу Президента.</p>
      <p>Кирило Тимошенко також уточнив, що наразі тривалість переговорів невідома.</p>
    </article>
  </body>
</html>