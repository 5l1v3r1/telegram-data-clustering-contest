<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Aek/aek-epesan-oi-ypografes-gia-thn-ypogeiopoihsh.5653385.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T11:29:00+00:00"/>
    <meta property="og:title" content="ΑΕΚ: Έπεσαν οι υπογραφές για την υπογειοποίηση"/>
    <meta property="og:description" content="Μία ιστορικής σημασίας μέρα είναι πλέον η 9/12/2019 για την ΑΕΚ, καθώς στα γραφεία της Περιφέρειας Αττικής έπεσαν οι υπογραφές της υπογειοποίησης, γεγονός που σημαίνει ότι η Ένωση βρίσκεται πιο κοντά στην Αγιά Σοφιά."/>
  </head>
  <body>
    <article>
      <h1>ΑΕΚ: Έπεσαν οι υπογραφές για την υπογειοποίηση</h1>
      <h2>Μία ιστορικής σημασίας μέρα είναι πλέον η 9/12/2019 για την ΑΕΚ, καθώς στα γραφεία της Περιφέρειας Αττικής έπεσαν οι υπογραφές της υπογειοποίησης, γεγονός που σημαίνει ότι η Ένωση βρίσκεται πιο κοντά στην Αγιά Σοφιά.</h2>
      <address><time datetime="2019-12-09T11:29:00+00:00">09 Dec 2019, 11:29</time> by <a rel="author">Μάνος Ναβροζίδης</a></address>
      <p>Ένας πολύ μεγάλος βραχνάς προς την επιστροφή της <a href="https://www.sport24.gr/football/omades/Aek/">ΑΕΚ</a> στη φυσική της έδρα, στην Νέα Φιλαδέλφεια, ξεπεράστηκε.</p>
      <p>Το μεσημέρι της Δευτέρας (9/12) στα γραφεία της Περιφέρειας Αττικής, παρουσία του Δημήτρη Μελισσανίδη έπεσαν οι τελικές υπογραφές για την υπογειοποίηση στην Αγιά Σοφιά.</p>
      <figure>
        <img src="https://www.sport24.gr/incoming/article5653405.ece/BINARY/w620/mel+patoulis.jpg"/>
      </figure>
      <p>Όπως μπορείτε να δείτε στο video που ακολουθεί ο Γιώργος Πατούλης υπογράφει τη σύμβαση της Περιφέρειας με την ΙΝΤΡΑΚΑΤ για την υπογειοποίηση στο δρόμο έξω από το νέο γήπεδο της ΑΕΚ. Πλέον, όλα είναι έτοιμα για ν' αρχίσουν τα έργα και η Ένωση να κάνει ένα τεράστιο βήμα την επιστροφή της στην Νέα Φιλαδέλφεια.</p>
      <h3>ΟΙ ΔΗΛΩΣΕΙΣ ΤΟΥ ΜΕΛΙΣΣΑΝΙΔΗ</h3>
      <p>Μετά από την ολοκλήρωση της διαδικασίας, ο Δημήτρης Μελισσανίδης δήλωσε: "<i>Θέλω κι εγώ από τη μεριά μου να ευχαριστήσω για την προσπάθεια. Πρέπει όμως να πούμε ότι αυτή είναι η προτελευταία υπογραφή.</i></p>
      <p>
        <i>Η βασική και ουσιαστική υπογραφή για να τελειώσει το γήπεδο μας είναι αυτή που θα κάνει η Περιφέρεια με τον Ερασιτέχνη. Αυτό μας επείγει. Αυτό που υπογράφουμε σήμερα είναι ένα έργο του Δημοσίου.</i>
      </p>
      <figure>
        <img src="https://www.sport24.gr/incoming/article5653418.ece/BINARY/w620/melissanidis+patoulis.jpg"/>
      </figure>
      <p><i>Η Περιφέρεια φτιάχνει έναν δρόμο που έχει σχέση βέβαια με το γήπεδο. Το ουσιαστικά για εμάς η υπογραφή Περιφέρειας-Ερασιτεχνικής. Εμείς έχουμε τελειώσει και περιμένουμε πλέον την Περιφέρεια για να μπει μέσα και να τελειώσει το γήπεδο μας</i>".</p>
      <h3>ΔΕΙΤΕ ΤΟ VIDEO ΜΕ ΤΙΣ ΥΠΟΓΡΑΦΕΣ</h3>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FAEK.FC.OFFICIAL%2Fvideos%2F2415957071848657%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>