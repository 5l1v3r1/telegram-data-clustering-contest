<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/calendar-ortodox-10-decembrie-2019_500887.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T11:58:45+00:00"/>
    <meta property="og:title" content="CALENDAR ORTODOX 10 DECEMBRIE 2019. Sfântul care îi ajută pe cei păgubiţi"/>
    <meta property="og:description" content="CALENDAR ORTODOX 10 DECEMBRIE 2019: RomaniaTV.net vă prezintă cele mai importante sărbători religioase de peste an."/>
  </head>
  <body>
    <article>
      <h1>CALENDAR ORTODOX 10 DECEMBRIE 2019. Sfântul care îi ajută pe cei păgubiţi</h1>
      <address><time datetime="2019-12-09T11:58:45+00:00">09 Dec 2019, 11:58</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>CALENDAR ORTODOX 10 DECEMBRIE 2019: <a href="http://www.romaniatv.net/live"><b>RomaniaTV.net</b></a> vă prezintă cele mai importante sărbători religioase de peste an.</p>
      <slideshow>
        <figure>
          <img src="https://cmedia.romaniatv.net/image/201311/w400h400/mina_64360900.jpg"/>
        </figure>
        <figure>
          <img src="https://cmedia.romaniatv.net/image/201511/w400h400/sfantul_mina_85016100.jpg"/>
        </figure>
      </slideshow>
      <p><b>Ortodoxe</b><br/><b>Sf. Mc. Mina, Ermoghen şi Evgraf</b><br/><br/><b>Greco-catolice</b><br/><b>Sf. m. Mina, Ermoghen şi Eugraf; Fer. Anton Durcovici</b><br/><br/><b>Romano-catolice</b><br/><b>Fer. Anton Durcovici, ep. m.; Ss. Eulalia, fc. m.; Maur, m.</b><br/><br/><br/>Sfinţii Mucenici Mina, Ermoghen şi Evgraf sunt pomeniţi în calendarul creştin ortodox la 10 decembrie.<br/><br/>Cei trei Sfinţi Mucenici au trăit în timpul împăratului roman Maximian Daia (305-313), în perioada persecuţiilor împotriva creştinilor.<br/><br/>Sfântul Mina era din Atena, un erudit orator, care îşi păstra ascunsă credinţa în Hristos.<br/><br/>În urma unor tulburări care au izbucnit în oraşul egiptean Alexandria pe fondul creşterii numărului celor care îmbrăţişau religia creştină, împăratul a decis să trimită acolo un om de încredere al său, alegându-l pe Sfântul Mucenic Mina.<br/><br/>Sfântul mucenic a pus capăt certurilor din oraş dintre creştini şi cei de alte religii, fără niciun efort. A împăcat toate părţile, poruncind ca fără de restricţii să-şi ţină fiecare credinţa sa.<br/><br/>S-a gândit atunci Sfântul Mina că fiind atât de vizibil în acea lume nesigură, pentru a le da încredere oamenilor să se apropie de Hristos, este momentul să mărturisească credinţa creştină.<br/><br/>A primit atunci puterea de a vindeca neputinţele oamenilor, prin chemarea numelui lui Hristos şi prin semnul Sfintei Cruci.<br/><br/>Desigur că acest fapt s-a aflat, iar împăratul a trimis un alt demnitar, Ermoghen, cu misiunea de a-l convinge pe Sfântul Mucenic Mina să apostazieze sau, în caz contrar, să-l ucidă.<br/><br/>Sfântul Mina nu s-a lepădat de Hristos, astfel că a fost supus la torturi cumplite, pe care îndurându-le cu bărbăţie a reuşit să-l impresioneze pe Ermoghen, care s-a botezat şi el.<br/><br/>Sfântul Mucenic Mina şi Sfântul Mucenic Ermoghen au fost ucişi împreună cu notarul Sfântului Mina, Sfântul Evgraf, care L-a mărturisit şi el cu îndrăzneală pe Hristos.</p>
      <p>Este sfantul care ii ocroteste pe pagubiti, se arata grabnic ajutator celor nedreptatiti in procese si celor ce au pierdut ceva sau au fost inselati. Mii de oameni, fiecare cu durerea pierderii a ceva, sunt prezenti indeosebi pe 11 noiembrie, la Biserica "Sfantul Mina" din Bucuresti, cu credinta ca vor recapata ce-au pierdut daca se roaga la moastele mucenicului Mina.</p>
    </article>
  </body>
</html>