<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/il-roma-contatti-adl-raiola-per-ibrahimovic-se-napoli-vuole-puo-battere-le-rivali-417120"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-12-09T11:40:00+00:00"/>
    <meta property="og:title" content="Il Roma - Contatti ADL-Raiola per Ibrahimovic: se Napoli vuole può battere le rivali"/>
    <meta property="og:description" content="Ancelotti l’ha invocata: serve una scintilla per questo Napoli inguaiato. Ammesso che l’allenatore resti al suo posto fino a gennaio, il presidente De Laurentiis sta riflettendo se questa scossa possa arrivare dal mercato. Sono due situazioni legate: perché con la conferma dell’allenatore la famosa “scossa” potrebbe arrivare con un colpo di genio sul mercato. Un acquisto che possa sparigliare e scuotere l’ambiente, dare entusiasmo alla tifoseria e ricompattare il gruppo, o quantomeno dare una forte segnale. Questo colpo si chiama Zlatan Ibrahimovic"/>
  </head>
  <body>
    <article>
      <h1>Il Roma - Contatti ADL-Raiola per Ibrahimovic: se Napoli vuole può battere le rivali</h1>
      <address><time datetime="2019-12-09T11:40:00+00:00">09 Dec 2019, 11:40</time> by <a rel="author">Redazione Tutto Napoli.net</a></address>
      <p>Ancelotti l’ha invocata: serve una scintilla per questo Napoli inguaiato. Ammesso che l’allenatore resti al suo posto fino a gennaio, il presidente De Laurentiis sta riflettendo se questa scossa possa arrivare dal mercato. Sono due situazioni legate: perché con la conferma dell’allenatore la famosa “scossa” potrebbe arrivare con un colpo di genio sul mercato. Un acquisto che possa sparigliare e scuotere l’ambiente, dare entusiasmo alla tifoseria e ricompattare il gruppo, o quantomeno dare una forte segnale. Questo colpo si chiama <b>Zlatan</b> <b>Ibrahimovic</b></p>
      <p>. È lui il pezzo pregiato della sessione invernale, e nonostante i suoi 38 anni suonati, rimane un acquisto più che appetibile. Lui vuole tornare in Italia, dove lo cerca il Milan e il Bologna. L’unica società che ha davvero intavolato una trattativa con Mino Raiola, procuratore dell’attaccante, è il Milan: offerta di 6 mesi con opzione per la prossima stagione in caso di qualificazione in Champions League, per un accordo totale (considerando un anno e mezzo) di sei milioni di euro. Da capire quanto il Milan offrirebbe per i soli sei mesi che restano da gennaio fino al 30 giugno.</p>
      <p>Zlatan, comunque, vuole un contratto di un anno e mezzo secco, senza opzioni. Quindi per ora ha detto no. In corsa anche il Bologna, che però si è fermata sui buoni rapporti tra Mihajlovic e il calciatore: se Ibrahimovic dovesse scegliere Bologna, allora si aprirà un discorso più concreto.<b> Nemmeno il Napoli ha aperto una trattativa, ma Aurelio De Laurentiis ha detto a Mino Raiola di fargli sapere</b>. Il club azzurro si tiene pronto, ma non c’è una proposta: se davvero Aurelio dovesse spingersi a fare una proposta concreta a Ibrahimovic, probabilmente sarebbe in vantaggio sulle contendenti. La novità è che l’attaccante accetterebbe (a differenza del Milan) il discorso di sei mesi più opzione in caso di raggiungimento della Champions League.</p>
      <footer><b>Fonte:</b> <u>di Giovanni Scotto per "Il Roma"</u></footer>
    </article>
  </body>
</html>