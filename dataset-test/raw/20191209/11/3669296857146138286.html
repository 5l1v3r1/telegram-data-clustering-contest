<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/todoskta-yeni-donem-1459362"/>
    <meta property="og:site_name" content="CNN Türk"/>
    <meta property="article:published_time" content="2019-12-09T11:41:15+00:00"/>
    <meta property="og:title" content="TODOSK'ta yeni dönem"/>
    <meta property="og:description" content="TODOSK'ta yeni dönem"/>
  </head>
  <body>
    <article>
      <h1>TODOSK'ta yeni dönem</h1>
      <address>
        <time datetime="2019-12-09T11:41:15+00:00">09 Dec 2019, 11:41</time>
      </address>
      <p> </p>
      <p>Yusuf DEMİR/<a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - TOROSLAR Doğa Sporları Kulübü'nün (TODOSK) 14'üncü olağan <a href="https://www.cnnturk.com/haberleri/genel">genel</a> kurulunda Fahri Altun başkan seçildi.</p>
      <p>TODOSK binasında gerçekleşen genel kurulda divan başkanlığını Mehmet Ali <a href="https://www.cnnturk.com/haberleri/yildirim">Yıldırım</a>, kâtip üye olarak Zülay Gürsoy, <a href="https://www.cnnturk.com/haberleri/aydin-dogan">Aydın Doğan</a> görev aldı. İki adayın yarıştığı genel kurulda, başkan adayları kendilerini ve birlikte çalışacakları ekip arkadaşlarını tanıttı, hayata geçirecekleri projeler hakkında bilgi verdi.</p>
      <p>Konuşmaların ardından eski başkanlardan <a href="https://www.cnnturk.com/haberleri/turkiye">Türkiye</a> Dağcılık Federasyonu (TDF) antrenörü Ahmet Şimşek ile TDF antrenörü Fahri Altun'un oluşturdukları listeler seçime girdi.</p>
      <p>Genel kurulda 431 üyeden 325 yeni yönetimi belirlemek için oy kullandı. Bir oyun geçersiz sayıldığı <a href="https://www.cnnturk.com/haberleri/secim">seçim</a> sonunda Fahri Altun'un listesi 164, Ahmet Şimşek'in listesi 159 oy aldı.</p>
      <p>TODOSK'un 14'üncü dönem yeni yönetim kurulu Fahri Altun (Başkan), Ali İhsan Yılmaz, Levent Öktem, Fatma Pekçetin, Fulya Durak, Kamile Rengiz, <a href="https://www.cnnturk.com/haberleri/erdogan">Erdoğan</a> İster'den, denetim kurulu ise Fatih Baba, Seval Uğurluoğlu, Zeliha Koplan, onur kurulu da Mehmet Aslankan, İbrahim Küçükkuru ve Hasan Altuntaş'tan oluştu.</p>
      <p>TODOSK Başkanı Fahri Altun, eski başkan Gülşen Gedikoğlu'na ve seçimdeki rakibi eski başkanlardan Ahmet Şimşek'e de hizmetlerinden dolayı teşekkür etti. Başkan Altun, "Kazanan, kaybeden yok. TODOSK'un bayrağını zirvelere hep birlikte taşımayı sürdüreceğiz" dedi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/antalya/tavsana-dilek-cektirenlere-operasyon-1459364"/>
        <a href="https://www.cnnturk.com/yerel-haberler/kirklareli/kirklarelide-avcilara-siki-denetim-1459363"/>
        <a href="https://www.cnnturk.com/yerel-haberler/kayseri/erude-5-uroonkoloji-konsey-toplantisi-gerceklestirildi-1459361"/>
      </related>
    </article>
  </body>
</html>