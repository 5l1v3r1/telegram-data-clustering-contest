<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bloomberght.com/aramco-hisseleri-islemler-basladiginda-guclu-destek-bulabilir-2239773"/>
    <meta property="og:site_name" content="BloombergHT"/>
    <meta property="article:published_time" content="2019-12-09T11:44:30+00:00"/>
    <meta property="og:title" content="Aramco hisseleri işlemler başladığında güçlü destek bulabilir"/>
    <meta property="og:description" content="Suudi Arabistan'ın petrol şirketi Aramco, ilk halka arzının ardından Çarşamba günü işlem görmeye başlayacak"/>
  </head>
  <body>
    <article>
      <h1>Aramco hisseleri işlemler başladığında güçlü destek bulabilir</h1>
      <h2>Suudi Arabistan'ın petrol şirketi Aramco, ilk halka arzının ardından Çarşamba günü işlem görmeye başlayacak</h2>
      <address>
        <time datetime="2019-12-09T11:44:30+00:00">09 Dec 2019, 11:44</time>
      </address>
      <p>Suudi Arabistan'ın ulusal petrol şirketi Aramco, dünyanın en büyük halka arzının ardından Çarşamba günü işlem görmeye başlayınca güçlü bir destekle karşılaşabilir.</p>
      <p>Pay başına 32 riyal ile pazarlandığı aralığın üst sınırından toplam 25.6 milyar dolarlık hissesini satan Aramco 119 milyar dolarlık emir aldı. Krallık nüfusunun yaklaşık yüzde 15'ini oluşturan yaklaşık 4.9 milyon yatırımcı başvuru yaptı. Şirket hisselerinin yalnızca yüzde 1.5'i satıldı.</p>
      <p>Karşılanamayan talep bile güçlü geçecek bir ilk işlem gününün sinyalini veriyor. Ancak Veliaht Prensi Mohammed bin Salman işi şansa bırakmıyor. Bonus hisselerden güçlü temettüye kadar en azından ilk başta fiyatı destekleyecek birçok unsur bulunuyor.</p>
      <p>Dubai'de Daman Investments varlık yönetimi birim yöneticisi Ali El Adou, “Hissede, fazla talep geldiği için işlem görmeye başladıktan sonra daha fazla yukarı yönlü potansiyel görüyorum. Aramco hisseleri şirketin temettü planı ve güçlü bilançosundan da destek bulabilir.” dedi.</p>
      <p>Bloomberg News</p>
    </article>
  </body>
</html>