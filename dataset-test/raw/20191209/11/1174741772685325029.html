<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/wlasny-biznes/minister-zapowiada-kolejne-ulgi-dla-biznesu-96521"/>
    <meta property="og:site_name" content="MamBiznes.pl"/>
    <meta property="article:published_time" content="2019-12-09T11:01:03+00:00"/>
    <meta property="og:title" content="Minister zapowiada kolejne ulgi dla biznesu"/>
    <meta property="og:description" content="Ministerstwo przygotowuje nowe ulgi dla przedsiębiorców. Jadwiga Emilewicz zapowiada, że z ulgi automatyzacyjnej będzie można korzystać wspólnie z dotychczasową ulgą B+R. Ponadto równolegle będzie można korzystać z ulgi prowzrostowej – informuje Dziennik Gazeta Prawna. Trwają obecnie prace nad nowymi ulgami dla przedsiębiorców. Minister Emilewicz pytana przez Dziennik Gazetę Prawną, czy celem zapowiedzianych przez nią zmian […]"/>
  </head>
  <body>
    <article>
      <h1>Minister zapowiada kolejne ulgi dla biznesu</h1>
      <address>
        <time datetime="2019-12-09T11:01:03+00:00">09 Dec 2019, 11:01</time>
      </address>
      <h3>Ministerstwo przygotowuje nowe ulgi dla przedsiębiorców. Jadwiga Emilewicz zapowiada, że z ulgi automatyzacyjnej będzie można korzystać wspólnie z dotychczasową ulgą B+R. Ponadto równolegle będzie można korzystać z ulgi prowzrostowej – informuje Dziennik Gazeta Prawna.</h3>
      <figure>
        <img src="https://mambiznes.pl/wp-content/uploads/2019/12/0b1e95f0652804-thumb-1200.jpg"/>
        <figcaption>Fot. FORUM/ Adam Chełstowski</figcaption>
      </figure>
      <p>Trwają obecnie prace nad nowymi ulgami dla przedsiębiorców. Minister Emilewicz pytana przez Dziennik Gazetę Prawną, czy celem zapowiedzianych przez nią zmian jest rozszerzenie ulgi badawczo-rozwojowej, odpowiedziała: „Będzie to raczej jej uzupełnienie. Dotychczasowa ulga służy bowiem wsparciu „wewnętrznych” prac firmy nad nowymi rozwiązaniami, których przygotowanie jest często bardzo czasochłonne. Jest ona zazwyczaj zorientowana na główny produkt przedsiębiorstwa, o charakterze nowatorskim”.</p>
      <p>Jak zostało wskazane nowa ulga będzie dotyczyć zakupu zaawansowanych technologicznie, ale już istniejących rozwiązań. Jednak jak zauważa Emilewicz (co jest także bardzo istotne dla przedsiębiorców), nowe rozwiązanie nie będzie alternatywą dla dotychczasowej ulgi B+R.</p>
      <p>Minister rozwoju zwracała uwagę także, że nowe rozwiązanie miałoby funkcjonować równolegle do istniejącego, jednocześnie uzupełniając się nawzajem. Tym samym powstaje efekt synergii dla podatników. Jednak pojawi się kilka warunków, które trzeba będzie spełnić by móc skorzystać z tej ulgi, bowiem jak wskazuje minister ma ono przyczynić się do wzrostu produktywności, a nie do zwykłej wymiany urządzeń.</p>
      <p>Natomiast ulga prorozwojowa, jak wskazuje minister, ma na celu zachęcenie przedsiębiorstw do zwiększenia i poszerzenia zakresu swojej działalności, do ekspansji. Tym samym rząd chce „nagradzać przedsiębiorstwa za wzrost zysków i zachęcać ich do dalszych inwestycji”.</p>
    </article>
  </body>
</html>