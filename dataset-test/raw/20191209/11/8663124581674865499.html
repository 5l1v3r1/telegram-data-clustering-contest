<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/rosiya-na-4-roky-vidstoronena-vid-uchasti-v-olimpiadah-i-chempionatah-svitu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T11:25:00+00:00"/>
    <meta property="og:title" content="Росію на 4 роки відсторонено від участі в Олімпіадах і чемпіонатах світу"/>
    <meta property="og:description" content="Сьогодні, 9 грудня, Виконком Всесвітнього антидопінгового агентства (WADA) на засіданні в Лозанні (Швейцарія) ухвалив рішення усунути Росію від усіх міжнародних змагань, включаючи Олімпійські ігри та чемпіонати світу, на 4 роки."/>
  </head>
  <body>
    <article>
      <h1>Росію на 4 роки відсторонено від участі в Олімпіадах і чемпіонатах світу</h1>
      <address><time datetime="2019-12-09T11:25:00+00:00">09 Dec 2019, 11:25</time> by <a rel="author">Сергій Романенко</a></address>
      <p>Сьогодні, 9 грудня, Виконком Всесвітнього антидопінгового агентства (WADA) на засіданні в Лозанні (Швейцарія) ухвалив рішення усунути Росію від усіх міжнародних змагань, включаючи Олімпійські ігри та чемпіонати світу, на 4 роки.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/12/5ecc04ebbbd1b157c6ee041240851924.jpg?w=800&amp;ssl=1"/>
        <figcaption>Росія на 4 роки відсторонена від участі в Олімпіадах і чемпіонатах світу</figcaption>
      </figure>
      <p>Відповідне рішення було прийнято одноголосно. Росія також позбавлена права проведення на своїй території великих спортивних турнірів, її чиновники не зможуть відвідувати Олімпійські ігри і інші великі спортивні змагання. Крім того, Росія зобов’язана буде виплатити штраф, розмір якого поки залишається невідомим. Чисті російські спортсмени зможуть отримати допуск до участі в Олімпіадах і чемпіонатах світу в нейтральному статусі (без прапора і гімну).</p>
      <p>Тепер у Росії є 21 день, щоб подати апеляцію на прийняте Виконкомом Всесвітнього антидопінгового агентства рішення.</p>
      <p>Нагадаємо, таке покарання було винесене за махінації з даними в базі Московської антидопінгової лабораторії. Після передачі Росією бази даних WADA в січні поточного року незалежними експертами було встановлено, що в неї вносилися зміни. Імовірно, це робилося для приховування позитивних допінг-проб російських спортсменів. Спочатку WADA запросило у Росії відповіді на 31 питання, пов’язані зі змінами бази даних. Після їх отримання комітет по відповідності Всесвітнього антидопінгового агентства рекомендував усунути Росію від всіх великих спортивних турнірів.</p>
      <p>Проблеми у Росії почалися після зимових Олімпійських ігор 2014-го року в Сочі. Через два роки колишній глава Московської антидопінгової лабораторії Григорій Родченков після втечі з Росії до США розповів про схему з підміною допінг-проб російських спортсменів, що діяла на змаганнях. На основі його свідчень було проведено розслідування щодо махінацій, що мали місце під час Олімпіади в Сочі. Канадським професором права Річардом Маклареном було встановлено, що система з підміною допінг-проб була організована і контролювалася російськими державними органами. Пізніше було прийнято рішення про відсторонення Росії від зимових Олімпійських ігор 2018-го року у Пхенчхані. На змаганнях російські спортсмени, які отримали допуск до ігор, змогли виступити в нейтральному статусі.</p>
      <related>
        <h4>Схожі записи</h4>
        <a href="https://bookmaker-ratings.com.ua/karpaty-mozhut-prypynyty-isnuvannya-gendyrektor-l-vivs-kogo-klubu/"/>
        <a href="https://bookmaker-ratings.com.ua/dzhoshua-obijshov-volodymyra-klychka-po-zarobitkah-za-kar-yeru/"/>
        <a href="https://bookmaker-ratings.com.ua/bk-marathonbet-stala-tytul-nym-partnerom-manchester-siti/"/>
      </related>
    </article>
  </body>
</html>