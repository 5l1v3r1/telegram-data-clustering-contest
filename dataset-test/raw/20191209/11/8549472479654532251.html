<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/12/russia-banned-from-all-global-sport..html"/>
    <meta property="og:site_name" content="Kvatha.com"/>
    <meta property="article:published_time" content="2019-12-09T11:51:00+00:00"/>
    <meta property="og:title" content="റഷ്യക്ക് അന്താരാഷ്ട്ര കായിക മത്സരങ്ങളില്‍ നാലു വര്‍ഷം വിലക്ക്; 2020 ഒളിംപിക്‌സിലും 2022-ഫുട്‌ബോള്‍ ലോകകപ്പിലും പങ്കെടുക്കാന്‍ സാധിക്കില്ല"/>
    <meta property="og:description" content="ലോസന്നെ/സ്വിറ്റ്സര്‍ലന്‍ഡ്/ അന്താരാഷ്ട്ര കായിക മത്സരങ്ങളില്‍ റഷ്യക്ക് വിലക്ക്. നാല് News, World, Sports, Mosco, Olympics, World Cup, Russia, Ban, Flag, Russia Banned from all Global Sport Including 2020 Olympics and 2022 World Cup"/>
  </head>
  <body>
    <article>
      <h1>റഷ്യക്ക് അന്താരാഷ്ട്ര കായിക മത്സരങ്ങളില്‍ നാലു വര്‍ഷം വിലക്ക്; 2020 ഒളിംപിക്‌സിലും 2022-ഫുട്‌ബോള്‍ ലോകകപ്പിലും പങ്കെടുക്കാന്‍ സാധിക്കില്ല</h1>
      <address><time datetime="2019-12-09T11:51:00+00:00">09 Dec 2019, 11:51</time> by <a rel="author">kvartha beta</a></address>
      <p><b>മോസ്‌കോ: (www.kvartha.com 09.12.2019)</b> ലോസന്നെ/സ്വിറ്റ്സര്‍ലന്‍ഡ്/ അന്താരാഷ്ട്ര കായിക മത്സരങ്ങളില്‍ റഷ്യക്ക് വിലക്ക്. നാല് വര്‍ഷത്തേക്കാണ് വിലക്ക് ഏര്‍പ്പെടുത്തിയിട്ടുള്ളത്. അന്താരാഷ്ട്ര ഉത്തേജക വിരുദ്ധ ഏജന്‍സി(വാഡാ)യുടെതാണ് നടപടി. ഇതോടെ ടോക്കിയോ ഒളിമ്പിക്സിലും ഖത്തര്‍ ഫുട്ബോള്‍ ലോകകപ്പിലും റഷ്യക്ക് പങ്കെടുക്കാന്‍ സാധികില്ല.<br/><br/>സ്വിറ്റ്സര്‍ലന്‍ഡിലെ ലോസന്നെയില്‍ അന്താരാഷ്ട്ര ഒളിമ്ബിക് കമ്മിറ്റി ആസ്ഥാനത്തിന് സമീപത്തെ ഓഫീസില്‍ തിങ്കളാഴ്ച്ച ചേര്‍ന്ന ഉത്തേജക വിരുദ്ധ ഏജന്‍സി യോഗമാണ് നടപടി സ്വീകരിക്കാന്‍ തീരുമാനിച്ചത്.<br/><br/>കായികതാരങ്ങള്‍ക്ക് വ്യാപകമായി ഉത്തേജകമരുന്ന് നല്‍കുന്നുണ്ടെന്ന ആരോപണത്തെത്തുടര്‍ന്ന് കുറച്ചുനാളുകളായി റഷ്യ സംശയത്തിന്റെ നിഴലിലാണ്. ഇതിനിടെ പലതവണ നടപടി എടുക്കുകയും പിന്നീട് മാറ്റുകയും ചെയ്യുകയുണ്ടായി. എന്നാല്‍ അടുത്തിടെ ഇതേക്കുറിച്ച് അന്വേഷിക്കുന്ന വാഡാ സംഘത്തിന് തെറ്റായ വിവരങ്ങള്‍ റഷ്യ നല്‍കിയതായി കണ്ടെത്തിയിരുന്നു. ഇതിനുപിന്നാലെയാണിപ്പോള്‍ നടപടി.</p>
      <figure>
        <img src="https://1.bp.blogspot.com/-q_AJrCxLHNE/Xe40iJwhU4I/AAAAAAAAMjo/rTVW-r9VYroWgnlo2huipRQPwVlXKsq6QCLcBGAsYHQ/s1600/russia.jpg"/>
      </figure>
      <p>വിലക്ക് വന്നതോടെ അടുത്ത വര്‍ഷം നടക്കുന്ന ടോക്കിയോ ഒളിംപിക്‌സിലും 2022-ല്‍ നടക്കാനിരിക്കുന്ന ഖത്തര്‍ ലോകകപ്പിലും റഷ്യക്ക് പങ്കെടുക്കാനാകില്ല. ഇതോടെ ഈ ആരോപണത്തില്‍ പങ്കില്ല എന്ന് തെളിയിക്കുന്ന കായികതാരങ്ങള്‍ക്ക് ഈ മത്സരങ്ങളില്‍ പങ്കെടുക്കാം. എന്നാല്‍ റഷ്യയുടെ പേരോ പതാകയോ ഉപയോഗിക്കാതെ ന്യൂട്രല്‍ രാജ്യമായെ പങ്കെടുക്കാവു.<br/><br/>റഷ്യകൂടി ആതിഥേയത്വം വഹിക്കുന്ന അടുത്ത വര്‍ഷത്തെ യൂറോ കപ്പിനേയും ആശങ്ക ഉയര്‍ന്നിരുന്നു. എന്നാല്‍ അന്താരാഷ്ട്ര ഇവന്റായി പരിഗണിക്കാത്തതിനാല്‍ യൂറോ കപ്പില്‍ പങ്കെടുക്കുന്നതിലും അതിഥേയത്വം വഹിക്കുന്നതിലും വിലക്കില്ലെന്നാണ് അറിയിച്ചിരിക്കുന്നത്.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords: <b>News, World, Sports, Mosco, Olympics, World Cup, Russia, Ban, Flag, Russia Banned from all Global Sport Including 2020 Olympics and 2022 World Cup</b></p>
    </article>
  </body>
</html>