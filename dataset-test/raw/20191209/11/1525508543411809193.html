<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793212/%D8%B2%DB%8C%D8%B1-%D8%A8%D8%A7%D8%B1-%D8%B4%D8%B1%D9%88%D8%B7%DB%8C-%DA%A9%D9%87-%D8%AD%D8%A7%DA%A9%D9%85%DB%8C%D8%AA-%DA%A9%D8%B4%D9%88%D8%B1-%D8%B1%D8%A7-%D8%AE%D8%AF%D8%B4%D9%87-%D8%AF%D8%A7%D8%B1-%DA%A9%D9%86%D8%AF-%D9%86%D9%85%DB%8C-%D8%B1%D9%88%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:09:26+00:00"/>
    <meta property="og:title" content="رئیس فراکسیون وفاداری به مقاومت در پارلمان لبنان: زیر بار شروطی که حاکمیت کشور را خدشه دار کند نمی رویم"/>
    <meta property="og:description" content="رئیس فراکسیون وفاداری به مقاومت در پارلمان لبنان گفت: ما هم اکنون در برابر شرایط جدیدی قرار داریم و می خواهیم بدانیم که سعد حریری چه می خواهد. زیر بار شروط ناقض حاکمیت کشور نمی رویم."/>
  </head>
  <body>
    <article>
      <h1>رئیس فراکسیون وفاداری به مقاومت در پارلمان لبنان: زیر بار شروطی که حاکمیت کشور را خدشه دار کند نمی رویم</h1>
      <address>
        <time datetime="2019-12-09T11:09:26+00:00">09 Dec 2019, 11:09</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از النشره، محمد رعد رئیس فراکسیون وفاداری به مقاومت در پارلمان لبنان گفت: ما هم اکنون در برابر شرایط جدیدی قرار داریم و می خواهیم بدانیم که سعد حریری چه می خواهد.</p>
      <p>وی افزود: در نهایت راهکاری برای موضوع تشکیل دولت خواهیم یافت که ممکن است که یک یا دو ماه به طول بیانجامد اما در نهایت راهی خواهیم یافت. مشکل در تشکیل دولت نیست بلکه اوضاع اقتصادی مردم است که باید سریعا سرو سامان یابد.</p>
      <p>رئیس فراکسیون وفاداری به مقاومت در پارلمان لبنان تاکید کرد: دولت موظف به حل مشکلات اوضاع اقتصادی است و همه اعضای کابینه که نمایندگان این مردم هستند باید در راستای کاهش رنج های مردم حرکت کنند.</p>
      <p>رعد اعلام کرد: ما شروطی که حاکمیت کشور را خدشه دار کند را نخواهیم پذیرفت و زیربار آن نخواهیم رفت که لبنان تابع کشور خارجی شود. ما آماده امتیازدهی هستیم اما نه به زیان کرامت و حاکمیت ملی کشور.</p>
    </article>
  </body>
</html>