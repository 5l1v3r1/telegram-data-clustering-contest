<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018087/%DA%86%D9%86%D8%AF-%D8%AA%D9%88%D8%B5%DB%8C%D9%87-%D8%A8%D9%87-%D8%AE%D8%B1%DB%8C%D8%AF%D8%A7%D8%B1%D8%A7%D9%86-%D8%AE%D9%88%D8%AF%D8%B1%D9%88"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T11:52:27+00:00"/>
    <meta property="og:title" content="چند توصیه به خریداران خودرو"/>
    <meta property="og:description" content="بازار بلاتکلیف و فاقد ناظر خرید و فروش خودرو با بی ثباتی قیمت ها هر روز رقم های متفاوتی را ثبت میکند که در این شرایط اگر خریدار واقعی خودرو هستید با مشاهده محصول نسبت به خرید اقدام کنید."/>
  </head>
  <body>
    <article>
      <h1>چند توصیه به خریداران خودرو</h1>
      <address>
        <time datetime="2019-12-09T11:52:27+00:00">09 Dec 2019, 11:52</time>
      </address>
      <p>
        <i>بازار بلاتکلیف و فاقد ناظر خرید و فروش خودرو با بی ثباتی قیمت ها هر روز رقم های متفاوتی را ثبت میکند که در این شرایط اگر خریدار واقعی خودرو هستید با مشاهده محصول نسبت به خرید اقدام کنید.</i>
      </p>
      <p>به گزارش مشرق، اوضاع این روزهای خرید و فروش خودرو بدتر از هفته گذشته با تشدید رکود روبه رو است و کسی حاضر به خرید خودرو نیست. جالب اینجاست در این شرایط دو شرکت ایران خودرو و سایپا اقدام به عرضه تعدادی محصولات خود در قالب طرح های فروش اعتباری و نقدی برای مدیریت بازار کرده‌اند اما جو روانی افزایش قیمت دلار و بنزین در کنار تحویل‌های مدت دار  خودرو عاملی شده تا روند افزایش قیمت ها در انواع محصولات این دو شرکت ادامه داشته و نگرانی مصرف کنندگان در خرید خودرو بیشتر شود.</p>
      <blockquote>بیشتر بخوانید:<br/><a href="https://www.mashreghnews.ir/news/1016732/%D9%82%DB%8C%D9%85%D8%AA-%D8%AE%D9%88%D8%AF%D8%B1%D9%88-%D8%AF%D9%88%D8%A8%D8%A7%D8%B1%D9%87-%D8%B5%D8%B9%D9%88%D8%AF%DB%8C-%D8%B4%D8%AF-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7%DB%8C-%D9%85%D8%B5%D8%B1%D9%81%DB%8C-%D9%BE%D8%B3-%D8%A7%D8%B2-%D8%A7%D9%81%D8%B2%D8%A7%DB%8C%D8%B4">قیمت <i>خودرو</i> دوباره صعودی شد<br/></a><a href="https://www.mashreghnews.ir/news/1016150/%D8%A8%D8%AE%D8%B1-%D8%A8%D9%81%D8%B1%D9%88%D8%B4-%D9%87%D8%A7%DB%8C-%D8%AE%D9%88%D8%AF%D8%B1%D9%88%DB%8C%DB%8C-%D9%BE%D8%B4%DB%8C%D9%85%D8%A7%D9%86-%D8%B4%D8%AF%D9%86%D8%AF-%D8%AC%D8%AF%D9%88%D9%84">بخر بفروش‌های خودرویی پشیمان شدند +جدول</a></blockquote>
      <p>در همین ارتباط فروشندگان خودرو به مردم توصیه می‌کنند  اگر امروز خریدار خودرو هستند قبل از اینکه خودرو را ندیده‌اید اقدام خرید آنها نکنید. علاوه بر این در طرح‌های فروش‌ فوری شرکت های خودروسازهم  مصرف کننده می تواند محصول خود را با چند ماه تأخیر دریافت کند که این موضوع می‌تواند به صرفه باشد.</p>
      <p>در خودروهای خارجی نیز سقف افزایش قیمت‌ها در انواع خودروها پر شده و محصولات دیگر کشش بیشتر قیمت‌ها را ندارند. به عنوان نمونه سانتافه از 670 میلیون تومان به 900 میلیون تومان رسیده است که اصلاً این خودرو ارزش 1 میلیارد تومان را ندارند.</p>
      <p>بر همین اساس اگر کسی خواستار خرید خودروهای خارجی است نباید به امید گرانی  بیشتر قیمت‌ها اقدام به خرید کند چراکه نه تنها در آینده سودی کسب نمی‌کنید بلکه باید ضرر خواب پول خود را هم باید پیش بینی کرد.</p>
      <p>علاوه بر این زمزمه صدور مجوز آزادسازی واردات خودروهای هیبریدی در بازار باعث شده حتی پیش بینی کاهش قیمت ها هم در خودروهای خارجی مطرح شود. به اعتقاد فعالان بازار اگر ورود این خودروها آزاد شود به طور حتم تأثیرات خود را بر کاهش قیمت خودروهای خارجی خواهد گذاشت.</p>
      <p> روی هم رفته بازار بلاتکلیف و فاقد ناظر خرید و فروش خودرو با بی ثباتی قیمت ها هر روز رقم های  متفاوتی را ثبت میکند که در این شرایط اگر خریدار واقعی خودرو هستند با مشاهده محصول نسبت خرید اقدام کنید. در غیر این صورت باید چندین ماه یا سال معطل تحویل خودروی خود باشید.</p>
      <p>منبع: تسنیم</p>
    </article>
  </body>
</html>