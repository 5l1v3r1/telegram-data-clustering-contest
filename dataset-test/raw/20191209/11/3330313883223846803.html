<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907157/kerkhofjes-bejubelen-tilburgers-na-stunt-in-amsterdam-ze-verdienen-alle-credits-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T11:59:00+00:00"/>
    <meta property="og:title" content="Kerkhofjes zien Ajax stuntelen: 'Ajax was heel matig, dit biedt perspectief'"/>
    <meta property="og:description" content="De gebroeders Van de Kerkhof hebben genoten van het afgelopen weekend. PSV boekte een klinkende 5-0 zege op Fortuna Sittard, terwijl Ajax in eigen huis met 0-2 onderuit ging tegen Willem II. René van de Kerkhof is tegenover Omroep Brabant lyrisch over de prestatie van de Tilburgers in Amsterdam. &quot;Een mooie mijlpaal voor Willem II. Ze verdienen alle credits voor wat de club afgelopen weekend presteerde. Willem II staat nu mooi op de vierde plaats&quot;, jubelt de oud-vleugelaanvaller. Willy van de Kerkhof sluit zich aan bij zijn broer. &quot;Het was een fantastische wedstrijd. Ajax was heel matig, dit biedt perspectief voor PSV&quot;, constateert hij, waarop René met een knipoog aanvult: &quot;Drie punten en zeven doelpunten ingelopen op Ajax... Wat wil je nog meer in zo'n weekend?&quot;"/>
  </head>
  <body>
    <article>
      <h1>Kerkhofjes zien Ajax stuntelen: 'Ajax was heel matig, dit biedt perspectief'</h1>
      <address>
        <time datetime="2019-12-09T11:59:00+00:00">09 Dec 2019, 11:59</time>
      </address>
      <p>
        <b>De gebroeders Van de Kerkhof hebben genoten van het afgelopen weekend. PSV boekte een klinkende 5-0 zege op Fortuna Sittard, terwijl Ajax in eigen huis met 0-2 onderuit ging tegen Willem II.</b>
      </p>
      <p>René van de Kerkhof is tegenover <i><a href="https://www.omroepbrabant.nl/nieuws/3117922/Willy-en-Rene-steken-loftrompet-over-Willem-II-Dit-biedt-PSV-weer-perspectief">Omroep Brabant</a></i> lyrisch over de prestatie van de Tilburgers in Amsterdam. "Een mooie mijlpaal voor Willem II. Ze verdienen alle credits voor wat de club afgelopen weekend presteerde. Willem II staat nu mooi op de vierde plaats", jubelt de oud-vleugelaanvaller. Willy van de Kerkhof sluit zich aan bij zijn broer. "Het was een fantastische wedstrijd. Ajax was heel matig, dit biedt perspectief voor PSV", constateert hij, waarop René met een knipoog aanvult: "Drie punten en zeven doelpunten ingelopen op Ajax... Wat wil je nog meer in zo'n weekend?"</p>
      <p>De PSV-broeders gaan ook nog in op de klinkende Eindhovense zege van afgelopen weekend. "Het lek is nog niet boven. Deze wedstrijd was wel beter dan de afgelopen weken, maar er stond ook een tegenstander die niet al te groots was. Ik denk dat het duel met Feyenoord van zondag de wedstrijd van de waarheid wordt", constateert René. Daarnaast zag hij een mooi moment in het terugkeren van Ibrahim Afellay. "Dat was een heel mooi moment. Die jongen heeft echt in een diep dal gezeten. Hij heeft zich enorm hard teruggevochten om toch weer op het veld te kunnen staan. Chapeau voor Afellay, dat hij hierin geslaagd is!"</p>
    </article>
  </body>
</html>