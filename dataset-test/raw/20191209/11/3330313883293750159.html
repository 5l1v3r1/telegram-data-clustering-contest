<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907153/rusland-krijgt-straf-van-vier-jaar-opgelegd-en-ontbreekt-op-wk-2022-in-qatar.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T11:34:00+00:00"/>
    <meta property="og:title" content="Update: Rusland tekent beroep aan tegen WADA-schorsing van vier jaar"/>
    <meta property="og:description" content="Wereldantidopingbureau WADA heeft Rusland gestraft met een internationale verbanning van vier jaar. Hierdoor kunnen de Russen onder andere niet meedoen aan het WK 2022 in Qatar. Eerder werd er al bekend dat het WADA onderzoek deed naar illegale praktijken van Russische sporters. Nu maakt het bureau dus bekend dat men overgaat op passende maatregelen. Dit nadat een onafhankelijke onderzoekscommissie vast heeft gesteld dat er gesjoemeld is met data uit het dopinglaboratorium in Moskou. De onderzoekers hebben geconstateerd dat er zo’n tienduizenden testresultaten zijn gemanipuleerd of verwijderd. Update: 'WADA wil Rusland voor vier jaar schorsen: EK niet, WK wél in gevaar'"/>
  </head>
  <body>
    <article>
      <h1>Update: Rusland tekent beroep aan tegen WADA-schorsing van vier jaar</h1>
      <address>
        <time datetime="2019-12-09T11:34:00+00:00">09 Dec 2019, 11:34</time>
      </address>
      <p>
        <b>Wereldantidopingbureau WADA heeft Rusland gestraft met een internationale verbanning van vier jaar. Hierdoor kunnen de Russen onder andere niet meedoen aan het WK 2022 in Qatar.</b>
      </p>
      <p>Eerder werd er al bekend dat het WADA onderzoek deed naar illegale praktijken van Russische sporters. Nu maakt het bureau dus bekend dat men overgaat op passende maatregelen. Dit nadat een onafhankelijke onderzoekscommissie vast heeft gesteld dat er gesjoemeld is met data uit het dopinglaboratorium in Moskou. De onderzoekers hebben geconstateerd dat er zo’n tienduizenden testresultaten zijn gemanipuleerd of verwijderd.</p>
      <p>De autoriteiten zijn naar aanleiding van deze constateringen overgegaan op het uitdelen van een fikse straf. De Russen worden de komende vier jaar geweerd van het internationale sportpodium. Men is zodoende niet welkom op het WK 2022 in Qatar en ontbreekt ook op de Olympische Spelen van 2020 in Tokio. De Russen kunnen nog in beroep gaan tegen het besluit. Ze hebben 21 dagen de tijd om dit te doen bij het hoogste rechtsorgaan in de sport, het internationaal sporttribunaal CAS.</p>
      <p><b>Update: </b>Rusland gaat in beroep tegen de schorsing van vier jaar die het kreeg opgelegd van het wereldantidopingbureau WADA. Dat geeft Svetlana Zjoerova aan, geciteerd door persbureau <i>TASS</i>. "We moeten vechten voor onze atleten", geeft zij aan. Mocht het beroep worden afgewezen is Rusland er niet bij op het WK van 2022 in Qatar.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904496/-wada-legt-bom-onder-ek-2020-schorsing-dreigt-weer-voor-rusland-wegens-doping-.html?campname=highlighted-content&amp;camplink=onderaan"/>
      </related>
    </article>
  </body>
</html>