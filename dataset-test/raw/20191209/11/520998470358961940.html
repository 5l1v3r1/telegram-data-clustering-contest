<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/inozemec-yakiy-porushiv-pdr-u-chernivcyah-namagavsya-pidkupiti-patrulnih-381497"/>
    <meta property="og:site_name" content="Погляд"/>
    <meta property="article:published_time" content="2019-12-09T11:23:00+00:00"/>
    <meta property="og:title" content="Іноземець, який порушив ПДР у Чернівцях, намагався підкупити патрульних"/>
    <meta property="og:description" content="За фактом підкупу службової особи слідчі Чернівецького відділу поліції розпочали кримінальне провадження"/>
  </head>
  <body>
    <article>
      <h1>Іноземець, який порушив ПДР у Чернівцях, намагався підкупити патрульних</h1>
      <h2>Поліцейські задокументували кримінальне правопорушення</h2>
      <address>
        <time datetime="2019-12-09T11:23:00+00:00">09 Dec 2019, 11:23</time>
      </address>
      <p>Під час патрулювання території обслуговування співробітники поліції помітили по вулиці Руській у Чернівцях автомобіль «Volvo», водій якого порушив Правила дорожнього руху, перетнувши суцільну смугу. Спілкуючись з поліцейськими, кермувальник запропонував їм гроші, щоб уникнути відповідальності за порушення. Правоохоронці повідомили керівництво про спробу підкупу та викликали слідчо-оперативну групу Чернівецького відділу поліції.</p>
      <p>На місці події слідчо-оперативна група встановила особу порушника – 47-річного громадянина сусідньої держави. Поліцейські задокументували кримінальне правопорушення та вилучили речові докази.</p>
      <p>За вказаним фактом слідчі внесли відомості до Єдиного реєстру досудових розслідувань за частиною 1 статті 369 (Пропозиція, обіцянка або надання неправомірної вигоди службовій особі) Кримінального кодексу України. Санкція статті передбачає до чотирьох років позбавлення волі. Про це повідомляє відділ комунікації поліції Чернівецької області.</p>
      <related>
        <h4>Схожі записи</h4>
        <a href="https://pogliad.ua/news/crime/pyaniy-vodiy-hotiv-pidkupiti-patrulnih-u-chernivcyah-381319"/>
        <a href="https://pogliad.ua/news/chernivtsi/pyaniy-vodiy-u-chernivcyah-proponuvav-patrulnim-habar-378075"/>
        <a href="https://pogliad.ua/news/crime/pyaniy-vodiy-leksusa-u-chernivcyah-hotiv-vidkupitis-vid-vidpovidalnosti-372643"/>
        <a href="https://pogliad.ua/news/chernivtsi/dvoh-chernivchan-suditimut-za-sprobu-pidkupiti-patrulnih-379841"/>
      </related>
    </article>
  </body>
</html>