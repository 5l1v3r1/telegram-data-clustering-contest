<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/40004/%D8%B3%D8%B1%D9%85%D8%A7%DB%8C%D9%87%E2%80%8C%DA%AF%D8%B0%D8%A7%D8%B1%DB%8C-%D8%B9%D8%B1%D8%A7%D9%82%DB%8C%E2%80%8C%D9%87%D8%A7-%D8%A8%D8%B1%D8%A7%DB%8C-%D8%A7%D8%AD%D8%AF%D8%A7%D8%AB-%D9%86%DB%8C%D8%B1%D9%88%DA%AF%D8%A7%D9%87-%D8%A8%D8%B1%D9%82%E2%80%8C%D8%A2%D8%A8%DB%8C-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-12-09T11:40:00+00:00"/>
    <meta property="og:title" content="سرمایه‌گذاری عراقی‌ها برای احداث نیروگاه برق‌آبی در کرمانشاه"/>
    <meta property="og:description" content="مدیر مرکز خدمات سرمایه‌گذاری استان کرمانشاه از سرمایه‌گذاری هزار میلیارد تومانی عراقی‌ها در زمینه نیروگاه‌های برق‌آبی در کرمانشاه، در صورت فراهم شدن شرایط خبر داد."/>
  </head>
  <body>
    <article>
      <h1>سرمایه‌گذاری عراقی‌ها برای احداث نیروگاه برق‌آبی در کرمانشاه</h1>
      <address><time datetime="2019-12-09T11:40:00+00:00">09 Dec 2019, 11:40</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>مدیر مرکز خدمات سرمایه‌گذاری استان کرمانشاه از سرمایه‌گذاری هزار میلیارد تومانی عراقی‌ها در زمینه نیروگاه‌های برق‌آبی در کرمانشاه، در صورت فراهم شدن شرایط خبر داد.</i>
      </p>
      <figure>
        <img src="https://barghnews.com/files/fa/news/1398/9/18/84909_693.jpg"/>
      </figure>
      <p>به گزارش <a href="https://barghnews.com/">برق نیوز</a>، مدیر مرکز خدمات سرمایه‌گذاری استان کرمانشاه از سرمایه‌گذاری هزار میلیارد تومانی عراقی‌ها در زمینه نیروگاه‌های برق‌آبی در کرمانشاه، در صورت فراهم شدن شرایط خبر داد.<br/>فرید خلیلی  گفت: بعد از برگزاری همایش فرصت‌های سرمایه‌گذاری در زمینه صنعت آب و برق که چندی قبل با حضور سرمایه‌گذاران داخلی و خارجی برگزار شد، سرمایه‌گذاران عراقی برای احداث نیروگاه‌های برق آبی در کرمانشاه اعلام آمادگی کردند.<br/><br/>وی ادامه داد: جلسات مستمر و مذاکرات مستقیمی با آن‌ها داشتیم و در نهایت بر اساس اظهارات خود سرمایه گذار مقرر شد هزار میلیارد تومان در زمینه نیروگاه‌های برق آبی و توربین‌های برقی در کرمانشاه سرمایه‌گذاری کنند که در صورت فراهم شدن شرایط، این میزان سرمایه‌گذاری در استان جذب خواهد شد.<br/><br/>مدیر مرکز خدمات سرمایه‌گذاری استان کرمانشاه خاطرنشان کرد: این توربین‌ها قرار است به صورت پراکنده در نقاط مختلف استان از جمله بستر رودخانه‌ها، پایاب سد‌ها و حتی چاه‌های کشاورزی احداث شود.<br/><br/>به گفته خلیلی، هم اکنون سرمایه‌گذاران در حال تهیه طرح توجیهی هستند و ما نیز قرار است نقاطی که ظرفیت احداث نیروگاه دارد را به آن‌ها اعلام کنیم.<br/><br/>وی تاکید کرد: جزئیات اجرای این طرح، زمان مورد نیاز برای اجرا و ... بعد از تدوین طرح توجیهی مشخص خواهد شد.<br/><br/>مدیر مرکز خدمات سرمایه‌گذاری کرمانشاه احداث نیروگاه‌های برق را یکی از ظرفیت‌های کرمانشاه برای جذب سرمایه‌گذاران دانست که اکنون تمرکز خوبی برای فعالیت در این حوزه صورت گرفته است. منبع: <a href="http://www.powernews.ir/">ایسنا</a> لینک کوتاه <a href="https://barghnews.com/000APE"/> کپی لینک</p>
    </article>
  </body>
</html>