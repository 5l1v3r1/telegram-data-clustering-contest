<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/kichikov-iskame-nov-model-za-subsidiite-408659.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T11:40:39+00:00"/>
    <meta property="og:title" content="Кичиков: Искаме нов модел за субсидиите"/>
    <meta property="og:description" content="Сегашната формула обслужва само ГЕРБ и БСП"/>
  </head>
  <body>
    <article>
      <h1>Кичиков: Искаме нов модел за субсидиите</h1>
      <address><time datetime="2019-12-09T11:40:39+00:00">09 Dec 2019, 11:40</time> by <a rel="author">сс</a></address>
      <p>Трябва да седнем на една маса и да разговаряме за размера на партийната субсидия. Това заяви в сутрешния блок на БНТ депутатът от ДПС Сергей Кичиков. За нас 8 лева са неприемливи, а и не знаем как се стигна до тази сума. Темата за бюджет 2020 беше прехвърлена в тази за субсидиите на партиите. Беше показана политическа арогантност и лицемерие, каза Кичиков.</p>
      <p>Според него тази субсидия  обслужва интересите на двете големи партии. А какво става с малките и средните партии като нас, попита той.</p>
      <p>Ще настояваме ГЕРБ да изпълнят ангажимента си за обсъждане на размера на партийните субсидии. Ще настояваме и за нов модел – трябва да се намери сечението. Размерът на партийните субсидии е въпрос на изчисления, коментира депутатът от ДПС. Премиерът Бойко Борисов и лидер на ГЕРБ ще понесе имиджови щети заради партийната субсидия в този и вид каза Кичиков.</p>
      <p>Нямаме броя депутати, за да сезираме Конституционния съд, но по въпроса трябва решение. Ще продължим с нашите тези, защото ние сме партия на държавата, заяви още депутатът</p>
      <p> </p>
    </article>
  </body>
</html>