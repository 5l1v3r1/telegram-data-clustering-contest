<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/magazin/hirek/2019/12/09/allami_tamogatas_jarhat_kinaban_az_ott_gyartott_tesla_jarmuvekert/"/>
    <meta property="og:site_name" content="totalcar"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="Állami támogatás járhat Kínában az ott gyártott Teslákért"/>
    <meta property="og:description" content="Nem elég, hogy ez az első teljesen külföldi tulajdonú autógyár az országban, még támogatást is kapnak."/>
  </head>
  <body>
    <article>
      <h1>Állami támogatás járhat Kínában az ott gyártott Teslákért</h1>
      <address><time datetime="2019-12-09T11:19:00+00:00">09 Dec 2019, 11:19</time> by <a rel="author">MTI/totalcar</a></address>
      <p>Kína állami támogatást nyújthatna a jövőben az ott gyártott Tesla járművekért, azok ugyanis felkerültek a támogatásra javasolt új energiával működő járművek listájára - derül ki egy, a kínai ipari és információtechnológiai minisztérium internetes oldalán pénteken közzétett tájékoztatóból.</p>
      <figure>
        <img src="https://kep.cdn.indexvas.hu/1/0/3068/30687/306873/30687389_74b010ad980e0c3a0ee161af2b246b52_wm.jpg"/>
      </figure>
      <p>A kaliforniai székhelyű elektromos autókat gyártó vállalat frissen elkészült sanghaji gyárában a <a href="https://totalcar.hu/tesztek/2019/09/30/teszt_tesla_model_3_performance_2019/">Tesla Model 3</a> két fajtáját gyártja, ezek kerültek fel a támogatásra javasoltak listájára, a javasolt támogatás összege azonban egyelőre nem ismert. A sanghaji gyárban, amely Kínában a legelső teljes mértékben külföldi kézben lévő autógyár, a tervek szerint az idei év végére heti ezer jármű gyártását tudják majd végezni. Elon Musknak, a Tesla társalapítójának és ügyvezetőjének korábbi utalásából pedig arra lehet következtetni, hogy a gyártás ütemét hamar heti 3 ezer járműre kívánják növelni.</p>
      <figure>
        <img src="https://kep.cdn.indexvas.hu/1/0/3068/30687/306873/30687387_9100edbcb20c03545d38b06510924505_wm.jpg"/>
      </figure>
      <p>A sanghaji gyárban készülő Tesla Model 3 kizárólag Kínában kerül majd piacra, ahol mintegy 350 ezer jüanos (közel 15 millió forint) induló áron értékesítik.</p>
    </article>
  </body>
</html>