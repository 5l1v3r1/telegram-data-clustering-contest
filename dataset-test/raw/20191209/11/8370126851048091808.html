<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/magazin/139942/cigdem-batur-beni-oldurun-dedim"/>
    <meta property="og:site_name" content="Gerçek Gündem"/>
    <meta property="article:published_time" content="2019-12-09T11:56:00+00:00"/>
    <meta property="og:title" content="Çiğdem Batur: 'Beni öldürün' dedim"/>
    <meta property="og:description" content="Ünlü oyuncu Çiğdem Batur, “Sen Anlat Karadeniz”dizisinin başrollerinden biri olan Nefes karakterinin daha önce tam üç kez kendisine teklif edildiğini “Magazin Noteri”nde açıkladı."/>
  </head>
  <body>
    <article>
      <h1>Çiğdem Batur: 'Beni öldürün' dedim</h1>
      <h2>Ünlü oyuncu Çiğdem Batur, “Sen Anlat Karadeniz”dizisinin başrollerinden biri olan Nefes karakterinin daha önce tam üç kez kendisine teklif edildiğini “Magazin Noteri”nde açıkladı.</h2>
      <address>
        <time datetime="2019-12-09T11:56:00+00:00">09 Dec 2019, 11:56</time>
      </address>
      <p>Beş sezon boyunca Kurtlar Vadisi’nde Necati Şaşmaz ile başrolü paylaşan ünlü oyuncu Çiğdem Batur, katıldığı Türkiye’nin ilk canlı yayın YouTube Magazin Programı Magazin Noteri'nde, Ali Eyüboğlu ile İlkay Buharalı'nın sorularını yanıtladı.</p>
      <p>İlkay Buharalı'nın "Keşke kabul etseydim" dediği bir rol teklifi olup olmadığı sorusunu yanıtlayan Batur, "Sen Anlat Karadeniz'deki başrol teklifi bana 3 kez geldi. Dizi o zamanlar Giresun'da çekilecekti ve Giresun'a gitmem gerektiği söylendi. Fazla evcimen olduğum için şehir dışındaki işlere çok sıcak bakamıyorum. Çekimler de Giresun'da olduğu için reddettim. İrem Helvacıoğlu ise Kurtlar Vadisi’nde kardeşimi oynuyordu. Sonunda “Nefes”  rolü ona kısmet oldu" dedi.</p>
      <p>'Beni öldürün dedim'</p>
      <p>Batur, program esnasında söz fenomen diziden açılınca Ali Eyüboğlu'nun sorduğu "Kurtlar Vadisi'nden ayrıldıktan sonra kendini boşluğa düşmüş hissettin mi?" sorusuna şu yanıtı verdi:</p>
      <p>"Boşluğa düşmüş hissetmek değil o. Kurtlar Vadisi'nden ayrılmanın sonrasında sektörde bir risk olduğunun farkındaydım. Çünkü 5 sene orada bir karakteri canlandırdım. Çok izlenen ve karakterlerine çok inanılan bir dizi olduğu için; Kurtlar Vadisi'nden ayrıldıktan sonra oynayacağın rollerde aynı inandırıcılığı belli bir süre sağlayamayabilirsin. Bu arada ben kendi isteğimle ayrıldım diziden. Çünkü belli bir süre sonra bir oyuncu olarak aynı rolü oynamak kendini tekrar etmeye düşüyor. Onu çok fazla istemedim açıkçası. Daha farklı karakterler canlandırmak istediğim için 'Beni öldürün'dedim. Yoksa bir sezon daha devam edecekti. Mesleğim adına da kendi adıma da verdiğim karardan pişman değilim."</p>
      <p>Geçmiş dönemde Kurtlar Vadisi Pusu dizisinde 'Savcı Leyla' roluyle tanınan Çiğdem Batur, şu aralar "Amiral Battı Kaçıyorusss" isimli; Kadir Doğulu, Hakan Eratik, Yeliz Şar, İstanbul Devlet Opera Ve balesi baş dansçısı Olıver Spence, Sedat Bilenler, Oytun Terzi, Murat Buyruk ve Neslihan Yavuz’un  yer aldığı güçlü oyuncu kadrosu ile dikkat çeken, çok eğlenceli bir tiyatro oyunuyla seyirci karşısına çıkıyor.</p>
      <p> </p>
    </article>
  </body>
</html>