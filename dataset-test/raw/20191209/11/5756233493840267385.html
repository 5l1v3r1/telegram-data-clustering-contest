<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625641/%D9%87%D8%AC%D9%88%D9%85-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%AE%D8%B4%D9%85%DA%AF%DB%8C%D9%86-%D8%A8%D9%87-%D8%A8%D8%A7%D8%B4%DA%AF%D8%A7%D9%87-%D8%A7%D8%B3%D8%AA%D9%82%D9%84%D8%A7%D9%84%D8%AF%D8%B1-%D9%BE%D8%A7%D8%B1%DA%A9%D9%86%DB%8C%DA%A9-%D8%B4%DA%A9%D8%B3%D8%AA%D9%87-%D8%B4%D8%AF-%D9%85%D8%B9%D8%A7%D9%88%D9%86-%D8%A8%D8%A7%D8%B4%DA%AF%D8%A7%D9%87-%DA%A9%D8%AA%DA%A9-%D8%AE%D9%88%D8%B1%D8%AF-%D8%B4%D8%B9%D8%A7%D8%B1-%D8%B9%D9%84%DB%8C%D9%87-%D9%81%D8%AA%D8%AD%DB%8C-%D9%88-%D9%88%D8%B2%D8%A7%D8%B1%D8%AA-%D9%88%D8%B1%D8%B2%D8%B4-%D9%81%DB%8C%D9%84%D9%85-%D9%88-%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T11:51:00+00:00"/>
    <meta property="og:title" content="هجوم هواداران خشمگین به باشگاه استقلال/در پارکنیک شکسته شد؛ معاون باشگاه کتک خورد/ شعار علیه فتحی و وزارت ورزش+فیلم و عکس"/>
    <meta property="og:description" content="مهدی کشاورز پیشکسوت باشگاه استقلال که به میان آنها آمده بود، با این هواداران درباره مشکلات پولی و انتقال پول که برای باشگاه ایجاد شده، صحبت کرد، اما هواداران ناراضی استقلال با او درگیر شدند. یکی از آنها گفت که مدیران باشگاه باید پاسخگو باشند، نه اینکه یک پیشکسوت مانند کشاورز را به میان هواداران بفرستند."/>
  </head>
  <body>
    <article>
      <h1>هجوم هواداران خشمگین به باشگاه استقلال/در پارکنیک شکسته شد؛ معاون باشگاه کتک خورد/ شعار علیه فتحی و وزارت ورزش+فیلم و عکس</h1>
      <h2>درگیری هواداران استقلال با یک پیشکسوت و نارضایتی از سرمربیگری مجیدی</h2>
      <address>
        <time datetime="2019-12-09T11:51:00+00:00">09 Dec 2019, 11:51</time>
      </address>
      <p>
        <i>مهدی کشاورز پیشکسوت باشگاه استقلال که به میان آنها آمده بود، با این هواداران درباره مشکلات پولی و انتقال پول که برای باشگاه ایجاد شده، صحبت کرد، اما هواداران ناراضی استقلال با او درگیر شدند. یکی از آنها گفت که مدیران باشگاه باید پاسخگو باشند، نه اینکه یک پیشکسوت مانند کشاورز را به میان هواداران بفرستند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هواداران ناراضی باشگاه استقلال علیه مدیرعامل این باشگاه و نیز وزارت ورزش و جوانان شعارهایی سر دادند.</p>
      <p>به گزارش <b>آفتاب‎نیوز</b>؛ برخی از هواداران تیم فوتبال استقلال از صبح امروز (دوشنبه) در اعتراض به فسخ قرارداد آندره‌آ استراماچونی با این باشگاه، مقابل ساختمان باشگاه استقلال تجمع کرده‌اند. این در حالی است که با گذشت زمان به تعداد این هواداران اضافه می‌شود.</p>
      <figure>
        <video src="https://aftabnews.ir/files/fa/news/1398/9/18/368840_106.mp4"/>
      </figure>
      <p>تعداد بازدید : 268</p>
      <p><a href="https://aftabnews.ir/fa/news/625641/%D9%87%D8%AC%D9%88%D9%85-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%AE%D8%B4%D9%85%DA%AF%DB%8C%D9%86-%D8%A8%D9%87-%D8%A8%D8%A7%D8%B4%DA%AF%D8%A7%D9%87-%D8%A7%D8%B3%D8%AA%D9%82%D9%84%D8%A7%D9%84%D8%AF%D8%B1-%D9%BE%D8%A7%D8%B1%DA%A9%D9%86%DB%8C%DA%A9-%D8%B4%DA%A9%D8%B3%D8%AA%D9%87-%D8%B4%D8%AF-%D9%85%D8%B9%D8%A7%D9%88%D9%86-%D8%A8%D8%A7%D8%B4%DA%AF%D8%A7%D9%87-%DA%A9%D8%AA%DA%A9-%D8%AE%D9%88%D8%B1%D8%AF-%D8%B4%D8%B9%D8%A7%D8%B1-%D8%B9%D9%84%DB%8C%D9%87-%D9%81%D8%AA%D8%AD%DB%8C-%D9%88-%D9%88%D8%B2%D8%A7%D8%B1%D8%AA-%D9%88%D8%B1%D8%B2%D8%B4-%D9%81%DB%8C%D9%84%D9%85-%D9%88-%D8%B9%DA%A9%D8%B3#">کد ویدیو</a> دانلود <a href="https://aftabnews.ir/files/fa/news/1398/9/18/368840_106.mp4">فیلم اصلی</a></p>
      <p>به نوشه خبرگزاری تسنیم، در حالی که هواداران استقلال علیه مدیران باشگاه شعار می‌دادند، مهدی کشاورز پیشکسوت باشگاه استقلال که به میان آنها آمده بود، با این هواداران درباره مشکلات پولی و انتقال پول که برای باشگاه ایجاد شده، صحبت کرد، اما هواداران ناراضی استقلال با او درگیر شدند. یکی از آنها گفت که مدیران باشگاه باید پاسخگو باشند، نه اینکه یک پیشکسوت مانند کشاورز را به میان هواداران بفرستند.</p>
      <p>همچنین یکی از کارمندان باشگاه استقلال به هواداران ناراضی گفت که استراماچونی هنوز ایران را ترک نکرده است! این در حالی است که سرمربی ایتالیایی آبی‌ها صبح امروز، ایران را به مقصد ترکیه ترک کرد.</p>
      <figure>
        <img src="https://aftabnews.ir/files/fa/news/1398/9/18/368837_382.jpg"/>
      </figure>
      <p>هواداران حاضر مقابل ساختمان باشگاه استقلال، شعارهایی علیه امیرحسین فتحی، وزارت ورزش و جوانان و مسعود سلطانی‌فر سر دادند و خواستار برکناری مدیرعامل آبی‌ها شدند. استقلالی‌ها جواد زرینچه، سرپرست تیم محبوب‌شان را نیز از شعارهای خود بی‌نصیب نگذاشتند.</p>
      <p>در حالی که میان هواداران شایعه شده بود که فرهاد مجیدی به‌زودی هدایت استقلال را بر عهده می‌گیرد، آنها از این انتخاب ناراضی هستند و معتقدند مجیدی در زمان مربیگری در استقلال، کارنامه قابل قبولی از خود ارائه نکرده است.</p>
      <p>
        <b>هواداران خشمگین استقلال در پارکینگ باشگاه را شکستند!/ معاون باشگاه کتک خورد</b>
      </p>
      <p>خبرگزاری ایسنا نیز در همین باره نوشته است: به دنبال جدایی آندره‌آ استراماچونی، سرمربی آبی‌پوشان پایتخت از باشگاه استقلال، تعدادی از هواداران این تیم روبروی ساختمان باشگاه تجمع کردند و اعتراض خود را نسبت به جدایی استراماچونی نشان دادند.</p>
      <figure>
        <img src="https://aftabnews.ir/files/fa/news/1398/9/18/368835_907.jpg"/>
      </figure>
      <p>هواداران علیه امیرحسین فتحی،‌ جواد زرینچه و کامران منزوی شعار دادند و تاکید کردند استقلال بدون استراماچونی را نمی‌خواهند.</p>
      <p>بعضی از هواداران خشمگین استقلال،‌ در پارکینگ باشگاه استقلال را شکستند.</p>
      <p>تعداد این هواداران اکنون به ۵۰۰ نفر می‌رسند.</p>
      <p>هواداران عصبانی در ادامه اعتراض خود علیه وزیر ورزش و جوانان شعار دادن و او را مسئول رفتن استراماچونی دانستند.</p>
      <p>همچنین هادی مباشری، معاون باشگاه استقلال که برای آرام کردن هواداران بین آنها حاضر شده بود، توسط آنها مورد ضرب و شتم قرار گرفت.</p>
      <p>
        <a href="https://aftabnews.ir/files/fa/news/1398/9/18/368841_333.mov">مشاهده فیلم حمله هواداران استقلال به باشگاه</a>
      </p>
    </article>
  </body>
</html>