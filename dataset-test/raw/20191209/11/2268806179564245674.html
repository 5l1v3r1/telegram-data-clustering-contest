<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/italy/lotito-hvali-futbolistite-na-latsio.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T11:23:04+00:00"/>
    <meta property="og:title" content="Лотито хвали футболистите на Лацио"/>
    <meta property="og:description" content="&quot;Момчетата показват огромен дух и характер и в най-трудните моменти&quot;"/>
  </head>
  <body>
    <article>
      <h1>Лотито хвали футболистите на Лацио</h1>
      <address>
        <time datetime="2019-12-09T11:23:04+00:00">09 Dec 2019, 11:23</time>
      </address>
      <p>Президентът на Лацио - Клаудио Лотито заяви, че отборът му показва сериозно израстване и е щастлив от постигнатото до момента.</p>
      <p>В събота вечер "лациалите" продължиха със забележителната си серия от победи, като този път и шампионът Ювентус преклони глава на "Олимпико".</p>
      <p>"До момента се представяме страхотно и аз съм много доволен от развитието, което показва отборът. Постоянството е много важно, а ние не спираме да печелим. Тайната на нашите успехи е в колектива, всички са задружни и се борят заедно".</p>
      <p>"Момчетата показват огромен дух и характер и в най-трудните моменти. Когато загубим, всички поемат вината за неуспеха, а когато спечелим тимът заедно се наслаждава на успеха. Всеки в клуба има своята роля да сме толкова напред в класирането и да продължаваме да мечтаем".</p>
    </article>
  </body>
</html>