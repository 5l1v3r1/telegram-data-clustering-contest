<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/nagorik-sangbad/article/1628469/%E0%A6%A2%E0%A6%BE%E0%A6%95%E0%A6%BE-%E0%A6%AE%E0%A6%B9%E0%A6%BF%E0%A6%B2%E0%A6%BE-%E0%A6%AA%E0%A6%B2%E0%A6%BF%E0%A6%9F%E0%A7%87%E0%A6%95%E0%A6%A8%E0%A6%BF%E0%A6%95-%E0%A6%93-%E0%A6%8F%E0%A6%B8%E0%A6%86%E0%A6%B0-%E0%A6%87%E0%A6%A8%E0%A6%B8%E0%A7%8D%E0%A6%9F%E0%A6%BF%E0%A6%9F%E0%A6%BF%E0%A6%89%E0%A6%9F%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T11:02:00+00:00"/>
    <meta property="og:title" content="ঢাকা মহিলা পলিটেকনিক ও এসআর ইনস্টিটিউটের মধ্যে চুক্তি সই"/>
    <meta property="og:description" content="ঢাকা মহিলা পলিটেকনিক ইনস্টিটিউটের কম্পিউটার টেকনোলজি বিভাগ ও এসআর ইনস্টিটিউট অব ডিজাইনের মধ্য একটি চুক্তি সই হয়েছে। গ্রাফিকস ডিজাইন ও ফ্রিল্যান্সিংয়ে দক্ষ জনশক্তি গড়ার লক্ষ্যে বিনা মূল্যে প্রশিক্ষণের জন্য এই সমঝোতা স্মারক চুক্তি সই হয়। গত শনিবার রাজধানীতে ঢাকা মহিলা পলিটেকনিক ইনস্টিটিউটে এই সমঝোতা স্মারক চুক্তি স্বাক্ষরিত হয়। আইটি সেক্টরে দক্ষ জনশক্তি গড়ার লক্ষ্যে দীর্ঘ আট বছর ধরে কাজ করে..."/>
  </head>
  <body>
    <article>
      <h1>ঢাকা মহিলা পলিটেকনিক ও এসআর ইনস্টিটিউটের মধ্যে চুক্তি সই</h1>
      <address><time datetime="2019-12-09T11:02:00+00:00">09 Dec 2019, 11:02</time> by <a rel="author">নাগরিক ডেস্ক</a></address>
      <p>ঢাকা মহিলা পলিটেকনিক ইনস্টিটিউটের কম্পিউটার টেকনোলজি বিভাগ ও এসআর ইনস্টিটিউট অব ডিজাইনের মধ্য একটি চুক্তি সই হয়েছে। গ্রাফিকস ডিজাইন ও ফ্রিল্যান্সিংয়ে দক্ষ জনশক্তি গড়ার লক্ষ্যে বিনা মূল্যে প্রশিক্ষণের জন্য এই সমঝোতা স্মারক চুক্তি সই হয়।</p>
      <p>গত শনিবার রাজধানীতে ঢাকা মহিলা পলিটেকনিক ইনস্টিটিউটে এই সমঝোতা স্মারক চুক্তি স্বাক্ষরিত হয়।</p>
      <p>আইটি সেক্টরে দক্ষ জনশক্তি গড়ার লক্ষ্যে দীর্ঘ আট বছর ধরে কাজ করে আসছে এসআর ইনস্টিটিউট অব ডিজাইন। বাংলাদেশ কারিগরি শিক্ষা বোর্ড কর্তৃক অনুমোদিত এবং ‘সিবিটি অ্যান্ড এ’ অনুমোদিত আইটি প্রতিষ্ঠান হিসেবে কাজ করে যাচ্ছে প্রতিষ্ঠানটি। এরই ধারাবাহিকতায় ঢাকা মহিলা পলিটেকনিকে বিনা মূল্যে প্রশিক্ষণ এবং দক্ষ ছাত্রছাত্রীদের চাকরির সুব্যবস্থা করে দিচ্ছে এসআর ইনস্টিটিউট অব ডিজাইন। এই সমঝোতা চুক্তি স্বাক্ষরের মধ্য দিয়ে সেতুবন্ধ তৈরি হলো দুই প্রতিষ্ঠানের মধ্যে।</p>
      <p>সমঝোতা স্মারক চুক্তি স্বাক্ষর অনুষ্ঠানে প্রধান অতিথি হিসেবে উপস্থিত ছিলেন বাংলাদেশ কারিগরি শিক্ষা বোর্ডের পরিচালক (প্রশাসন) মনজুরুল কাদের, সভাপতি হিসেবে উপস্থিত ছিলেন ঢাকা মহিলা পলিটেকনিক ইনস্টিটিউটের অধ্যক্ষ সাহানা বেগম। এসআর ইনস্টিটিউটের পক্ষ থেকে চুক্তিতে স্বাক্ষর করেন প্রতিষ্ঠানটির ম্যানেজার তাকিয়া ইয়াসমিন ও বিজনেস ডেভেলপমেন্ট অফিসার আসিফ ইমন।</p>
      <p>মনজুরুল কাদের বলেন, ইন্ডাস্ট্রি লিংকেজটা বাড়ানো প্রয়োজন। এর মাধ্যমে যে শুধু প্রতিষ্ঠান লাভবান হয় তা নয়। ইন্ডাস্ট্রিগুলোও লাভবান হয়। সব আইটি প্রতিষ্ঠানে পলিটেকনিকের ছাত্রছাত্রীদের চাকরির সুযোগ করে দেওয়া হয়।</p>
      <p>এসআর ইনস্টিটিউটের পরিচালক এস কে হোসেন রাজীব বলেন, ‘আমরা সর্বদা পলিটেকনিক ইনস্টিটিউটের সঙ্গে আছি। ঢাকা মহিলা পলিটেকনিকের অনেক ছাত্রীকে আমরা চাকরির ব্যবস্থা করে দিয়েছি। আমরা এ ধারা অব্যাহত রাখব।’</p>
      <p>অনুষ্ঠানে আরও উপস্থিত ছিলেন জাপান ইন্টারন্যাশনাল কো-অপারেশন এজেন্সি (জাইকা) প্রতিনিধি আইয়াকো শিশিদো ও ইতসুকো ইকেদা।</p>
      <p>সমঝোতা স্মারক স্বাক্ষর অনুষ্ঠানে চুক্তি স্বাক্ষরে অংশগ্রহণ করে ক্রিয়েটিভ আইটি, মাইওয়ান, ক্যাড জোনসহ আরও অনেক প্রতিষ্ঠান। বিজ্ঞপ্তি</p>
    </article>
  </body>
</html>