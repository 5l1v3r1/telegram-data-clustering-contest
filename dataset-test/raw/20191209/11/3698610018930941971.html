<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/kitay-spodivayetsya-uklasti-torgovelnu-ugodu-z-ssha-332324_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T11:05:00+00:00"/>
    <meta property="og:title" content="Китай сподівається укласти торговельну угоду з США"/>
    <meta property="og:description" content="США ведуть з Китаєм переговори про так звану першу фазу угоди."/>
  </head>
  <body>
    <article>
      <h1>Китай сподівається укласти торговельну угоду з США</h1>
      <h2>США ведуть з Китаєм переговори про так звану "першу фазу" угоди.</h2>
      <address>
        <time datetime="2019-12-09T11:05:00+00:00">09 Dec 2019, 11:05</time>
      </address>
      <p><a href="https://dt.ua/ECONOMICS/ssha-zvilnili-ponad-400-tovariv-z-kitayu-vid-mit-324197_.html"><b>Китай сподівається укласти в найкоротші терміни торговельну угоду</b></a> зі Сполученими Штатами до того, як в кінці тижня почнуть діяти нові тарифи США на імпорт Китаю, повідомляє <a href="https://www.reuters.com/article/us-usa-trade-china-talks/china-says-hopes-it-can-reach-trade-agreement-with-u-s-as-soon-as-possible-idUSKBN1YD0GP?il=0">Reuters</a> з посиланням на помічника міністра торгівлі Китаю Рена Хунбінь.</p>
      <p>"До питання про торгові переговори між Китаєм і США. Ми хочемо, щоб обидві сторони на основі рівності і взаємної поваги просували переговори і з урахуванням основних інтересів один одного досягли угоди, яка задовольняла б усі сторони якомога швидше", - повідомив Хунбінь в понеділок.</p>
      <p>Наголошується, що США ведуть переговори про так звану "першу фазу" угоди, спрямованої на те, щоб послабити їх тривалий торговий спір. Чи вдасться досягти такої угоди в найближчому майбутньому – невідомо.</p>
      <p>США і Китай погодились на <b><a href="https://zn.ua/WORLD/posle-sankciy-ssha-rabotniki-huawei-vynuzhdeny-rabotat-sverhurochno-334571_.html">поступове взаємне зниження митних зборів</a>.</b></p>
      <p>Раніше президент США Дональд <b><a href="https://dt.ua/WORLD/tramp-ogolosiv-u-ssha-nadzvichayniy-stan-cherez-zagrozu-dlya-bezpeki-komp-yuternih-merezh-zmi-311429_.html">Трамп оголосив у країні національний надзвичайний стан</a></b> для захисту американських комп'ютерних мереж від зовнішніх "іноземних ворогів".</p>
      <p><b><a href="https://dt.ua/WORLD/huawei-podala-do-sudu-na-uryad-ssha-304900_.html">Huawei подала у федеральний суд</a></b> в Техасі позов до уряду США через закон, що забороняє американській владі і їх підрядникам купувати продукцію Huawei з міркувань безпеки. У компанії вважають, що обмеження незаконні, оскільки Конгрес США не зміг навести жодних доказів на користь цього рішення.</p>
      <p>У грудні 2018-го в Канаді за запитом США затримали дочку засновника Huawei Мен Ваньчжоу за звинуваченням в порушенні санкцій проти Ірану. Після цього у Китаї затримали двох громадян Канади, яких на початку березня 2019 року звинуватили в шпигунстві.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5yZXV0ZXJzLmNvbQ==">Reuters</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>