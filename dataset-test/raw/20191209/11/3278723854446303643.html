<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/OF/id/2118633"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T11:22:00+00:00"/>
    <meta property="og:title" content="Потвърдена е смъртта на петима души при изригването на вулкана в Нова Зеландия"/>
    <meta property="og:description" content="Уелингтън, 9 декември /БТА/ Полицията потвърди смъртта на петима души при днешното изригване на вулкан на остров Уайт в северната част на Нова Зеландия, предадоха Асошиейтед прес и Франс прес. Осемнайсет души са ранени и им се оказва медицинска помощ. Някои от тях са с тежки изгаряния, съобщи заместник-комисар Джон Тимс. Той каза, че няма никаква информация за местонахождението и състоянието на група от най-малко 10 души, които се намирали на острова в момента на изригването. Спасени са 23-ма души, за някои от които се предполага, че са туристи от круизен кораб. Според Тимс при изригването на вулкана на острова е имало към 50 души. /ДИ/"/>
  </head>
  <body>
    <article>
      <h1>Потвърдена е смъртта на петима души при изригването на вулкана в Нова Зеландия</h1>
      <address>
        <time datetime="2019-12-09T11:22:00+00:00">09 Dec 2019, 11:22</time>
      </address>
      <p>Уелингтън, 9 декември /БТА/</p>
      <p>Полицията потвърди смъртта на петима души при днешното изригване на вулкан на остров Уайт в северната част на Нова Зеландия, предадоха Асошиейтед прес и Франс прес.</p>
      <p>Осемнайсет души са ранени и им се оказва медицинска помощ. Някои от тях са с тежки изгаряния, съобщи заместник-комисар Джон Тимс. Той каза, че няма никаква информация за местонахождението и състоянието на група от най-малко 10 души, които се намирали на острова в момента на изригването.</p>
      <p>Спасени са 23-ма души, за някои от които се предполага, че са туристи от круизен кораб. Според Тимс при изригването на вулкана на острова е имало към 50 души. /ДИ/</p>
      <p>
        <i>Източник: Уелингтън</i>
      </p>
    </article>
  </body>
</html>