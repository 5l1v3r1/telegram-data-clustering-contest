<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/621908,Biblioteka-UWM-znow-zaskakuje-Kolejna-nietypowa-choinka-juz-stoi-w-budynku.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-12-09T11:56:00+00:00"/>
    <meta property="og:title" content="Biblioteka UWM znów zaskakuje. Kolejna nietypowa choinka już stoi w budynku"/>
    <meta property="og:description" content="Uniwersyteccy bibliotekarze zdążyli nas już przyzwyczaić do tego, że ich pomysły są nietuzinkowe. Mikołajki to dla nich okazja, żeby pokazać światu kolejną odsłonę niezwykłej choinki. Tym razem pracownicy Biblioteki Uniwersyteckiej UWM w Olsztynie do stworzenia świątecznej ozdoby użyli... starych płyt."/>
  </head>
  <body>
    <article>
      <h1>Biblioteka UWM znów zaskakuje. Kolejna nietypowa choinka już stoi w budynku</h1>
      <address>
        <time datetime="2019-12-09T11:56:00+00:00">09 Dec 2019, 11:56</time>
      </address>
      <p>
        <b>Uniwersyteccy bibliotekarze zdążyli nas już przyzwyczaić do tego, że ich pomysły są nietuzinkowe. Mikołajki to dla nich okazja, żeby pokazać światu kolejną odsłonę niezwykłej choinki. Tym razem pracownicy Biblioteki Uniwersyteckiej UWM w Olsztynie do stworzenia świątecznej ozdoby użyli... starych płyt.</b>
      </p>
      <p>W holu na 1 piętrze stanęło, a raczej zawisło, mierzące 3,5 m „drzewko” z<br/>płyt CD. Cała konstrukcja składa się z metalowego stelażu, około 2000<br/>starych płyt CD i DVD (oraz jednej płyty winylowej) i 70 metrów rurek<br/>izolacyjnych.<br/><br/>- Jest to kolejna z serii niestandardowych drzewek, które stały się<br/>znakiem firmowym Biblioteki Uniwersyteckiej UWM. Począwszy od 2011, kiedy<br/>powstała choinka z książek, kolejne niezmiennie zaskakują publikę: z<br/>szuflad katalogowych, z kart katalogowych, origami, jubileuszowa na XX-lecie UWM. Do tego grona w tym roku dołącza choinka z płyt CD - relacjonuje Maciej Rynarzewski z Sekcji Promocji Biblioteki Uniwersyteckiej UWM w Olsztynie.</p>
      <figure>
        <img src="http://m.wm.pl/2019/12/n/choinka-uwm-3-596393.jpg"/>
      </figure>
      <figure>
        <img src="http://m.wm.pl/2019/12/n/chonika-uwm-2-596394.jpg"/>
      </figure>
      <p>Prace nad projektem trwały od końca wakacji, wymagały wielu godzin<br/>przygotowań, obliczeń i pracy na przygotowaniem wszystkich elementów, z<br/>których składa się konstrukcja. Należało przygotować prototyp, pomalować<br/>płyty w uniwersyteckie kolory, pociąć piankowe przekładki na<br/>kilkucentymetrowe fragmenty oraz zorganizować pracę podczas montażu.<br/><br/>- Efekt, jak zawsze, mogą państwo oglądać w Bibliotece Uniwersyteckiej UWM w<br/>Olsztynie na pierwszym piętrze (dziedziniec pod kopułą) - zaprasza Maciej Rynarzewski.<br/><br/>Źródło: mat. prasowe<br/><br/>Więcej informacji o naszym uniwersytecie: <a href="http://www.uwm.edu.pl/">&gt;&gt;&gt; kliknij tutaj</a>.</p>
      <figure>
        <img src="http://www.uwm.edu.pl/sites/default/files/uploads/logotypy-uwm/uwm_logo1.png"/>
      </figure>
      <related>
        <h4>Zobacz także:</h4>
        <a href="http://gazetaolsztynska.pl/402781,Pierwsza-na-swiecie-choinka-z-kart-katalogowych-stanela-w-Olsztynie.html"/>
      </related>
    </article>
  </body>
</html>