<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mobility/il-noleggio-a-lungo-termine-cresce-anche-in-italia-471368.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T11:30:01+00:00"/>
    <meta property="og:title" content="Il noleggio a lungo termine cresce anche in Italia"/>
    <meta property="og:description" content="Le vetture noleggiate sono in gran parte Euro 6, in controtendenza con il parco circolante nazionale"/>
  </head>
  <body>
    <article>
      <h1>Il noleggio a lungo termine cresce anche in Italia</h1>
      <h2>Le vetture noleggiate sono in gran parte Euro 6, in controtendenza con il parco circolante nazionale</h2>
      <address>
        <time datetime="2019-12-09T11:30:01+00:00">09 Dec 2019, 11:30</time>
      </address>
      <p><b>[Rassegna stampa]</b> Anche nel nostro Paese il noleggio a lungo termine cresce nei numeri. Ad analizzare il fenomeno, il presidente di Aniasa, l’associazione nazionale dell’autonoleggio .</p>
      <blockquote>
        <a href="https://www.formulapassion.it/automoto/mobility/fiat-500-e-citybee-conquistano-i-paesi-baltici-469897.html">Fiat 500 e CityBee conquistano i Paesi Baltici</a>
      </blockquote>
      <p>
        <i>In Italia il noleggio a lungo termine diventa sempre più popolare, con quasi un milione di contratti attivi alla prima metà del 2019. «Sempre più imprese e privati scelgono di abbandonare la proprietà e passare all’uso dei veicoli attraverso soluzioni di possesso alternative che confermano la propria vocazione di sostenibilità e sicurezza. Questo grazie a una flotta veicoli composta da diesel di ultima generazione che sono molto efficienti e da alimentazioni alternative che crescono costantemente» ha detto a La Stampa Massimiliano Archiapatti, presidente dell’Aniasa, associazione nazionale dell’autonoleggio, che poi ha sottolineato come tutte le auto noleggiate oggi in Italia siano Euro 6. Uno scenario idilliaco se paragonato a quello del parco circolante italiano, che in media ha superato i 13 anni di vita. </i>
        <i>Secondo uno studio condotto dall’Associazione, poi, le auto a noleggio oggi emettono meno della metà (se a benzina) e due terzi in meno (se diesel) di biossido di carbonio CO2, mentre le emissioni di ossido di azoto NOx sono addirittura dimezzate rispetto alla media del parco circolante. Inoltre, il particolato emesso dalle vetture diesel a noleggio è inferiore dell’85% rispetto a quelle del parco circolante, mentre gli idrocarburi incombusti sono inferiori del 70%. Osservando il dettaglio delle alimentazioni preferite nella prima metà dell’anno, si nota una drastica riduzione della quota del Diesel, che ha perso quasi dieci punti percentuali scendendo dal 75,5% al 66,2% del totale immatricolato. […]</i>
        <br/>
        <b>La Stampa</b>
      </p>
      <footer>RIPRODUZIONE RISERVATA</footer>
    </article>
  </body>
</html>