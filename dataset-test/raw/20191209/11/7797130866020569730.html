<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a550800/U-Ceskoj-u-oktobru-samo-2-2-odsto-nezaposlenih.html"/>
    <meta property="og:site_name" content="N1 Srbija"/>
    <meta property="article:published_time" content="2019-12-09T11:37:00+00:00"/>
    <meta property="og:title" content="U Češkoj u oktobru samo 2,2 odsto nezaposlenih"/>
    <meta property="og:description" content="Stopa nezaposlenosti u Češkoj je u oktobru 2019. godine iznosila 2,2 posto."/>
  </head>
  <body>
    <article>
      <h1>U Češkoj u oktobru samo 2,2 odsto nezaposlenih</h1>
      <address>
        <time datetime="2019-12-09T11:37:00+00:00">09 Dec 2019, 11:37</time>
      </address>
      <p>Stopa nezaposlenosti u Češkoj je u oktobru 2019. godine iznosila 2,2 posto.</p>
      <p>Prema podacima Češke agencije za statistiku (CZSO), stopa nezaposlenosti u toj zemlji je iznosila 2,2 posto, što je više za 0,1 posto u odnosu na isti period prošle godine.</p>
      <p>Stopa nezaposlenosti kod muškaraca je iznosila 1,8 posto, a kod žena 2,7 posto.</p>
      <p>Podaci Češke agencije za statistiku su takođe pokazali da je stopa zaposlenosti u oktobru 2019. godine iznosila 75,3 posto, što je više za 0,2 prosto u odnosu na isti period 2018. godine.</p>
      <p>Stopa nezaposlenosti u Češkoj je u drugom kvartalu 2019. godine iznosila rekordnih 1,9 posto, što je tada bila ujedno i jedna od najnižih stopa nezaposlenosti u Evropi.</p>
      <p>Prema podacima Agencije za statistiku Češke, prosečna neto plata trenutno iznosi 29.549 čeških kruna, odnosno 1.160 evra. Prosečna plata kod muškaraca je iznosila 31.909 kruna ili 1.249 evra, a kod žena 26.887 kruna ili 1.052 evra.</p>
      <p>Oko 80 posto zaposlenih u Češkoj trenutno prima plate u rasponu od 15.680 kruna, odnosno 613 eura, do 52.531 kruna ili 2.056 evra.</p>
    </article>
  </body>
</html>