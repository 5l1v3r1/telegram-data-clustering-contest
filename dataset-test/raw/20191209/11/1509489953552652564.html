<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/basket-league/story/657501/panathinaikos-opap-oi-filathloi-dialegoyn-tin-emfanisi-tis-neas-xronias"/>
    <meta property="og:site_name" content="OnSports"/>
    <meta property="article:published_time" content="2019-12-09T11:27:23+00:00"/>
    <meta property="og:title" content="Παναθηναϊκός ΟΠΑΠ: Οι φίλαθλοι διαλέγουν την εμφάνιση της νέας χρονιάς"/>
    <meta property="og:description" content="Νέα πρωτοποριακή κίνηση από την ΚΑΕ Παναθηναϊκός ΟΠΑΠ, λίγες μέρες πριν την αλλαγή του χρόνου."/>
  </head>
  <body>
    <article>
      <h1>Παναθηναϊκός ΟΠΑΠ: Οι φίλαθλοι διαλέγουν την εμφάνιση της νέας χρονιάς</h1>
      <address><time datetime="2019-12-09T11:27:23+00:00">09 Dec 2019, 11:27</time> by <a rel="author">Onsports Team</a></address>
      <p>Νέα πρωτοποριακή κίνηση από την ΚΑΕ Παναθηναϊκός ΟΠΑΠ, λίγες μέρες πριν την αλλαγή του χρόνου.</p>
      <p>Δεν σταματούν οι κινήσεις από… το μέλλον της ΚΑΕ Παναθηναϊκός ΟΠΑΠ, με τους «πράσινους» να δίνουν την ευκαιρία στους φίλους της ομάδας να επιλέξουν εκείνοι την εμφάνιση που θα φορά το «τριφύλλι» τη σεζόν 2020-2021!</p>
      <p>Μια πρωτοβουλία, που δείχνει πως ο Παναθηναϊκός ΟΠΑΠ βρίσκεται… χιλιόμετρα μακριά όσον αφορά τις κινήσεις του, στο χώρο του marketing και την αλληλεπίδραση που υπάρχει με τους οπαδούς της ομάδας.</p>
      <p>
        <b>Αναλυτικά η ανακοίνωση:</b>
      </p>
      <p>
        <i>Η <b>ΚΑΕ Παναθηναϊκός ΟΠΑΠ</b> πρωτοπορεί για ακόμα μία φορά αποδεικνύοντας πως σέβεται και εκτιμά απεριόριστα την άποψη των φιλάθλων της. Γι’ αυτό τους δίνει την ευκαιρία να επιλέξουν εκείνοι, με τη δική τους ψήφο, την επίσημη εμφάνιση της ομάδας μας για την επόμενη αγωνιστική περίοδο.</i>
      </p>
      <p>
        <i>Ψηφίστε μέχρι την Κυριακή 15/12 ποια από τις οκτώ προτεινόμενες εμφανίσεις θέλετε να φορά ο <b>Παναθηναϊκός ΟΠΑΠ</b> τη σεζόν 2020-2021 στο poll που θα βρείτε στην πλαϊνή μπάρα της επίσημης ιστοσελίδας μας <a href="https://paobc.gr/page.ashx?pid=1"><b>paobc</b><b>.</b><b>gr</b><b>.</b></a></i>
      </p>
      <p>
        <i>
          <b>You PICK, we ROLL</b>
        </i>
      </p>
    </article>
  </body>
</html>