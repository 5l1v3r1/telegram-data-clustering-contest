<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rynekzdrowia.pl/Polityka-zdrowotna/Porozumienie-Chirurgow-podpisalo-swoj-manifest,200807,14.html"/>
    <meta property="og:site_name" content="www.rynekzdrowia.pl"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="Porozumienie Chirurgów podpisało swój manifest"/>
    <meta property="og:description" content="Nowo powstałe Porozumienie Chirurgów, którego współzałożycielem jest między innymi dr Krzysztof Hałabuz, rezydent chirurgii ogólnej i współzałożyciel Porozumienia Rezydentów OZZL, podpisało swój manifest, w którym zabiega o dostęp do stołu operacyjnego, wyższe stawki i możliwość bezpłatnych szkoleń w centrach symulacji."/>
  </head>
  <body>
    <article>
      <h1>Porozumienie Chirurgów podpisało swój manifest</h1>
      <address><time datetime="2019-12-09T11:30:00+00:00">09 Dec 2019, 11:30</time> by <a rel="author">Dziennik Rzeczpospolita/Rynek Zdrowia</a></address>
      <p>
        <b>Nowo powstałe Porozumienie Chirurgów, którego współzałożycielem jest między innymi dr Krzysztof Hałabuz, rezydent chirurgii ogólnej i współzałożyciel Porozumienia Rezydentów OZZL, podpisało swój manifest, w którym zabiega o dostęp do stołu operacyjnego, wyższe stawki i możliwość bezpłatnych szkoleń w centrach symulacji.</b>
      </p>
      <p>''Średni wiek chirurga rok temu wynosił 58,5 roku, a łączna liczba chirurgów ogólnych w Polsce wynosi ok. 9 tys., co w sytuacjach kryzysowych stwarza bezpośrednie zagrożenie dla życia i zdrowia obywateli" - piszą w manifeście założycie Porozumienia Chirurgów.</p>
      <p>Domagają się w nim zdecydowanego podniesienia wynagrodzeń dla chirurgów ogólnych według siatki płac rekomendowanej przez Ogólnopolski Związek Zawodowy Lekarzy (OZZL), dodatkowego wynagrodzenia dla kierowników specjalizacji (ma to poprawić nadzór nad indywidualnym kształceniem przyszłych chirurgów) oraz weryfikacji wykonywanych niezbędnych procedur potrzebnych do ukończenia specjalizacji.</p>
      <p>Pozostałe trzy z sześciu postulatów to: tworzenie nowych centrów symulacji, w których przyszli chirurdzy mogliby bezpłatnie pogłębiać umiejętności m.in. w laparoskopii oraz pracy w zespołach szybkiego reagowania, poprawa współpracy na linii konsultanci (krajowi i wojewódzcy) i chirurdzy - Centrum Medyczne Kształcenia Podyplomowego oraz wprowadzenie systemu konsultanckiego w specjalizacjach zabiegowych.</p>
      <p>Więcej:<a href="https://www.rp.pl/Lekarze-i-pielegniarki/312089937-Porozumienie-Chirurgow-podpisalo-manifest.html"> rp.pl</a></p>
    </article>
  </body>
</html>