<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/katy-perry-orlando-bloom-rimandano-matrimonio/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T11:36:55+00:00"/>
    <meta property="og:title" content="Katy Perry e Orlando Bloom rimandano il matrimonio: ecco che accade"/>
    <meta property="og:description" content="Secondo fonti vicine alla coppia, pare che Katy Perry e Orlando Bloom abbiano deciso di rimandare il matrimonio. Ecco cosa sta accadendo."/>
  </head>
  <body>
    <article>
      <h1>Katy Perry e Orlando Bloom rimandano il matrimonio: ecco che accade</h1>
      <address><time datetime="2019-12-09T11:36:55+00:00">09 Dec 2019, 11:36</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Secondo fonti vicine alla coppia, pare che Katy Perry e Orlando Bloom abbiano deciso di rimandare il matrimonio, previsto per queste settimane</h3>
      <p>Solo lo scorso San Valentino, a sorpresa, <b>Katy Perry</b> <a href="https://www.novella2000.it/katy-perry-orlando-bloom-sposano-nozze/">ha svelato sui social di aver ricevuto una proposta di nozze dal suo compagno</a> <b>Orlando Bloom</b>, e di aver dato all’attore una risposta affermativa. Da quel momento i fan hanno atteso con ansia l’arrivo del grande giorno delle due celebrità, e nel corso del tempo numerose sono state le speculazioni in merito. Tuttavia solo qualche settimana fa <a href="https://www.novella2000.it/katy-perry-orlando-bloom-sposano-natale-matrimonio/">era stato svelato che la cantante e il suo fidanzato avessero deciso di celebrare l’unione durante le festività natalizie</a>, e sembrava che tutto fosse ufficiale. Adesso, però, arriva un nuovo aggiornamento in merito, che fa preoccupare il web. <b>Katy</b> e <b>Orlando</b> avrebbero infatti deciso di <b>rimandare</b> il <b>matrimonio</b> a data da definirsi. Ciò nonostante pare che tra i due non ci sia alcuna crisi in corso, e che tutto vada a gonfie vele. Scopriamo dunque cosa sta accadendo.</p>
      <p>Dopo essersi conosciuti nel 2016, <b>Katy Perry</b> e <b>Orlando Bloom</b> hanno iniziato una chiacchierata relazione, che ha attirato l’attenzione del web. Ad un tratto, però, è arrivata la prima battuta d’arresto. Nel 2017, infatti, <a href="https://www.instagram.com/katyperry/?hl=it">la cantante</a> e l’attore si sono separati, facendo intendere di aver messo un punto al loro amore. Tuttavia qualche mese dopo, inaspettatamente, c’è stato un ritorno di fiamma, e da allora la coppia non si è più separata. Lo scorso febbraio, così, in occasione di San Valentino, <b>Bloom</b> ha fatto una bellissima proposta di <b>matrimonio</b> alla <b>Perry</b>, che non ha potuto fare altro che accettare. I due hanno così iniziato i preparativi di nozze, pur non essendoci, ancora, apparentemente, una data ufficiale.</p>
      <p>Nonostante sembrasse infatti che <b>Katy Perry</b> e <b>Orlando Bloom</b> volessero sposarsi a Natale, adesso pare che le cose siano ad un tratto cambiate. Secondo fonti vicine alla coppia, sembrerebbe che la cantante e l’attore abbiano <b>rimandato</b> il <b>matrimonio</b>, e che al momento non è ben chiaro cosa potrebbe accadere. Ma leggiamo cosa è stato riportato.</p>
      <h3>Una fonte vicina alla coppia, fa sapere che Katy Perry e Orlando Bloom hanno rimandato il matrimonio</h3>
      <p>A seguito della proposta di <b>matrimonio</b>, in molti si sono chiesti quando <b>Katy Perry</b> e <b>Orlando Bloom</b> avrebbe celebrato le nozze. Tanti i gossip su dove si sarebbe celebrata la loro unione, e sembrava, almeno inizialmente, che i due avessero optato per Disneyland, nel castello di Cenerentola. A seguito è stato poi annunciato che la coppia volesse una cerimonia intima, in un luogo non specificato. Infine, sembrava certo che <b>Katy</b> e <b>Orlando</b> si sarebbero sposati durante il periodo natalizio. Adesso, però, una fonte vicina alla coppia svela a <i>E! News</i> che la <b>Perry</b> e <b>Orlando</b> avrebbero deciso di <b>rimandare</b> il <b>matrimonio</b>. Tuttavia la causa di tale scelta non sarebbe addossabile ad una crisi, ma bensì ad un motivo puramente organizzativo. Questo quello che viene riportato:</p>
      <blockquote>“È vero, all’inizio volevano sposarsi rapidamente, ma poi hanno capito che era impossibile programmare tutto in tempi stretti. Hanno completato la lista degli invitati e deciso la maggior parte dei dettagli, sperano quindi di convolare a nozze il prima possibile. Il motivo dello slittamento? Katy ha gradi idee su dove e come celebrare il suo matrimonio. Va tutto bene, non ci sono altri motivi dietro allo slittamento delle nozze”</blockquote>
      <p>Sembrerebbe dunque che tutto continui a funzionare alla grande tra <b>Katy Perry</b> e <b>Orlando Bloom</b>, e che il <b>matrimonio</b>, nonostante sia stato <b>rimandato</b>, si celebrerà nei prossimi mesi. Non resta che attendere, dunque, di scoprire quando avverranno le nozze, e nel mentre fare tanti auguri a <b>Katy</b> e a <b>Orlando</b>.</p>
      <related>
        <a href="https://www.novella2000.it/filippa-lagerback-depressione-daniele-bossari/"/>
        <a href="https://www.novella2000.it/beatrice-valli-gravidanza-rimanda-nozze-motivo/"/>
        <a href="https://www.novella2000.it/barbara-durso-conferma-ritorno-grande-fratello-17/"/>
      </related>
    </article>
  </body>
</html>