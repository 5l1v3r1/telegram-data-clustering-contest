<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemzetkozi-foci/vilag-foci/doppingbotrany-kizartak-oroszorszagot-a-foci-vb-rol-is"/>
    <meta property="og:site_name" content="csakfoci.hu"/>
    <meta property="article:published_time" content="2019-12-09T11:31:14+00:00"/>
    <meta property="og:title" content="Doppingbotrány: Kizárták Oroszországot a foci-vb-ről is!"/>
    <meta property="og:description" content="A Nemzetközi Doppingellenes Ügynökség (WADA) laboratóriumi eredmények manipulálása miatt tiltotta el az oroszokat az olimpiai és világbajnoki részvételtől."/>
  </head>
  <body>
    <article>
      <h1>Doppingbotrány: Kizárták Oroszországot a foci-vb-ről is!</h1>
      <address><time datetime="2019-12-09T11:31:14+00:00">09 Dec 2019, 11:31</time> by <a rel="author">csakfoci.hu</a></address>
      <p>
        <b>
          <b>A Nemzetközi Doppingellenes Ügynökség (WADA) laboratóriumi eredmények manipulálása miatt tiltotta el az oroszokat az olimpiai és világbajnoki részvételtől.</b>
        </b>
      </p>
      <p>A WADA végrehajtó bizottsága egyhangú döntést hozott hétfőn, mivel bizonyítottnak látta, hogy a moszkvai laborban hamis bizonyítékokat iktattak, illetve pozitív eredményeket semmisítettek meg, amelyek segítségével leleplezhetőek lettek volna a csalások.</p>
      <blockquote>
        <b>A döntés által többek között a jövő évi tokiói olimpián, illetve a 2022-es katari labdarúgó-vb-n sem szerepelhetnek orosz színekben sportolók. Ugyanakkor azok, akik bizonyítani tudják, hogy tisztán készülnek, semlegesként ott lehetnek a nagy versenyeken.</b>
      </blockquote>
      <p>A döntés ellen az Orosz Doppingellenes Ügynökség (RUSADA) 21 napon belül fellebbezhet, és amennyiben így tesz, az ügyben a nemzetközi Sportdöntőbíróság (CAS) hozza meg a végső határozatot. (MTI)</p>
    </article>
  </body>
</html>