<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818152"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T11:21:00+00:00"/>
    <meta property="og:title" content="Янтра 2019 (Габрово) със силен ход по пътя към професионалния футбол"/>
    <meta property="og:description" content="Милен Николов е новият изпълнителен директор на ОФК Янтра (Габрово) 2019. 30-годишният специалист, на когото Управителния съвет гласува пълно ..."/>
  </head>
  <body>
    <article>
      <h1>Янтра 2019 (Габрово) със силен ход по пътя към професионалния футбол</h1>
      <address><time datetime="2019-12-09T11:21:00+00:00">09 Dec 2019, 11:21</time> by <a rel="author">SPORTAL.BG</a></address>
      <p>Милен Николов е новият изпълнителен директор на ОФК Янтра (Габрово) 2019. 30-годишният специалист, на когото Управителния съвет гласува пълно доверие, ще има за цел да подобри организацията в клуба и изгради неговата стройна и устойчива структура. Николов ще встъпи официално в длъжност следващия понеделник, 16 декември.<br/><br/>През последните малко повече от три години новият изпълнителен директор на ОФК Янтра 2019 заемаше длъжността „пресдиректор“ в елитния Витоша (Бистрица), като същевременно се занимаваше и с част от организацията в клуба. <br/><br/>Николов притежава бакалавърска степен по „Журналистика“ от СУ „Св. Климент Охридски“ и магистърска степен по „Спортен мениджмънт“ от НСА „Васил Левски“. От 2016 година е съосновател и партньор в Сдружение „Бъдеще чрез спорт“, с което организира редица футболни кампове и турнири, както и треньорски семинари у нас.</p>
    </article>
  </body>
</html>