<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/android-auto-dice-addio-agli-smartphone-ecco-tutte-le-novita-637530"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T11:50:40+00:00"/>
    <meta property="og:title" content="Android Auto dice addio agli Smartphone: ecco tutte le novità"/>
    <meta property="og:description" content="Una nuova versione di Android Auto sembra annunciare un’imminente dismissione dell’app per Smartphone. Scopriamo di seguito i dettagli."/>
  </head>
  <body>
    <article>
      <h1>Android Auto dice addio agli Smartphone: ecco tutte le novità</h1>
      <h2>Una nuova versione di Android Auto sembra annunciare un’imminente dismissione dell’app per Smartphone. Scopriamo di seguito i dettagli.</h2>
      <address><time datetime="2019-12-09T11:50:40+00:00">09 Dec 2019, 11:50</time> by <a rel="author">Alessandro Caperchio</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/09/android-auto.jpg"/>
      </figure>
      <p>Sono trascorsi ormai poco piu di 5 anni dal lancio mondiale di <b>Android Auto </b>e, in così poco tempo, quest’ultimo è diventato praticamente indispensabile per milioni di persone in tutto il mondo. Sviluppato dal colosso della Mountain View per <b>minimizzare l’utilizzo dello Smartphone mentre si è alla guida </b>ad oggi Android Auto rappresenta il principale <b>sistema operativo per automobili</b> grazie alla sua efficienza e alla sua compatibilità con i servizi <a href="https://www.tecnoandroid.it/2019/12/08/google-scopriamo-come-visualizzare-gli-animali-in-realta-aumentata-637194">Google</a>.</p>
      <p>Recentemente quest’ultimo ha raggiunto la <b>versione 4.6 </b>che, di fatto, ha praticamente reinventato l’intero sistema. L’update, infatti, ha introdotto un <b>restyling grafico</b> senza precedenti il quale ha praticamente cambiato ogni cosa come ad esempio i colori, il menù, la disposizione dei pulsanti e tanto altro ancora. </p>
      <p>Nonostante sia praticamente cambiato tutto, <b>purtroppo i nostri Smartphone continuano ad essere necessari </b>per completare alcune azioni all’interno del sistema. Scopriamo quindi di seguito cosa succederà nei prossimi aggiornamenti.</p>
      <h3>Android Auto: ecco cosa ci aspetta in futuro</h3>
      <p>Come accennato poco sopra, <b>Android Auto</b> nasce nel 2014 con il solo obiettivo di rendere nullo l’utilizzo del cellulare al volante. Nonostante ciò, però, dopo decine e decine di aggiornamenti i dispositivi mobili continuano ad essere necessari per effettuare alcune operazioni e per accedere al sistema. A tal proposito, quindi, <b>gli sviluppatori di </b><a href="https://9to5google.com/2019/08/29/android-auto-4-6-kill-phone-ui-assistant-driving-mode/"><b>9to5Google </b></a> hanno effettuato operazioni di data mining all’interno dell’app di Google ed <b>hanno scovato dei messaggi che sembrano annunciare un imminente eliminazione dell’app.</b> Ecco di seguito il testo trovato all’interno del codice:</p>
      <p><i>“Android Auto è ora disponibile solo per i display delle automobili. Sul tuo smartphone prova invece la modalità di guida offerta dall’Assistente di Google”</i> e ancora<i> “La modalità guida di Google Assistant sostituirà Auto per i telefoni dopo %s. Provala subito”</i></p>
    </article>
  </body>
</html>