<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907146/totale-dominantie-van-club-brugge-zijn-voor-enkele-jaren-vertrokken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T11:44:00+00:00"/>
    <meta property="og:title" content="Vrees voor saaie JPL: 'Club Brugge kan voor jaren vertrokken zijn'"/>
    <meta property="og:description" content="Club Brugge kon zaterdag niet overtuigen tegen STVV, maar wist toch opnieuw te winnen. Het heeft inmiddels al zeven punten voorsprong op eerste achtervolger KAA Gent, met een wedstrijd minder gespeeld. Is de nieuwe kampioen al bekend?"/>
  </head>
  <body>
    <article>
      <h1>Vrees voor saaie JPL: 'Club Brugge kan voor jaren vertrokken zijn'</h1>
      <address>
        <time datetime="2019-12-09T11:44:00+00:00">09 Dec 2019, 11:44</time>
      </address>
      <p>
        <b>Club Brugge kon zaterdag niet overtuigen tegen STVV, maar wist toch opnieuw te winnen. Het heeft inmiddels al zeven punten voorsprong op eerste achtervolger KAA Gent, met een wedstrijd minder gespeeld. Is de nieuwe kampioen al bekend?</b>
      </p>
      <p>Volgens Wilfried Van Moer bestaat er geen twijfel over dat Club Brugge dit seizoen de titel gaat pakken. "Club heeft de breedste kern, zeker op offensief vlak", klinkt het in <i>Het Belang van Limburg</i>. "Ik zie niet wie hen iets in de weg gaat leggen in de titelstrijd", geeft hij aan.</p>
      <p>De ex-Rode Duivel geeft aan dat ze bij Club Brugge zelfs mogen dromen van een totale dominantie van de Belgische competitie. "Ze zouden wel eens voor enkele jaren kunnen vertrokken zijn, Club Brugge is veruit de best gerunde club van het land. Ik vrees dat de kloof met de rest alleen maar groter wordt. Dat gaat de spankracht van onze competitie geen goed doen", besluit hij.</p>
    </article>
  </body>
</html>