<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/komitet-molodi-ta-sportu-pidtrymav-zakonoproyekt-yakym-ukrayintsiv-vikom-do-27-rokiv-zvilnyat-vid-podatkiv/"/>
    <meta property="og:site_name" content="Рубрика"/>
    <meta property="article:published_time" content="2019-12-09T11:38:26+00:00"/>
    <meta property="og:title" content="Комітет молоді та спорту підтримав законопроєкт, яким українців віком до 27 років звільнять від податків"/>
    <meta property="og:description" content="Комітет з питань молоді та спорту підтримав законопроєкт щодо сприяння працевлаштуванню молоді та внутрішньо переміщених осіб. Про це повідомляються на сайті Верховної Ради. Зазначимо, що цей законопроєкт парламент ще не розглядав. Наразі відбувається лише його обговорення у комітетах. Серед іншого, законопроєктом планують звільнити від податку на доходи фізичних осіб (ПДФО) людей, які не досягли віку […]"/>
  </head>
  <body>
    <article>
      <h1>Комітет молоді та спорту підтримав законопроєкт, яким українців віком до 27 років звільнять від податків</h1>
      <address><time datetime="2019-12-09T11:38:26+00:00">09 Dec 2019, 11:38</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/young-people-collection_459-159-e1565677485482-860x580-c-1.jpg"/>
      </figure>
      <p>
        <b>
          <b>Комітет з питань молоді та спорту підтримав законопроєкт щодо сприяння працевлаштуванню молоді та внутрішньо переміщених осіб.</b>
        </b>
      </p>
      <p>Про це повідомляються на<a href="https://iportal.rada.gov.ua/news/Novyny/185701.html"> сайті</a> Верховної Ради.</p>
      <p>Зазначимо, що цей законопроєкт парламент ще не розглядав. Наразі відбувається лише його обговорення у комітетах.</p>
      <p>Серед іншого, законопроєктом планують звільнити від податку на доходи фізичних осіб (ПДФО) людей, які не досягли віку у 27 років. Крім цього автори законопроєкту пропонують звільнити від податку на прибуток ті підприємства, де більшість працівників — молодь до 27 років або внутрішньо переміщені особи.</p>
      <p>“Під час обговорення члени комітету зазначили, що ухвалення законопроєкту буде стимулювати роботодавців приймати на роботу молодь та сприятиме збільшенню зайнятості молоді. Крім того, молодь буде зацікавлена працювати в Україні, а не виїжджати на заробітки за межі України”, — повідомили у Верховній Раді.</p>
      <p>Водночас депутати зазначили, що під час розгляду законопроєкту потрібно все ж врахувати певні обмеження. Зокрема, на думку парламентарів, потрібно обмежити максимальний розмір доходу людини, який можна звільнити від оподаткування.</p>
      <p>Аналогічний законопроєкт у Раді зареєстрували 11 жовтня. Водночас парламентський комітет підтримав альтернативний законопроєкт, авторкою якого є депутатка “ОПЖЗ” Наталія Королевська.</p>
      <p>Подібні пільги для молоді вже діють у Польщі.</p>
      <related>
        <h4>Читайте також</h4>
        <a href="https://rubryka.com/2019/12/09/razumkov-kazhe-shho-reforma-detsentralizatsiyi-bude-zavershena-najblyzhchym-chasom/"/>
      </related>
    </article>
  </body>
</html>