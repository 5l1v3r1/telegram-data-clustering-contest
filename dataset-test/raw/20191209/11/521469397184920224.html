<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468933/%D8%B9%D8%AF%D9%85-%D8%A7%D8%AD%D8%B1%D8%A7%D8%B2-%D9%87%D9%88%DB%8C%D8%AA-%D8%AF%D9%84%DB%8C%D9%84-%D8%B9%D8%AF%D9%85-%D8%AA%D8%AF%D9%81%DB%8C%D9%86-%D8%AC%D8%B3%D8%AF-%D9%BE%DB%8C%D8%B1%D8%B2%D9%86-%D8%A7%DB%8C%D9%84%D8%A7%D9%85%DB%8C"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T11:58:20+00:00"/>
    <meta property="og:title" content="عدم احراز هویت دلیل عدم تدفین جسد پیرزن ایلامی"/>
    <meta property="og:description" content="خبری مبنی بر تدفین نشدن پیرزنی در ایلام به دلیل عدم پرداخت هزینه‌های شهرداری در رسانه‌های استانی منتشر شد که به گفته مسئولان شهرداری دلیل عدم دفن این میت عدم احراز هویت آن بود و باید اقدامات قانونی برای احراز هویت انجام می‌شد تا پس از آن میت دفن شود و این‌که عدم دفن این متوفی به دلیل پرداخت نشدن هزینه‌های شهرداری انجام شده صحت ندارد."/>
  </head>
  <body>
    <article>
      <h1>عدم احراز هویت دلیل عدم تدفین جسد پیرزن ایلامی</h1>
      <h2>خبری مبنی بر تدفین نشدن پیرزنی در ایلام به دلیل عدم پرداخت هزینه‌های شهرداری در رسانه‌های استانی منتشر شد که به گفته مسئولان شهرداری دلیل عدم دفن این میت عدم احراز هویت آن بود و باید اقدامات قانونی برای احراز هویت انجام می‌شد تا پس از آن میت دفن شود و این‌که عدم دفن این متوفی به دلیل پرداخت نشدن هزینه‌های شهرداری انجام شده صحت ندارد.</h2>
      <address>
        <time datetime="2019-12-09T11:58:20+00:00">09 Dec 2019, 11:58</time>
      </address>
      <p>به گزارش همشهری آنلاین به نقل از فارس،  بر اساس گفته روابط عمومی شهرداری <a href="https://www.hamshahrionline.ir/photo/38633/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%D8%A7%DB%8C%D9%84%D8%A7%D9%85">ایلام</a>، متوفی، روز پنجشنبه فوت شده و روز یکشنبه حکم مجهول الهویه بودن این میت از سوی مراجع قضایی صادر شده، سپس نامه مرجع قضایی به شهرداری ابلاغ شده که پس از طی مراحل قانونی و صورت‌جلسه دفن این متوفی با حضور شهرداری، مراجع قضایی امروز انجام شده است.</p>
      <p>مسئول روابط عمومی شهرداری ایلام گفت: این سازمان موظف است افراد مجهول الهویه و بی‌بضاعت را پس از طی مراحل قانونی به صورت رایگان دفن کند.</p>
      <p>یکی از کارکنان خانه سالمندان نیز با تایید این گفته‌ها به خبرنگار فارس در ایلام، گفت: متوفی چندین سال است که بدون هویت در سرای سالمندان بوده و به دلیل نابینا و ناشنوا بودن هیچ اطلاعی از این متوفی در دست نبوده است و طی روزهای اخیر فوت شده است که امور دفن به دلیل عدم احراز هویت با مشکل مواجه شد.</p>
    </article>
  </body>
</html>