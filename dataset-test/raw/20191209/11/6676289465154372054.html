<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/camion-armata-tun-suspendat-pod-330169.html"/>
    <meta property="og:site_name" content="Observator"/>
    <meta property="article:published_time" content="2019-12-09T11:52:00+00:00"/>
    <meta property="og:title" content="Şoferul unui camion militar care transporta un tun a rămas suspendat pe un pod, la ieşirea din Dej (Video)"/>
    <meta property="og:description" content="Şoferul unui camion militar a pierdut controlul volanului, pe şoseaua de la ieşirea din Dej spre Bistriţa, a rupt balustrada unui pod şi a rămas pe jumătate suspendat în afara podului."/>
  </head>
  <body>
    <article>
      <h1>Şoferul unui camion militar care transporta un tun a rămas suspendat pe un pod, la ieşirea din Dej (Video)</h1>
      <address><time datetime="2019-12-09T11:52:00+00:00">09 Dec 2019, 11:52</time> by <a rel="author">Cristian Ionescu</a></address>
      <p>
        <b>
          <b>Şoferul unui camion militar a pierdut controlul volanului, pe şoseaua de la ieşirea din Dej spre Bistriţa, a rupt balustrada unui pod şi a rămas pe jumătate suspendat în afara podului.</b>
        </b>
      </p>
      <p>Tunul pe care îl tracta a intrat în derapaj şi a destabilizat camionul, care a lovit apoi balustrada podului.</p>
      <h3>Un camion care tracta un tun a rămas suspendat pe pod</h3>
      <p>Şoferul unui camion militar a fost transportat la spital, după ce a pierdut controlul volanului şi a lovit balustrada unui pod, după care a rămas suspendat pe jumătate, în afara podului.</p>
      <p><i>"Am fost solicitați să intervenim cu o autospecială cu modul de descarcerare, alături de un echipaj SAJ, în urma unui eveniment rutier în care a fost implicat un ansamblu camion - atelaj militar, care s-a produs pe podul de la ieșirea din municipiul Dej spre Bistrița, în jurul orei 10.30.<br/>A fost consultat un militar din camionul implicat în eveniment de către echipajul SAJ și a fost transportat pentru investigații suplimentare la spital"</i>, informează autorităţile.</p>
      <p>Din primele informaţii, camionul a intrat în derapaj din cauza tunului pe care îl tracta.</p>
    </article>
  </body>
</html>