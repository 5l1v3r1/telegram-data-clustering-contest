<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/natale-castelvetere-programma.html"/>
    <meta property="og:site_name" content="AvellinoToday"/>
    <meta property="article:published_time" content="2019-12-09T11:28:00+00:00"/>
    <meta property="og:title" content="Natale a Castelvetere: il programma"/>
    <meta property="og:description" content="Dopo il weekend che ha visto il taglio del nastro di Natale a Castelvetere gli eventi riprenderanno il 13 Dicembre, con il workshop “L’inclusione attraverso il cinema” rivolto ai bambini e alle famiglie a cura di Laceno d’oro e dell’associazione Materia. La giornata del 20 dicembre vedrà protagonista l’associazione sportiva degli “Arcieri del Vecchio Castello”, che da 20 anni ha fatto conoscere la piccola realtà di Castelvetere sul Calore in tutto il mondo a suon di successi di prestigio nazionale ed internazionale e che intratterrà gli ospiti prima con il “Tombolarco”, una tombola a premi e poi con “20 anni di centri”, una cerimonia di premiazione al merito sportivo."/>
  </head>
  <body>
    <article>
      <h1>Natale a Castelvetere: il programma</h1>
      <address><time datetime="2019-12-09T11:28:00+00:00">09 Dec 2019, 11:28</time> by <a rel="author">Redazione</a></address>
      <ul>
        <li><b>Dove</b> <br/>Castelvetere sul Calore</li>
        <li><b>Quando</b> <br/>Dal 13/12/2019 al 05/01/2020</li>
        <li><b>Altre Informazioni</b> <br/>Tema<br/><a href="http://www.avellinotoday.it/eventi/tema/natale/">Natale</a></li>
      </ul>
      <p>Dopo il weekend che ha visto il taglio del nastro di Natale a Castelvetere gli eventi riprenderanno il 13 Dicembre, con il workshop “L’inclusione attraverso il cinema” rivolto ai bambini e alle famiglie a cura di Laceno d’oro e dell’associazione Materia. La giornata del 20 dicembre vedrà protagonista l’associazione sportiva degli “Arcieri del Vecchio Castello”, che da 20 anni ha fatto conoscere la piccola realtà di Castelvetere sul Calore in tutto il mondo a suon di successi di prestigio nazionale ed internazionale e che intratterrà gli ospiti prima con il “Tombolarco”, una tombola a premi e poi con “20 anni di centri”, una cerimonia di premiazione al merito sportivo.</p>
      <p>Il weekend del 21 e 22 Dicembre sarà dedicato al volontariato e ai bambini, grazie all’impegno dell’associazione “Il Sorriso di Daniel” nella “Maratona Telethon” e a quello della Pro Loco con il ‘suo’ “Arriva Babbo Natale” che consegnerà i doni ai piccoli della comunità. Il 27 dicembre si esibiranno i giovani musicisti di Castelvetere sul Calore nell’evento “Note d’Inverno”, giunto alla seconda edizione e a cura dell’Amministrazione Comunale. Il 28 dicembre è previsto un momento di convivialità e di aggregazione a cura della Pro Loco con la tombolata "Passiamola insieme", mentre il 4 gennaio i ragazzi dell’Associazione La Ripa andranno in scena con lo Spettacolo Teatrale “Il fantasma di Canterville”. Le festività volgeranno al termine il 5 gennaio con il laboratorio ludico creativo “La ricetta della Befana” a cura dell’associazione “Il sorriso di Daniel”.</p>
    </article>
  </body>
</html>