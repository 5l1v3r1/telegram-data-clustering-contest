<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rynekzdrowia.pl/Uslugi-medyczne/Epidemia-odry-na-Samoa-Nowa-Zelandia-wysyla-trumny-dla-dzieci,200805,8.html"/>
    <meta property="og:site_name" content="www.rynekzdrowia.pl"/>
    <meta property="article:published_time" content="2019-12-09T11:10:00+00:00"/>
    <meta property="og:title" content="Epidemia odry na Samoa, Nowa Zelandia wysyła trumny dla dzieci"/>
    <meta property="og:description" content="Ochotnicy z nowozelandzkiego miasta Rotorua przygotowują ok. 20 białych trumien dla dzieci, które zostaną wysłane na Samoa. Samoa boryka się obecnie z epidemią odry, w wyniku której zmarło już 70 osób - w większości dzieci poniżej czwartego roku życia."/>
  </head>
  <body>
    <article>
      <h1>Epidemia odry na Samoa, Nowa Zelandia wysyła trumny dla dzieci</h1>
      <address><time datetime="2019-12-09T11:10:00+00:00">09 Dec 2019, 11:10</time> by <a rel="author">Dziennik Rzeczpospolita/Rynek Zdrowia</a></address>
      <p>
        <b>Ochotnicy z nowozelandzkiego miasta Rotorua przygotowują ok. 20 białych trumien dla dzieci, które zostaną wysłane na Samoa. Samoa boryka się obecnie z epidemią odry, w wyniku której zmarło już 70 osób - w większości dzieci poniżej czwartego roku życia.</b>
      </p>
      <p>Spośród 70 ofiar odry na Samoa, 61 to dzieci mające mniej niż cztery lata - podały władze wyspiarskiego kraju. Odra przybyła na Samoa prawdopodobnie z Nowej Zelandii, gdzie w 2019 roku odnotowano zachorowania na odrę w Auckland.</p>
      <p>Spośród 200 tys. mieszkańców Samoa na odrę w ostatnich tygodniach zachorowało 4700. Samoa miała jeden z najniższych poziomów wyszczepialności przeciwko odrze w regionie. Po wybuchu epidemii rząd Samoa rozpoczął masową akcję szczepień przeciwko odrze. Obecnie zaszczepionych ma być już 90 proc. mieszkańców wyspy.</p>
      <p>Więcej: rp.pl</p>
    </article>
  </body>
</html>