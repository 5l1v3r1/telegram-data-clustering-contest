<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/windows_10_mobile_od_sutra_prestaje_da_dobija_podrsku-82315"/>
    <meta property="og:site_name" content="Benchmark"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="Windows 10 Mobile od sutra prestaje da dobija podršku"/>
    <meta property="og:description" content="Za Microsoft će 10. decembar predstavljati kraj jedne ere, kada svi Windows 10 Mobile uređaji budu prestali da dobijaju podršku"/>
  </head>
  <body>
    <article>
      <h1>Windows 10 Mobile od sutra prestaje da dobija podršku</h1>
      <address>
        <time datetime="2019-12-09T11:30:00+00:00">09 Dec 2019, 11:30</time>
      </address>
      <figure>
        <img src="https://www.benchmark.rs/assets/img/news/main/075a490a41f620dffe50c52892be6d6a.jpg"/>
      </figure>
      <p>Za <a href="https://www.benchmark.rs/tag/microsoft-43"><b>Microsoft</b></a> će 10. decembar predstavljati kraj jedne ere, kada svi <a href="https://www.benchmark.rs/tag/windows_10_mobile-19783"><b>Windows 10 Mobile</b></a> uređaji (bilo da su u pitanju poslovni ili potrošački) budu prestali da dobijaju podršku. Nakon potpunog odbacivanja Windows Phone i Windows 10 Mobile platformi, Microsoft će konačno moći da se posveti narednoj strategiji za mobilne uređaje, koja se trenutno fokusira na kreiranju Fluent dizajna.<br/><br/>Windows 10 Mobile i Windows Phone 8 platforme su u svoje vreme bile jedinstvene i drugačije, a obećavale su trećeg bitnog igrača na polju operativnih sistema za mobilne uređaje (uz Android i iOS). Nažalost, Microsoft i kompanijini partneri nisu uspeli da obećanja pretvore u konstruktivna rešenja i platforme nisu opstale.<br/><br/>Microsoft, međutim, ne odustaje od kreiranja niše u mobilnom tržištu. Najnoviji kompanijini poduhvati se zasnivaju na ohrabrivanju developera Android aplikacija da redizajniraju svoj softver korišćenjem kompanijinog Fluent dizajna, kao i drugih API-ja. Ovo se posebno odnosi na rešenja koja bi mogla da funkcionišu na uređajima sa dva ekrana, kao što je Surface Duo.</p>
      <h3>Pogledajte još: <a href="https://www.benchmark.rs/vesti/microsoft_objavio_vodic_za_prestanak_windows_10_mobile_podrske_za_telefone-78871">Microsoft objavio vodič za prestanak Windows 10 Mobile podrške za telefone</a></h3>
      <p>Ovakva strategija bi se mogla isplatiti Microsoftu, jer je Surface Duo dovoljno drugačiji i interesantan. Ipak, sve će zavisiti od toga koliko agresivan Microsoft bude u privlačenju developera i partnera da podrže novu platformu.<br/><br/><i>Izvor: <a href="https://www.slashgear.com/windows-10-mobile-reaches-its-end-of-life-on-tuesday-08602609/">SlashGear</a></i></p>
      <figure>
        <iframe src="https://www.youtube.com/embed/s5hcNVP_NmY" width="600" height="450" data-service="Youtube" scrolling="no"/>
      </figure>
    </article>
  </body>
</html>