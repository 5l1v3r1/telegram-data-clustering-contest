<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553428.html/%d8%aa%d8%a6%d8%a7%d8%aa%d8%b1%db%8c-%da%a9%d9%87-%da%af%d8%b1%d9%88%d8%b3-%d8%b1%d8%a7-%d8%a8%d9%87-%d8%b1%d8%ae-%d8%ac%d9%87%d8%a7%d9%86%db%8c%d8%a7%d9%86-%d9%85%db%8c-%da%a9%d8%b4%d8%a7%d9%86%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T11:49:00+00:00"/>
    <meta property="og:title" content="تئاتری که گروس را به رخ جهانیان می کشاند"/>
    <meta property="og:description" content="نمایش نامه سورانه کاری از گروه تئاتر چرکنویس بیجار است که با هدف معرفی گویش گروسی ساخته شده و در جشنواره تئاتر سقر به روی صحنه می رود."/>
  </head>
  <body>
    <article>
      <h1>تئاتری که گروس را به رخ جهانیان می کشاند</h1>
      <address>
        <time datetime="2019-12-09T11:49:00+00:00">09 Dec 2019, 11:49</time>
      </address>
      <p>نمایش نامه سورانه کاری از گروه تئاتر چرکنویس بیجار است که با هدف معرفی گویش گروسی ساخته شده و در جشنواره تئاتر سقر به روی صحنه می رود.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از <a href="http://kurdtoday.ir/"><b>کُردتودی،</b></a> شهرستان بیجار دارای ظرفیت های فرهنگی و هنری بالایی است  و در واقع جزو شهرهای مستعد هنری در کشور محسوب می شود و نشانگر آن هم وجود هنرمندان نام آوازه و مطرح این شهرستان در سطح کشور است.</p>
      <p> </p>
      <p>در شرایطی که شهرستان بیجار در زمینه زیرساخت های فرهنگی و هنری وضعیت چندان مناسبی ندارد ولی هنرمندان این شهرستان در عین محرومیت با تلاش و پشتکار خود موفقیت های متعددی را در عرصه های فرهنگی و هنری از خود نشان داده اند و این موفقیت ها حتی مرزهای کشور را نیز درنوردیده و جنبه جهانی به خود گرفته است.</p>
      <p> </p>
      <p>خوشبختانه در سال‌های اخیر شاهد فعالیت بسیار خوب هنرمندان شهرستان بیجار در عرصه تئاتر بوده‌ایم که حضور پرشور مردم و کسب عناوین برتر در جشنواره‌های مختلف خود گویای این امر مهم است .</p>
      <p> </p>
      <p>این روزها که اهمیت چندانی به گویش زیبای کوردی گروسی و آداب رسوم این منطقه قائل نمیشود باید با استفاده از ابزار های نوین مانند فضای مجازی و .... جهت آشنایی نسل جوان با گویش و آداب و رسوم گروسی استفاده کنیم.</p>
      <p> </p>
      <p>با استفاده از عکاسی،نقاشی و مستند هم شاید بتوان تاثیری بروی این آشنایی گذاشت ولی باید شروع ارتباط مردم با گویش گروسی آنقدر لذت بخش باشد که جامعه را جذب خود کند.</p>
      <p> </p>
      <p> </p>
      <p> </p>
      <p>دیار هفت هزار ساله گروس که تنها اسمش به یدک کشیده میشود و از زبان و گویشش گرفته تا آداب و رسوم و نام های زیبای محله ها و مردمش در حال فراموشی است باید با ابزاری بسیار قدرتمند این هارا به مردم یادآوری کرد.</p>
      <p> </p>
      <p>گروه تئاتر چرکنویس که هرساله به تهیه کار تئاتر با گویش گروسی میپردازند با استقبال پرشور مردم همراه است که امسال هم کار سورانه را برای جشنواره بین المللی تئاتر کوردی سقز آماده کرده اند.</p>
      <p> </p>
      <p>سورانه مربوط به اتفاقاتی است که در زمان های قدیم در محله های پل موسایی ها،قلا و محله چال بیجار اتفاق افتاده و غلامرضا همتیان نویسنده و کارگردان خبره بیجاری این اتفاقات را در قالب تئاتر طراحی کرده.</p>
      <p> </p>
      <p>سورانه تنها به آداب و رسوم و گویش گروسی اهمیت نداده بلکه به برخی خرافات مردم آن زمان که اکنون هم در جامعه وجود دارد اشاره کرده.</p>
      <p> </p>
      <p>این کار متشکل از پنج بازیگر که از بهترین های تئاتر استان و کشور هستند تشکیل شده و از حجت اسداللهی با تجربه آغاز شده تا فاطمه ابراهیمی جوان و فوق العاده که هرکدام با دل و جان میخواهند دیار گروس را به تمام جهان معرفی کنند.</p>
      <p> </p>
      <p>نام حسنعلی خان امیرنظام گروسی، علیرضا خان ، شمعون و اسم های قدیمی مردم گروس که در این روزها به گوش نمیرسد در این نمایش زیبا یاد شده و نام بازیگران این نمایش زیباست.</p>
      <p> </p>
      <p>لازم به ذکر است گروه  نمایش چرکنویس یکی از فعالترین و موفق ترین گروه های نمایشی شهرستان فعالیت خود را در زمینه نمایش های بزرگسال و کودک و نوجوان و پس از آن با سایر گونه های نمایشی ادامه داده و از سال ١٣٩٠ تا کنون یکی از فعالترین گروه های نمایشی است که اکثر نمایش های به اجرا رفته توسط این گروه جزء پرمخاطب ترین نمایش های چند سال اخیر بوده است.</p>
      <p> </p>
      <p> </p>
      <p> </p>
      <p>انتهای پیام/</p>
    </article>
  </body>
</html>