<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/auto/20191209-kiderult-mi-huzza-fel-legjobban-a-magyar-autosokat-az-utakon.html"/>
    <meta property="og:site_name" content="Origo"/>
    <meta property="article:published_time" content="2019-12-09T11:41:00+00:00"/>
    <meta property="og:title" content="Kiderült, mi húzza fel legjobban a magyar autósokat - meg fog lepődni"/>
    <meta property="og:description" content="Nem is gondolná, mi végzett az első helyen."/>
  </head>
  <body>
    <article>
      <h1>Kiderült, mi húzza fel legjobban a magyar autósokat - meg fog lepődni</h1>
      <address><time datetime="2019-12-09T11:41:00+00:00">09 Dec 2019, 11:41</time> by <a rel="author">Origo</a></address>
      <p>
        <b>A vezetés közbeni mobilozás az egyik legidegesítőbb szokás a magyar autósok szerint. De van két másik dolog, ami még ennél is rosszabb.</b>
      </p>
      <p>Több mint ezer jogosítvánnyal rendelkező autóvezető töltötte ki Európa egyik vezető gumi- es autószerviz hálózata, a KwikFit internetes felmérését. <br/><mark>A magyar autósok 67 százaléka szerint idegesítő, ha valaki használja a mobilját vezetés közben.</mark></p>
      <p>A felmérésből kiderül, az autósok több mint fele, 57 százaléka nem használ kihangosítót vezetés közben. A legtöbben navigáció miatt nyúlnak telefonjukhoz (58%), de sokan felveszik, ha csörög (38%).</p>
      <aside>A volán mögött legkevesebbet az 56 évnél idősebb korosztály mobilozik (17%), a legaktívabbak a 31 és 40 év közöttiek,</aside>
      <p>47 százalékuk legalább egyszer már használta kihangosító nélkül a telefonját az elmúlt egy évben.</p>
      <p>Lakott területen belül többen mobiloznak, mint városon kívül. A vezetés közbeni mobilhasználók 95 százaléka használja autóját többnyire lakott területen, ezzel szemben autópályán 34 százalékuk.</p>
      <figure>
        <img src="https://cdn.nwmgroups.hu/s/img/i/1912/20191209felmeres.jpg?w=644&amp;h=376"/>
      </figure>
      <p>A mobilozásnál is jobban idegesítik a hazai autósokat a veszélyes előzések, illetve az irányjelző használatának elmulasztása.</p>
    </article>
  </body>
</html>