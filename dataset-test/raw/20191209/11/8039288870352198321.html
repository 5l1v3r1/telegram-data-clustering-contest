<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/tesla-va-prioritiza-productia-modelului-de-top-pentru-noul-cybertruck/"/>
    <meta property="og:site_name" content="AutoExpert"/>
    <meta property="article:published_time" content="2019-12-09T11:13:13+00:00"/>
    <meta property="og:title" content="Tesla va prioritiza producția modelului de top pentru noul Cybertruck"/>
    <meta property="og:description" content="Versiunea cu trei motoare electrice a noului pick-up Tesla Cybertruck va fi lansată în 2021. Deși inițial, aceasta era ultima în planul de producție, cererea foarte mare a schimbat priorităție constructorului american."/>
  </head>
  <body>
    <article>
      <h1>Tesla va prioritiza producția modelului de top pentru noul Cybertruck</h1>
      <address><time datetime="2019-12-09T11:13:13+00:00">09 Dec 2019, 11:13</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/Cybertruck-4-830x467.jpg"/>
      </figure>
      <p>
        <b>Versiunea cu trei motoare electrice a noului pick-up Tesla Cybertruck va fi lansată în 2021. Deși inițial, aceasta era ultima în planul de producție, cererea foarte mare a schimbat priorităție constructorului american.</b>
      </p>
      <p>După prezentarea controversatului model <a href="https://www.autoexpert.ro/tesla-cybertruck-informatii-si-fotografii-oficiale/">Tesla Cybertruck</a>, constructorul american de mașini electrice a primit numeroase comenzi pentru versiunea de top a acestui pick-up.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Cybertruck-3-1024x576.jpg"/>
      </figure>
      <p>Astfel, deși inițial a anunțat că versiunea Tri Motor AWD va intra în producție la finalul anului 2022, Tesla a reorganizat planul de fabricație. 41% dintre comenzile înregistrate au fost pentru modelul de top cu trei motoare electrice, iar 42% pentru variante Dual Motor AWD. Versiunea de bază cu un singur motor electric amplasat pe puntea spate a înregistrat cele mai puține comenzi.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Cybertruck-5-1024x683.jpg"/>
      </figure>
      <p>Astfel, Tesla a decis să prioritizeze producția modelului de top, aceasta urmând să intre în producție cu un an mai devreme, la finalul lui 2021. Versiunea de bază a fost amânată pentru finalul lui 2022.</p>
      <p>Pentru Tesla, schimbarea priorităților de producție este o veste bună, versiunea de top având un preț de vânzare de 69.900 USD, în timp ce versiunea de bază are un preț de pornire de 39.900 USD.</p>
    </article>
  </body>
</html>