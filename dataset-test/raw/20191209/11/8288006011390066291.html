<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176369/joaquin-sanchez-prekonal-rekord-di-stefana-je-najstarsi-autor-hetriku-v-la-lige"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T11:38:26+00:00"/>
    <meta property="og:title" content="Joaquín Sánchez prekonal rekord di Stefana, je najstarší autor hetriku v La Lige"/>
    <meta property="og:description" content="Bývalý španielsky futbalový reprezentant Joaquín Sánchez sa stal vo veku 38 rokov najstarším hráčom, ktorý strelil hetrik v La Lige."/>
  </head>
  <body>
    <article>
      <h1>Joaquín Sánchez prekonal rekord di Stefana, je najstarší autor hetriku v La Lige</h1>
      <h2>Bývalý španielsky futbalový reprezentant Joaquín Sánchez sa stal vo veku 38 rokov najstarším hráčom, ktorý strelil hetrik v La Lige.</h2>
      <address><time datetime="2019-12-09T11:38:26+00:00">09 Dec 2019, 11:38</time> by <a rel="author">TASR</a></address>
      <p>Sevilla 8. decembra (TASR) - Bývalý španielsky futbalový reprezentant Joaquin Sanchez sa stal vo veku 38 rokov najstarším hráčom, ktorý strelil hetrik v La Lige. Krídelníkovi Betisu Sevilla sa husársky kúsok podaril v nedeľňajšom dueli 16. kola proti Atleticu Bilbao (3:2).</p>
      <p>Joaquin skóroval v prvom polčase trikrát v priebehu 18 minút a prekonal zápis Alfreda di Stefana z roku 1964. <b>Legendárny kanonier zaznamenal svoj posledný ligový hetrik v drese Realu Madrid ako 37-ročný.</b></p>
      <p><i>„Nikdy som nebol vychýrený strelec. O to viac si cením, že som zaznamenal hetrik proti takému silnému tímu, akým je Athletic Bilbao. Som na seba hrdý. Nie som už najmladší, mám 38 a je to stále ťažšie a ťažie. V prvom polčase sme hrali s veľkou chuťou, bol to naozaj výnimočný výkon. V druhom dejstve sa hosťom podarilo znížiť na rozdiel jediného gólu a až do konca sme sa museli strachovať o výsledok. Vyhrali sme však tretí zápas za sebou, čo nám ešte viac zvýši sebavedomie,"</i> pochvaľoval si Joaquín, ktorý odohral v najvyššej španielskej súťaži za Betis, Malagu a Valenciu 556 zápasov. Strelil v nich 73 gólov. Na konte má 18 reprezentačných štartov.</p>
    </article>
  </body>
</html>