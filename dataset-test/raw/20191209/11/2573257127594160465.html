<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/rete-internet-classifica-dei-paesi-con-la-connessione-piu-veloce-637218"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T11:35:51+00:00"/>
    <meta property="og:title" content="Rete Internet: ecco la classifica dei paesi con la connessione più veloce"/>
    <meta property="og:description" content="Il continente che ha più nazioni nella Top 50 della rete internet più veloce è l'Europa con 37 paesi, ma l'Italia è solo al 47° posto."/>
  </head>
  <body>
    <article>
      <h1>Rete Internet: ecco la classifica dei paesi con la connessione più veloce</h1>
      <h2>Il continente che ha più nazioni nella Top 50 della rete internet più veloce è l'Europa con 37 paesi, ma l'Italia è solo al 47° posto.</h2>
      <address><time datetime="2019-12-09T11:35:51+00:00">09 Dec 2019, 11:35</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/Internet.jpg"/>
      </figure>
      <p><b>Volete sapere se l’Italia è un paese dove si naviga davvero veloci su internet?</b> Ebbene, un sito internet di comparazione chiamato <b>Cable</b> si occupa di analizzare le connessioni di rete in 207 paesi del mondo grazie all’esecuzione di quasi 300 milioni di test di velocità.</p>
      <p>In questo modo il sito riesce a fornire <a href="https://www.cable.co.uk/broadband/speed/worldwide-speed-league/"><b>una classifica delle 50 nazioni con le migliori connessioni al mondo,</b></a> laddove la velocità media di internet a banda larga è pari a 11,03 Megabit per secondo (Mbps). <b>Rispetto al 2018, il dato medio è aumentato del 20,65%</b>, ma ciò è dovuto alla maggiore disponibilità di connessioni a banda larga nei paesi con infrastrutture già consolidate.</p>
      <h3>Rete Internet: la classifica dei paesi con la connessione più veloce</h3>
      <p><b>Partiamo subito dal luogo più veloce in assoluto nel mondo</b>, ovvero <b>la connessione internet della NASA</b>. L’agenzia spaziale americana raggiunge 91 Gbps e deve questo record imbattuto alla sua rete Shadow, una connessione per laboratori e data center completamente dedicata alla NASA, la cui velocità 13 mila volte quella di una normale rete domestica.</p>
      <p><b>Tornando con i piedi per terra</b>, il continente che ha più nazioni nella Top 50 è l’Europa con 37 paesi, mentre 10 sono in Asia e Oceania, 2 in Nord America e solo uno viene dall’Africa. <b>Il primo paese è il sorprendete Taiwan</b>, mentre in seconda piazza abbiamo Singapore, poi l’Isola di Jersey, la Svezia e la Danimarca.</p>
      <p><b>L’Italia purtroppo è appena al 47° posto</b><a href="https://www.tecnoandroid.it/2019/12/06/wifi-gratis-ecco-il-progetto-innovativo-del-governo-italiano-636121">con una velocità di connessione media pari a 17,3 Mbps</a>. Tuttavia, oltre i 50 migliori dobbiamo considerare che<b> ben 141 paesi hanno una velocità di connessione media inferiore a 10 Mbps</b>, ovvero il minimo richiesto per far fronte alle esigenze informatiche di una famiglia o una piccola impresa.</p>
    </article>
  </body>
</html>