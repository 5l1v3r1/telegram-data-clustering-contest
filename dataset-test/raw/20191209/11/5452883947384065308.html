<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/anniversario-istituto-de-sanctis-140-anni.html"/>
    <meta property="og:site_name" content="AvellinoToday"/>
    <meta property="article:published_time" content="2019-12-09T11:20:00+00:00"/>
    <meta property="og:title" content="140 anni della fondazione dell'antica scuola enologica De Sanctis 1879"/>
    <meta property="og:description" content="La manifestazione rappresenta il dovuto riconoscimento da conferire all'irpino Francesco De Sanctis"/>
  </head>
  <body>
    <article>
      <h1>140 anni della fondazione dell'antica scuola enologica De Sanctis 1879</h1>
      <h2>La manifestazione rappresenta il dovuto riconoscimento da conferire all'irpino Francesco De Sanctis</h2>
      <address><time datetime="2019-12-09T11:20:00+00:00">09 Dec 2019, 11:20</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/31473167608022/movie_20191207_152204-2.mp4"/>
      </figure>
      <p>Il giorno 14 dicembre 2019 alle ore 9 presso l'auditorium dell'istituto tecnico agrario De Sanctis di Avellino in via Tuoro Cappuccini 44 saranno celebrati i 140 anni della fondazione dell'antica scuola enologica De Sanctis 1879. La manifestazione rappresenta il dovuto riconoscimento da conferire all'irpino Francesco De Sanctis, che 140 anni fa, in veste di Ministro dell'Istruzione della giovane nazione italiana unita, ebbe la grande intuizione di istituire quel settore formativo che desse impulso e valore scientifico alla viticoltura , eccellenza del nostro territorio. La manifestazione presenterà, dopo i saluti istituzionali delle autorità, una prima parte con la celebrazione dell'uomo, del politico e del letterato attraverso le descrizioni di 3 esperti relatori ; inoltre, al fine di ricordare nella figura del De Sanctis, sia l'uomo che amava la cultura e la politica a favore del suo territorio e di tutta la nazione, che l'uomo che amava la vita e la bellezza stessa della vita, è prevista nell'evento una seconda parte: con il contributo esperto delle docenti del corso di Design della moda dell'istituto Amatucci di Avellino, saranno fatti indossare abiti ispirati al vino e all'ottocento desanctiano con modelle e modelli provenienti dal corpo studentesco del De Sanctis-D'Agostino e Amatucci. La sfilata sarà presentata dalla nota stilista di alta moda Luisa L. Del Vecchio. Infine in quella occasione sarà possibile visitare le cantine ristrutturate , la nuova enoteca con il relativo punto vendita e sarà presentato il calendario prodotto dalla Bascetta Editore con modelle e modelli degli istituti De Sanctis-D'Agostino e Amatucci.</p>
    </article>
  </body>
</html>