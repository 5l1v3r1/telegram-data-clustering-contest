<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/alandska-sopranen-sofie-asplund-upptrader-vid-utdelningen-av-nobelprisen/"/>
    <meta property="og:site_name" content="HBL"/>
    <meta property="article:published_time" content="2019-12-09T11:37:00+00:00"/>
    <meta property="og:title" content="Åländska sopranen Sofie Asplund uppträder vid utdelningen av Nobelprisen"/>
    <meta property="og:description" content="På tisdagen delas årets Nobelpris ut i Konserthuset i Stockholm, inför drygt 1 500 gäster. Kung Carl XVI Gustaf delar ut medaljerna och förutom pristagarna och deras familjer närvarar den övriga kungafamiljen, representanter från de prisutdelande institutionerna, regeringen, riksdagen och diplomatkåren."/>
  </head>
  <body>
    <article>
      <h1>Åländska sopranen Sofie Asplund uppträder vid utdelningen av Nobelprisen</h1>
      <address><time datetime="2019-12-09T11:37:00+00:00">09 Dec 2019, 11:37</time> by <a rel="author">HBL</a></address>
      <p>På tisdagen delas årets Nobelpris ut i Konserthuset i Stockholm, inför drygt 1 500 gäster. Kung <b>Carl XVI Gustaf</b> delar ut medaljerna och förutom pristagarna och deras familjer närvarar den övriga kungafamiljen, representanter från de prisutdelande institutionerna, regeringen, riksdagen och diplomatkåren.</p>
      <p>Den högtidliga stämningen inramas av musik, och i år är det den åländska sopranen<b> Sofie Asplund</b> som är solist. Kungliga filharmoniska orkestern under ledning av dirigent <b>David Björkman</b> framför stycken av <b>Edward Elgar</b>, <b>Charles Gounod</b> och <b>Jean Sibelius. </b>Detta framgår av Nobelstiftelsens pressinformation.</p>
      <p>Under 2010-talet har Asplund gjort karriär på bland annat Kungliga Operan i Stockholm och Göteborgsoperan. För den finländska publiken torde hon vara mest känd för sin <a href="http://gamla.hbl.fi/kultur/recension/2015-09-05/769225/musikalrecension-lat-fantomen-spoka">hyllade insats</a> i rollen som Christine i <i>Fantomen på operan</i> som spelades på Nationalopera 2015.</p>
    </article>
  </body>
</html>