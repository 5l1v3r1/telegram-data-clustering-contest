<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553437.html/%d9%81%d8%b9%d8%a7%d9%84%db%8c%d8%aa-----%d9%88%d8%a7%d8%ad%d8%af-%d8%a2%d9%84%d8%a7%db%8c%d9%86%d8%af%d9%87-%d8%af%d8%b1-%d8%b3%d8%a7%d9%88%d9%87--%d8%a7%d8%ad%d8%af%d8%a7%d8%ab-%d8%b4%d9%87%d8%b1%da%a9-%d8%b5%d9%86%d9%88%d9%81-%d8%a2%d9%84%d8%a7%db%8c%d9%86%d8%af%d9%87-%d8%b8%d8%b1%d9%81-%d8%b3%d9%87-%d8%b3%d8%a7%d9%84-%d8%a2%db%8c%d9%86%d8%af%d9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T11:45:00+00:00"/>
    <meta property="og:title" content="فعالیت ۹۰۰ واحد آلاینده در ساوه/ احداث شهرک صنوف آلاینده ظرف سه سال آینده"/>
    <meta property="og:description" content="فرماندار ساوه گفت: در حال حاضر حدود ۹۰۰ واحد آلاینده در شهر ساوه فعال هستند که نیاز است تا به این شهرک منتقل شوند. اعتبار در نظر گرفته‌شده برای احداث و تکمیل این شهرک توسط شهرداری ساوه و با مشارکت عمومی یا خصوصی حدود ۵۰۰ میلیارد تومان است."/>
  </head>
  <body>
    <article>
      <h1>فعالیت ۹۰۰ واحد آلاینده در ساوه/ احداث شهرک صنوف آلاینده ظرف سه سال آینده</h1>
      <h2>فرماندار ساوه خبر داد؛</h2>
      <address>
        <time datetime="2019-12-09T11:45:00+00:00">09 Dec 2019, 11:45</time>
      </address>
      <p>فرماندار ساوه گفت: در حال حاضر حدود ۹۰۰ واحد آلاینده در شهر ساوه فعال هستند که نیاز است تا به این شهرک منتقل شوند. اعتبار در نظر گرفته‌شده برای احداث و تکمیل این شهرک توسط شهرداری ساوه و با مشارکت عمومی یا خصوصی حدود ۵۰۰ میلیارد تومان است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛علی میرزایی فرماندار ساوه در گفتگو با <a href="http://diyareaftab.ir/">دیار آفتاب</a>، در خصوص انتقال صنوف آلاینده ساوه به خارج از شهر گفت: دیروز در جلسه کارگروه زیربنایی که به ریاست استاندار مرکزی برگزار شد، حدود ۵۰ هکتار زمین با مشخصات فنی و کارکردهای اقتصادی و اجتماعی در کیلومتر ۱۰ محور قدیم ساوه-تهران و جنب شهرک حمل‌ونقل جهت انتقال صنوف مزاحم و آلاینده در نظر گرفته شد.</p>
      <p>وی از ساخت ۱۴۰۰ واحد کارگاهی کوچک و متوسط در این شهرک خبر داد و افزود: ایجاد چنین شهرکی به بهبود وضعیت محیط‌زیست و حمل‌ونقل شهر ساوه کمک بسزایی می‌کند و با افقی ۱۰ ساله ساخته خواهد شد.</p>
      <p>فرماندار ساوه ادامه داد: در حال حاضر حدود ۹۰۰ واحد آلاینده در شهر ساوه فعال هستند که نیاز است تا به این شهرک منتقل شوند. اعتبار در نظر گرفته‌شده برای احداث و تکمیل این شهرک توسط شهرداری ساوه و با مشارکت عمومی یا خصوصی حدود ۵۰۰ میلیارد تومان است.</p>
      <p>میرزایی با بیان اینکه این شهرک در سه فاز نمایشگاهی خدماتی و کارگاهی احداث خواهد شد، گفت: مقرر شده از تاریخ تحویل زمین به مدت ۳۶ ماه این شهرک ساخته شود. همچنین پس از طی شدن فرایند های قانونی، فراخوان مناقصه ای جهت مشارکت بخش های خصوصی منتشر خواهد شد.</p>
      <p>انتهای پیام/</p>
      <p> </p>
    </article>
  </body>
</html>