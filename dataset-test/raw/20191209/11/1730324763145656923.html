<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/251962/"/>
    <meta property="og:site_name" content="The Bangkok Insight"/>
    <meta property="article:published_time" content="2019-12-09T11:00:38+00:00"/>
    <meta property="og:title" content="‘วายแอลจี’ พลิกโฉมร้านทอง เดินหน้าขาย ‘ออนไลน์’ ส่งถึงบ้าน"/>
    <meta property="og:description" content="วายแอลจี พรีเชียส ตอบโจทย์กระแสบริโภคยุคดิจิทัล พลิกโฉมหน้าร้านค้าทองแบบดั้งเดิมสู่แพลตฟอร์มออนไลน์ ขายทองคำแท่งทุกขนาดน้ำหนัก ทองรูปพรรณ แผ่นทองคำ และจิวเวลลี่ ตลอด 24 ชั่วโมงพร้อมจัดส่งถึงบ้านฟรีทั่วประเทศ"/>
  </head>
  <body>
    <article>
      <h1>‘วายแอลจี’ พลิกโฉมร้านทอง เดินหน้าขาย ‘ออนไลน์’ ส่งถึงบ้าน</h1>
      <address><time datetime="2019-12-09T11:00:38+00:00">09 Dec 2019, 11:00</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>วายแอลจี พรีเชียส ตอบโจทย์กระแสบริโภคยุคดิจิทัล พลิกโฉมหน้าร้านค้าทองแบบดั้งเดิมสู่แพลตฟอร์มออนไลน์ ขายทองคำแท่งทุกขนาดน้ำหนัก ทองรูปพรรณ แผ่นทองคำ และจิวเวลลี่ ตลอด 24 ชั่วโมงพร้อมจัดส่งถึงบ้านฟรีทั่วประเทศ</p>
      <p>ฐิภา นววัฒนทรัพย์ กรรมการบริษัท บริษัท วายแอลจี พรีเชียส จำกัด ผู้ผลิตและจัดจำหน่าย ทองคำแท่ง ทองคำรูปพรรณ และจิวเวลลี่ มากกว่า 30 ปี เปิดเผยว่า ปัจจุบันเทคโนโลยีได้เข้ามามีบทบาทในชีวิตประจำวันของผู้บริโภคมากขึ้น ผลักดันให้เกิดช่องทางการค้าขายใหม่ๆ โดยเฉพาะการค้าออนไลน์ที่เข้ามาสร้างประสบการณ์การช้อปปิ้งรูปแบบใหม่เพื่ออำนวยความสะดวกแก่ผู้ซื้อสินค้า</p>
      <figure>
        <img src="https://www.thebangkokinsight.com/wp-content/uploads/2019/12/%E0%B8%97%E0%B8%AD%E0%B8%871.jpg"/>
      </figure>
      <p> </p>
      <p>ขณะเดียวกัน ระบบการชำระเงินได้ถูกพัฒนาให้มีความน่าเชื่อถือ คุ้มครองความปลอดภัยและเป็นส่วนตัวให้กับผู้ใช้งาน รวมถึงมีระบบการขนส่งสินค้าที่สะดวกและรวดเร็ว ปัจจัยเหล่านี้ ส่งผลให้ตลาดค้าออนไลน์หรือพาณิชย์อิเล็กทรอนิกส์ (อี-คอมเมิร์ซ) เติบโตต่อเนื่องและได้เข้ามาชิงส่วนแบ่งจากการค้าแบบดั้งเดิมมากขึ้น</p>
      <p>ดังนั้น วายแอลจี พรีเชียส ภายใต้ กลุ่มวายแอลจี จึงมีแนวคิดยกร้านทองขึ้นมาไว้บนแพลตฟอร์มออนไลน์ โดยลูกค้าสามารถตรวจสอบราคาทองคำได้ในแบบเรียลไทม์ และซื้อทองคำได้ตลอด 24 ชั่วโมงด้วยราคาขายที่อิงราคาจากตลาดโลก ผ่านช่องทาง อี-คอมเมิร์ซ www.ylggold.co.th</p>
      <figure>
        <img src="https://www.thebangkokinsight.com/wp-content/uploads/2019/12/www.ylggold.co.th-1.png"/>
      </figure>
      <p>ทั้งนี้ วายแอลจี มีผลิตภัณฑ์ทองให้เลือกหลากหลาย ทั้งที่เป็นทองคำแท่ง 99.99% และ 96.5% ทุกขนาดน้ำหนัก ทองรูปพรรณ 99.99% และ 96.5% แผ่นทองคำ 99.99% และ จิวเวลลี่</p>
      <p>ขณะที่ข้อมูลของสำนักงานพัฒนาธุรกรรมทางอิเล็กทรอนิกส์ (องค์การมหาชน) (สพธอ.) หรือ เอ็ตด้า พบว่า ผู้ใช้งานอินเตอร์เน็ตในปัจจุบันมีมากถึง 45.2 ล้านคน เติบโตขึ้นจากปี 2552 ที่มีเพียง 16.1 ล้านคน และคาดว่าตลาดอี-คอมเมิร์ซในปี 2562 นี้จะเติบโตขึ้นจากปีก่อนอีก 20% หรือมีมูลค่าแตะ 3.8 ล้านล้านบาท และในอนาคตยังมีโอกาสเติบโตขึ้นอย่างต่อเนื่อง</p>
      <figure>
        <img src="https://www.thebangkokinsight.com/wp-content/uploads/2019/12/www.ylggold.co.th-2.png"/>
      </figure>
      <p>“วายแอลจี มองว่าตลาดอี-คอมเมิร์ซน่าจะเป็นโอกาสสำหรับธุรกิจร้านค้าทองที่จะเข้าไปสร้างประสบการณ์การซื้อทองคำได้อีกรูปแบบหนึ่งให้แก่ทั้งนักออมหรือนักลงทุนในทองคำแท่ง และลูกค้าที่ต้องการซื้อทองรูปพรรณก็มีให้เลือกหลากหลาย” ฐิภา กล่าว</p>
      <p>สำหรับ วายแอลจี เป็นสมาชิกสมาคมทองคำ, หอการค้าไทย และสมาชิกสถาบันวิจัยและพัฒนา อัญมณีและเครื่องประดับแห่งชาติ (องค์กรมหาชน) (GIT) ดำเนินธุรกิจค้าทองคำมานานหลายสิบปีจึงเป็นที่ยอมรับและได้รับความน่าเชื่อถือมาอย่างต่อเนื่องและยาวนาน โดยการเปิดช่องทางอี-คอมเมิร์ซ จึงเป็นอีกช่องทางหนึ่งที่บริษัทมองเห็นถึงเทรนด์การพัฒนาทางด้านเทคโนโลยีที่เข้ามาอำนวยความสะดวกแก่ผู้ใช้งานมากขึ้น</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F251962%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/252120/"/>
        <a href="https://www.thebangkokinsight.com/252028/"/>
        <a href="https://www.thebangkokinsight.com/252043/"/>
        <a href="https://www.thebangkokinsight.com/251858/"/>
      </related>
    </article>
  </body>
</html>