<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468930/%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%A8%D9%87%D8%B3%D8%A7%D8%B2%DB%8C-%DB%B4-%D9%87%D8%B2%D8%A7%D8%B1-%D9%85%D8%AA%D8%B1-%D8%B4%D8%A8%DA%A9%D9%87-%D9%81%D8%B4%D8%A7%D8%B1-%D9%85%D8%AA%D9%88%D8%B3%D8%B7-%D8%A8%D8%B1%D9%82-%D8%AF%D8%B1-%D8%B3%D8%B1%D8%AE%D9%87"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T11:38:12+00:00"/>
    <meta property="og:title" content="اجرای طرح بهسازی ۴ هزار متر شبکه فشار متوسط برق در سرخه"/>
    <meta property="og:description" content="سرپرست مدیریت توزیع برق شهرستان سرخه از اجرای طرح بهسازی چهار هزار متر شبکه فشار متوسط برق در این شهرستان خبر داد."/>
  </head>
  <body>
    <article>
      <h1>اجرای طرح بهسازی ۴ هزار متر شبکه فشار متوسط برق در سرخه</h1>
      <h2>سرپرست مدیریت توزیع برق شهرستان سرخه از اجرای طرح بهسازی چهار هزار متر شبکه فشار متوسط برق در این شهرستان خبر داد.</h2>
      <address>
        <time datetime="2019-12-09T11:38:12+00:00">09 Dec 2019, 11:38</time>
      </address>
      <p>به گزارش همشهری آنلاین به نقل از فارس، عباس ربیعی در سرخه، سمنان از اصلاح و بهینه‌سازی چهار هزار متر شبکه فشار متوسط هوایی در مسیر جاده روستای صوفی‌آباد شهرستان سرخه خبر داد.</p>
      <p>وی بیان کرد: این طرح با مشارکت ۲۵ نفر از گروه‌های اجرایی و نیروهای فنی و تخصصی برق شهرستان‌های سرخه، <a href="https://www.hamshahrionline.ir/photo/18408/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86">سمنان</a> و مهدی‌شهر به‌عنوان رزمایش خدمت متعالی به اجرا درآمده است.</p>
      <p>سرپرست مدیریت توزیع برق شهرستان سرخه تصریح کرد: بهسازی چهار هزار متر شبکه فشار متوسط هوایی، برکناری رأس تیری کوتاه و برقراری رأس تیری بلند در ۳۵ نقطه و همچنین نصب ۸۶ عدد کاور کنسول، از جمله اقدامات صورت‌ گرفته برای اجرای این طرح بهینه‌سازی به شمار می‌روند.</p>
      <p>وی اضافه کرد: روپوش‌دار کردن و اصلاح ارتباط‌های چهار ایستگاه هوایی توزیع برق، استانداردسازی آرایش شبکه با تعویض برق‌گیر، کات اوت و کنسول در دو ایستگاه هوایی، تعویض چهار عدد مقره سوزنی و بهسازی جمپرهای خط فشار متوسط هوایی در سه نقطه، به‌عنوان دیگر فعالیت‌های انجام‌شده محسوب می‌شود.</p>
    </article>
  </body>
</html>