<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/bassa/cologna-veneta/anziano-disperso-cade-dall-argine-salvato-in-extremis-1.7825490"/>
    <meta property="og:site_name" content="L'Arena"/>
    <meta property="article:published_time" content="2019-12-09T11:27:39+00:00"/>
    <meta property="og:title" content="Anziano disperso cade dall'argine: salvato in extremis"/>
    <meta property="og:description" content="Operazione dei carabinieri di Cologna Veneta"/>
  </head>
  <body>
    <article>
      <h1>Anziano disperso <br/>cade dall'argine: <br/>salvato in extremis</h1>
      <address><time datetime="2019-12-09T11:27:39+00:00">09 Dec 2019, 11:27</time> by <a rel="author">Stefano Nicoli</a></address>
      <p>Ancora pochi istanti e per un 75enne di Cologna, affetto da morbo di Alzheimer, non ci sarebbe stato più nulla da fare. L'anziano, allontanatosi da casa all'ora di cena, è stato rintracciato infatti a mezzogiorno del giorno successivo ad alcuni chilometri di distanza dall'abitazione in cui vive con il fratello mentre <b>era in procinto di scivolare nelle acque del fiume Fratta</b> dopo essere caduto dall'argine.</p>
      <p>Il dramma è stato scongiurato dall'intervento dei <b>carabinieri di Cologna</b> che l'hanno soccorso e riportato a riva. Il pensionato, in stato confusionale ma tutto sommato in buone condizioni malgrado la notte trascorsa all'addiaccio in abiti leggeri, è stato riconsegnato ai familiari. Già un mese fa l'uomo si era allontanato da casa ed anche in quel caso era stato rintracciato in aperta campagna dagli uomini del luogotenente Fabrizio Di Donato.</p>
      <related>
        <a href="https://www.larena.it/home/video/news/carabinieri-salvano-un-anziano-1.7825680?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>