<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/187472/%E0%A6%B8%E0%A7%8B%E0%A6%AE%E0%A6%BE-%E0%A6%B8%E0%A7%8B%E0%A6%B9%E0%A7%87%E0%A6%B2%E0%A7%87%E0%A6%B0-%E0%A6%AA%E0%A6%B0-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3-%E0%A6%9C%E0%A6%BF%E0%A6%A4%E0%A6%B2%E0%A7%87%E0%A6%A8-%E0%A6%87%E0%A6%A4%E0%A6%BF%E0%A6%93"/>
    <meta property="og:site_name" content="somoynews.tv"/>
    <meta property="article:published_time" content="2019-12-09T11:26:00+00:00"/>
    <meta property="og:title" content="সোমা-সোহেলের পর স্বর্ণ জিতলেন ইতিও"/>
    <meta property="og:description" content="নেপালে শুরু হওয়া সাউথ এশিয়ান (এসএ) গেমসের নবম দিন সোমা-সোহেলের  পর ব্য"/>
  </head>
  <body>
    <article>
      <h1>সোমা-সোহেলের পর স্বর্ণ জিতলেন ইতিও</h1>
      <address><time datetime="2019-12-09T11:26:00+00:00">09 Dec 2019, 11:26</time> by <a rel="author">সময় সংবাদ</a></address>
      <p><b>নেপালে শুরু হওয়া সাউথ এশিয়ান (এসএ) গেমসের নবম দিন সোমা-সোহেলের  পর ব্যক্তিগত নারী রিকার্ভে স্বর্ণ পদক জিতলেন বাংলাদেশের ইতি খাতুন। আর্চারিতে এ নিয়ে ৯টি সোনার পদক পেল বাংলাদেশ। আর সব মিলিয়ে এবারের আসরে এখন পর্যন্ত বাংলাদেশের স্বর্ণপদক হলো ১৭টি।</b><br/><br/>এর আগে রোববার (৮ ডিসেম্বর) দুপুরে আর্চারিতে ভুটানকে হা‌রি‌য়ে সোনা জিতে নেয় বাংলা‌দেশ দল।<br/><br/>আর্চারিতে নারীদের দলগত রিকার্ভে ভারতকে হারিয়ে স্বর্ণ জেতে বাংলাদেশ। তার আগের দিনের শুরুতে রিকার্ভ পুরুষ দলগত ইভেন্টে শ্রীলঙ্কাকে হারিয়ে সোনা জেতেন রোমান সানা, তামিমুল ইসলাম ও হাকিম আহমেদ রুবেলকে নিয়ে গড়া বাংলাদেশ দল।<br/><br/>দেশের বাইরে এসএ গেমসে বাংলাদেশের এটাই সেরা সাফল্য। এর আগে ১৯৯৫ মাদ্রাজ গেমসে ৭টি স্বর্ণপদক ছিল সেরা অর্জন। তবে সবমিলিয়ে বাংলাদেশের দ্বিতীয় সেরা সাফল্য এর মধ্যেই হয়ে গেছে। ১৯৯৩ আসরে ১১টি স্বর্ণপদক জিতেছিল বাংলাদেশ। তবে সামনে আছে ২০১০ সালে জেতা ১৮টি স্বর্ণ জেতার রেকর্ড। এবার হয়তো আগের সব রেকর্ড ভেঙে যাবে সহজেই।</p>
    </article>
  </body>
</html>