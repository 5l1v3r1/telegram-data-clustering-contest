<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ranishe_sudymyy_zlovmysnyk_pograbuvav_magazyn_u_novoyavorivsku_332691.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T11:47:00+00:00"/>
    <meta property="og:title" content="Раніше судимий зловмисник пограбував магазин у Новояворівську"/>
    <meta property="og:description" content="Як повідомили у відділі комунікації поліції Львівської області, у Яворівський відділ поліції 7 грудня за допомогою звернулась 48-річна власниця одного з магазинів, розташованого у місті Новояворівськ."/>
  </head>
  <body>
    <article>
      <h1>Раніше судимий зловмисник пограбував магазин у Новояворівську</h1>
      <h2>Як повідомили у відділі комунікації поліції Львівської області, у Яворівський відділ поліції 7 грудня за допомогою звернулась 48-річна власниця одного з магазинів, розташованого у місті Новояворівськ.</h2>
      <address>
        <time datetime="2019-12-09T11:47:00+00:00">09 Dec 2019, 11:47</time>
      </address>
      <slideshow>
        <figure>
          <img src="https://galinfo.com.ua/media/gallery/full/p/o/pograbuvavmagazunovoyavorivsku.jpeg"/>
          <figcaption>Раніше судимий зловмисник пограбував магазин у Новояворівську</figcaption>
        </figure>
        <figure>
          <img src="https://galinfo.com.ua/media/gallery/full/p/o/pograbuvavmagazunovoyavorivsku1.jpeg"/>
          <figcaption>Раніше судимий зловмисник пограбував магазин у Новояворівську</figcaption>
        </figure>
      </slideshow>
      <p>За словами заявниці, вночі з приміщення торгівельного закладу було викрадено побутову техніку та товар на суму близько ста тисяч гривень, а також травматичну зброю, що належала продавцю.</p>
      <p> На місці події працювала слідчо-оперативна група Яворівського відділу поліції. Як встановили правоохоронці, зловмисник проник у магазин, пошкодивши одне з пластикових вікон. </p>
      <p>Проведеними оперативно-розшуковими заходами співробітники карного розшуку Яворівського відділення поліції встановили, що до скоєння злочину причетний раніше неодноразово судимий  36-річний уродженець Чернігівської області, котрий останнім часом мешкає у Новояворівську. Речові докази поліцейські у нього вилучили.</p>
      <p>Зловмиснику повідомлено про підозру у скоєнні злочину, передбаченого ч.3 ст.185 (крадіжка) КК України. Санкція статті передбачає покарання – позбавлення волі на строк від трьох до шести років.</p>
      <p> Досудове розслідування триває.</p>
      <p>Нагадаємо, як писало <a href="https://galinfo.com.ua/news/na_lvivshchyni_vyyavyly_vykradene_1_grudnya_mitsubishi_332613.html">Гал-інфо</a>, на Львівщині виявили викрадене 1 грудня "Mitsubishi".</p>
    </article>
  </body>
</html>