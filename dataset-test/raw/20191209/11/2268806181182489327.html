<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/bg-football/stoycho-stoev-i-v-levski-i-v-ludogorets-se-raboti-pod-naprezhenie.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T11:43:30+00:00"/>
    <meta property="og:title" content="Стойчо Стоев: И в Левски, и в Лудогорец се работи под напрежение"/>
    <meta property="og:description" content="&quot;Локо (Пд) е приятна изненада. Вървят във възходяща линия, но не бих казал, че може да нарушат хегемонията на Лудогорец&quot;"/>
  </head>
  <body>
    <article>
      <h1>Стойчо Стоев: И в Левски, и в Лудогорец се работи под напрежение</h1>
      <address>
        <time datetime="2019-12-09T11:43:30+00:00">09 Dec 2019, 11:43</time>
      </address>
      <p>Бившият наставник на Левски и Лудогорец - Стойчо Стоев сподели мнение, че и на двете места се работи под напрежение, тъй като има високи цели. Все пак, Стоев отчете, че голямото богатство на "сините" е тяхната публика. Ето какво още каза той в "Студио Дерби" на колегите от "Котаспорт".</p>
      <p>"Има разлика в работата в Левски и в Разград. Навсякъде е трудно, особено когато имаш амбиция. За един треньор винаги има напрежение. Разликата е в това, че много по-лесно се работи с футболисти, които се гледат по-дълго във времето, харесал си ги и се взимат. По-трудно е, когато се вземат трета-четвърта опция".</p>
      <p>"С удоволствие работих в Левски. Тук трудно се приемат хора, които не са с минало в Левски. Там има едно голямо богатство - това са феновете. Разбрах, че, когато един човек се стреми по всякакъв начин да бъде полезен, в един момент хората го оценяват. И аз съм дълбоко уважителен към феновете на Левски, които оцениха, че съм се старал и съм опитал Левски да израсне. Самият факт, че феновете показаха уважение към мен, никога няма да го забравя. Не всичко е пари. Те помагат, но уважението остава цял живот".</p>
      <p>"Локо (Пд) е приятна изненада. Вървят във възходяща линия, но не бих казал, че може да нарушат хегемонията на Лудогорец. Далеч са от тяхното ниво".</p>
      <p>"Арда като опит, самочувствие и традиции е нормално да са далеч. Но Стамен Белчев е окомплектовал добър отбор. Реално е да се преборят за първата шестица. Ще е интересна борбата за пето и шесто място. Арда дори и да не успее, собствениците трябва да са доволни от визията на отбора. Собствениците са амбициозни и те ще продължат да вървят в правилната посока", коментира Стойчо Стоев.</p>
    </article>
  </body>
</html>