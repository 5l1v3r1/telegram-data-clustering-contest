<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-12-09/regeringsbyggnad-i-malta-stormad"/>
    <meta property="og:site_name" content="HD"/>
    <meta property="article:published_time" content="2019-12-09T11:02:00+00:00"/>
    <meta property="og:title" content="Regeringsbyggnad i Malta stormad"/>
    <meta property="og:description" content="Demonstranter stormade tidigt under måndagen in i den byggnad i Valetta där Maltas premiärminister Joseph Muscat har sitt tjänsterum. Väl inne i byggnaden krävde de hans omedelbara avgång. Anledningen är de kopplingar till maktens innersta krets som fin"/>
  </head>
  <body>
    <article>
      <h1>Regeringsbyggnad i Malta stormad</h1>
      <address><time datetime="2019-12-09T11:02:00+00:00">09 Dec 2019, 11:02</time> by <a rel="author">TT</a></address>
      <p>Demonstranter stormade tidigt under måndagen in i den byggnad i Valetta där Maltas premiärminister Joseph Muscat har sitt tjänsterum.</p>
      <p>Väl inne i byggnaden krävde de hans omedelbara avgång. Anledningen är de kopplingar till maktens innersta krets som finns i utredningen av mordet på den granskande journalisten Daphne Caruana Galizia för två år sedan.</p>
      <p>Muscat är inte själv misstänkt, men åtminstone en av hans närmsta medarbetare hade kännedom om mordplanerna. Men även utan konkret brottsmisstanke har pressen på honom ökat. För en dryg vecka sedan meddelade han att processen med att ta fram en ny premiärminister inleds i mitten av januari, något som alltså inte verkar ha blidkat hans kritiker.</p>
      <p>Caruana Galizia var en av Maltas mest profilerade granskande journalister och hade innan hon dog av en bilbomb granskat omfattande korruption med kopplingar till regeringen. I slutet av förra månaden greps en affärsman som beskrivs som en mellanhand i mordplanerna. Han är hittills den enda som formellt åtalats i fallet.</p>
    </article>
  </body>
</html>