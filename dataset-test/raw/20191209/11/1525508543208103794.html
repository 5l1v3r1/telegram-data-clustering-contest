<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793217/%D9%85%D9%86-%D9%87%D9%85-%D9%85%D8%B4%DA%A9%D9%84-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B1%D8%A7-%D8%AF%D8%A7%D8%B1%D9%85-%D8%AA%D8%A7-%D9%BE%D8%A7%DB%8C%D8%A7%D9%86-%D8%AF%D8%B3%D8%A7%D9%85%D8%A8%D8%B1-%D8%B5%D8%A8%D8%B1-%D9%85%DB%8C-%DA%A9%D9%86%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:10:40+00:00"/>
    <meta property="og:title" content="گابریل کالدرون: من هم مشکل استراماچونی را دارم/ تا پایان دسامبر صبر می‌کنم"/>
    <meta property="og:description" content="سرمربی تیم فوتبال پرسپولیس گفت: من هم تقریبا مشکلی مشابه به آندره استراماچونی دارم ولی تا پایان ماه دسامبر صبر می‌کنم."/>
  </head>
  <body>
    <article>
      <h1>گابریل کالدرون: من هم مشکل استراماچونی را دارم/ تا پایان دسامبر صبر می‌کنم</h1>
      <address><time datetime="2019-12-09T11:10:40+00:00">09 Dec 2019, 11:10</time> by <a rel="author" href="https://www.mehrnews.com/archive?jr=626" target="_blank">مهدی مرتضویان</a></address>
      <p>به گزارش <a href="https://www.mehrnews.com/">خبرنگار مهر</a>، گابریل کالدرون در نشست خبری پیش از بازی پرسپولیس با گل گهر که بعدازظهر امروز در سازمان لیگ برگزار شد، به تشریح شرایط تیمش پرداخت و به سئوالات خبرنگاران پاسخ داد.</p>
      <p>کالدرون گفت: مثل همه بازی ها دیدار فردا سخت است. این تیم را دیده ایم که چطور دفاع می کند. استقلال تهران و شهرخودرو برای بردن گل گهر مشکل داشتند. مطمئنا فردا بازی سختی در خانه داریم.</p>
      <p>سرمربی پرسپولیس افزود: حتما برای زدن گل اول دردسر خواهیم داشت اما من برای همه حریفان احترام می گذارم و به این دیدار هم همینطور.</p>
      <p>وی درباره احتمال ایجاد تغییر در ترکیب پرسپولیس اظهار داشت: فردا مشخص می شود. تیم کاملی داریم که هر بازیکنی خوب باشد بازی می کند.</p>
      <p>کالدرون درباره اینکه گفته می شود ۱۲۰ هزار دلار از پرسپولیس طلب دارد، تصریح کرد: شرایط خوبی نیست. بازیکنان پاداش نگرفته اند. بشار رسن هنوز طلب دارد. من از قسط اول قراردادم ۴۰ درصد دیگر طلب دارم. تا پنج روز آینده تاریخی که برای قسط دوم وجود دارد تمام می شود؛ چیزی که من را نگران می کند. به هر حال من تا پایان دسامبر صبر می کنم.</p>
      <p>سرمربی پرسپولیس در پاسخ به سئوال <a href="https://www.mehrnews.com/">خبرنگار مهر</a> مبنی بر جدایی استراماچونی از استقلال و اینکه آیا شما هم چنین رفتاری را در صورت عدم دریافت پول خواهید کرد؟تصریح کرد: استراماچونی کار بزرگی در استقلال انجام داد. من جزئیات اتفاقی که باعث رفتن او شد را نمی دانم اما من تقریبا همین مشکل را دارم. ولی من به خاطر احترامی که برای خودم قائلم و اصول و ارزش دارم و به خاطر احترام به بازیکن و هوادار این کار نکردم. تا آخر ماه دسامبر هم می مانم. من هرگز تیمم را سه روز قبل از بازی رها نمی کنم و تا ۲۶ دسامبر کاری نمی کنم.</p>
      <p>ادامه دارد...</p>
    </article>
  </body>
</html>