<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_pid-chas-spilnogo-vidpochinku-vnochi-zarizali-cholovika/942104"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T11:51:00+00:00"/>
    <meta property="og:title" content="Під час спільного &quot;відпочинку&quot; вночі зарізали чоловіка"/>
    <meta property="og:description" content="У місті Лубни Полтавської області у ніч проти 7 грудня від ножових поранень загинув 29-річний чоловік. Про подробиці події Gazeta.ua розповів керівник відділу комунікації головного управління нацполіції в Полтавській області Юрій Сулаєв. Ножові поранення шиї 29-річний лубенчанин ..."/>
  </head>
  <body>
    <article>
      <h1>Під час спільного "відпочинку" вночі зарізали чоловіка</h1>
      <address><time datetime="2019-12-09T11:51:00+00:00">09 Dec 2019, 11:51</time> by <a rel="author">Ольга СТЕНЬКО</a></address>
      <figure>
        <img src="https://static2.gazeta.ua/img2/cache/preview/942/942104_w_300.jpg?v=0"/>
        <figcaption>У Лубнах на Полтавщині під час сварки зарізали чоловіка. Фото: mi100.info</figcaption>
      </figure>
      <p>У місті Лубни Полтавської області у ніч проти 7 грудня від ножових поранень загинув 29-річний чоловік.</p>
      <p>Про подробиці події <a href="https://gazeta.ua/">Gazeta.ua</a> розповів керівник відділу комунікації головного управління нацполіції в Полтавській області Юрій Сулаєв.</p>
      <p>Ножові поранення шиї 29-річний лубенчанин дістав під час бійки від 59-річного місцевого мешканця, який раніше мав проблеми із законом.</p>
      <p>До пораненого викликали швидку допомогу, медики оперативно доставили його до лікарні. Однак, врятувати чоловіка не вдалося - він помер від втрати крові в лікувальному закладі.</p>
      <p>"Особу, яку обгрунтовано підозрюють у вчиненні цього злочину, затримали. Оголосили про підозру, сьогодні суд обиратиме йому міру запобіжного заходу", - пояснив речник поліції.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_sin-zastreliv-batka-pid-chas-pyanoyi-svarki/942095"/>
      </related>
      <p>З'ясування стосунків, яке завершилося поножовщиною, сталося вночі біля місцевого кафе.</p>
      <p>Правоохоронці відкрили кримінальне провадження, розслідують умисне вбивство.</p>
      <blockquote>У місті Буринь Сумської області чоловік <a href="https://gazeta.ua/articles/np/_sin-zabiv-do-smerti-ridnogo-batka/941314">до смерті забив</a> рідного 65-річного батька.</blockquote>
    </article>
  </body>
</html>