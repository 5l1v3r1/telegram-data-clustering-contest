<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/trei-medici-de-renume-la-nivel-mondial-sunt-consilierii-onorifici-ai-ministrului-sanatatii-sa-deschdem-sistemul-sanitar-catre-lume_1411169.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T11:50:28+00:00"/>
    <meta property="og:title" content="Trei medici de renume la nivel mondial sunt consilierii onorifici ai ministrului Sănătății: 'Să deschidem sistemul sanitar către lume'"/>
    <meta property="og:description" content="Trei medici de renume la nivel internațional sunt, începând de luni, consilierii onorifici ai ministrului Sănătății, Victor Costache, cu care..."/>
  </head>
  <body>
    <article>
      <h1>Trei medici de renume la nivel mondial sunt consilierii onorifici ai ministrului Sănătății: 'Să deschidem sistemul sanitar către lume'</h1>
      <address><time datetime="2019-12-09T11:50:28+00:00">09 Dec 2019, 11:50</time> by <a rel="author">Maria Stan</a></address>
      <p>Trei medici de renume la nivel internațional sunt, începând de luni, consilierii onorifici ai ministrului Sănătății, Victor Costache, cu care va lucra pe două domenii: programe de sănătate și proiecte de cercetare.</p>
      <p>Începând de luni, medicii Kak Khee Yeung -Amsterdam UMC, Sheriff Sultan- Galway Clinic și prof. dr. T Sloane Guy - Sidney Kimmel Medical College sunt consilierii onorifici ai ministrului Sănătății.</p>
      <p>„Am lucrat cu toți cei 3 medici care fac performanță ca specialiști, dar și ca manageri de top. Mă bucură și mă onorează că au acceptat să lucrăm împreună pe două domenii importante, programe noi de sănătate, dar și proiecte de cercetare care sunt priorități ale echipei mele. România a uitat de cercetarea medicală care aduce beneficii în dezvoltarea serviciilor medicale de calitate pentru pacienți. Imi doresc să deschidem sistemul sanitar către lume ", a declarat Victor Costache, ministrul Sănătății, potrivit unui comunicat de presă.</p>
      <p>Potrivit sursei citate, Kak Khee Yeung conduce consorțiul formate din diferite spitale din Europa care încearcă să obțină finanțare de la UE pentru tratarea bolilor aortice. Dr. KK Yeung este cercetătoare translațională, este chirurg vascular și director de cercetare în chirurgie vasculară.</p>
      <p>Sherif Sultan, medic irlandez, de origine egipteană, este unul dintre cei mai bine cotați chirurgi și cercetători în domeniul bolilor cardio-vasculare din lume.</p>
      <p>Prof. dr. T Sloane Guy este, conform informațiilor Ministerului Sănătății, specialistul numărul 1 în chirurugie robotică în lume.</p>
    </article>
  </body>
</html>