<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/justin-bieber-rekord-youtube/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T11:12:00+00:00"/>
    <meta property="og:title" content="Justin Bieber hatalmas rekordot döntött"/>
    <meta property="og:description" content="Olyan dolgot ért el, amit előtte még soha senki!"/>
  </head>
  <body>
    <article>
      <h1>Justin Bieber hatalmas rekordot döntött</h1>
      <h2>Olyan dolgot ért el, amit előtte még soha senki!</h2>
      <address><time datetime="2019-12-09T11:12:00+00:00">09 Dec 2019, 11:12</time> by <a rel="author">Cosmopolitan.hu</a></address>
      <p>Lehet, hogy úgy tűnik, <b>Justin Bieber</b> mostanában nem csinál túl sok szakmai dolgot, és inkább a magánéletével van elfoglalva: <a href="https://cosmopolitan.hu/te_te_te/2018/08/24/ide-koltozik-majd-justin-bieber-es-hailey-baldwin/">feleségével, Hailey Bieberrel</a>, a vallással, na meg az új cicájukkal. Aztán egyik pillanatról a másikra kiderül, hogy ennek ellenére is <b>elképesztő sikereket ér el</b>.</p>
      <p>Na jó, pár száma azért idén is megjelent, de új nagy albuma rég volt és <a href="https://cosmopolitan.hu/te_te_te/2017/07/25/justin-bieber-purpose-world-tour-elmarad/">a turnéját is lemondta</a>. Így azt hihetnénk, hogy az emberek sem annyira kattintják a zenéit a YouTube-on. Erre kiderül az ellenkezője, hogy ég rekordot is döntött. Ő lett ugyanis az első olyan sztár, <b>aki elérte a 20 milliárd összmegtekintést a YouTube-csatornáján</b>. Ha csak a számokat nézzük, <b>Bieber csatornáján a legtöbbet kattintott dal a Sorry</b>, ami jelenleg több mint <b>3,2 milliárdnál jár</b>.</p>
      <figure>
        <iframe src="https://www.youtube.com/embed/fRh_vgS2dFE" width="640" height="360" data-service="Youtube" scrolling="no"/>
      </figure>
      <p>Bizony, 20 milliárd egészen elképesztően nagy szám. <b>Justin meg is köszönte</b> – elég visszafogott módon – ezt a Twitterén, és hát tényleg köszönettel tartozik, mert bár nyilván ő készítette a számokat, ám ez a sok kattintás <b>mind a rajongói érdeme is, akik kitartóan újrahallgatják és -nézik a szuper videóit</b>.</p>
      <p>
        <b>Neked melyik a kedvenc Justin számod?</b>
      </p>
    </article>
  </body>
</html>