<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7956148"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T11:07:00+00:00"/>
    <meta property="og:title" content="Сергей Кичиков от ДПС: Имаше договорка между БСП и ГЕРБ за 8 лв. субсидия"/>
    <meta property="og:description" content="Темата за размера на минималната пенсия не получи толкова голям отзвук по време на дебатите за държавния бюджет за 2020 г. Големият диспут беше темата за субсидиите на политическите партии"/>
  </head>
  <body>
    <article>
      <h1>Сергей Кичиков от ДПС: Имаше договорка между БСП и ГЕРБ за 8 лв. субсидия</h1>
      <address><time datetime="2019-12-09T11:07:00+00:00">09 Dec 2019, 11:07</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Темата за размера на минималната пенсия не получи толкова голям отзвук по време на дебатите за държавния бюджет за 2020 г. Големият диспут беше темата за субсидиите на политическите партии, коментира пред <a href="http://news.bnt.bg/bg/a/sergey-kichikov-dps-imashe-dogovorka-mezhdu-bsp-i-gerb-za-8-lv-subsidiya">БНТ</a> депутатът от ДПС Сергей Кичиков.</p>
      <p>"Станахме свидетели на безпрецедентна ситуация, в която беше показана политическа арогантност от големите политически играчи. Те погазиха правилника за организацията и дейността на Народното събрание".</p>
      <p>В един момент се оказахме в ситуация, в която субсидията беше в размер нула лева, каза още депутатът от ДПС.</p>
      <p>По думите му има договорка между БСП и ГЕРБ, с която размерът на субсидията на политическите партии е 8 лв.</p>
      <p>"Информацията е получена в ръководството на партията, при председателя Карадайъ. Говорим за кулоарна информация. Затова предприехме хода със свикване на пресконференция и пред българските граждани обявихме това, което знаем".</p>
      <p>Нашата идея е за публично финансиране на партиите, при нов модел, който да е по-справедлив, каза още Сергей Кичиков.</p>
    </article>
  </body>
</html>