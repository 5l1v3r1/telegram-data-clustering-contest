<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813436/%D8%AB%D8%A8%D8%AA-686-%D8%A7%D8%B8%D9%87%D8%A7%D8%B1%D9%86%D8%A7%D9%85%D9%87-%D8%B5%D8%A7%D8%AF%D8%B1%D8%A7%D8%AA%DB%8C-%D9%88-%D9%88%D8%A7%D8%B1%D8%AF%D8%A7%D8%AA%DB%8C-%D8%AF%D8%B1-%D8%A7%D8%B3%D8%AA%D8%A7%D9%86%D8%AF%D8%A7%D8%B1%D8%AF-%DB%8C%D8%B2%D8%AF-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:06:19+00:00"/>
    <meta property="og:title" content="ثبت 686 اظهارنامه صادراتی و وارداتی در استاندارد یزد از ابتدای امسال"/>
    <meta property="og:description" content="ایسنا/یزد مدیر کل استاندارد استان یزد از ثبت 686 اظهارنامه صادراتی و وارداتی توسط اداره امور صادرات و واردات این اداره کل از ابتدای امسال تاکنون خبر داد."/>
  </head>
  <body>
    <article>
      <h1>ثبت 686 اظهارنامه صادراتی و وارداتی در استاندارد یزد از ابتدای امسال</h1>
      <address><time datetime="2019-12-09T11:06:19+00:00">09 Dec 2019, 11:06</time> by <a rel="author">حمید رضا دهقان</a></address>
      <p>ایسنا/یزد مدیر کل استاندارد استان یزد از ثبت 686 اظهارنامه صادراتی و وارداتی توسط اداره امور صادرات و واردات این اداره کل از ابتدای امسال تاکنون خبر داد.</p>
      <p>«محمد رضا زارع» ضمن اعلام این مطلب، افزود: از مجموع اظهارنامه‌های ثبت شده، 420 اظهار نامه مربوط به کالاهای وارداتی و مابقی را اظهارنامه‌های کالاهای صادراتی تشکیل داده است.</p>
      <p>وی گفت: بیشترین اظهارنامه‌های وارداتی با مجموع 288 فقره مربوط به حوزه‌های صنایع ساختمان، نساجی و برق است و حوزه‌های مکانیک، شیمیایی، غذایی و کشاورزی و خودرو و نیرو محرکه در مرتبه‌های بعدی قرار دارند.</p>
      <p>این مسئول ادامه داد: در تقسیم‌بندی دیگر، اظهارنامه‌های وارداتی به دو گروه تقسیم می‌شوند که از مجموع 420 مورد،  168 اظهارنامه مربوط به اقلام مشمول استاندارد اجباری و مابقی مربوط به تعیین ماهیت کالا هستند که آزمون‌های مرتبط  جهت تعیین ماهیت در آزمایشگاه‌های همکار اداره کل استاندارد استان یزد انجام شده است.</p>
      <p>مدیر کل اداره استاندارد یزد در توضیح چگونگی ترخیص اقلام وارداتی  مشمول استاندارد اجباری نیز گفت: در پاسخ به استعلام‌های اداره کل گمرک استان یزد، در صورت نبود گواهی بازرسی در مبداء که توسط شرکت‌های بازرسی بین‌المللی(سوریانس) صادر می‌شود، از طریق اخذ تعهد یا نمونه‌برداری و آزمون، فرآیند واردات دنبال می‌شود.</p>
      <p>زارع در پایان نیز افزود: با توجه به اعتقاد راسخ کارکنان استاندارد یزد مبنی بر ایجاد تسهیلات برای واحدهای تولیدی  به منظور افزایش رونق تولید، اخذ تعهدهای وارداتی،  مبنای اعتماد به تمامی تولید‌کنندگان و همشهریان است.</p>
      <p>انتهای پیام</p>
    </article>
  </body>
</html>