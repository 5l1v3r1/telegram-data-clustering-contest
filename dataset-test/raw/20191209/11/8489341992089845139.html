<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811064/%D9%BE%DB%8C%D8%A7%D9%85-%D8%AA%D8%B3%D9%84%DB%8C%D8%AA-%D9%85%D8%B9%D8%A7%D9%88%D9%86-%D8%B3%DB%8C%D9%85%D8%A7-%D8%AF%D8%B1-%D9%BE%DB%8C-%D8%AF%D8%B1%DA%AF%D8%B0%D8%B4%D8%AA-%D9%85%D9%86%D8%A7%D8%AC%D8%A7%D8%AA%E2%80%8C%D8%AE%D9%88%D8%A7%D9%86-%D8%B3%D8%AD%D8%B1%D9%87%D8%A7%DB%8C-%D8%B1%D9%85%D8%B6%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T11:52:00+00:00"/>
    <meta property="og:title" content="پیام تسلیت معاون سیما در پی درگذشت مناجات‌خوان سحرهای رمضان"/>
    <meta property="og:description" content="از افتخارات صداوسیمای جمهوری اسلامی نیز این است که واسطه رساندن صدای وی به مردم در لحظات عرفانی و ملکوتی بود."/>
  </head>
  <body>
    <article>
      <h1>پیام تسلیت معاون سیما در پی درگذشت مناجات‌خوان سحرهای رمضان</h1>
      <h2>از افتخارات صداوسیمای جمهوری اسلامی نیز این است که واسطه رساندن صدای وی به مردم در لحظات عرفانی و ملکوتی بود.</h2>
      <address>
        <time datetime="2019-12-09T11:52:00+00:00">09 Dec 2019, 11:52</time>
      </address>
      <p>به گزارش گروه فرهنگی <a href="https://snn.ir/">خبرگزاری دانشجو</a>، مرتضی میرباقری ـ معاون سیما ـ در پیامی درگذشت سیدقاسم موسوی قهار، پیر غلام اهل بیت و مناجات‌خوان بزرگ را تسلیت گفت.</p>
      <p>به نقل از روابط عمومی معاونت سیما، متن پیام تسلیت به شرح زیر است:</p>
      <p>«انا لله و انا الیه راجعون</p>
      <p>وداع با پیرغلام اهل بیت و مناجات خوان بزرگ که صاحب صدایی خدایی و به یادماندنی بود، دردی جانکاه و تأثر برانگیز است.</p>
      <p>صدای دل انگیز مرحوم سیدقاسم موسوی قهار با بهترین و ناب ترین لحظات زندگی مردم ایران که همان راز و نیاز با پروردگار یکتاست، همراه بوده است؛ خیلی از ما، اوقات مبارک سحر و افطار ماه مبارک رمضان را با مناجات خوانی وی می گذرانیم اما نامی از وی مطرح نبود، چراکه او هنرش را در خدمت خدا و ارزش های الهی قرار داده بود.</p>
      <p>از افتخارات صداوسیمای جمهوری اسلامی نیز این است که واسطه رساندن صدای وی به مردم در لحظات عرفانی و ملکوتی بود.</p>
      <p>اینجانب، درگذشت این قاری، پیرغلام حسینی و مناجات خوان را حضور خانواده ایشان، جامعه مداحان و قاریان و ملت شریف ایران تسلیت می‌گویم و برای بازماندگان از خداوند متعال طلب صبر و برای آن مناجات‌خوان والا مقام رحمت و غفران الهی مسئلت دارم.»</p>
      <p>استاد سید قاسم موسوی قهار مداح و مناجات خوان مطرح کشور سحرگاه امروز، ۱۸ آذرماه به دیار باقی شتافت و پیکرش فردا سه‌شنبه ۱۹ آذرماه تشییع می‌شود.</p>
    </article>
  </body>
</html>