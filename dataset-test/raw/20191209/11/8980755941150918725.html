<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ufficiale-il-team-pes-juve-con-tre-gamer-professionisti-ecco-chi-63115"/>
    <meta property="og:site_name" content="il BiancoNero"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="UFFICIALE il Team PES Juve con tre giocatori professionisti: ecco chi sono"/>
    <meta property="og:description" content="E' ufficiale: nasce il team PES Juventus, composto da tre giocatori professionisti. A lanciare la squadra è stata proprio la Juventus tramite i propri account social ufficiali. I bianconeri"/>
  </head>
  <body>
    <article>
      <h1>UFFICIALE il Team PES Juve con tre giocatori professionisti: ecco chi sono</h1>
      <address>
        <time datetime="2019-12-09T11:30:00+00:00">09 Dec 2019, 11:30</time>
      </address>
      <p>E' ufficiale: nasce il team PES Juventus, composto da tre giocatori professionisti. A lanciare la squadra è stata proprio la Juventus tramite i propri account social ufficiali. I bianconeri sbarcano così nel mondo degli Esports, mondo già esplorato da diverse società italiane e internazionali e a cui tutta la società, a partire dal presidente <b>Agnelli, guarda con grande interesse. Nel corso dell'ultima assemblea degli azionisti il numero uno bianconero disse:</b> "​Abbiamo registrato un calo del 40% di audience nella fascia tra i 12 e i 34 anni. Il fenomeno degli e-sports è qualcosa da analizzare con cura. Perché la finale di League of Legends è stata seguita da 58 milioni di spettatori". <a href="https://www.ilbianconero.com/a/allarme-giovani-non-guardano-il-calcio-perche-agnelli-vuole-inve-93228">Come vi avevamo già anticipato la volontà della Juve è quella di investire in questa fetta di mercato</a>.</p>
      <p> </p>
      <figure>
        <iframe data-src="https://twitter.com/juventusfc/status/1203974441128079361?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>CHI SONO - </b>I tre giocatori della Juventus sono <b>Ettore Giannuzzi, Luca Tubelli e Renzo Lodeserto. </b></p>
      <p>Ettore Giannuzzi è colui che vanta il palmares più ricco avendo già vinto due titoli mondiali, il primo nel 2011 e il secondo nel 2018. Proprio il 2018 è stato per lui l’anno più vincente, avendo conquistato anche il WESG Olympic e il mondiale COOP, mentre quando era più giovane aveva vinto la Youth League organizzata dalla UEFA.</p>
      <p>Luca Tubelli nel 2019 ha già conquistato il titolo europeo COOP: un successo arrivato dopo il mondiale COOP del 2018 e il titolo italiano 2016, imponendosi anche in quello Clan. </p>
      <p>Renzo Lodeserto in questo 2019 è stato vice campione europeo 3vs3. Negli anni precedenti è stato campione italiano 2014 e 2015 (secondo posto invece nel 2016) e campione italiano Clan 2013 e 2014.​</p>
      <p><b>COMPETIZIONE -</b> Come comunicato dalla Juve sul proprio sito ufficiale, il club bianconero il team bianconero "prenderà parte alla competizione eFootball.Pro organizzata da Konami. Si tratta di un campionato esclusivo che<b> vedrà sfidare i gamer in partite 3vs3: al torneo parteciperanno 10 club. La manifestazione prevede due fasi: la Regular League - in programma a Barcellona - è una competizione a punti composta da 9 giornate, con inizio il 14 dicembre 2019 (primo turno) e termine il 18 aprile 2020 (9° e ultimo).</b> I primi 6 club classificati accedono alle Finals: si affronteranno in partite ad eliminazione diretta, con le prime due squadre direttamente qualificate alle semifinali".</p>
      <p>
        <b>COMUNICATO KONAMI</b>
      </p>
      <p>Konami Digital Entertainment B.V. ha rivelato oggi i nomi dei 10 team professionistici che parteciperanno alla stagione 2019/20 della eFootball League che comprende i tornei eFootball.Pro, eFootball.Open e l’appena annunciato eFootball Season Program.</p>
      <p>Questa competizione esport, riservata solo alle squadre professionistiche, vedrà la partecipazione di 10 club calcistici di fama mondiale:</p>
      <p>Barcellona</p>
      <p>Manchester United</p>
      <p>Bayern Monaco</p>
      <p>Juventus</p>
      <p>Arsenal</p>
      <p>Celtic</p>
      <p>Monaco</p>
      <p>Schalke 04</p>
      <p>Boavista</p>
      <p>Nantes</p>
      <p> </p>
      <p>Tutte e 10 le squadre schiereranno un team ufficiale esport per competere nei match 3v3 CO-OP che si disputeranno con il celebre videogioco di KONAMI: eFootball PES 2020. Il calcio di inizio del match inaugurale è fissato per sabato 14 dicembre a Barcellona (Spagna).</p>
      <p>I 10 team si sfideranno tra di loro nelle nove giornate di campionato della prima fase del torneo che si giocheranno tra dicembre e aprile. In ogni match verranno giocate due partite, ognuna metterà in palio tre punti per i vincitori e un punto a testa in caso di pareggio. Le squadre che si piazzeranno nei primi sei posti della classifica finale accederanno alla fase a eliminazione diretta, che si disputerà a maggio, e che proclamerà la squadra campione di questa stagione.</p>
      <p>Jonas Lygaard, Senior Director Brand &amp; Business Development di Konami Digital Entertainment B.V ha dichiarato “Questo è un momento davvero straordinario per il futuro degli esport e dell’efootball. La partecipazione al campionato eFootball PES 2020 di 10 squadre calcistiche di livello mondiale testimonia l’altissima qualità di questo torneo e della sua capacità di far interagire i club con le loro fanbase attraverso nuove strade. eFootball.Pro, grazie alla partecipazione di società di calcio di primissimo livello e di giocatori professionistici, offrirà uno spettacolo imperdibile.”</p>
      <p>Oltre a partecipare al torneo eFootball.Pro, gli stessi 10 club di calcio prenderanno parte anche alla competizione eFootball.Open il campionato aperto a tutti i giocatori di qualsiasi livello di abilità. Grazie alla nuova modalità Matchday di eFootball PES 2020 e di eFootball PES 2020 LITE, i giocatori potranno scegliere di schierarsi con uno di questi 10 club in fase di registrazione e difendere i loro colori per loro per tutta la durata del torneo.</p>
      <p>Per rendere eFootball.Open la più accessibile competizione esport, i giocatori verranno suddivisi nelle categorie “Basic”, “Intermediate” ed “Expert” sulla base del loro punteggio nelle classifiche online, i match si disputeranno ogni due settimane.</p>
      <p>Solo i giocatori di livello “Expert” avranno la possibilità di accedere alle Finali Regionali e Mondiali e di  di vincere dei premi in denaro. La partecipazione a questi tornei consentirà di potersi mettere in mostra con gli scout dei team professionistici e di avere la chance di diventare una stella dell’eFootball.</p>
      <p>eFootball Season Program</p>
      <p>Per incoraggiare e premiare i partecipanti ai campionati eFootball, i giocatori delle versioni PC, console e mobile avranno la possibilità di vincere contenuti speciali in-game del club che hanno deciso di rappresentare in eFootball.Open giocando a Matchday.</p>
      <p>Con eFootball Season Program, saranno disponibili monete myClub, Agenti Speciali Gold Ball e Black Ball e molto altro ancora che potranno essere vinti grazie ai punti ottenuti giocando a Matchday. Verranno sorteggiati anche dei premi speciali dedicati alla propria squadra eFootball.Open. Maggiori informazioni verranno rese disponibili sul sito ufficiale.</p>
    </article>
  </body>
</html>