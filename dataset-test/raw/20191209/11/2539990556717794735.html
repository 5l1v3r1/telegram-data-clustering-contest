<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2418539,NBA-wygrana-Los-Angeles-Clippers-Kawhi-Leonard-poprowadzil-zespol-do-zwyciestwa"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T11:04:00+00:00"/>
    <meta property="og:title" content="NBA: wygrana Los Angeles Clippers. Kawhi Leonard poprowadził zespół do zwycięstwa"/>
    <meta property="og:description" content="W Waszyngtonie miejscowi Wizards nie sprostali kandydatom do mistrzostwa - Los Angeles Clippers 119:135. Do sukcesu przyjezdnych poprowadził Kawhi Leonard, który zdobył 34 punkty i zaliczył 11 zbiórek."/>
  </head>
  <body>
    <article>
      <h1>NBA: wygrana Los Angeles Clippers. Kawhi Leonard poprowadził zespół do zwycięstwa</h1>
      <address>
        <time datetime="2019-12-09T11:04:00+00:00">09 Dec 2019, 11:04</time>
      </address>
      <p>
        <b>W Waszyngtonie miejscowi Wizards nie sprostali kandydatom do mistrzostwa - Los Angeles Clippers 119:135. Do sukcesu przyjezdnych poprowadził Kawhi Leonard, który zdobył 34 punkty i zaliczył 11 zbiórek.</b>
      </p>
      <ul>
        <li>
          <b>Anthony Davis zdobył 50 punktów, a Los Angeles Lakers pokonali Minnesota Timberwolves 142:125 w lidze koszykarzy NBA </b>
        </li>
        <li>
          <b>"Jeziorowcy" odnieśli 21. zwycięstwo (do tej pory tylko trzy porażki) i są obecnie najlepszym zespołem w rozgrywkach</b>
        </li>
        <li>
          <b>W meczu przeciwko "Leśnym Wilkom" uzyskali ponad 30 punktów w każdej kwarcie, a rekordowa była pierwsza - 39</b>
        </li>
      </ul>
      <p>Davis trafił 20 z 29 rzutów z gry (miał dwie niecelne próby za trzy punkty) oraz wykorzystał wszystkie dziesięć wolnych. W ciągu 39 minut zanotował także siedem zbiórek, sześć asyst i cztery przechwyty.<br/><br/>Bardzo dobrze zagrał również LeBron James, który zapisał na koncie 32 pkt i 13 zbiórek.</p>
      <figure>
        <iframe data-src="https://twitter.com/Lakers/status/1203889051364839424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ekipa Lakers odniosła czwarte zwycięstwo z rzędu i 14. w ostatnich 15 występach. Goście zagrali solidnie, ale zabrakło im lidera; aż ośmiu zawodników Timberwolves osiągnęło minimum 11 pkt, w tym cała podstawowa piątka. Najwięcej zdobył Andrew Wiggins - 19.<br/><br/>Niemal każdego dnia na kartach historii NBA zapisuje się 20-letni Doncic. Słoweniec z Dallas Mavericks w sobotę wyrównał wyczyn Jordana z 1989 roku, a chodziło o 18. mecz z rzędu z co najmniej 20 punktami, pięcioma zbiórkami i pięcioma asystami. W niedzielę zespół Mavericks przegrał z Sacramento Kings 106:110, lecz Doncic znów miał dobre statystyki: 27 pkt, osiem asyst, siedem zbiórek. Rekordzistą wszech czasów jest Oscar Robertson - 29 gier.</p>
      <figure>
        <iframe data-src="https://twitter.com/dallasmavs/status/1203831714583318529?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jeszcze lepiej od Doncica spisał się Tim Hardaway Jr. 29 pkt. To było za mało na pokonanie Kings. W ich szeregach wyróżnili się Nemanja Bjelica 30 pkt i Buddy Hield 26.<br/><br/>Aktualni mistrzowie ligi NBA Toronto Raptors ulegli na wyjeździe Philadelphia 76ers 104:110. Po trzech kwartach obrońcy tytułu przegrywali 68:86. W ostatniej triumfowali 36:24, ale do wyrównania zabrakło im czasu.<br/><br/>Świetna postawa Spencera Dinwiddie'a w ostatnich sekundach sprawiła, że Brooklyn Nets wygrali z Denver Nuggets 105:102.<br/><br/>W jedynym niedzielnym spotkaniu zakończonym po dogrywce Miami Heat pokonali Chicago Bulls 110:105. W tym sezonie gracze Heat zwyciężyli we wszystkich 10 meczach we własnej hali.</p>
      <p><b>Wyniki niedzielnych meczów ligi koszykówki NBA:</b><br/><br/>Brooklyn Nets - Denver Nuggets 105:102<br/>Charlotte Hornets - Atlanta Hawks 107:122<br/>Miami Heat - Chicago Bulls 110:105 (po dogrywce)<br/>Philadelphia 76ers - Toronto Raptors 110:104<br/>Washington Wizards - Los Angeles Clippers 119:135<br/>Dallas Mavericks - Sacramento Kings 106:110<br/>Portland Trail Blazers - Oklahoma City Thunder 96:108<br/>Los Angeles Lakers - Minnesota Timberwolves 142:125</p>
      <p>
        <b>Tabele:</b>
        <br/>
        <b>EASTERN CONFERENCE</b>
      </p>
      <p>ATLANTIC DIVISION<br/>Z P Proc.<br/>1. Boston 16 5 .762<br/>2. Philadelphia 17 7 .708<br/>3. Toronto 15 7 .682<br/>4. Brooklyn 13 10 .565<br/>5. New York 4 19 .174<br/>CENTRAL DIVISION<br/>1. Milwaukee 20 3 .870<br/>2. Indiana 15 8 .652<br/>3. Detroit 9 14 .391<br/>4. Chicago 8 16 .333<br/>5. Cleveland 5 17 .227<br/>SOUTHEAST DIVISION<br/>1. Miami 17 6 .739<br/>2. Orlando 11 11 .500<br/>3. Charlotte 9 16 .360<br/>4. Washington 7 15 .318<br/>5. Atlanta 6 17 .261</p>
      <p><b>WESTERN CONFERENCE</b><br/>NORTHWEST DIVISION<br/>1. Denver 14 7 .667<br/>2. Utah 13 10 .565<br/>3. Oklahoma City 10 12 .455<br/>4. Minnesota 10 12 .455<br/>5. Portland 9 15 .375<br/>PACIFIC DIVISION<br/>1. LA Lakers 21 3 .875<br/>2. LA Clippers 17 7 .708<br/>3. Phoenix 10 12 .455<br/>4. Sacramento 9 13 .409<br/>5. Golden State 5 19 .208<br/>SOUTHWEST DIVISION<br/>1. Dallas 16 7 .696<br/>2. Houston 15 7 .682<br/>3. San Antonio 9 14 .391<br/>4. Memphis 6 16 .273<br/>5. New Orleans 6 17 .261</p>
      <p>kp</p>
      <related>
        <a href="https://www.polskieradio.pl/5/4147/Artykul/2417098,NBA-Domowa-porazka-Toronto-Raptors-Kontuzja-Jamesa-Hardena-WIDEO"/>
      </related>
      <related>
        <a href="https://www.polskieradio.pl/5/4147/Artykul/2418185,NBA-Mavericks-kontynuuja-zwycieska-passe-Luka-Doncic-jak-legendarny-Michael-Jordan"/>
      </related>
    </article>
  </body>
</html>