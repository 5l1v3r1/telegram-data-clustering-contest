<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/12/09/lavoro-gender-gap-cala-ma-ancora-a-74_ba9b4792-a78a-4442-91bc-6a823ac35a45.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T11:16:00+00:00"/>
    <meta property="og:title" content="Lavoro: gender gap cala ma ancora a 7,4%"/>
    <meta property="og:description" content="Il gap di genere, ossia la differenza nelle retribuzioni fra uomini e donne, &quot;mostra un trend in calo nel 2017 (+7,4%) rispetto al 2014 (+8,8%) per effetto di una maggiore crescita della retribuzione oraria mediana delle donne (+2,4%) rispetto a quella deg... (ANSA)"/>
  </head>
  <body>
    <article>
      <h1>Lavoro: gender gap cala ma ancora a 7,4%</h1>
      <h2>Notevole differenza anche tra lavoratori italiani e stranieri</h2>
      <address><time datetime="2019-12-09T11:16:00+00:00">09 Dec 2019, 11:16</time> by <a rel="author">Redazione ANSA</a></address>
      <p>(ANSA) - ROMA, 09 DIC - Il gap di genere, ossia la differenza nelle retribuzioni fra uomini e donne, "mostra un trend in calo nel 2017 (+7,4%) rispetto al 2014 (+8,8%) per effetto di una maggiore crescita della retribuzione oraria mediana delle donne (+2,4%) rispetto a quella degli uomini (+1%)". Lo rileva l'Istat nel suo Report sui differenziali retributivi in Italia per l'anno 2017 in cui si aggiunge che i rapporti di lavoro che riguardano gli uomini sono il 59% del totale e registrano una retribuzione oraria mediana di 11,61 euro, superiore del 7,4% rispetto a quella delle donne (10,81 euro). L'Istituto nazionale di statista, poi, fa notare anche che è "notevole" il differenziale retributivo - pari al 13,8% - tra i lavoratori nati in Italia e quelli nati all'estero. La retribuzione oraria mediana dei rapporti di lavoro dei primi (l'83,3% del totale) "è pari a 11,53 euro, superiore di 1,4 euro rispetto a quella dei lavoratori nati all'estero, con un differenziale del 13,8%", spiega l'Istat.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>