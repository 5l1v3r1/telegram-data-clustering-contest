<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/abbandonano-i-rifiuti-beccati-e-multati-due-chivassesi/"/>
    <meta property="og:site_name" content="La Nuova Periferia"/>
    <meta property="article:published_time" content="2019-12-09T11:51:07+00:00"/>
    <meta property="og:title" content="Abbandonano i rifiuti, beccati e multati due chivassesi"/>
    <meta property="og:description" content="Abbandonano i rifiuti, beccati e multati due chivassesi grazie al controllo con fototrappole  promosso dall'Amministrazione guidata da Claudio Castello. "/>
  </head>
  <body>
    <article>
      <h1>Abbandonano i rifiuti, beccati e multati due chivassesi</h1>
      <h2>Grazie al controllo con fototrappole promosso dall'Amministrazione comunale guidata da Claudio Castello. </h2>
      <address>
        <time datetime="2019-12-09T11:51:07+00:00">09 Dec 2019, 11:51</time>
      </address>
      <p>Abbandonano i rifiuti, beccati e multati due chivassesi grazie al controllo con fototrappole  promosso dall’Amministrazione comunale guidata da Claudio Castello.</p>
      <h3>Abbandonano i rifiuti</h3>
      <p>Prosegue il controllo con fototrappole per contrastare e sanzionare l’abbandono di rifiuti sul territorio comunale. Nelle scorse settimane, grazie alle registrazioni effettuate, il personale della Polizia Municipale ha provveduto a sanzionare gli autori di due comportamenti illeciti nella zona dell’ex Agip.</p>
      <h3>I due casi</h3>
      <p>Nel primo caso, sabato 30 novembre 2019 un uomo classe  1957) e residente a Chivasso, con il proprio veicolo si è recato nella zona suddetta abbandonando a bordo strada 4 pneumatici di auto e un pannello di legno. Lunedì 2 dicembre, invece, un altro uomo, sempre residente in città nato nel 1981, ha abbandonato 2 sacchi neri contenenti residui vegetali.</p>
      <h3>Beccati e multati</h3>
      <p>Entrambi i soggetti, terminata la verbalizzazione nei loro confronti provvedevano a ripristinare lo stato dei luoghi rimuovendo i rifiuti abbandonati illecitamente. Ai trasgressori è stata applicata la sanzione di 600 euro e di 50 euro. Ricordiamo che per lo smaltimento di rifiuti ingombranti è possibile usufruire del servizio gratuito di Seta spa (ritiro in strada su appuntamento) o dell’Ecocentro (aperto tutta la settimana) così come descritto sul sito internet della Società affidataria del Servizio di Raccolta Rifiuti Seta o sul sito del Comune di Chivasso.</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>