<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811053/%D8%AC%D9%84%DB%8C%D9%84%DB%8C-%D8%A8%D9%87-%D8%B1%D9%88%D8%AD%D8%A7%D9%86%DB%8C-%DA%AF%D9%81%D8%AA%D9%85-%D8%AF%D8%B1-%D8%AA%D9%88%D8%A7%D9%81%D9%82-%D9%88%DB%8C%D9%86-%DB%B1%DB%B0%DB%B0-%D8%AA%D8%A7-%D8%A7%D9%85%D8%AA%DB%8C%D8%A7%D8%B2-%D9%85%DB%8C%E2%80%8C%D8%AF%D9%87%DB%8C%D8%AF-%D9%85%D8%B3%D8%A6%D9%88%D9%84%D8%A7%D9%86-%D9%85%DB%8C%E2%80%8C%DA%AF%D9%88%DB%8C%D9%86%D8%AF-%D9%86%D9%85%DB%8C%E2%80%8C%D8%AE%D9%88%D8%A7%D9%87%DB%8C%D9%85-%D9%86%D9%81%D8%AA-%D9%81%D8%B1%D9%88%D8%AE%D8%AA%D9%87-%D8%B4%D9%88%D8%AF-%D8%A7%D9%85%D8%A7-%D8%AA%D9%85%D8%A7%D9%85-%D9%81%D8%B4%D8%A7%D8%B1-%D8%B1%D8%A7-%D8%A8%D9%87-%D9%85%D8%B1%D8%AF%D9%85-%D9%88%D8%A7%D8%B1%D8%AF-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T11:52:00+00:00"/>
    <meta property="og:title" content="در دانشگاه شهید بهشتی جلیلی: به روحانی گفتم در توافق وین ۱۰۰ تا امتیاز می‌دهید / مسئولان می‌گویند نمی‌خواهیم نفت فروخته شود اما تمام فشار را به مردم وارد می‌کنند!"/>
    <meta property="og:description" content="عضو تشخیص مصلحت نظام گفت: ما چند روز قبل از اینکه توافق در وین به نتیجه برسد برای آقای روحانی نامه نوشتیم که سند شما چنین ایراداتی دارد که باید اصلاح شود. صد امتیاز شما دارید می‌دهید اما به ازای پروتکل الحاقی چه داده اند که قبول می کنی؟"/>
  </head>
  <body>
    <article>
      <h1>در دانشگاه شهید بهشتی جلیلی: به روحانی گفتم در توافق وین ۱۰۰ تا امتیاز می‌دهید / مسئولان می‌گویند نمی‌خواهیم نفت فروخته شود اما تمام فشار را به مردم وارد می‌کنند!</h1>
      <h2>عضو تشخیص مصلحت نظام گفت: ما چند روز قبل از اینکه توافق در وین به نتیجه برسد برای آقای روحانی نامه نوشتیم که سند شما چنین ایراداتی دارد که باید اصلاح شود. صد امتیاز شما دارید می‌دهید اما به ازای پروتکل الحاقی چه داده اند که قبول می کنی؟</h2>
      <address>
        <time datetime="2019-12-09T11:52:00+00:00">09 Dec 2019, 11:52</time>
      </address>
      <p>به گزارش خبرنگار دانشگاه خبرگزاری دانشجو، مراسم روز دانشجو، عصر امروز با حضور سعید جلیلی، عضو تشخیص مصلحت نظام در دانشگاه شهید بهشتی برگزار شد.</p>
      <p>سعید جلیلی در ابتدا ضمن تبریک روز دانشجو گفت: قطعا چنین جلساتی که می‌توانیم باهم داشته باشیم برای همه ما و کشور می‌تواند مفید باشد.</p>
      <p>جلیلی با اشاره به چند نکته مهم گفت: دانشگاه و دانشجو می‌تواند موتور قوی و پیشران برای کشور باشد، به شرطی که به موقع عمل کند. اگر این را درک کنیم که حرکت دانشجو فقط عقده گشایی و یک حرفی را زدن نیست و بلکه می‌خواهد تاثیر مثبت داشته باشد یا روند کند حرکت را قوت ببخشد. آنچه موجب شده ما بعد از سال‌ها این روز را گرامی بدانیم، همین روند حرکت چند دانشجو با عکس العمل  تاثیر گذار و به موقع در زمان خودشان بوده است. <br/><br/>عضو تشخیص مصلحت نظام ادامه داد: یکی از بارزترین نمونه‌های حرکت‌های به موقع دانشجویان ۱۳ آبان، حرکت شهید علم الهدی و امثالهم است. لازمه این حرکت این است که جهت حرکت و اولویت و تحلیل شرایط درست انتخاب سود و گرنه ممکن است یک موضوع خوب در جهت غلط سوق پیدا کند.</p>
      <p> وی یادآور شد:  ۱۶ آذر چندماه بعد از کودتا علیه یک ملت رخ داد و همان کودتا گر با افتخار وارد کشور و دانشگاه شد و ۱۶ آذر برای همین اتفاق افتاد و نیکسون بعد از ۱۶آذر می‌گوید خیلی خوشبختم که ملت ایران مصمم به حفظ استقلال سیاسی خود است. امروز در همین کشور برخی می‌آیند و می‌گویند نه، اصلا کودتا کار آمریکا نبوده است. غربی‌ها امروز به صراحت و بدون هیچ ابایی می‌گویند فشار حداکثری بر ایران می‌آوریم و خود این‌ها که ملتی را تروریست می‌خوانند دنبال مذاکره هم هستند . برخی می‌گویند بله اگر لازم باشد این کار را انجام می‌دهیم. اگر لازم باشد نمی‌شود حرف. باید دید چه فرجامی خواهد داشت؟ <br/><br/>جلیلی اضافه کرد: من از دانشجویان خواسته ام برجام خوانی بگذارند تا مدل رفتار طرف مقابل را یاد بگیرند. در همین سند برجام آمده است که اگر در موضوعات هسته‌ای تحقیق هم می‌خواهی کنی باید با من این موضوع را بررسی کنی. تا همین امروز کشور‌های طرفدار آمریکا نمی‌گویند آمریکا نقض برجام کرد و حتی دیگر تاسف هم نمی‌خورند بلکه می‌گویند ایران باید به تعهداتش ادامه دهد. <br/><br/>عضو تشخیص مصلحت نظام اظهار داشت: در هرموضوعی شما نمی‌توانید از عدالت و امنیت و ... بدون داشتن تصویر درست از تحولات محیطی صحبت کنید. افرادی به عنوان پدر آزادی و دیدگاه مترقی محسوب می‌شوند که وقتی درباره شان می‌خوانی می‌بینی اتفاقا مخالف آزادی هستند. در مباحث عدالت اجتماعی که برخی می‌گویند اندیشه‌های لیبرالیستی و نولیبرالیستی مبنا قرار گیرد خب اینگونه که نمی‌توان عدالت اجتماعی را عملی کرد. نئولیبرال‌ها خود حرفشان این است که مبنای اصلی نفع شخصی است. این طبیعی است که برای آن‌ها جامعه اهمیتی ندارد.</p>
      <p>وی گفت: برای اینکه تحقق خیلی از آرمان‌های شما را بخواهند در دانشگاه‌ها بگیرند نفی حقیقت می‌کنند و می‌گویند چه کسی گفته شما می‌توانید اندیشه داشته باشید و نفی مبارزه می‌کند و اینگونه می شود که از ۱۶ آذر خوشش نمی‌آید.</p>
      <p>جلیلی در ادامه افزود: در هر کشوری قانون اساسی به عنوان سند مرجع و مادر وجود دارد که مورد رجوع باید قرار گیرد.از نظر من دولت سایه نه حزب است، نه تشکیلات بلکه یک نوع گفتمان و رویکرد است که کسانی مثل شما باید سایه به سایه آنها را دنبال کرده و بررسی کنند. هرهفته دانشگاه باید محل چنین مطالبات و جلساتی باشد. هر دانشگاهی می‌تواند یک دولت سایه در اقتصاد و سیاسی و ...باشد. عضو تشخیص مصلحت نظام یادآور شد: اینکه می گویند ۶ کشور در این دولت پای گفتگو با ما آمدند، باید بگویم که این ۶ کشور سال ۸۷ پای گفتگو با ما آمدند. جایی که ما تولید قدرت کرده بودیم و امثال شهید شهریاری ها داشتیم و اینها بودند که از هیچ تحریمی نمی ترسیدند و تولید قدرت می کردند و ۶ کشور را پای میز مذاکره می‌کشاندند. ما چند روز قبل از اینکه توافق در وین به نتیجه برسد برای آقای روحانی نامه نوشتیم که این سند چنین ایراداتی دارد که باید اصلاح شود. صد امتیاز شما دارید می‌دهید. اما  به ازای پروتکل الحاقی به ما چه داده اند که شما قبول می کنی. وی درباره حضور در انتخابات گفت: مهم‌تر اینکه می‌خواهیم به چه کسی رای‌دهیم، این است که به چیزی می‌خواهیم رای دهیم، طبیعتا باید به برخی افراد رای‌ داد، در چنین شرایطی نگاه، کارنامه و غیره از اهمیت ویژه‌ای برخوردار است. <br/>جلیلی افزود: دانشگاه ما پیش از ماجرای گرانی بنزین چه نقشی را ایفا کرد. مسئولان می‌گویند ما نمی خواهیم نفت کشور فروخته شود. اما از طرفی تمامی فشار را به مردم وارد می‌کند. ما در دوران تحریم قرارگاه خاتم پایگاه ستاره خلیج فارس را تاسیس کردیم که با تیکه بر آن می‌توان بنزین را با قیمت کمتر ارائه کرد، در صورتی که ۱۰ پالایشگاه این چنینی‌ در‌ کشور‌ وجود داشته باشد، می‌توان تنگه هرمز را به صورت اقتصادی بست. برخی از دانشجویان‌‌ این موضوع را دنبال کردند تا جایی که این موضوع به مجلس رسید. باید بدانیم برای‌مجلس آینده می‌خواهیم چه مسیری را پیش بگیریم. عضو تشخیص مصلحت نظام ادامه داد: باید بدانیم برای مجلس آینده چه اعتراضاتی را می‌خواهیم دنبال کنیم. به هرحال یکسری دست اندازی ها و موانع برای حل مشکلات وجود دارد و مجاهدت کردن قطعا موانع دارد. آنچه که در جمهوری اسلامی مهم است جمهوریت نظام است. چرا انقلاب ما توانست موفق شود؟ چون مردم به این اسلام و انقلاب روی آورده اند و می‌خواهند آنها را از این اسلام و انقلاب پشیمان کنند. لازمه تحقق همه آن آرمان ها انتخاب درست مردم است. اگر می‌گوییم حرفی درست است وظیفه داریم جامعه را نسبت به آن اقناع کنیم و جامعه نسبت به آنچه که فکر می‌کند درست است اقدام کند. <br/>وی اضافه کرد: ما باید بین فواصل انتخابات رفتارهای پرنشاط و موثر داشته باشیم و با توده های مردم ارتباط داشته باشیم. چرا اصل امر به معروف و نهی از منکر قانون اساسی امروز فعال نیست؟ کسانی باید باشند و مطالبه کنند در جامعه. این حرکات خوبی که بعضا شکل می‌گیرد می‌تواند ابداعاتی داشته باشد و وزارتخانه ای باشد. جلیلی افزود: دلیل اهمیت امر به معروف این است که تک تک ما سایه به سایه باید مطالبه کنیم نه اینکه بگوییم یک نفر را گذاشته ایم خودش این کارها را انجام می‌دهد. یکی از تفاوتهای مبنایی اندیشه سیاسی اسلام با غربی ها و ... در این است که بسیاری از کار ویژه های دولت و حکومت با مردم مشترک است‌. عضو تشخیص مصلحت نظام یادآور شد: همین بودجه امسال که شرایط سخت اقتصادی داشتیم و منابع درآمدی کم بود را ما بررسی کردیم و راه هایی که در آن بودجه حیف میل می‌شود را درآوردیم. وقتی می‌گوییم بودجه کم است باید راههایی را برای آنها انتخاب کنیم.<br/><br/>وی تصریح کرد: یکی از مسائل مهم این است که ما باید از آنچه صورت گرفته است و صورت می‌گیرد تحلیل درست داشته باشیم. کسانی که امروز برخی اشکالات را در دولت مطرح می‌کنند سوال این است که آیا این مشکلات امروز حادث شده است؟ یا ریشه همه مشکلات ما چیزهایی مثل برجام است؟</p>
    </article>
  </body>
</html>