<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/zbog-strajka-saobracaj-u-parizu-paralisan/"/>
    <meta property="og:site_name" content="Krstarica"/>
    <meta property="article:published_time" content="2019-12-09T11:34:00+00:00"/>
    <meta property="og:title" content="Zbog štrajka saobraćaj u Parizu paralisan"/>
    <meta property="og:description" content="PARIZ - Petog dana štrajka protiv reforme penzionog sistema u Francuskoj saobraćaj u Parizu je paralisan, pošto su obustavljene neke linije metroa, a"/>
  </head>
  <body>
    <article>
      <h1>Zbog štrajka saobraćaj u Parizu paralisan</h1>
      <address><time datetime="2019-12-09T11:34:00+00:00">09 Dec 2019, 11:34</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524193-750x430.jpg"/>
        <figcaption>Foto: Tanjug</figcaption>
      </figure>
      <p>PARIZ – Petog dana štrajka protiv reforme penzionog sistema u Francuskoj saobraćaj u Parizu je paralisan, pošto su obustavljene neke linije metroa, a otkazano je i na hiljade polazaka vozova.</p>
      <p>Nacionalna železnička mreža SNCF preporučilo je putnicima da zbog bezbednosnih rizika ostanu kod kuće ili korise „alternativna sredstva prevoza“ kako bi stigli na posao, prenosi AP.</p>
      <p>Na hiljade vozova, uključujući i 80 železničkih linija između Londona i Francuske, Belgije i Holandije.</p>
      <p>Više od 50.000 putnika moralo je promeni planove za putovanja, prenosi Independent.</p>
      <p>Kompanija Jurostar upozorila je da će njeno saobraćanje naredna četiri dana, biti značajno otežano, a što će pogoditi još 30.000 ljudi.</p>
      <p>U Parizu ne saobraća 10 od 16 linija metroa uopšte, a četiri linije pružaju ograničenu uslugu, prenosi portal Lokal.fr.</p>
      <p>Francuski predsednik Emanuel Makron sinoć je održao sastanak sa premijerom Eduardom Filipeom i drugim zvaničnicima kako bi napravili strategiju za ovu sedmicu.</p>
      <p>Vlada će u sredu izneti novi predlog. Ne očekuje se da će biti pomerena starosna granica za odlazak u penziju koja je sada 62 godine, ali se očekuje da će ljudi biti ohrabreni da rade duže.</p>
      <p>(Tanjug)</p>
    </article>
  </body>
</html>