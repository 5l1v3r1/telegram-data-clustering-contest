<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018097/%D8%AE%D8%B1%D9%88%D8%AC-%DB%B3-%D9%BE%DB%8C%D8%B4%DA%A9%D8%B3%D9%88%D8%AA-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7-%D8%A7%D8%B3%DA%A9%D9%88%D8%B1%D8%AA-%D9%85%D8%A3%D9%85%D9%88%D8%B1%D8%A7%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T11:46:04+00:00"/>
    <meta property="og:title" content="خروج ۳ پیشکسوت استقلال با اسکورت مأموران"/>
    <meta property="og:description" content="سه پیشکسوت باشگاه استقلال که در ساختمان این باشگاه حضور داشتند، با اسکورت مأموران از این ساختمان خارج شدند."/>
  </head>
  <body>
    <article>
      <h1>خروج ۳ پیشکسوت استقلال با اسکورت مأموران</h1>
      <address>
        <time datetime="2019-12-09T11:46:04+00:00">09 Dec 2019, 11:46</time>
      </address>
      <p>
        <i>سه پیشکسوت باشگاه استقلال که در ساختمان این باشگاه حضور داشتند، با اسکورت مأموران از این ساختمان خارج شدند.</i>
      </p>
      <p>به گزارش مشرق، در حالی که عصر امروز (دوشنبه) هنوز تعدادی از هواداران <b>استقلال</b> مقابل ساختمان این باشگاه حضور داشتند، <b>محمد نوری</b>، <b>جواد قراب</b> و <b>علی جباری</b>، سه پیشکسوت باشگاه استقلال با اسکورت مأموران امنیتی از باشگاه خارج شدند.</p>
      <blockquote>بیشتر بخوانید:<br/><a href="https://www.mashreghnews.ir/news/1018096/%D9%86%D8%A7%D8%AC%D8%A7-%D8%AA%D8%AC%D9%85%D8%B9-%D8%A7%D8%B3%D8%AA%D9%82%D9%84%D8%A7%D9%84%DB%8C-%D9%87%D8%A7-%D9%85%D8%B3%D8%A7%D9%84%D9%85%D8%AA-%D8%A2%D9%85%DB%8C%D8%B2-%D8%A8%D9%88%D8%AF">ناجا: تجمع استقلالی‌ها مسالمت‌آمیز بود</a></blockquote>
      <p>جباری پس از خروج درخصوص شرایط استقلال گفت که اگر مدیریت باشگاه تغییر کند، استقلال به روزهای خوبش بازمی‌گردد. محمد نوری هم گفت که باشگاه در حال فراهم کردن پول برای حل مشکلات است. او همچنین گفت که مشکلات استقلال با رفتن مسعود سلطانی‌فر از وزارت ورزش و جوانان حل می‌شود.</p>
      <p>همچنین تعدادی از هواداران استقلال در مقابل ساختمان باشگاه درگیری مختصری داشتند که به خاطر حضور مأموران امنیتی در آن مکان، درگیری خود را به یک خیابان بالاتر منتقل کردند. با این حال این درگیری از دید مأموران پوشیده نماند و آنها با افراد درگیر برخورد کردند. مأموران همچنین گوشی افرادی را که از این صحنه فیلم گرفتند، ضبط و فیلم درگیری را پاک کردند.</p>
      <p>منبع: تسنیم</p>
    </article>
  </body>
</html>