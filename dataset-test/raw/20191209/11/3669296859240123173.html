<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/mugla/fethiye/cintar-toplamak-icin-yaristilar-1459345"/>
    <meta property="og:site_name" content="CNN Türk"/>
    <meta property="article:published_time" content="2019-12-09T11:01:22+00:00"/>
    <meta property="og:title" content="Çıntar toplamak için yarıştılar"/>
    <meta property="og:description" content="Çıntar toplamak için yarıştılar"/>
  </head>
  <body>
    <article>
      <h1>Çıntar toplamak için yarıştılar</h1>
      <address>
        <time datetime="2019-12-09T11:01:22+00:00">09 Dec 2019, 11:01</time>
      </address>
      <p>MUĞLA'nın <a href="https://www.cnnturk.com/haberleri/fethiye">Fethiye</a> ilçesinde düzenlenen yarışmaya katılan 35 kişi, dağlık alanda 4 saat boyunca çıntar toplayabilmek için mücadele etti.</p>
      <p>Göcek Mahallesi Püren Düzü mevkisinde dün Göcek Kültür ve Turizm Derneği tarafından düzenlenen 'Çıntar Mantarı Toplama Yarışmasına', 35 kişi katıldı. Ormanlık alana dağılan yarışmacılar 4 saat boyunca, en büyük mantarın yanı sıra en fazla sayıda ve kiloda mantar toplayabilmek için yarıştı. Yarışma sonunda 5 <a href="https://www.cnnturk.com/haberleri/kilo">kilo</a> 58 gram mantar toplayan Çiğdem Tombak 'kilogram' kategorisinde, 167 mantar toplayan Salim Sarı 'sayı' kategorisinde, 14 santimetre çapındaki mantarla <a href="https://www.cnnturk.com/haberleri/ramazan">Ramazan</a> Çevik ise 'en büyük mantar' kategorisinde birinciliği elde etti. Etkinlik, toplanan mantardan yapılan yemeğin yenilmesiyle sona erdi. Göcek Kültür ve Turizm Derneği Başkanı Onur Ugan, çıntar mantarının sonbahar yağmurlarının ardından güneşli günlerle birlikte özellikle çam ormanlarında yetiştiğini belirtti. Çıntarın kendiliğinden yetişen, besin değeri çok yüksek bir mantar türü olduğunu belirten Ugan, çıntar toplama kültürünü genç nesillere de aktarmak için düzenlenen etkinlikle oldukça keyifli vakit geçirdiklerini söyledi.</p>
      <p>Ergün TOS / FETHİYE (<a href="https://www.cnnturk.com/haberleri/mugla">Muğla</a>), (<a href="https://www.cnnturk.com/haberleri/dha">DHA</a>)</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/hastanede-dogan-3-bin-bebek-icin-3-bin-fidan-1459346"/>
        <a href="https://www.cnnturk.com/yerel-haberler/hatay/iskenderun/gelecegin-ascilari-istanbula-hazirlaniyor-1459344"/>
        <a href="https://www.cnnturk.com/yerel-haberler/bursa/nilufer/kadin-dernekleri-bursanin-yerel-lezzetlerini-ogreniyor-1459343"/>
      </related>
    </article>
  </body>
</html>