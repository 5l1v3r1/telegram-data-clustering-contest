<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/blocaj-in-dosarul-lui-radu-mazare-privind-cartierul-de-locuinte-sociale-ce-a-raspuns-madagascar-legat-de-acordul-pentru-judecarea-acestuia_1411178.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T11:55:18+00:00"/>
    <meta property="og:title" content="BLOCAJ în dosarul lui Radu Mazăre privind cartierul de locuințe sociale - Răspunsul AMBIGUU al Madagascar legat de acordul pentru judecarea acestuia"/>
    <meta property="og:description" content="Dosarul lui Radu Mazăre în care un complet de cinci judecători tranșează apelul procurorilor DNA împotriva unei decizii de amendare a fostului..."/>
  </head>
  <body>
    <article>
      <h1>BLOCAJ în dosarul lui Radu Mazăre privind cartierul de locuințe sociale - Răspunsul AMBIGUU al Madagascar legat de acordul pentru judecarea acestuia</h1>
      <address><time datetime="2019-12-09T11:55:18+00:00">09 Dec 2019, 11:55</time> by <a rel="author">Cătălin Lupășteanu, reporter</a></address>
      <p>Dosarul lui Radu Mazăre în care un complet de cinci judecători tranșează apelul procurorilor DNA împotriva unei decizii de amendare a fostului edil al Constanței ar putea fi suspendat pe termen nedeterminat.</p>
      <p>La termenul de luni al procesului cei cinic judecători au citit răspunsul statului Madagascar la întrebarea legată de posibilitatea judecării apelului din acest dosar, deși Mazăre a fost extrădat pentru a executa o pedeapsă definitivă în alt caz de corupție.</p>
      <p>Statul Madagascar a răspuns instanței supreme că nu se poate exprima pentru că nu mai deține dosarul de extrădare, toată documentația avută la acel moment fiind trimisă odată cu edilul în România.</p>
      <p>Astfel autoritățile maglașe nu au lămurit ICCJ dacă pot sau nu să îl judece pe Radu Mazăre în dosarul locuințelor sociale de vreme ce el a fost extrădat pentru pedeapsa definitivă din dosarul retrocedării unor plaje și terenuri din Contanța.</p>
      <p>Pe fondul acestei situații cei cinci judecători au ridicat din oficiu chestiunea suspendării judecării apelului DNA pentru a aștepta răspunsul Curții de Justiției a Uniunii Europene (CJUE) la întrebările transmie în alte dosare privind obligativitatea aplicării deciziei CCR prin care s-a constatat neconstituționalitate compunerii completelor de trei judecători de la instanța supremă.</p>
      <p>Legat de acest aspect avocații lui Radu Mazăre și Avraham Morgenstern au fost de acord cu această chestiune invocată din oficiu de judecători și au arătat că instanța trebuie să stabilească și prioritatea de soluționare, respectiv, dacă insistă întâi la autoritățile din Madagascar pentru a spune clar dacă statul maglaș e de acord cu judecarea fostului edil pentru alt caz decât cel pentru care a fost extrădat, iar apoi în funcție de răspuns să stabilească dacă este necesară suspendarea judecății pentru așteptarea răspunsurilor CJUE, sau invers.</p>
      <p>Completul de cinci judecători a rămas în pronunțare urmând să stabilească procedura de lucru în dosar pe fondul acestor două chestiuni care practic țin pe loc judecata apelului DNA.</p>
    </article>
  </body>
</html>