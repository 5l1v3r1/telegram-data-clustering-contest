<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/810965/%DB%B5%DB%B6%DB%B0-%D9%85%D8%AC%D9%85%D9%88%D8%B9%D9%87-%D8%A2%D8%B2%D9%85%D8%A7%DB%8C%D8%B4%DA%AF%D8%A7%D9%87%DB%8C-%DB%B1%DB%B2-%D9%87%D8%B2%D8%A7%D8%B1-%D8%AF%D8%B3%D8%AA%DA%AF%D8%A7%D9%87-%D8%A8%D9%87-%D8%A7%D8%B4%D8%AA%D8%B1%D8%A7%DA%A9-%DA%AF%D8%B0%D8%A7%D8%B4%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T11:30:00+00:00"/>
    <meta property="og:title" content="اسدی‌فرد مطرح کرد ۵۶۰ مجموعه آزمایشگاهی ۱۲ هزار دستگاه به اشتراک گذاشتند"/>
    <meta property="og:description" content="مدیر شبکه آزمایشگاهی فناوری‌های راهبردی معاونت علمی گفت: بیش از ۱۲ هزار دستگاه توسط ۵۶۰ مجموعه آزمایشگاهی در شبکه به اشتراک گذاشته شده است."/>
  </head>
  <body>
    <article>
      <h1>اسدی‌فرد مطرح کرد ۵۶۰ مجموعه آزمایشگاهی ۱۲ هزار دستگاه به اشتراک گذاشتند</h1>
      <h2>مدیر شبکه آزمایشگاهی فناوری‌های راهبردی معاونت علمی گفت: بیش از ۱۲ هزار دستگاه توسط ۵۶۰ مجموعه آزمایشگاهی در شبکه به اشتراک گذاشته شده است.</h2>
      <address>
        <time datetime="2019-12-09T11:30:00+00:00">09 Dec 2019, 11:30</time>
      </address>
      <p>به گزارش گروه فناوری خبرگزاری دانشجو به نقل از مرکز ارتباطات و اطلاع رسانی معاونت علمی و فناوری ریاست جمهوری، شبکه آزمایشگاهی فناوری‌های راهبردی معاونت علمی و فناوری ریاست جمهوری یکی از مجموعه‌هایی است که با هدف تجمیع خدمات و تجهیزات آزمایشگاهی در کشور راه‌اندازی شده است. این مجموعه در طی چند سال فعالیت خود توانسته ۵۶۰ عضو بگیرد.<br/><br/>«تا کنون بیش از ۵۶۰ مجموعه آزمایشگاهی عضو شبکه شده‌اند که بیش از ۱۲ هزار دستگاه خود را در شبکه آزمایشگاهی فناوری‌های راهبردی به اشتراک گذاشته‌اند. این آزمایشگاه‌ها در حال حاضر نزدیک به ۵۲ هزار آزمون را به طیف وسیعی از مشتریان از بخش دانشگاهی و صنعت ارائه می‌کنند.»<br/><br/>رضا اسدی‌فرد با اشاره به این مطلب، می‌گوید: در حال حاضر حدود ۴۰ هزار عضو حقیقی و حقوقی عضو باشگاه مشتریان شبکه هستند. اعضایی که از خدمات شبکه بهره‌مند می‌شوند.<br/><br/>بنا به گفته مدیر شبکه آزمایشگاهی فناوری‌های راهبردی معاونت علمی و فناوری ریاست جمهوری، شبکه آزمایشگاهی فناوری‌های راهبردی معاونت علمی و فناوری ریاست جمهوری، با ارایه طرح‌های متنوع تخفیف خدمات آزمایشگاهی توانسته است دانشجویان، اعضای بنیاد ملی نخبگان، سرآمدان علمی ایران، شرکت‌های دانش بنیان و اعضای هیئت علمی دانشگاه‌های همه استان‌های کشور را تحت پوشش قرار دهد.</p>
    </article>
  </body>
</html>