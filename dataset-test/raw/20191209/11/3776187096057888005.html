<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/12/redmi-k30-pro-snapdragon-865-data/"/>
    <meta property="og:site_name" content="GizChina.it"/>
    <meta property="article:published_time" content="2019-12-09T11:00:57+00:00"/>
    <meta property="og:title" content="Redmi K30 Pro con Snapdragon 865, ma a marzo 2020"/>
    <meta property="og:description" content="Un leaker anticipa quello che dovrebbe essere il periodo di presentazione di Redmi K30 Pro, il vero top di gamma della serie."/>
  </head>
  <body>
    <article>
      <h1>Redmi K30 Pro con Snapdragon 865, ma a marzo 2020</h1>
      <address><time datetime="2019-12-09T11:00:57+00:00">09 Dec 2019, 11:00</time> by <a rel="author">Michele Perrone</a></address>
      <figure>
        <img src="https://gizchina.it/wp-content/uploads/2019/10/xredmi-k30-e-k30-pro-uguali-a-samsung-galaxy-s10-plus-1-696x392.jpg.pagespeed.ic.gMszTkkYA-.jpg"/>
      </figure>
      <p>È dal mese di novembre che i rumors parlano di un <a href="https://gizchina.it/2019/11/redmi-k30-5g-data-lancio/">possibile lancio</a> nel <b>2020</b> per la serie <b>Redmi K30</b>. Questa ipotesi è stata parzialmente smentita dall'annuncio della <a href="https://gizchina.it/2019/11/redmi-k30-5g-data-presentazione-ufficiale/">data di presentazione ufficiale</a>, settata per domani <b>10 dicembre</b>. Ma i nuovi rumors odierni ci indicherebbero una netta separazione fra il modello base e il top di gamma a tutti gli effetti, ovvero <b>Redmi K30 Pro</b>. Per quest'ultimo sembrerebbe essere necessario attendere ancora un bel po', visto che si parla di un suo possibile lancio a <b>marzo 2020</b>.</p>
      <p><b>LEGGI ANCHE</b>:<br/><a href="https://gizchina.it/2019/12/xiaomi-hamburger-carne-finta/">Xiaomi lancia gli hamburger fatti con “carne finta”</a></p>
      <h3>Redmi K30 Pro sarà il vero top di gamma, ma ci vorrà tempo prima di vederlo in azione</h3>
      <figure>
        <iframe data-src="https://twitter.com/Sudhanshu1414/status/1202559509601763328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Per il momento rimane una voce di corridoio, ma corrisponderebbe alla finestra di lancio dello <b>Snapdragon 865</b>. La scelta di utilizzare il nuovo SoC di fascia alta di casa Qualcomm fa sì che la finestra di commercializzazione in Cina per Redmi K30 Pro slitti più in avanti. Per <b>Redmi K30</b>, invece, pare che il suo arrivo possa avvenire già a gennaio, visto che i chipset adoperati saranno disponibili prima per i produttori di smartphone. A differenza del modello Pro, che saraà disponibile unicamente in <b>5G</b>, il modello base arriverà con <b>Snapdragon 730</b> per il modello <b>4G</b> e <b>Snapdragon 765</b> per quello 5G. E non è da escludere che, almeno inizialmente, Redmi K30 sia commercializzato soltanto con connettività 4G, anche se ormai non resta che attendere domani per scoprirlo.</p>
    </article>
  </body>
</html>