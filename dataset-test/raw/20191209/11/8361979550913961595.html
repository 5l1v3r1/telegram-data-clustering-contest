<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/kolomoyskiy-na-matchi-dnipro-kijiv-basket-novini-ukrajini-50058213.html"/>
    <meta property="og:site_name" content="НВ"/>
    <meta property="article:published_time" content="2019-12-09T11:55:00+00:00"/>
    <meta property="og:title" content="«Тобі пі**ець, х**сос!» Коломойський погрожував судді на баскетбольному матчі через програш команди його сина — всі подробиці"/>
    <meta property="og:description" content="1 грудня в Дніпрі відбувся баскетбольний матч між місцевим однойменним клубом і столичним Київ-Баскет — після того як дніпровська команда, за яку грає син олігарха Ігоря Коломойського Григорій, почала відставати за очками, бізнесмен виступив з погрозами на адресу судді."/>
  </head>
  <body>
    <article>
      <h1>«Тобі пі**ець, х**сос!» Коломойський погрожував судді на баскетбольному матчі через програш команди його сина — всі подробиці</h1>
      <h2>1 грудня в Дніпрі відбувся баскетбольний матч між місцевим однойменним клубом і столичним Київ-Баскет — після того як дніпровська команда, за яку грає син олігарха Ігоря Коломойського Григорій, почала відставати за очками, бізнесмен виступив з погрозами на адресу судді.</h2>
      <address>
        <time datetime="2019-12-09T11:55:00+00:00">09 Dec 2019, 11:55</time>
      </address>
      <p>Розповідаємо головні подробиці скандалу.</p>
      <p>• <b>Після чого Коломойський почав погрожувати судді?</b></p>
      <p>Після закінчення другої чверті гри баскетбольних команд Дніпро і Київ-Баскет до старшого судді матчу Андрія Бабика, згідно з його звітом, <a href="https://fbu.ua/news/cherez-incident-u-dnipri-na-klub-nakladeni-shtrafni-sankci-a-prezident-vidstoroneniy-vid-matchiv-komandi-na-dvi-gri">опублікованим</a> Федерацією баскетболу України, по дорозі до суддівської кімнати до нього підійшли троє осіб з погрозами: <b>олігарх Ігор Коломойський, президент БК Дніпро Валерій Кондратьєв і віце-президент клубу Валерій Гуляєв.</b></p>
      <p>В ході матчу <a href="https://www.youtube.com/watch?v=f6cWM3pYKYo">БК Дніпро кілька разів виривався вперед, а потім втрачав лідерство</a> — у підсумку гра завершилася з рахунком 75 — 78 на користь команди Київ-Баскет.</p>
      <p>Виходячи з доповідної Бабика, спрямованої директору ЧУ з баскетболу Ларисі Шабановій, яку опублікувало видання <a href="https://strana.ua/news/238043-kolomojskij-uhrozhal-basketbolnomu-sude-andreju-babyku-posle-matcha-dnepr-kiev-basket.html?fbclid=IwAR0XsoXvTG-2fw6YnBfGL2AFJXglu23NkFRTvda8F1Y10059o17QMEUFnsY">Страна</a>, <b>спочатку до арбітра підійшов Кондратьєв з погрозами</b> щодо того, що суддя «більше ніколи не приїде» до Дніпра: «Ти, чорт, сьогодні ти звідси не виїдеш. Ти що, дух втратив, в Дніпро більше ніколи не приїдеш. Я тобі, с*ка, влаштую. Тобі пі**ець буде. Ти що коїш, урод!?».</p>
      <figure>
        <img src="https://images.weserv.nl/?q=85&amp;output=jpg&amp;bg=white&amp;url=https://nv.ua/system/MediaPhoto/images/000/029/757/big_portrait/5c6532be065a8582286f7925217806c4.png?stamp=20191209133216"/>
      </figure>
      <p><b>Після цього, за свідченнями судді, до погроз приєднався Коломойський:</b> «Ти, х**ло, ти що твориш, бл**ь?! Тобі пі**ець, ху**ос, буде — ти зрозумів мене!?». 19-річний син Коломойського, Григорій, переїхав до Дніпра з США, де грав за баскетбольний клуб <a href="https://nv.ua/ukr/ukraine/events/nv-z-yasuvalo-shcho-sin-kolomoyskogo-graye-za-basketbolnu-komandu-klivlenda-50002064.html">Vikings</a> Клівлендського університету, в вересні 2019 року. У Дніпрі він почав виступати за місцевий однойменний баскетбольний клуб.</p>
      <p>Після слів Коломойського <b>до образ перейшов віце-президент клубу Гуляєв,</b> який чув розмову з олігархом і зустрів арбітра в технічному коридорі: «Ти дограєшся, під*р, що тебе знайдемо всюди — і тобі буде пі**ець. Ми тебе знайдемо і ви***мо».</p>
      <p>Читайте також:<br/><a href="https://nv.ua/ukr/ukraine/politics/chas-ch-dlya-velikogo-kombinatora-rozsliduvannya-nv-pro-kolomoyskogo-povniy-tekst-50002593.html">&amp;nbspЧас "Ч" для великого комбінатора. Розслідування НВ про Коломойського - повний текст</a></p>
      <p>За словами судді Андрія Бабика, <b>свідками всіх погроз з боку Кондратьєва, Коломойського і Гуляєва були два його колеги-арбітра</b>. Водночас «охорона знаходилася осторонь», стверджує Бабик.</p>
      <p>• <b>Як відреагувала Федерація баскетболу України?</b></p>
      <p>4 грудня в ФБУ <a href="https://fbu.ua/news/cherez-incident-u-dnipri-na-klub-nakladeni-shtrafni-sankci-a-prezident-vidstoroneniy-vid-matchiv-komandi-na-dvi-gri">повідомили</a>, що через інцидент з суддею Бабиком <b>на баскетбольний клуб Дніпро накладені штрафні санкції, а його президент Валерій Кондратьєв відсторонений від матчів на дві гри.</b></p>
      <p>До цього у відповідь на запит Департаменту організації та проведення змагань Федерації баскетболу України до клубу Дніпро його <b>директор Юрій Продан заявляв, що Кондратьєв не погрожував і не залякував суддю.</b></p>
      <p>Також в офіційному листі той <b>попросив не називати олігарха Ігоря Коломойського, чий син Григорій грає за цей клуб, уболівальником їхньої команди.</b></p>
      <figure>
        <img src="https://images.weserv.nl/?q=85&amp;output=jpg&amp;bg=white&amp;url=https://nv.ua/system/MediaPhoto/images/000/029/758/big_portrait/f38a8e4c41aab1550e5b7a792b4f9388.png?stamp=20191209134709"/>
        <figcaption>Перша сторінка листа директора БК Дніпро Юрія Продана / Фото: ФБУ</figcaption>
      </figure>
      <p>«БК Дніпро не було зафіксовано жодних погроз та залякувань судді, який обслуговував гру, з боку глядачів Коломойського І.В. та Гуляєва В.В. Ніяких доказів протилежного клубу, в тому числі від Департаменту організації та проведення змагань ФБУ, не надходило. Додатково просимо не використовувати у відношенні глядачів Коломойського І.В. та Гуляєва В.В. термін „вболівальники БК Дніпро“, оскільки такий статус даних осіб нічим не підтверджений», — повідомляється в листі.</p>
      <p>Водночас арбітр <b>Андрій Бабик у відповіді <i>Дніпра</i> називається «упередженим»,</b> а правила проведення офіційними представниками клубу, за словами Продана, не порушувалися.</p>
      <p>Незважаючи на це, Директорат ФБУ постановив оштрафувати БК Дніпро на суму 52 тисячі гривень і відсторонити президента команди Кондратьєва від двох ігор.</p>
      <p>• <b>На грі поруч з Коломойським помітили місцевого бізнесмена Олександра «Наріка» Петровського</b></p>
      <p>В одному ряду з Ігорем Коломойським на матчі Дніпро — Київ-Баскет сидів дніпровський бізнесмен Олександр Петровський, відомий за прізвиськом «Нарік» — його пов’язують з місцевою організованою злочинністю.</p>
      <p><b>Петровський є близьким другом Валерія Кондратьєва —</b> президента БК Дніпро.</p>
      <p>Раніше в інтерв'ю НВ він заявляв, що «на сьогоднішній день ні ви, ні я, ні будь-хто інший цього [що Петровський має відношення до кримінальних злочинів] сказати не може».</p>
      <figure>
        <img src="https://images.weserv.nl/?q=85&amp;output=jpg&amp;bg=white&amp;url=https://nv.ua/system/MediaPhoto/images/000/029/759/big/85beb9e5175746d56f1a75c876da51f3.png?stamp=20191209133538"/>
        <figcaption>Матч БК Дніпро - БК Київ-Баскет. Другий праворуч від Ігоря Коломойського - Олександр "Нарік" Петровський / Фото: Прес-служба БК Дніпро</figcaption>
      </figure>
      <p>Про «Наріка» українська громадськість активно заговорила після того, як той був помічений на церемонії вручення томосу про автокефалію Православної церкви України в Стамбулі в січні цього року, де, зокрема, потрапив на одне фото з тодішнім президентом Петром Порошенком і митрополитом Епіфанієм.</p>
      <p>У минулому році Петровський подавав позов про захист честі, гідності та ділової репутації через використання по відношенню до нього прізвиська «Нарік» низкою ЗМІ, зокрема — головним редактором Цензор. НЕТ Юрієм Бутусовим.</p>
      <p>Читайте також:<br/><a href="https://nv.ua/ukr/ukraine/politics/hto-takiy-pan-petrovskiy-istoriya-shodzhennya-naybilsh-zakritogo-biznesmena-dnipra-50003959.html">&amp;nbspХто такий пан Петровський. Історія сходження найбільш закритого бізнесмена Дніпра</a></p>
      <p>Тоді ж суд заборонив так називати Петровського, проте 8 грудня 2019 року <a href="https://nv.ua/ukr/ukraine/events/petrovskogo-dozvolili-nazivati-narikom-novini-ukrajini-50058108.html">колегія суддів Дніпровського апеляційного суду скасувала це рішення</a>.</p>
    </article>
  </body>
</html>