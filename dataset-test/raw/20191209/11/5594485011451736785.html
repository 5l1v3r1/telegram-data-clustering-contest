<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/svetski/miro-prizna-kak-piel-kato-smok-na-den-sbiral-po-edna-torba-butilki_news713964.html"/>
    <meta property="og:site_name" content="Blitz.bg"/>
    <meta property="article:published_time" content="2019-12-09T11:37:00+00:00"/>
    <meta property="og:title" content="Миро призна как пиел като смок - на ден събирал по една торба бутилки"/>
    <meta property="og:description" content="Той коментира, че е усетил, че проблемът е сериозен в началото на тази година"/>
  </head>
  <body>
    <article>
      <h1>Миро призна как пиел като смок - на ден събирал по една торба бутилки</h1>
      <h2>Той коментира, че е усетил, че проблемът е сериозен в началото на тази година</h2>
      <address>
        <time datetime="2019-12-09T11:37:00+00:00">09 Dec 2019, 11:37</time>
      </address>
      <p>https://blitz.bg/layfstayl/svetski/miro-prizna-kak-piel-kato-smok-na-den-sbiral-po-edna-torba-butilki_news713964.html Blitz.bg</p>
      <figure>
        <img src="https://static.blitz.bg/documents/thumbnails/730/201912/1575884195-mirr.jpg"/>
      </figure>
      <p><b>Музикантът Миро направи равносметка на живота си за изминалата година като сподели, че тя е била най-успешната в живота му, защото е преборил алкохолна зависимост.</b><br/><br/>"Пиех стандартно като българите, в един момент освен че пиех, когато съм гневен, го правех и когато съм весел, и когато съм тъжен. Думата "зависимост" настъпва тогава, когато се освободиш от нея", сподели певецът пред bTV.<br/><br/>Той коментира, че е усетил, че проблемът е сериозен в началото на тази година. "Прекарах една цяла нощ в молитва, защото ми беше много зле заради проблем с алкохола, защото пих цяла нощ и си казах, че не може по този начин: Или умирам от това, защото този навик вече ме характеризираше като личност, или ще се измъкна".<br/><br/>Миро призна, че при него консумацията на алкохол не е била нормална. Обясни, че не е пиел по време на участие, но в момента, в който знае, че остават само 40 минути е започвал с бирата. По думите му, не само твърдият алкохол може да повлияе на човека, но и лекия, ако е в голямо количество.<br/><br/>"Пиех методично и това беше ежедневие", разказва още той и допълва: "Работата е много зле, когато започнеш да криеш от себе си количеството алкохол, което си изпил. Методично си изхвърлях бутилките, ако ги бях събрал на едно място, можеха да направят една торба с бутилки, изпита за 24 или 48 часа. А те са пълни с отрова, която замъглява мисълта", категоричен бе музикантът.<br/><br/>В момента Миро се чувства добре и благодари на Бог всеки ден за това, че е трезвен. Той споделя историята за битката с алкохола, за да помогне и на други хора в неговата ситуация. Миро бе категоричен, че не смята да се връща към тази зависимост.<br/> </p>
    </article>
  </body>
</html>