<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/domaci/praha-uzavre-pakt-s-budapesti-bratislavou-a-varsavou-ma-resit-klimatickou-ci-bytovou-krizi-1364934"/>
    <meta property="og:site_name" content="E15.cz"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="Praha uzavře pakt s Budapeští, Bratislavou a Varšavou. Má řešit klimatickou či bytovou krizi"/>
    <meta property="og:description" content="Hlavní město Praha uzavře Pakt svobodných měst s Budapeští, Bratislavou a Varšavou. Dokument má posílit spolupráci měst visegrádské čtyřky. Jejich zástupci ho podepíšou 16. prosince. Vyplývá to z dokumentu, který schválili pražští radní. Na vytvoření paktu se primátoři hlavních měst V4 domluvili na setkání k 30. výročí pádu Berlínské zdi. Schválit jej musí ještě pražští zastupitelé."/>
  </head>
  <body>
    <article>
      <h1>Praha uzavře pakt s Budapeští, Bratislavou a Varšavou. Má řešit klimatickou či bytovou krizi</h1>
      <address><time datetime="2019-12-09T11:31:00+00:00">09 Dec 2019, 11:31</time> by <a rel="author">ČTK</a></address>
      <p>
        <b>Hlavní město Praha uzavře Pakt svobodných měst s Budapeští, Bratislavou a Varšavou. Dokument má posílit spolupráci měst visegrádské čtyřky. Jejich zástupci ho podepíšou 16. prosince. Vyplývá to z dokumentu, který schválili pražští radní. Na vytvoření paktu se primátoři hlavních měst V4 domluvili na setkání k 30. výročí pádu Berlínské zdi. Schválit jej musí ještě pražští zastupitelé.</b>
      </p>
      <p>„Města jsou motorem růstu a inovací v regionech a čelí mnoha shodným výzvám a úkolům,“ píše se v materiálu. Primátoři dokument podepíšou příští týden v Budapešti.</p>
      <p>Města budou spolupracovat při řešení problémů spojených například s klimatickou krizí, bytovou politikou, stárnutím obyvatelstva a sociální politikou. Města se zároveň zavážou ochraňovat a prosazovat svobodu, lidskou důstojnost, demokracii, právní stát nebo kulturní rozmanitosti.</p>
      <p>Kromě paktu se Praha chystá také podepsat partnerskou smlouvu s Vídní. S ní chce spolupracovat v dopravě, bydlení nebo životním prostředí. Město nyní dokončuje text smlouvy a výběr oblastí spolupráce. V lednu příštího roku Praha podepíše smlouvu s Tchaj-pejí.</p>
      <related>
        <a href="https://www.e15.cz/zahranicni/kosovo-po-zemanovych-vyrocich-odvolalo-svou-ucast-na-summitu-v4-1362253"/>
      </related>
      <related>
        <a href="https://www.e15.cz/domaci/stat-o-sobe-opet-rekne-vice-data-ale-byvaji-neaktualni-a-nekvalitni-stezuji-si-firmy-1364927"/>
      </related>
      <related>
        <a href="https://www.e15.cz/rozhovory/v4-je-toxicka-znacka-v-ceskem-narodnim-zajmu-je-podporit-timmermanse-rika-tomas-prouza-1360297"/>
      </related>
      <related>
        <h4>Související články</h4>
        <a href="https://www.e15.cz/nazory/komentar-gregora-martina-papucska-visegradske-skripeni-1356501"/>
        <a href="https://www.e15.cz/magazin/skupina-t-e-uspesne-zkolaudovala-rezidencni-projekt-sakura-1364733"/>
        <a href="https://www.e15.cz/zahranicni/visegrad-chce-po-bruselu-pravidla-rozdeleni-penez-v-prechodnem-obdobi-nejistota-vadi-zemedelcum-1363027"/>
        <a href="https://www.e15.cz/nazory/zapisnik-barbory-pankove-o-nerestech-1363073"/>
        <a href="https://www.e15.cz/zahranicni/rim-otocil-v-uprchlicke-politice-prosazuje-prerozdelovani-migrantu-1362578"/>
      </related>
    </article>
  </body>
</html>