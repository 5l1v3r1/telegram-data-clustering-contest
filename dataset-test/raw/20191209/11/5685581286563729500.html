<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/kiz-cocugunu-gunduz-vakti-kacirmaya-calistilar--1289434-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="Kız çocuğunu gündüz vakti kaçırmaya çalıştılar!"/>
    <meta property="og:description" content="Kars'ta liseli kız çocuğunu minibüsle kaçırmak isteyen 3 kişi polis tarafından kıskıvrak yakalandı."/>
  </head>
  <body>
    <article>
      <h1>Kız çocuğunu gündüz vakti kaçırmaya çalıştılar!</h1>
      <h2>Kars'ta liseli kız çocuğunu minibüsle kaçırmak isteyen 3 kişi polis tarafından kıskıvrak yakalandı.</h2>
      <address>
        <time datetime="2019-12-09T11:19:00+00:00">09 Dec 2019, 11:19</time>
      </address>
      <p>Kars'ta liseli M.B.'yi (17) okul önünden minibüse bindirerek kaçırmaya çalışan 3 kişi, polis tarafından yakalandı. Mahkemeye çıkarılan şüpheliler tutuklandı.</p>
      <p>
        <b>MİNİBÜSE KADAR ZORLA GÖTÜRDÜ</b>
      </p>
      <p>Olay, 6 Aralık saat 16.00 sıralarında Atatürk Mesleki <a href="http://www.gazetevatan.com/arama/?Keyword=Anadolu">Anadolu</a> Lisesi önünde meydana geldi. Okuldan çıkan M.B. evine giderken, yanına yaklaşan ve tanıdığı olan bir kişi konuşarak elini omzuna attı. Bu kişi genç kızı minibüse kadar götürdü. Zorla minibüse bindirilen kızın yardım istemesi üzerine okulda görevli polis memuru, öğrenciler ve çevreden yetişen vatandaşlar müdahale etti. Ancak M.B.'yi minibüse bindiren şüpheliler, hızla hareket etti. Okul polisinin olayı bildirmesi üzerine Asayiş Şube Müdürlüğü Cinayet-Gasp Büro Amirliği ekipleri, minibüsü yaklaşık 500 metre gittikten sonra durdurdu. Bölgedeki güvenlik kameralarına yansıyan kaçırma olayının 3 şüphelisi, Asayiş Şube Müdürlüğü Cinayet- Gasp Büro Amirliği ekiplerince yakalanarak gözaltına alındı.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321409.Jpeg"/>
      </figure>
      <p>Şüpheli 3 kişi, 'kişiyi hürriyetinden yoksun kılma, kasten yaralama, tehdit' suçlarından çıkarıldıkları mahkemece tutuklanarak <a href="http://www.gazetevatan.com/arama/?Keyword=cezaevi">cezaevi</a> gönderildi. Kaçırılan liseli M.B.'nin <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> durumunun iyi olduğu öğrenildi.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321410.Jpeg"/>
      </figure>
    </article>
  </body>
</html>