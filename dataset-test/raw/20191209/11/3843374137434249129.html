<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/ritenbrauksana/09122019-varenie_klust_varenaki_ineos_palielina_mu"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T11:31:00+00:00"/>
    <meta property="og:title" content="Lakučs: &quot;BMX sabiedrībā ir sava labuma meklētāji, kuri cenšas destruktivizēt darbu&quot;(2)"/>
    <meta property="og:description" content="29 gadus vecais Roens Deniss ar &quot;Ineos&quot; noslēdzis līgumu uz divām sezonām"/>
  </head>
  <body>
    <article>
      <h1>Lakučs: "BMX sabiedrībā ir sava labuma meklētāji, kuri cenšas destruktivizēt darbu"(2)</h1>
      <address>
        <time datetime="2019-12-09T11:31:00+00:00">09 Dec 2019, 11:31</time>
      </address>
      <p>Lielbritānijas superkomanda "Ineos" (agrāk "Sky") kļuvusi vēl spēcīgāka - vienībai pievienojies 2018. un 2019. gada pasaules čempions individuālajā braucienā Roens Deniss, kurš savas karjeras laikā izcēlies ar skandalozām darbībām.</p>
      <p>29 gadus vecais Roens Deniss ar "Ineos" noslēdzis līgumu uz divām sezonām. "Šis bijis mans sapnis kopš kļuvu par profesionāli," sacīja austrālietis. "Vērojot no distances, esmu vienmēr bijis šīs komandas fans - kopš pašiem pirmsākumiem. Tas vienmēr bijis mans mērķis braukt "Ineos", un, esot to piepildījis, jūtos lieliski un ārkārtīgi pagodināts."</p>
      <p>Deniss pagājušajā sezonā pārstāvēja "Bahrain Merida" vienību, tomēr austrāliešu sliktais zēns komandu pasūtīja trīs mājas tālāk šā gada "Tour de France", kad dienu pirms vienīgā individuālā brauciena negaidīti izstājās, lai gan bija pilnīgi vesels fiziski, bet vēlāk braucējs atzina, ka bijis psiholoģiski iztukšots. Pēc šāda gājiena attiecības ar komandu bija pilnībā iznīcinātas. Pasaules čempionātā Jorkšīrā viņš startēja ar BMC firmas ražotu rāmi, nevis komandas oficiālā sponsora "Merida" ražojumu. Vēlāk atklājās, ka tobrīd viņš bija bez komandas - "Bahrain Merida" ar Denisu pārtrauca sadarbību 13. septembrī (12 dienas pirms pasaules čempionāta starta).</p>
      <p>Austrālietim līgums ar iepriekšējo komandu bija līdz 2020. gadam, kā arī viņš zaudēja lielāko daļu līgumā noteiktās algas. Zaudējumi varētu būt mērāmi pat līdz vienam miljonam ASV dolāru, ņemot vērā, ka pārējās komandas nevēlējās maksāt tikpat lielu algu, kā tas bija "Bahrain Merida". Deniss 2014. gadā arī izcēlās ar skandālu, kad sezonas vidū no "Garmin Sharp" pārgāja uz "BMC Team Racing", ko pārstāvēja līdz 2018. gadam, kad BMC pārtrauca sadarbību ar komandu, par galveno sponsoru kļūstot poļu apģērbu gigantam CCC.</p>
      <p>"Ineos" riteņbraukšanas lielākajās sacensībās "Tour de France" dominējis kopš 2012. gada, vienīgo reizi kādam no vienības braucējiem kopvērtējumā neuzvarot 2014. gadā, kad Kriss Frūms izstājās kritienā gūto traumu dēļ. Šogad "Ineos" savu sastāvu papildināja ar "Giro d'Italia" pašreizējo čempionu Ričardu Karapasu, kā arī vairākiem jauniem talantiem. Denisa pievienošanās var tikt vērtēta arī kā atbildes trieciens "Jumbo-Visma", kas vienojās ar Tomu Dumolēnu un "Tour de I'Avenir" (prestižākās U23 daudzdienu sacensības, kurās uzvarējuši daudzi nākamie "Tour de France" čempioni) pirmās vietas ieguvēju Tobiasu Fosu.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fteamineos%2Fvideos%2F469197040397680%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fteamineos%2Fvideos%2F468264707376407%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Izmantotie resursi:<br/><a href="https://www.teamineos.com/article/rohan-dennis-joins-team-ineos">https://www.teamineos.com/article/r...</a></p>
    </article>
  </body>
</html>