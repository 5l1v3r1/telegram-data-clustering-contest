<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/vlad-plahotniuc-achizitie-prima-tv-oferta-309845.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T11:02:38+00:00"/>
    <meta property="og:title" content="Oligarhul Vlad Plahotniuc vrea să cumpere Prima TV. Suma oferită"/>
    <meta property="og:description" content="Oligarhul Vladimir Plahotniuc, cel mai important proprietar de presă din Republica Moldova, este interesat să cumpere Prima TV, informează Pagina de Media, care citează surse apropiate tranzacției. Suma oferită..."/>
  </head>
  <body>
    <article>
      <h1>Oligarhul Vlad Plahotniuc vrea să cumpere Prima TV. Suma oferită</h1>
      <address><time datetime="2019-12-09T11:02:38+00:00">09 Dec 2019, 11:02</time> by <a rel="author">Redacția B1.ro</a></address>
      <p>Oligarhul Vladimir Plahotniuc, cel mai important proprietar de presă din Republica Moldova, este interesat să cumpere <a href="https://www.b1.ro/tag/prima-tv-293816.html">Prima TV</a>, informează <a href="https://www.paginademedia.ro/2019/12/exclusiv-moldoveanul-vladimir-plahotniuc-vrea-sa-cumpere-prima-tv-cat-ofera">Pagina de Media</a>, care citează surse apropiate tranzacției.</p>
      <p>Suma oferită este în jurul valorii de 20 de milioane de lei, adică puțin peste patru milioane de euro.</p>
      <p>Prima ofertă - prin compania Prime (deținută de oligarh) - a fost deja depusă, iar creditorii - pentru că <a href="https://www.b1.ro/tag/prima-tv-293816.html">Prima TV</a> este în insolvență - au fost anunțați de intenția lui Plahotniuc.</p>
      <p>Dat fiind că <a href="https://www.b1.ro/tag/prima-tv-293816.html">Prima TV</a> este în insolvență, procedura este ceva mai complicată. Într-o primă fază, creditorii aprobă oferta inițială. Urmează discuțiile și, abia apoi, ofert finală (și ea tot aprobată de creditori). Abia apoi se face contractul de vânzare-cumpărare.</p>
      <p>Detaliile pot fi citite <a href="https://www.paginademedia.ro/2019/12/exclusiv-moldoveanul-vladimir-plahotniuc-vrea-sa-cumpere-prima-tv-cat-ofera"><b>AICI</b></a>.<br/> </p>
    </article>
  </body>
</html>