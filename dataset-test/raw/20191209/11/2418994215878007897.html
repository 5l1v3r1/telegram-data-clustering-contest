<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/politiki/article/augi-kata-ert-gia-tis-nees-ekpompes--pio-fthini-itan-i-akribopoulou"/>
    <meta property="og:site_name" content="The TOC"/>
    <meta property="article:published_time" content="2019-12-09T11:30:20+00:00"/>
    <meta property="og:title" content="Αυγή κατά ΕΡΤ για τις νέες εκπομπές- Πιο φθηνή ήταν η Ακριβοπούλου..."/>
    <meta property="og:description" content="Αυγή κατά ΕΡΤ για τις νέες εκπομπές- Πιο φθηνή ήταν η Ακριβοπούλου..."/>
  </head>
  <body>
    <article>
      <h1>Αυγή κατά ΕΡΤ για τις νέες εκπομπές- Πιο φθηνή ήταν η Ακριβοπούλου...</h1>
      <h2>Αυγή κατά ΕΡΤ για τις νέες εκπομπές- Πιο φθηνή ήταν η Ακριβοπούλου...</h2>
      <address>
        <time datetime="2019-12-09T11:30:20+00:00">09 Dec 2019, 11:30</time>
      </address>
      <p>Επίθεση στην νέα διοίκηση της ΕΡΤ, την οποία κατηγορεί ότι αύξησε υπερβολικά το κόστος των εκπομπών και δίνει μεγάλους μισθούς στα δικά της παιδιά, εξαπολύει η διαδικτυακή Αυγή.</p>
      <p>Οπως γράφει η εφημερίδα του ΣΥΡΙΖΑ “τα «δικά μας τα παιδιά» δεν δουλεύουνε για ψίχουλα” και προσθέτει ότι “οι αυξήσεις στις αμοιβές και στο κόστος των εξωτερικών και μεικτών παραγωγών φτάνει ή και ξεπερνάει το 100% σε σύγκριση με το κόστος έξι μήνες πριν”.</p>
      <p>Το ρεπορτάζ της Αυγής αναφέρεται και στο κόστος παραγωγής της εκπομής της Ολγας Τρέμη που αγγίζει τα 5.212,76 ευρώ το επεισόδιο και όπως σημειώνει η εφημρίδα “έχει προκαλέσει έκπληξη ακόμα και σε υποστηρικτές της νέας κυβέρνησης”.</p>
      <p>Εκεί όμως που η Αυγή είναι πολύ αυστηρή είναι με το κόστος παραγωγής της εκπομπής Νέα Μέρα που θα βγαίνει στον αέρα από τις 6 το πρωί έως τις 10 και θα παρουσιάζουν οι δημοσιογράφοι Δημ. Κοτταρίδης και Γιάννης Πιτταράς. “Διαπιστευμένοι μέχρι σήμερα στο ρεπορτάζ της Νέας Δημοκρατίας” όπως σημειώνει η εφημερία με κόστος παραγωγής 1.992,93 ευρώ το επεισόδιο.</p>
      <p>
        <b>Γράφει ακόμα η Αυγή:</b>
      </p>
      <p>“Αν και η διοίκηση της ΕΡΤ εμφανίζεται ικανοποιημένη από το κόστος, το οποίο θεωρεί χαμηλό, τα πράγματα δεν είναι ακριβώς έτσι. Η «Αυγή» εξασφάλισε το αναλυτικό κοστολόγιο της εκπομπής «Νέα Μέρα», έτσι όπως εγκρίθηκε από την ΕΡΤ. Ένα συγκριτικό μέτρο είναι προγενέστερη εκπομπή, η «Δεύτερη ματιά» των Κατερίνας Ακριβοπούλου και Σωτήρη Καψώχα το πρώτο εξάμηνο του 2019 και η σύγκριση είναι συντριπτική. Το κόστος είναι υπερδιπλάσιο.</p>
      <p>Αυτό κατά κύριο λόγο οφείλεται στις αμοιβές των παρουσιαστών, από 4.750 ευρώ τον μήνα, οπωσδήποτε πολύ χαμηλότερα από τα 6.000 τον μήνα της Όλγας Τρέμη. Οφείλεται επίσης στα σκηνικά (309,62 ευρώ ανά επεισόδιο), η κατασκευή των οποίων αγγίζει τα 20.000 ευρώ. Οφείλεται τέλος στην αμοιβή της εταιρείας παραγωγής, η οποία είναι υπερδιπλάσια.”</p>
      <p>
        <b>Το κοστος των δύο εκπομπών έτσι οπως τις παρουσιάζει η Αυγή:</b>
      </p>
      <figure>
        <img src="https://www.thetoc.gr/images/articles/7/article_228892/upl5dee2fdcd0d03.png"/>
        <figcaption> </figcaption>
      </figure>
    </article>
  </body>
</html>