<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191209-felgyujtotta-a-lakasat-majd-elment-kozveszely-okozas-miatt-kell-felelnie.html"/>
    <meta property="og:site_name" content="Origo"/>
    <meta property="article:published_time" content="2019-12-09T11:45:00+00:00"/>
    <meta property="og:title" content="Felgyújtotta a lakását egy Vas megyei férfi"/>
    <meta property="og:description" content="A szomszédaihoz is átjutott a mérgező gáz."/>
  </head>
  <body>
    <article>
      <h1>Felgyújtotta a lakását egy Vas megyei férfi</h1>
      <address><time datetime="2019-12-09T11:45:00+00:00">09 Dec 2019, 11:45</time> by <a rel="author">Origo</a></address>
      <p>
        <b>Vádat emelt az ügyészség az ellen a férfi ellen, aki tavaly fel akarta gyújtani a lakását, veszélybe sodorva ezzel a társasházban élőket. Miután begyújtotta az ágyneműt, elment a lakásából, a tűz továbbterjedt, a füst pedig a szellőzőn keresztül egy másik lakásba, valamint a lépcsőházba is bejutott. </b>
      </p>
      <p>A férfi egy Vas megyei városban élt egy társasház harmadik emeletén. A házban az egyes szinteken a lakásokban a fürdőszoba és a mosdó szerelvényaknán keresztül szellőzik, így az egymás feletti lakások közös szellőző rendszeren keresztül szellőznek.</p>
      <aside>A férfi 2018 februárjában meggyújtott egy papírzsebkendőt, majd azt az ágyon lévő ágyneműk közé rakta.</aside>
      <p>Miután az ágynemű és az ágy is meggyulladt, a férfi elment a lakásból.  A tűz átterjedt a lakás többi részére. A felső szomszédnál megrepedt a vakolat, az ablaküveg és felpúposodott a parketta is.</p>
      <p>
        <mark>A füst és a mérgező gázok a társasház szellőző rendszerén keresztül bejutottak a lakás feletti lakásba, és a lépcsőházba is. A lakók élete, testi épsége közvetlen veszélybe került.</mark>
      </p>
      <p>Csak azért nem történt tragédia, mert a tűzoltók gyorsan megérkeztek és még időben elfojtották a lángokat.</p>
      <aside>A lakóknak, a társasháznak és az önkormányzatnak több mint kilencmillió forintos kára keletkezett a tűz miatt. </aside>
      <p>A gyújtogató ellen vádat emelt a <a href="http://ugyeszseg.hu/felgyujtotta-a-lakasat-kozveszely-okozasa-miatt-vonjak-felelossegre/">Szombathelyi Járási Ügyészség</a> közveszély okozás miatt.</p>
    </article>
  </body>
</html>