<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/swiat/londyn-coraz-wiekszy-problem-ze-smogiem/cl7xly5"/>
    <meta property="og:site_name" content="Onet Wiadomości"/>
    <meta property="article:published_time" content="2019-12-09T11:06:52+00:00"/>
    <meta property="og:title" content="Londyn: coraz większy problem ze smogiem"/>
    <meta property="og:description" content="Oddychanie powietrzem w niektórych obszarach Londynu jest tak groźne jak palenie 150 papierosów rocznie - informuje &quot;The Independent&quot;."/>
  </head>
  <body>
    <article>
      <h1>Londyn: coraz większy problem ze smogiem</h1>
      <h2>Oddychanie powietrzem w niektórych obszarach Londynu jest tak groźne jak palenie 150 papierosów rocznie - informuje "The Independent".</h2>
      <address><time datetime="2019-12-09T11:06:52+00:00">09 Dec 2019, 11:06</time> by <a rel="author" href="http://londynek.net/" target="_blank">londynek.net</a></address>
      <p>Zgodnie z analizą British Heart Foundation (BHF), najgorsza sytuacja panuje w gminach Newham, Westminister, Kensington, Chelsea oraz Islington. Wdychanie tam smogu jest porównywane do wypalenia 150 papierosów w ciągu roku.</p>
      <p>BHF chce, by zanieczyszczenie powietrza zostało uznane za "zagrożenie zdrowia publicznego". Jednocześnie wzywa kolejny rząd, aby w trybie pilnym wprowadził ostrzejsze limity zanieczyszczenia powietrza.</p>
      <p>Obecne normy UE dopuszczają średnie roczne stężenie PM2.5 na poziomie 25 µg na metr kwadratowy. Z kolei <a href="https://wiadomosci.onet.pl/who">Światowa Organizacja Zdrowia (WHO)</a> zaleca 10 µg na metr kwadratowy.</p>
      <p>British Heart Foundation przypomina, że <a href="https://wiadomosci.onet.pl/smog">smog</a> zwiększa ryzyko zawału, ataku serca oraz pogłębia dotychczasowe schorzenia. W Wielkiej Brytanii zanieczyszczone powietrze przyczynia się do śmierci 11 tys. osób rocznie.</p>
      <p>- Jeśli Brytyjczycy nie podejmą radykalnych kroków, by rozwiązać problem zanieczyszczenia powietrza, to w przyszłości będą patrzeć na tę bierność ze wstydem - podkreśla Jacob West z BHF cytowany przez "The Independent".</p>
      <p>
        <a href="http://onet.tv/i/dowiedzsie/niezwykle-watki-dwoch-narodow-patron-wegier-wladyslaw-i-urodzil-sie-w-polsce/v79xx4">Niezwykłe wątki dwóch narodów. Patron Węgier Władysław I urodził się w Polsce</a>
      </p>
      <p>(kw)</p>
    </article>
  </body>
</html>