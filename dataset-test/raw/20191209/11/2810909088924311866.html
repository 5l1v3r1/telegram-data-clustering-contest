<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361394"/>
    <meta property="og:site_name" content="РЕГИОН - РТРС"/>
    <meta property="article:published_time" content="2019-12-09T11:28:00+00:00"/>
    <meta property="og:title" content="Приступни преговори са Сјеверном Македонијом и Албанијом на прољеће"/>
    <meta property="og:description" content="Комесар за проширење Оливер Вархеји каже да би приступни преговори са Сјеверном Македонијом и Албанијом требало да буду покренути на прољеће."/>
  </head>
  <body>
    <article>
      <h1>Приступни преговори са Сјеверном Македонијом и Албанијом на прољеће</h1>
      <address>
        <time datetime="2019-12-09T11:28:00+00:00">09 Dec 2019, 11:28</time>
      </address>
      <p>
        <i>Комесар за проширење Оливер Вархеји каже да би приступни преговори са Сјеверном Македонијом и Албанијом требало да буду покренути на прољеће.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0869/086935.jpg"/>
        <figcaption>Европска Унија<br/>Фото: AFP</figcaption>
      </figure>
      <p>Вархеји је изјавио да су се министри спољних послова Европске уније пред састанак Савјета Европске уније у Бриселу састали са шефовима дипломатија Сјеверне Македоније и Албаније.</p>
      <p>- Дебата је била охрабрујућа. Изгледа да ћемо бити у могућности да напредујемо и исправимо грешку начињену у октобру. Требало би да почнемо приступне преговоре са обје земље на прољеће - поручио је Вархеји.</p>
      <p>Земље чланице Европске уније нису у октобру могле да се договоре око отварања приступних преговора са Албанијом и Сјеверном Македонијом.</p>
      <p>Француска је даље кораке у процесу прситупања Европској унији условила реформом самог процеса.</p>
      <p>Нова Европска комисија би до краја јануара требало да изађе са приједлогом нове методологије приступног процеса.</p>
      <p>Очекује се да би земље чланице о новој методологији и отварању приступних преговора са Сјеверном Македонијом и Албанијом требало да одлучују у марту 2020. године.</p>
    </article>
  </body>
</html>