<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/world/2019/dec/09/new-zelands-white-island-volcano-eruption-1-critically-injured-nearly-100-tourists-missing-3301432.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T11:39:00+00:00"/>
    <meta property="og:title" content="நியூஸிலாந்தில் எரிமலை வெடிப்பு: 100 பேர் சிக்கியிருப்பதாக தகவல்"/>
    <meta property="og:description" content="நியூஸிலாந்தின் வைட் தீவில் அமைந்துள்ள எரிமலை திங்கள்கிழமை வெடித்துச் சிதறியது. "/>
  </head>
  <body>
    <article>
      <h1>நியூஸிலாந்தில் எரிமலை வெடிப்பு: 100 பேர் சிக்கியிருப்பதாக தகவல்</h1>
      <address><time datetime="2019-12-09T11:39:00+00:00">09 Dec 2019, 11:39</time> by <a rel="author">DIN</a></address>
      <p>நியூஸிலாந்தின் வைட் தீவில் அமைந்துள்ள எரிமலை திங்கள்கிழமை வெடித்துச் சிதறியது. அந்த சமயம் வைட் தீவில் மட்டும் சுமார் 100 பேர் வரை சிக்கியிருக்கலாம் என முதல்கட்ட தகவல் வெளியாகியுள்ளது.</p>
      <p>இதனைத்தொடர்ந்து அங்கு மீட்பு நடவடிக்கைகள் தீவிரப்படுத்தப்பட்டன. மேலும் அங்கு தேவையான அனைத்து நடவடிக்கைகளையும் மேற்கொள்ளுமாறு நியூஸிலாந்து பிரதமர் ஜெசிந்தா உத்தரவிட்டுள்ளார்.</p>
      <p>இதில் ஒருவர் பலத்த காயங்களுடன் மீட்கப்பட்டு உயிருக்கு ஆபத்தான நிலையில் மருத்துவமனையில் அனுமதிக்கப்பட்டு அவசரப் பிரிவில் சிகிச்சை பெற்று வருகிறார்.</p>
      <p>நியூஸிலாந்தின் வைட் தீவு, அதிக எரிமலைகளைக் கொண்ட ஒரு பகுதியாகும். அங்குள்ள எரிமலைகளை பார்வையிட, ஒவ்வொரு வருடமும் சுமார் 10 ஆயிரம் பேர் வரை செல்கின்றனர்.</p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>