<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/lifestyle/in-deze-winterbar-eet-je-je-buik-rond-met-kaas"/>
    <meta property="og:site_name" content="Zita"/>
    <meta property="article:published_time" content="2019-12-09T11:00:43+00:00"/>
    <meta property="og:title" content="In deze winterbar eet je je buik rond met kaas"/>
    <meta property="og:description" content="Raclette, fondue, een kaasplankje… loopt het water al in de mond bij het horen van deze Heilige Drievuldigheid? Rep je dan snel naar Antwerpen, waar je bij WINTAR allerlei kaasgerechten kan bestellen. Geef toe, er gaat niks boven (gesmolten) kaas na een stevige winterwandeling. WINTAR, een culinaire pop-upwinterbar in de voormalige opslagplaats van de Stadsbrouwerij,"/>
  </head>
  <body>
    <article>
      <h1>In deze winterbar eet je je buik rond met kaas</h1>
      <address>
        <time datetime="2019-12-09T11:00:43+00:00">09 Dec 2019, 11:00</time>
      </address>
      <p>
        <b>Raclette, fondue, een kaasplankje… loopt het water al in de mond bij het horen van deze Heilige Drievuldigheid? Rep je dan snel naar Antwerpen, waar je bij WINTAR allerlei kaasgerechten kan bestellen.</b>
      </p>
      <p>Geef toe, er gaat niks boven (gesmolten) kaas na een stevige winterwandeling. WINTAR, een culinaire pop-upwinterbar in de voormalige opslagplaats van de Stadsbrouwerij, legt ze de liefhebbers van het gele geluk heerlijk in de watten. Op het menu: smeuïge raclette en andere hemelse gerechten van kaasmeester Frederick Van Tricht en topslager Luc De Laet. Denk maar aan kaasfondue, racletteburgers, ajuinsoep met kaascroutons, steak &amp; cheese sandwiches en ambachtelijke charcuterie. Kortom: alles wat je hartje begeert op een koude winterse dag.</p>
      <p>
        <i>Nog tot 1 februari donderdag, vrijdag en zaterdag van 17u tot 00u</i>
        <br/>
        <i>Zondag van 11u tot 22u </i>
        <br/>
        <i>Boomgaardstraat 17, Antwerpen</i>
      </p>
      <related>
        <h4>Lees ook :</h4>
        <a href="https://nl.metrotime.be/2019/07/15/must-read/bizar-roomkaasthee-is-de-nieuwe-hype-in-china/"/>
      </related>
      <footer>Het bericht <a href="https://nl.metrotime.be/2019/12/09/must-read/in-deze-winterbar-eet-je-je-buik-rond-met-kaas/">In deze winterbar eet je je buik rond met kaas</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>