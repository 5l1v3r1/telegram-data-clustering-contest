<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813459/37-%D9%86%D9%82%D8%B7%D9%87-%D9%81%D8%A7%D9%82%D8%AF-%D8%AF%DB%8C%D8%AF-%D9%88-%D9%BE%D8%B1-%D8%AE%D8%B7%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C-%D8%AE%D8%A7%DA%A9%D8%A8%D8%B1%D8%AF%D8%A7%D8%B1%DB%8C-%D9%88-%D8%A7%DB%8C%D9%85%D9%86-%D8%B4%D8%AF%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:18:23+00:00"/>
    <meta property="og:title" content="37 نقطه فاقد دید و پر خطر آذربایجان غربی خاکبرداری و ایمن شدند"/>
    <meta property="og:description" content="ایسنا/آذربایجان غربی مدیرکل راهداری و حمل و نقل جاده ای آذربایجان غربی از خاکبرداری و ایمن سازی 37 نقطه فاقد دید و پر خطر در استان خبرداد."/>
  </head>
  <body>
    <article>
      <h6 class="kicker">مدیرکل راهداری و حمل و نقل جاده ای استان:</h6>
      <h1>37 نقطه فاقد دید و پر خطر آذربایجان غربی خاکبرداری و ایمن شدند</h1>
      <address><time datetime="2019-12-09T11:18:23+00:00">09 Dec 2019, 11:18</time> by <a rel="author">المیرا عسگری زاده</a></address>
      <p>ایسنا/آذربایجان غربی مدیرکل راهداری و حمل و نقل جاده ای آذربایجان غربی از خاکبرداری و ایمن سازی 37 نقطه فاقد دید و پر خطر در استان خبرداد.</p>
      <p>ارسلان شکری امروز ۱۸ آذر ماه در جلسه ستاد پیشگیری و هماهنگی و فرماندهی عملیات پاسخ به بحران استان شکری از شن ریزی موضعی تسطیح و رگلاژ 4000 راه روستایی خاکی و شوسه خبر داد و افزود: در استان حدود37 نقطه فاقد دید و پر خطر خاکبرداری و خاک ریزی و ایمن شدند.</p>
      <p>وی با اشاره به بارش ها و سیلی که بهار امسال در سطح استان جاری شد، گفت: در کنار خدمات رسانی به هم استانی های عزیز، همکاران این مجموعه در یکی از شهرستان های استان لرستان حدود 2 ماه با یک اکیپ کامل مستقر شدند و به نحو احسنت وظایف محوله را انجام دادند.</p>
      <p>شکری با اشاره به اعزام پل فلزی به مناطق سیل زده استان ایلام افزود: یک اکیپ کامل راهداری و راهسازی نیز به این استان اعزام شد و در کنار سایر ادارات و نهادهای امداد رسان علاوه بر اینکه بحث مهار سیل در بالا دست و پایین دست پل ها و سازه های آبی انجام می شد، راهداران از کمک رسانی برای مهار سیل در روستاها و آب بند های استان نیز غفلت نداشتند.</p>
      <p>مدیرکل راهداری و حمل و نقل جاده ای استان در خصوص ایجاد هماهنگی و فرماندهی حمل و نقل  نهادهای دامی و کالاهای اساسی در استان اظهار کرد: آذربایجان غربی جزو 10 استان نخست استراتژیک و دارای ناوگان غله بر بود که با مشارکت انجمن ها و شرکت ها این موضوع را به نحو احسنت مهار نموده تا جاییکه دربحث تنظیم بازار تمام اقلام و نهادهای مورد نظر اعم از دامی و نهاد های اساسی و اقلام برای استان انبار و ذخیره شده و مشکلی وجود ندارد .</p>
      <p>وی در خصوص راه‌های مواصلاتی و نقاط برف گیر و مشکل ساز در فصول سرد سال گفت: برای راهداری زمستانی حدود 420 دستگاه وجود دارد که بیش از 300 دستگاه فعال هستند و مابقی نیازمند تعمیر و تجهیز هستند، همچنین 68 اکیپ ساماندهی شده با 900 نفر نیرو در سطح استان در 18 گردنه در راههای اصلی و 71 گردنه راههای روستایی و فرعی آماده خدمت رسانی به مردم است.</p>
      <p>شکری از اجرای طرح راهداری زمستانی با تمام توان طی بارش های اخیر گفت: در بارش های اخیر حدود 500 کیلومتر از راههای اصلی برف گیر بصورت کامل برف روبی شدند و در راستای اجرای این طرح نیز که به صورت رسمی از 20 آذر ماه آغاز می شود، ماسه و نمک زمستانی در راهدارخانه ها به مقدار لازم دپو شده است.</p>
      <p>انتهای پیام</p>
    </article>
  </body>
</html>