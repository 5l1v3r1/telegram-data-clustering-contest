<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/pasaulis/ekonomika-ir-politika/gazprom-duju-eksporto-pajamu-nebepakanka-vidaus-rinkai-subsidijuoti-943247"/>
    <meta property="og:site_name" content="Kauno diena"/>
    <meta property="article:published_time" content="2019-12-09T11:21:00+00:00"/>
    <meta property="og:title" content="„Gazprom“: dujų eksporto pajamų nebepakanka vidaus rinkai subsidijuoti"/>
    <meta property="og:description" content="Gamtinių dujų eksporto pajamų nebepakanka vidaus rinkos subsidijavimui, pareiškė koncerno „Gazprom“ ekonominės analizės ir kainų nustatymo departamento viršininko pavaduotojas Viktoras Jacenka."/>
  </head>
  <body>
    <article>
      <h1>„Gazprom“: dujų eksporto pajamų nebepakanka vidaus rinkai subsidijuoti</h1>
      <address><time datetime="2019-12-09T11:21:00+00:00">09 Dec 2019, 11:21</time> by <a rel="author" href="https://kauno.diena.lt/autoriai/svajunas-laukineitis" target="_blank">Svajūnas Laukineitis, BNS</a></address>
      <p>
        <b>Gamtinių dujų eksporto pajamų nebepakanka vidaus rinkos subsidijavimui, pareiškė koncerno „Gazprom“ ekonominės analizės ir kainų nustatymo departamento viršininko pavaduotojas Viktoras Jacenka.</b>
      </p>
      <p>„Būkime sąžiningi ir pripažinkime, kad tokios situacijos, kai eksporto sąskaita remiama vidaus rinka, daugiau veikiausiai nebebus. 400-500 JAV dolerių už tūkstantį kubų dujų eksporto kainą galbūt, duok Dieve, kažkuri karta gali išvysti. Tačiau šios pagalvės nebėra. Manau, kad ministerijų ir tarnybų vadovai netrukus tai supras“, – forume „Rusijos dujos 2019“ kalbėjo V. Jacenka.</p>
      <p>Agentūros „Interfax“ skaičiavimais, „Nord Stream“ dujotiekiu eksportuotų rusiškų dujų konkurencinga kaina Vokietijos pakrantėje – 125 doleriai už 1 tūkst. kubų, tranzito per Ukrainą Slovakijos pasienyje – 146 doleriai už tūkstantį kubų. Šių metų vasarą dujų kainos Europos „spot“ rinkoje buvo nukritusios žemiau šių lygių. „Gazprom“ skelbė, jog trečiąjį šių metų ketvirtį jo dujų pardavimo „tolimajame užsienyje“ vidutinė kaina buvo 170 dolerių už tūkstantį kubų.</p>
      <p>„Pagalvės nelikus, būtina įvertinti dinamiką vidaus rinkoje. Nuo 2014-ųjų gamtinės dujos Rusijoje pabrango vidutiniškai 20 procentų. Infliacija padidėjo 57 proc., o „Gazprom“ mokamas gamtos išteklių gavybos mokestis išaugo 60 procentų. Kaip jums patinka besiformuojanti proceso ekonomika? Jau nekalbu apie tai, kad nuo 2015-ųjų nedidėjo dujų transportavimo tarifai“, – pridūrė V. Jacenka.</p>
      <p>„Gazprom“ valdo visą Rusijos gamtinių dujų eksportą vamzdynais, kontroliuoja apie du trečdalius jų gavybos pajėgumų.</p>
    </article>
  </body>
</html>