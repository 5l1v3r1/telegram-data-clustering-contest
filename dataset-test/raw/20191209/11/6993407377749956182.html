<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-yedynoros-kucheriavyi-domashniy-aresht/30315731.html"/>
    <meta property="og:site_name" content="Радіо Свобода"/>
    <meta property="article:published_time" content="2019-12-09T11:14:17+00:00"/>
    <meta property="og:title" content="Прокуратура АРК не проситиме відправити в СІЗО «єдинороса» з Севастополя"/>
    <meta property="og:description" content="Прокуратура АР Крим не буде просити суд у Херсоні про арешт члена партії «Єдина Росія» з анексованого Севастополя Ігоря Кучерявого. У прокуратурі проєкту Радіо Свобода Крим.Реалії пояснили, що будут"/>
  </head>
  <body>
    <article>
      <h1>Прокуратура АРК не проситиме відправити в СІЗО «єдинороса» з Севастополя</h1>
      <address>
        <time datetime="2019-12-09T11:14:17+00:00">09 Dec 2019, 11:14</time>
      </address>
      <p>Прокуратура АР Крим не буде просити суд у Херсоні про арешт члена партії «Єдина Росія» з анексованого Севастополя Ігоря Кучерявого.</p>
      <p>У прокуратурі проєкту Радіо Свобода <a href="https://ru.krymr.com/a/news-prokuratura-ark-kucheryavuj-sozo/30315638.html">Крим.Реалії</a> пояснили, що будуть клопотати про домашній арешт для Кучерявого через те, що йому інкримінують злочин середньої тяжкості.</p>
      <p>10 грудня в Херсонському міському суді <a href="https://www.radiosvoboda.org/a/news-kutcheriavyi-yedynoros-zapobizhnyi-zakhid/30315602.html">відбудеться засідання</a> з обрання запобіжного заходу для Кучерявого, який зараз перебуває на материковій частині України.</p>
      <p>6 грудня представники СБУ і прокуратури АРК повідомили Кучерявому про <a href="https://www.radiosvoboda.org/a/news-kherson-yedynoros--kucheriavyi/30311249.html">підозру</a> за статтею 110 «Посягання на територіальну цілісність і недоторканність України».</p>
      <p>Про <a href="https://www.radiosvoboda.org/a/news-sbu-krym-pasport-zatrymannya/30307931.html">затримання</a> члена партії «Єдина Росія» Ігоря Кучерявого співробітниками СБУ на адміністративному кордоні між Кримом і Херсонщиною, на пункті пропуску «Каланчак» стало відомо 3 грудня. На наступний день в СБУ повідомили, що чоловік прямував на материкову Україну за українським паспортом.</p>
      <p>5 грудня в СБУ повідомили, що процесуального затримання Кучерявого не було. Після бесіди його <a href="https://www.radiosvoboda.org/a/news-chlen-partii-edinaia-rosia-ihor-kucheri%D0%B0vyi/30309215.html">відпустили</a>. Херсонський міський суд у цей же день заарештував вилучене майно Кучерявого.</p>
      <p>Ігор Кучерявий є секретарем первинного відділення партії «Єдина Росія», входить до складу політради регіонального відділення партії «Єдина Росія» в анексованому Севастополі.</p>
    </article>
  </body>
</html>