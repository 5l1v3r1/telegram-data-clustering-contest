<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793208/%D9%85%D8%B9%D8%A7%D9%88%D9%86%D8%A7%D9%86-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D9%88-%D8%AA%D9%88%D8%B3%D8%B9%D9%87-%D8%AF%D8%A7%D9%86%D8%B4%DA%AF%D8%A7%D9%87-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D8%B4%D9%87%DB%8C%D8%AF-%D8%A8%D9%87%D8%B4%D8%AA%DB%8C-%D9%85%D9%86%D8%B5%D9%88%D8%A8"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T11:10:02+00:00"/>
    <meta property="og:title" content="با حکم رئیس دانشگاه؛ معاونان دانشجویی و توسعه دانشگاه علوم پزشکی شهید بهشتی منصوب شدند"/>
    <meta property="og:description" content="رئیس دانشگاه علوم پزشکی شهید بهشتی در احکام جداگانه معاون توسعه مدیریت و منابع دانشگاه و سرپرست معاونت دانشجویی و فرهنگی دانشگاه را منصوب کرد."/>
  </head>
  <body>
    <article>
      <h1>با حکم رئیس دانشگاه؛ معاونان دانشجویی و توسعه دانشگاه علوم پزشکی شهید بهشتی منصوب شدند</h1>
      <address>
        <time datetime="2019-12-09T11:10:02+00:00">09 Dec 2019, 11:10</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از دانشگاه علوم پزشکی شهید بهشتی، دکتر علیرضا زالی در حکمی دکتر محمود خدادوست را به عنوان معاون توسعه مدیریت و منابع دانشگاه منصوب کرد.</p>
      <p>در متن این حکم وظایفی برای معاون توسعه مدیریت و منابع دانشگاه تعریف شده است که از آن جمله می توان به «حفظ و ارتقاء سرمایه های انسانی دانشگاه و استفاده از نیروی انسانی متعهد و توانمند، توانمندسازی مدیران و کارکنان با شناسایی و برگزاری کارگاه ها و دوره های آموزشی مدون و مورد نیاز، برنامه ریزی راهبردی و نظارت بر فرایند تدوین و پایش برنامه عملیاتی مشترک و اختصاصی دانشگاه با جلب مشارکت مدیران و کارشناسان حوزه های مختلف» اشاره کرد.</p>
      <p>برنامه ریزی منابع ، هزینه یابی، مدیریت عملکرد و تدوین و اجرای دقیق بودجه ریزی بر مبنای عملکرد، حمایت و پشتیبانی از واحدهای عملیاتی در اجرای برنامه ها و افزایش بهره وری مراکز آموزشی، تحقیقاتی، بهداشتی و درمانی، حفظ و توسعه منابع فیزیکی و تسریع در اجراء و اتمام پروژه های عمرانی به منظور توسعه زیر ساختها نیز از دیگر وظایف است.</p>
      <p>همچنین حفظ و استفاده بهینه از تجهیـزات و امکانات  مراکز تحقیقاتی، بهداشتی، بیمارستانها و مراکز پزشکی، آموزشی و درمانی، تلاش برای توسعه و ارتقاء امور رفاهی کارکنان و اعضای هیئت علمی و شناسایی، ساماندهی و تعیین تکلیف مالکیت اموال و املاک دانشگاه از دیگر وظایفی است که برای معاون جدید توسعه و مدیریت منابع دانشگاه علوم پزشکی شهید بهشتی تعریف شده است.</p>
      <p>دکتر خدادوست که تا پیش از این، به عنوان معاون دانشجویی و فرهنگی دانشگاه علوم پزشکی شهید بهشتی در حال فعالیت بود.</p>
      <p>رئیس دانشگاه علوم پزشکی شهید بهشتی در حکمی دکتر محمد علی امام هادی را به عنوان سرپرست معاونت دانشجویی و فرهنگی دانشگاه منصوب کرد.</p>
      <p>در این حکم آمده است نسبت به انجام امور محوله با توجه به اهداف زیر اقدام شود:</p>
      <p>۱. حفظ و ارتقاء باورها و ارزش های فرهنگی اسلامی و ملّی و گسترش فضای اخلاقی و معنوی در دانشگاه</p>
      <p>۲. بهبود وضعیت خوابگاه ها و خدمات رفاهی و ارتقاء کیفیت و کمیت تغذیه دانشجویان و توسعه فضاها و فعالیت های ورزشی</p>
      <p>۳. شناسایی و توانمندسازی نیروهای فرهنگی زبده و علاقمند از بین دانشجویان و استادان دانشگاه</p>
      <p>۴. مدیریت محتوایی شورای فرهنگی دانشگاه از طریق ارائه و پیگیری پیشنهادهای لازم، تحقق مصوبات، اجرای دستورالعمل ها و فعال سازی شوراها و ستادهای مرتبط با حوزه های فرهنگی و دانشجویی</p>
      <p>۵. رصد وضعیت کلی فرهنگی و اجتماعی و همچنین انجام مطالعات و پژوهش های لازم به منظور برنامه ریزی و سیاست گذاری فعالیت های فرهنگی اجتماعی جهت گسترش و تعمیق ارزش های اسلامی – ایرانی – انقلابی در همه سطوح دانشگاه</p>
      <p>۶. توسعه فعالیت های فرهنگی، هنری، قرآنی، دینی، اجتماعی و سیاسی در سطوح استادان، دانشجویان و کارکنان دانشگاه</p>
      <p>۷. ایجاد هماهنگی ، انسجام و همکاری لازم میان متولیان امور فرهنگی درون دانشگاه و استفاده از توانمندی های فرهنگی و اجتماعی عوامل و دستگاه های اثرگذار بیرون از دانشگاه</p>
      <p>۸.ایجاد فضای پرنشاط و بالنده در فعالیتهای فرهنگی و اجتماعی دانشجویان ، کارکنان و اعضای هیئت علمی</p>
      <p>۹. افزایش مشارکت کانون ها و تشکل های دانشجویی و سازمان های مردم نهاد به منظور تحقق اهداف فرهنگی اجتماعی</p>
      <p>۱۰. استفاده بهینه و حداکثری از منابع و امکانات و فضاهای فرهنگی درون و بیرون دانشگاه</p>
      <p>۱۱. ارتقاء سطح مشارکت دانشجویان در تصمیم سازی و استفاده حداکثری از توان و استعدادهای آنان در فعالیت های فرهنگی و اجتماعی</p>
      <p>۱۲. همکاری با معاونین آموزشی و تحقیقات و فناوری دانشگاه در جهت افزایش و ارتقاء فعالیت های آموزشی و پژوهشی مشترک</p>
      <p>۱۳. همکاری مؤثر و مستمر با دانشکده ها در جهت توسعه فعالیت های فوق برنامه و ارائه شایسته و ارتقاء سطح خدمات رفاهی به دانشجویان</p>
    </article>
  </body>
</html>