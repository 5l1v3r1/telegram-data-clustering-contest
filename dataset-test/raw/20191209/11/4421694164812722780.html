<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-yanivskomu-tsvyntari-znajshly-ruchnu-granatu/"/>
    <meta property="og:site_name" content="VARTA1"/>
    <meta property="article:published_time" content="2019-12-09T11:57:46+00:00"/>
    <meta property="og:title" content="На Янівському цвинтарі знайшли ручну гранату"/>
    <meta property="og:description" content="На Янівському цвинтарі знайшли ручну гранату"/>
  </head>
  <body>
    <article>
      <h1>На Янівському цвинтарі знайшли ручну гранату</h1>
      <address>
        <time datetime="2019-12-09T11:57:46+00:00">09 Dec 2019, 11:57</time>
      </address>
      <p>Post Views: 0</p>
      <p>В суботу, 7 грудня на Янівському цвинтарі, що на вулиці Шевченка, 128, під час земляних робіт, виявлено ручну гранату Ф-1. Того ж дня вибухонебезпечний предмет з місця події вилучили та знешкодили відповідно до встановленого порядку. Про це повідомили в міському управлінні з питань надзвичайних ситуацій та цивільного захисту населення, пише пресслуба міської ради.</p>
      <p>В зв’язку з такою ситуацією, людям нагадали правила техніки безпеки під час виявлення вибухонебезпечних предметів.</p>
      <p>
        <i>
          <b>Так, у разі виявлення боєприпасів або предметів, за зовнішніми ознаками схожих на боєприпаси, необхідно:</b>
        </i>
      </p>
      <p>— негайно припинити всі роботи в районі виявлення вибухонебезпечних предметів (ВНП);</p>
      <p>— за можливістю, попередити про підозрілий предмет осіб, які знаходяться поруч; — позначити місце перебування предмета, а при можливості огородити його (для огорожі можна використовувати різні підручні матеріали: дошки, жердини, гілки, мотузки, шматки матерії тощо);</p>
      <p>— негайно повідомити про знахідку чергові служби МНС та МВС за номерами 101,102 (повідомлення робити не поспішаючи, чітко, із зазначенням точної адреси (орієнтирів) місця знаходження ВНП);</p>
      <p>— не палити, не користуватись запальничками, іншими джерелами відкритого вогню та предметами, що можуть його утворювати; — не торкатись підозрілого предмету;</p>
      <p>— у жодному разі не намагатися переміщувати вибуховий пристрій (підозрілий предмет) або змінювати його положення; — очікувати на безпечній відстані від місця знаходження ВНП або предмета, схожого на нього, представників органів місцевої влади, МНС, МВС, при цьому здійснюючи заходи щодо недопущення до небезпечної зони сторонніх людей.</p>
      <p>Щоб уникнути нещасних випадків, потрібно пам’ятати, що зовнішній вигляд боєприпасів від тривалого перебування в ґрунті або у воді сильно змінюється. Вони під впливом вологи деформуються, іржавіють, і від найменшого дотику вибухають.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>