<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a317060-Pep-Ne-mozemo-sa-najboljima-to-je-realnost.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T11:19:00+00:00"/>
    <meta property="og:title" content="Pep: Ne možemo sa najboljima, to je realnost"/>
    <meta property="og:description" content="Menadžer Mančester Sitija Pep Gvardiola kaže da njegov tim možda nije u stanju da se nadmeće sa najboljim evropskim timovima."/>
  </head>
  <body>
    <article>
      <h1>Pep: Ne možemo sa najboljima, to je realnost</h1>
      <h2>Menadžer Mančester Sitija Pep Gvardiola kaže da njegov tim možda nije u stanju da se nadmeće sa najboljim evropskim timovima.</h2>
      <address><time datetime="2019-12-09T11:19:00+00:00">09 Dec 2019, 11:19</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170708/jpeg/Pep-Gvardiola.jpg"/>
        <figcaption>
          <cite>Gett Images/ Laurence Griffiths</cite>
        </figcaption>
      </figure>
      <p>Prošle sezone je Siti osvojio triplu krunu, ali ove već zaostaje 14 bodova za liderom Liverpulom.</p>
      <related>
        <a href="http://sportklub.rs/Fudbal/Premier-League/a317050-Lampard-Nije-kraj-sveta-ali-nisu-blesavi-ako-su-mladi.html"/>
        <a href="http://sportklub.rs/Fudbal/Premier-League/a316940-Pep-Izvrstan-smo-tim-vise-sam-nego-zadovoljan-igrom.html"/>
      </related>
      <p><i>“Moramo da napredujemo, da prihvatimo sve što se dešava i da idemo dalje – Junajted (poraz 2:1 u subotu) ima kvalitet da napadne iz kontri, ali i da se brani, to moramo da prihvatimo. To je nivo igre sa kojim se suočavamo kada igramo s njima, Liverpulom, Barselonom, Real Madridom, Juventusom. To su timovi s kojima moramo da igramo, a realnost je da možda nismo sposobni da se takmičimo sa njima. Možda treba da proživimo to kao klub, da prihvatimo realnost i da napredujemo“,</i> kaže Gvardiola. <br/><br/>Prošle sezone Siti je ispao u četvrtfinalu Lige šampiona od Totenhema, ove se već plasirao u osminu finala, ali situacija na ligaškoj tabeli ne ohrabruje.<br/><br/><i>“Realnost je da zaostajemo 14 bodova zbog grešaka koje smo pravili, zbog kvaliteta naših rivala i, posebno, zbog stvari koje ne možemo da kontrolišemo. To je realnost, ali moramo da nastavimo. Tek je početak decembra, ima drugih takmičenja i drugih mečeva u kojima treba da se borimo. Ne razmišljamo o osvajanju Lige šampiona, o tome koliko nam bodova treba u PL, već samo o sledećoj utakmici“,</i> zaključio je Gvardiola.</p>
    </article>
  </body>
</html>