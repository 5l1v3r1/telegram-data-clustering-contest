<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/2020-model-android-telefonlarin-6-ozelligi-h81375.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T11:40:15+00:00"/>
    <meta property="og:title" content="2020 Model Android Telefonların Yapabileceği 6 Harika Şey"/>
    <meta property="og:description" content="2020 yılı amiral gemileri, Qualcomm'un Snapdragon 865 işlemcisinden güç alacak. Peki bu oldukça güçlü işlemci, bize hangi gelişmiş teknolojileri vadediyor?"/>
  </head>
  <body>
    <article>
      <h1>2020 Model Android Telefonların Yapabileceği 6 Harika Şey</h1>
      <h2>5G üzerinden video düzenlemeden tutun da sürücü ehliyetinizi güvenle saklamaya kadar, Qualcomm’un son ürünü Snapdragon 865 yonga seti ile yapılabilecek şeyleri listeliyoruz.</h2>
      <address><time datetime="2019-12-09T11:40:15+00:00">09 Dec 2019, 11:40</time> by <a rel="author" href="https://www.webtekno.com/yazar/beyazit-kartal" target="_blank">Beyazıt Kartal</a></address>
      <p>İçindeki işlemcileri sayesinde telefonlar her geçen yıl daha hızlı, daha akıllı ve etkili hale geliyor. Eğer telefonunuzun fotoğraf, ağır çekim video ve yüz tanıma veya parmak izi ile ekran kilidi açabilme özelliklerini seviyorsanız bütün bunların içlerindeki güçlü yonga setleri sayesinde gerçekleştiğini söyleyebiliriz. Qualcomm'un son teknoloji ürünü Android telefonlar için tanıttığı bir sonraki yonga seti olan <b>Snapdragon 865</b>, telefonunuza gelecek yıl eklenebilecek yeni özellikler için temel hazırlıyor.</p>
      <p>Snapdragon 865 ile 5G bağlantı, <b>200 megapiksel</b> kamera, dijital sürücü ehliyeti desteği ve akıllı telefonlarda masaüstü seviyesinde oyun deneyimi gibi özellikler, şimdiden heyecan yaratmış durumda. Ama bütün bunlara ek olarak, Bu içeriğimizde Qualcomm’un Snapdragon Zirvesi’nde geleceğin akıllı telefonları için duyurmuş olduğu teknolojilerden bazılarını listeliyoruz.</p>
      <h3>5G üzerinden 8K Video Düzenleme</h3>
      <figure>
        <img src="https://www.webtekno.com/images/editor/default/0002/33/a2fa0aab5b7b16caabf6ee3b8dfac3ea8e2b92b5.jpeg"/>
      </figure>
      <p>Snapdragon 865 kullanan bütün telefonlar <b>5G</b> bağlantıya hazır halde olacak ve çok büyük dosyalara dönüştürülebilen ultra yüksek çözünürlüğe sahip 8K videoları destekleyebilecek kapasiteye sahip olacak.</p>
      <p>Örnek vermek gerekirse; 30 saniyelik <b>8K</b> çözünürlükteki bir dosya rahatlıkla 1GB yer kaplayabilir. Bu dosyayı 4G bağlantı ile yüklemek 20 dakika sürebilir, bu da 8K’dan daha küçük videoların bile hızlı bir Wi-Fi bağlantısı olmadan yüklenmesini kullanışsız hale getirir ve işlem sırasında pilinizi neredeyse tamamen tüketir. 5G ile bu tür videoları bulut hesabınıza yüklemek ve üzerinde düzenleme yapmak daha hızlı olacaktır ve düzenleme yaparken dostlarınızla iş birliği bile yapabilirsiniz.</p>
      <h3>En Güvenli ve Hassas Uygulamalar İçin İki Parmaklı Biyometrik Kilit Açma</h3>
      <figure>
        <img src="https://www.webtekno.com/images/editor/default/0002/33/c7661afef271ecdde6b619d96c860985e3f0270e.jpeg"/>
      </figure>
      <p>Telefonun kilidini açmak için ses dalgalarını kullanan Qualcomm'un ekran içi parmak izi okuyucusu, özellikle de <b>Galaxy S10</b> ve Note 10’da uygulandığı zaman, sallantılı bir başlangıç yaptı.Şimdi Qualcomm, bu teknolojiyi iki parmağınızın sığabileceği kadar büyük bir hedef sunacak parmak izi okuyucusu olan 3D Sonic Max ile tekrar deniyor. </p>
      <p>Telefonlarda tek veya çift parmaklı kilit açma seçeneklerinden birisini seçebilir veya belki de sadece mobil ödemelerde ya da bankacılık uygulamalarında çift-parmaklı kimlik doğrulamayı etkinleştirebilirsiniz. Bu teknoloji ayrıca, <b>kalp ritminizi</b> ölçüp yeni sağlık uygulamalarına da bilgi sağlayabilir.</p>
      <h3>Daha yüksek ekran yenileme hızları</h3>
      <figure>
        <img src="https://www.webtekno.com/images/editor/default/0002/33/8fd3ced1eb13913075ab11c6f59980bfe65e390f.jpeg"/>
      </figure>
      <p>“Hızlı” ekranlı telefonlar yaygınlaşıyor. Tipik 60Hz yenileme hızı, bazı telefonlarda 90Hz ve hatta <b>120Hz</b>'ye yükseldi; bu da oyun oynamak için daha uygun grafikler demek. Ancak tek yararı bu değil.</p>
      <p>Snapdragon 865, <b>144Hz</b>'e kadar ekran yenileme hızlarını destekleyecek, bu da bilgisayar oyunlarının yanı sıra tüm ekran animasyonlarını daha net ve pürüzsüz hale getirecek. Yüksek ekran yenileme hızları, popüler yüz filtrelerinin de daha iyi uygulanmasını sağlayacak.</p>
      <h3>Google Asistan Sadece Dinleyerek Nerede Olduğunuzu Biliyor</h3>
      <figure>
        <img src="https://www.webtekno.com/images/editor/default/0002/33/a7f7b0499828fbb1f1ea3aaa7649a22e8c0ea575.jpeg"/>
      </figure>
      <p>Asistanı aktif hale getirmek için telefonunuza halihazırda “<b>Ok Google</b>” gibi sözcükler tanımlıdır. Snapdragon 865, çevrenizi dinleyip olup bitenleri yorumlayabilen algılayıcılarla, bu durumu bir adım öteye taşımak istiyor.</p>
      <p>Telefonunuzun, ağlayan bir bebek, kırılan bir bardak veya bir silah sesini tanıyabildiğini hayal edin. Belki de telefonunuz, bebek monitöründen aldığı bir videoyla beraber, bebeği kontrol etmeniz için sizi <b>uyaran</b> bir alarm verebilir.</p>
      <h3>Anında Canlı Çeviri ve Transkripsiyon</h3>
      <figure>
        <img src="https://www.webtekno.com/images/editor/default/0002/33/74842e6ff5ffe09681ef36930a4a192d64aa1d90.jpeg"/>
      </figure>
      <p>Google, Android 10'da canlı video transkripsiyonunu tanıttı ve <b>Pixel 4</b>'ün ses kaydedici uygulaması, benzersiz transkripsiyonlar alıyor. Ancak bu hafta gördüğümüz demo, hiçbir şeyi atlamadan, İngilizce ve Çince dillerinde transkripsiyon yapan bir yazılım sistemi olan sci-fi lore'un evrensel tercümanına daha yakındı.</p>
      <p>Başka bir demoda telefon, İngilizce konuşulan kelimeleri çevirdi ve ardından alıcıya Çince olarak söyledi. Bütün bu süreç telefon üzerinden o anda gerçekleşti. Evet, buna benzer bir özellik Google Çeviri'de de bulunuyor ancak <b>Snapdragon 865-Android 10</b> kombinasyonu, anında çeviriyi bambaşka bir seviyeye getiriyor.</p>
      <h3>Telefonunuzu Etrafınızdaki Dünyaya Açılan Bir Pencere Gibi Kullanın</h3>
      <figure>
        <img src="https://www.webtekno.com/images/editor/default/0002/33/09220876c1d4e6f559cb661ba5a05a36d03548b3.jpeg"/>
      </figure>
      <p>Mobil uygulama geliştiricileri, yıllardır artırılmış gerçeklik ile ilgili denemeler yapıyorlar. Size yakın iş imkanlarını bulup gösteren Yelp Monocle uygulamasından tutun da sizi dev bir okla gideceğiniz yere götüren <b>Google Haritalar</b> uygulamasına kadar örnekleri mevcut. Problem şu ki; bu özellikler kullanışlı olabilmesi için anında dönüş gerektiriyor. Daha hızlı 5G bağlantısı bize bu konuda yardımcı olabilir.</p>
      <p>Bir demoda, tahta bloklardan yapılmış <b>3 boyutlu</b> bir dünya haritası gösteriliyordu. Telefonunuzu bu haritanın herhangi bir noktasında tuttuğunuzda artırılmış gerçeklik bunu sizin için bir animasyona dönüştürüyordu. Telefonu dünya üzerinde gezdirdikçe o bölgeden TikTok videoları da ekranda beliriyordu. Fikir, her coğrafyanın popüler videolarını kolayca seçmek ve görüntülemekti.</p>
      <p>Umarım <b>2020’de</b> akıllı telefon teknolojisindeki bazı gerçekleşebilecek olasılıkları bir nebze de olsa gösterebilmişizdir. Qualcomm’un bu demolarla yapmaya çalıştığı şey, fikirlerin kıvılcımını ateşlemekti. Bizim gerçekten kullanabileceğimiz özel deneyimler yaratmak ise telefon üreticileri ve uygulama geliştiricilere kalıyor.</p>
      <p><b>Kaynak : </b>https://www.cnet.com/news/6-cool-new-things-your-next-android-phone-could-do/</p>
    </article>
  </body>
</html>