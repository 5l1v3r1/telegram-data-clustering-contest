<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/rusya-ya-doping-cezasi-4-yil-boyunca-tum-buyuk-organizasyonlardan-men-edildi-891495"/>
    <meta property="og:site_name" content="Onedio"/>
    <meta property="article:published_time" content="2019-12-09T11:22:49+00:00"/>
    <meta property="og:title" content="Rusya'ya Doping Cezası: 4 Yıl Boyunca Tüm Büyük Organizasyonlardan Men Edildi"/>
    <meta property="og:description" content="Dünya Dopingle Mücadele Kurumu (WADA) Rusya'yı dört yıl boyunca düzenlenecek olan tüm büyük spor organizasyonlarından men etti."/>
  </head>
  <body>
    <article>
      <h1>Rusya'ya Doping Cezası: 4 Yıl Boyunca Tüm Büyük Organizasyonlardan Men Edildi</h1>
      <address><time datetime="2019-12-09T11:22:49+00:00">09 Dec 2019, 11:22</time> by <a rel="author" href="https://onedio.com/profil/dnizgk" target="_blank">Deniz Gök</a></address>
      <h4>Dünya Dopingle Mücadele Kurumu (WADA) <a href="https://onedio.com/etiket/rusya/503e2ba9cc161f8ec1342448">Rusya</a>'yı dört yıl boyunca düzenlenecek olan tüm büyük spor organizasyonlarından men etti. </h4>
      <figure>
        <img src="https://img-s2.onedio.com/id-5dee2a54e6a8edca0e6b18a1/rev-0/w-500/s-dc54b33ac42f45deae992dea115a7773d68642fe.jpg"/>
      </figure>
      <p><a href="https://www.bbc.com/turkce/haberler-dunya-50710819?ocid=socialflow_twitter">BBC Türkçe'nin aktardığına göre</a> karar 2020'de Tokyo'da düzenlenecek olan <b>Olimpiyat Oyunları</b>'nı ve <a href="https://onedio.com/etiket/katar/506cb35c0228f60917601c96">Katar</a>'da oynanacak olan <b>2022 Dünya Kupası</b>'nı da kapsıyor.</p>
      <p>Doping skandalına karışmadığını ispat edebilen Rus atletler ve sporcular, Olimpiyat bayrağı altında tarafsız olarak müsabakalara katılabilecek.</p>
      <p>WADA icra komitesinin kararı, <a href="https://onedio.com/etiket/isvicre/57eb909c621e47bf12060552">İsviçre</a>'nin Lozan kentinde düzenlenen toplantı sonrası açıklandı.</p>
      <h3>Rusya'nın kararı temyize götürmek için 21 gün süresi bulunuyor.</h3>
      <figure>
        <img src="https://img-s1.onedio.com/id-5dee2b140e8cecce0eaeb7ec/rev-0/w-500/s-0e3a6de06ed2dc79f4228fb0397e3c2850e53054.jpg"/>
      </figure>
      <p><a href="https://onedio.com/etiket/rusya/503e2ba9cc161f8ec1342448">Rusya</a>'nın dopingle mücadele kurumu Rusada, bu yılın Ocak ayında uluslararası yetkililerle işbirliği yapmamakla suçlanmıştı.</p>
      <p>Rusada'nın sistematik biçimde tahrif edilen laboratuvar sonuçlarını WADA ile paylaşması halinde Rus atletlerin müsabakalara kabul edilebileceği belirtilmiş, ancak Rusada laboratuvar sonuçlarını paylaşmamıştı.</p>
      <h3>2014 Soçi Olimpiyat Oyunları'ndan sonra da men edilmişti.</h3>
      <figure>
        <img src="https://img-s2.onedio.com/id-5dee2c97e6a8edca0e6b18bb/rev-0/w-500/s-4c1501f0a42bc572cf69eef13802ca6999c5d0f0.jpg"/>
      </figure>
      <p>2014 Soçi Olimpiyat Oyunları'nın ardından <a href="https://onedio.com/etiket/rusya/503e2ba9cc161f8ec1342448">Rusya</a>, 'devlet eliyle gerçekleştirilen sistematik dopingden' suçlu bulunmuş ve uluslararası organizasyonlardan men edilmişti. </p>
      <p>Güney <a href="https://onedio.com/etiket/kore/5776b603c43acaa720b292e3">Kore</a>'de düzenlenen 2018 Kış Olimpiyat Oyunları'nda 168 Rus atlet Olimpiyat bayrağı altında mücadele etmişti.</p>
      <h3>EURO 2020'de değişiklik yok</h3>
      <figure>
        <img src="https://img-s2.onedio.com/id-5dee2b0f9dd7e2280ff41789/rev-0/w-500/s-cc1bc2db79c0bfcb58e58f01139ffc1918fda93e.jpg"/>
      </figure>
      <p>Ancak <a href="https://onedio.com/etiket/rusya/503e2ba9cc161f8ec1342448">Rusya</a> 2020 Avrupa <a href="https://onedio.com/etiket/futbol/57a9d96002ec868c0eb9c63b">Futbol</a> Şampiyonası'na ev sahipliği yapacak ülkeler arasında kalmaya devam ediyor. St Petersburg kentinde oynanacak maçların programında bir değişiklik olmayacak çünkü <a href="https://onedio.com/etiket/uefa/50189688cc161f8ec1342176">UEFA</a>'nın düzenlediği <a href="https://onedio.com/etiket/euro-2020/5dcdb1ebb9194a4773703cc1">EURO 2020</a>, WADA'nın 'büyük spor organizasyonları' listesinde yer almıyor.</p>
    </article>
  </body>
</html>