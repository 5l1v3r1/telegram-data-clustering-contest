<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.icreatemagazine.nl/nieuws/mac-pro-2019-release-2/"/>
    <meta property="og:site_name" content="iCreate"/>
    <meta property="article:published_time" content="2019-12-09T11:18:00+00:00"/>
    <meta property="og:title" content="Mac Pro en Pro Display XDR verschijnen morgen"/>
    <meta property="og:description" content="De Mac Pro en de Pro Display XDR zijn vanaf morgen (dinsdag 10 december) verkrijgbaar. Dat heeft Apple bekendgemaakt via een mail aan consumenten."/>
  </head>
  <body>
    <article>
      <h1>Mac Pro en Pro Display XDR verschijnen morgen</h1>
      <address><time datetime="2019-12-09T11:18:00+00:00">09 Dec 2019, 11:18</time> by <a rel="author">Laura Grootaarts</a></address>
      <p>De Mac Pro en de Pro Display XDR zijn vanaf morgen (dinsdag 10 december) verkrijgbaar. Dat heeft Apple bekendgemaakt via een mail aan consumenten.</p>
      <figure>
        <img src="https://www.icreatemagazine.nl/app/uploads/2019/11/mac-pro-xdr-1024x753.jpg"/>
      </figure>
      <h3>Mac Pro 2019: release 10 December</h3>
      <p>Apple kondigde de nieuwe, superkrachtige Mac en de bijbehorende monitor al aan tijdens de WWDC-keynote in juni. Op de website van Apple staat nog steeds te lezen dat de Mac Pro ‘dit najaar verkrijgbaar’ is, zonder specifieke datum. Consumenten die hebben aangegeven dat ze geïnteresseerd zijn in de Mac Pro, hebben inmiddels onderstaande mail gekregen. Hierin wordt 10 december genoemd als release-datum.</p>
      <figure>
        <iframe data-src="https://twitter.com/KhaosT/status/1203480568429604865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Met de nieuwe Mac Pro richt Apple zich op de professionele gebruiker. Het is de krachtigste Mac die je kunt kopen. De Mac heeft een modulair ontwerp, zodat je hem naar wens kunt inrichten en uitbreiden. Het grootste bezwaar tegen de oude Mac Pro uit 2013 was de beperkte uitbreidbaarheid en daar heeft Apple duidelijk iets mee gedaan. De prijs is er dan ook naar: 5999 dollar – de prijs in euro’s is nog niet bekend, maar valt ongetwijfeld nog een stuk hoger uit.</p>
      <p>Tegelijkertijd met de Mac Pro verschijnt ook een nieuwe monitor: Pro Display XDR. Deze heeft een Retina 6K-resolutie met 6016 x 3384 pixels op een 32-inch scherm en een vanaf-prijs van $ 4999. Daar komt dan nog een standaard bij, de Pro Stand, en die kost dan weer $ 1000. Kortom: niet voor de gemiddelde gebruiker.</p>
      <figure>
        <iframe src="https://www.youtube.com/embed/wl4Hg23RQHQ" width="587" height="330" data-service="Youtube" scrolling="no"/>
      </figure>
      <table bordered="">
        <tr>
          <td>
            <pic src="https://www.fnl.nl/media/catalog/product/cache/926507dc7f93631a094422215b778fe0/i/c/ic19114.jpg" height="100"/>
          </td>
          <td><a href="https://www.icreatemagazine.nl/uitgaven/icreate-114/">iCreate 114<br/></a>iPhone snel leeg? 31 tips!<br/><a href="https://www.fnl.nl/computer-tech/icreate/nabestellen/icreate-114.html?utm_source=ic&amp;utm_medium=uitgave">Bestel nu</a> | <a href="https://lees.icreatemagazine.nl/icreate-najaarsactie/abonnementsduur/">Abonneren</a></td>
        </tr>
      </table>
    </article>
  </body>
</html>