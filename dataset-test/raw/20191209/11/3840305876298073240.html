<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/violeta-alexandru-interdictie-cumul-pensie-salariu-la-stat-exceptii-309850.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T11:14:32+00:00"/>
    <meta property="og:title" content="Ministrul Muncii: Interdicția de a cumula pensia cu salariul la stat nu li se va aplica celor care au pensia mai mică decât salariul minim brut"/>
    <meta property="og:description" content="Violeta Alexandru, ministrul Muncii, a declarat că interdicția de a cumula pensia cu salariul de bugetar nu se va aplica în cazul celor care au pensii mai mici decât salariul minim brut. „Acesta este scenariul..."/>
  </head>
  <body>
    <article>
      <h1>Ministrul Muncii: Interdicția de a cumula pensia cu salariul la stat nu li se va aplica celor care au pensia mai mică decât salariul minim brut</h1>
      <address><time datetime="2019-12-09T11:14:32+00:00">09 Dec 2019, 11:14</time> by <a rel="author">Redacția B1.ro</a></address>
      <p><a href="https://www.b1.ro/tag/violeta-alexandru-289964.html">Violeta Alexandru</a>, ministrul Muncii, a declarat că interdicția de a cumula pensia cu salariul de bugetar nu se va aplica în cazul celor care au pensii mai mici decât salariul minim brut.</p>
      <p><i>„Acesta este scenariul de lucru la acest moment. Interdicția pe care o propunem are rolul de a elimina din sistem situațiile nefirești, cu angajați care imediat după ce s-au pensionat pe pensii mari s-au întors în sistemul de stat și cumulează venituri uriașe. Nu vor fi afectați pensionarii cu pensii mici care sunt solicitați să revină în posturi care nu pot fi acoperite altfel”,</i> a declarat ministrul <a href="https://www.b1.ro/tag/violeta-alexandru-289964.html">Violeta Alexandru</a>, pentru <a href="https://www.g4media.ro/exclusiv-violeta-alexandru-ministrul-muncii-interdictia-de-a-cumula-pensia-cu-jobul-la-stat-nu-li-se-va-aplica-celor-care-au-pensia-mai-mica-decat-salariul-minim-brut.html">G4Media.</a></p>
      <p>Ministrul Muncii anunţase sâmbătă că este în curs de elaborare un proiect de lege care va interzice cumulul pensiei cu salariul de angajat la stat. (Detalii <a href="https://www.b1.ro/stiri/economic/ministrul-muncii-proiect-interzicere-cumul-pensie-salariu-sistemul-de-stat-309660.html">AICI</a>)</p>
      <p>În prezent, salariul minim brut este de 2.080 de lei și este propus să crească la 2.230 de lei de la 1 ianuarie 2020.<br/> </p>
    </article>
  </body>
</html>