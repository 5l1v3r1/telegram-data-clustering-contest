<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://urbanpost.it/nilde-iotti-insulti-sessisti-libero/"/>
    <meta property="og:site_name" content="UrbanPost"/>
    <meta property="article:published_time" content="2019-12-09T11:31:03+00:00"/>
    <meta property="og:title" content="Nilde Iotti, “Libero” nella bufera per gli insulti sessisti: l’esposto delle donne emiliane"/>
    <meta property="og:description" content="Il pezzo scritto su &quot;Libero&quot; per ricordare Nilde Iotti, a cui la Rai ha reso omaggio con una fiction, ha suscitato parecchio clamore. Gravi conseguenze..."/>
  </head>
  <body>
    <article>
      <h1>Nilde Iotti, “Libero” nella bufera per gli insulti sessisti: l’esposto delle donne emiliane</h1>
      <address><time datetime="2019-12-09T11:31:03+00:00">09 Dec 2019, 11:31</time> by <a rel="author" href="https://urbanpost.it/author/cristina-la-bella/" target="_blank">Cristina La Bella</a></address>
      <p><i>“Era facile amarla perché era una bella emiliana simpatica e prosperosa come solo sanno esserlo le donne emiliane. Grande in cucina e grande a letto. Il massimo che in Emilia si chiede a una donna”,  </i>si legge così in <b>un articolo del 5 dicembre scorso</b>, pubblicato su<b><i> Libero,</i></b> che porta la firma di <b>Giorgio Carbone.</b> Il pezzo scritto per ricordare <b>Nilde Iotti</b>, a cui la Rai ha reso omaggio con una fiction, ha suscitato <b>parecchio clamore.</b> Dopo le polemiche di Pd e Movimento 5 stelle, che hanno accusato lo scritto di <b>sessismo,</b> sono intervenuti anche <b>Carlo Verna</b> e <b>Guido D’Ubaldo</b>, presidente e segretario del <b>Consiglio nazionale dell’Ordine dei giornalisti</b>, che hanno deferito il giornale al <b>Consiglio di disciplina</b>. E non è finita qui, come si legge su “Repubblica”, le avvocate <b>Cathy La Torre e Rita Nanetti</b> presenteranno <b>una denuncia collettiva contro Libero</b> dopo le offese alla ex presidente della Camera: <i>«Questa è diffamazione, è stato sdoganato un linguaggio che non deve avere cittadinanza…».</i></p>
    </article>
  </body>
</html>