<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/snapchat-deepfake-videosu-ozelligi-gelistiriyor-h81374.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T11:45:09+00:00"/>
    <meta property="og:title" content="Snapchat, Deepfake Videoları Özelliği Geliştiriyor"/>
    <meta property="og:description" content="Snapchat, yapay zeka temelli deepfake teknolojisinden ilham alan yeni özelliği ile karşımıza çıkmaya hazırlanıyor."/>
  </head>
  <body>
    <article>
      <h1>Snapchat, Deepfake Videoları Özelliği Geliştiriyor</h1>
      <h2>Son dönemde artan kullanıcı sayısıyla yüzü gülen Snapchat, yapay zeka temelli deepfake teknolojisinden ilham alan yeni özelliği ile karşımıza çıkmaya hazırlanıyor. Cameo adı verilen özellik sayesinde yüzünüzü bir başkasının vücuduna oturttuğunuz GIF veya video klipler oluşturabileceksiniz.</h2>
      <address><time datetime="2019-12-09T11:45:09+00:00">09 Dec 2019, 11:45</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Sinema endüstrisinde bir süredir kullanılan yapay zeka destekli görüntü işleme teknolojisi <b>deepfake</b>, son dönemde internette yayınlanan videolar ile gündeme gelmeye başladı. Kötü niyetli kişilerin elinde korkutucu bir teknolojiye dönüşebilen deepfake, bir yüzün başka birinin yüzüyle değiştirilebilmesini sağlıyor. </p>
      <p>Özellikle kamuoyunun yakından tanıdığı ünlü isimleri hedef alan bu manipülatif videolar, o kadar profesyonel bir şekilde yapılıyor ki, gerçek olup olmadığı konusunda tereddüte düşünüyorsunuz. <b>Deepfake videolarının</b> internetteki yaygınlığının her geçen gün arttığı bugünlerde <b>Snapchat</b>, kendi deepfake videonuzu yapabileceğiniz yeni bir özelliği platforma dahil etmeye hazırlanıyor.</p>
      <figure>
        <img src="https://www.webtekno.com/images/editor/default/0002/33/3411da59bf16adce9769718f4ef7716f95d9026f.jpeg"/>
      </figure>
      <p>Snapchat’in <b>Cameo </b>adını verdiği özelliği, <b>deepfake teknolojisinin</b> light sürümü olarak nitelendirebiliriz. Şirket, yaklaşan özelliği teknik olarak açıklamamasına rağmen Fransa'daki bazı Snapchat kullanıcıları söz konusu özelliğe erişmeye başladı. Konuya ilişkin TechCrunch’a bir açıklamada bulunan şirket, Cameo özelliğini doğruladı ve bazı uluslararası pazarlarda test edildiğini belirtti. </p>
      <h3>Snapchat Cameo özelliği ile oluşturulan videolara aşağıdan bakabilirsiniz:</h3>
      <figure>
        <iframe data-src="https://twitter.com/twitter/status/1203268574195994624" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/twitter/status/1203305620188913665" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/twitter/status/1203080218912739330" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/snapchat-bitmoji-kiyafet-ozellestirme-h80563.html">Snapchat, Avatarınızı Tamamen Kişiselleştirebileceğiniz Bir Özellik Yayınladı</a>
      </p>
      <p>Görünüşe göre <b>Snapchat’in yeni özelliğini</b> ilk önce selfienizi çekerek kullanmaya başlıyorsunuz. Sonra kendiniz için bir erkek veya kadın vücut tipi seçiyorsunuz. Şu an için mevcut olan tek vücut tipleri bunlar; ancak test süreci boyunca bu konuda bazı yenilikler görebiliriz.</p>
      <p>TechCrunch'a göre yeni özellik yayınlandığında <b>Bitmoji </b>düğmesine dokunarak Cameo’ya erişebileceksiniz. Uygulama, her şey ayarlandıktan sonra görüntüleri bir araya getirerek nispeten inandırıcı görünen kısa formlu video klipler yaratacak. Şimdilik özellik hakkında bildiklerimiz bu kadar. <b>Snapchat </b>cephesinden konuya ilişkin yeni detaylar geldiği takdirde sizlerle paylaşmaya devam edeceğiz.</p>
      <p><b>Kaynak : </b>https://mashable.com/article/snapchat-cameo-details-leak/</p>
    </article>
  </body>
</html>