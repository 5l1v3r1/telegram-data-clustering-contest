<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104014/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T11:55:24+00:00"/>
    <meta property="og:title" content="Достроково звільнений з в'язниці експрем'єр Молдови зібрався до Орбана"/>
    <meta property="og:description" content="Достроково звільнений з в’язниці експрем’єр Молдови Володимир Філат заявив, що планує 13 грудня поїхати в Угорщину на зустріч з прем’єр-міністром країни Віктором Орбаном."/>
  </head>
  <body>
    <article>
      <h1>Достроково звільнений з в'язниці експрем'єр Молдови зібрався до Орбана</h1>
      <address>
        <time datetime="2019-12-09T11:55:24+00:00">09 Dec 2019, 11:55</time>
      </address>
      <p>Достроково звільнений з в'язниці експрем'єр Молдови Володимир Філат заявив, що планує 13 грудня поїхати в Угорщину на зустріч з прем'єр-міністром країни Віктором Орбаном.</p>
      <p>Про це повідомляє "Європейська правда" з посиланням на <a href="https://agora.md/">Agora</a>.</p>
      <p>Філат сказав, що він прийняв запрошення прем'єр-міністра Угорщини Віктора Орбана, з яким у них склалися дружні стосунки. Він підкреслив, що йому не заборонили покидати країну.</p>
      <p>Нагадаємо, Філата, засудженого 2016 року на дев'ять років ув'язнення за отримання вигоди з впливу і пасивну корупцію, 3 грудня умовно-достроково <b><a href="https://www.eurointegration.com.ua/news/2019/12/3/7103785/">звільнили з в'язниці.</a></b></p>
      <p>У рішенні суду сказано, що Філата звільняють раніше встановленого вироком строку на "два роки, 11 місяців і три дні". Крім того, суд скасував рішення позбавити Філата Ордена Республіки і п'ятирічну заборону займати певні посади.</p>
      <p>Філат зазначив, що не має наміру повертатися в політику, але продовжуватиме спілкуватися з політиками. </p>
      <p>Нагадаємо, Філата <b><a href="https://www.eurointegration.com.ua/news/2019/09/22/7101045/">називали </a></b>одним з бенефеціарів крадіжки мільярда з банків Молдови у 2015 році.</p>
      <p>Раніше голова угорського уряду Віктор Орбан потрапив під <b><a href="https://www.eurointegration.com.ua/news/2019/06/27/7097849/">шквал критики</a></b>, надавши притулок північномакедонському експрем'єрові-втікачу Ніколі Груєвському.</p>
      <p>Груєвські, який перебував при владі протягом десяти років до 2016 року, є союзником Орбана. Груєвські втік до Угорщини, проїхавши кількома балканським країнам на угорських дипломатичних авто і в супроводі угорських дипломатів.</p>
    </article>
  </body>
</html>