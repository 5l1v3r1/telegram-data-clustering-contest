<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/oceanografic-bat-nou-record-superar-15-milions-visites"/>
    <meta property="og:site_name" content="Diari La Veu"/>
    <meta property="article:published_time" content="2019-12-09T11:04:00+00:00"/>
    <meta property="og:title" content="L'Oceanogràfic bat un nou récord en superar els 1,5 milions de visites"/>
    <meta property="og:description" content="Des de l'any 2016, l'aquari ha protagonitzat un increment consecutiu, passant dels 1.234.045 milions de visites als 1.499.502 el 2018."/>
  </head>
  <body>
    <article>
      <h1>L'Oceanogràfic bat un nou récord en superar els 1,5 milions de visites</h1>
      <h2>L'aquari ha registrat de gener fins novembre el mateix nombre de visites a què es va arribar durant tot 2018</h2>
      <address><time datetime="2019-12-09T11:04:00+00:00">09 Dec 2019, 11:04</time> by <a rel="author">DLV</a></address>
      <p>VALÈNCIA (EFE). L'Oceanogràfic de València ha registrat fins al 30 de novembre un nou rècord de més d'1,5 milions de visites i ha superat així el nombre de visitants amb el qual es va tancar 2018.<br/><br/>El major percentatge de visites són de turistes estrangers amb un 49%, mentre que el 20% representen al visitant local, han informat fonts de l'empresa que gestiona l'aquari valencià. Del 31% de les visites que corresponen al públic espanyol, el 26% provenen de Madrid, el 14% de Catalunya, el 14% d'Andalusia, el 9% de Castella-la Manxa i el 7% de Múrcia. Per països de procedència destaquen Itàlia (33%), França (12%), Alemanya (7%), Regne unit (7%) i Holanda (5%).<br/><br/>Des de l'any 2016, l'aquari ha protagonitzat un increment consecutiu, passant de les 1.234.045 milions de visites a les 1.499.502 en 2018.<br/><br/>Enguany l'Oceanogràfic ha centrat la seua campanya en els taurons perquè l'aquari de la Ciutat de les Arts i les Ciències té més de 20 espècies diferents, el que el converteix en l'aquari amb més espècies de taurons d'Europa.<br/><br/>A més, ha recompost tota la seua activitat per a incrementar i millorar els continguts interpretatius i els missatges de conscienciació sobre la vulnerabilitat dels elasmobranquis, una espècie de peixos de la qual formen part els taurons i les ratlles. </p>
      <related>
        <h4>Les més llegides</h4>
        <a href="https://www.diarilaveu.com/mor-lactor-alcoia-pep-cortes"/>
        <a href="https://www.diarilaveu.com/pedania-saix-alqueria-blanca-ven-wallapop"/>
        <a href="https://www.diarilaveu.com/economia-valenciana-part-baixa-ranquing-autonomic-competitivitat"/>
        <a href="https://www.diarilaveu.com/podem-vota-contra-moratoria-permetia-ajuntaments-seguir-contractant-policies-locals-interins"/>
        <a href="https://www.diarilaveu.com/jutge-arxiva-causa-exregidora-valencia-en-comu-maria-oliver"/>
      </related>
    </article>
  </body>
</html>