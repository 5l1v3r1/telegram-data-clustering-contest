<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1564995/chronia-polla-stin-annoyla-toy-chionia-"/>
    <meta property="og:site_name" content="NOOZ."/>
    <meta property="article:published_time" content="2019-12-09T11:00:00+00:00"/>
    <meta property="og:title" content="Χρόνια πολλά στην Αννούλα του χιονιά!"/>
    <meta property="og:description" content="Η Άννα Νταλάρα, γιόρτασε χθες την ονομαστική της εορτή σε στενό φιλικό κύκλο. Αποκλειστικές φωτογραφίες της εορταστικής βραδιάς"/>
  </head>
  <body>
    <article>
      <h1>Χρόνια πολλά στην Αννούλα του χιονιά!</h1>
      <address>
        <time datetime="2019-12-09T11:00:00+00:00">09 Dec 2019, 11:00</time>
      </address>
      <p>
        <b>Η Άννα Νταλάρα, γιόρτασε χθες την ονομαστική της εορτή σε στενό φιλικό κύκλο. Αποκλειστικές φωτογραφίες της εορταστικής βραδιάς</b>
      </p>
      <p>Μία από τις πιο γνωστές φέρουσες το όνομα Άννα, είναι και η κυρία Νταλάρα.</p>
      <p>Δυναμική προσωπικότητα, άλλοτε βγαίνοντας μπροστά αλλά σταθερά backstage, με τις ιδέες της επηρέασε έντονα την ελληνική δισκογραφία της μεταπολίτευσης. Μαζί με το σύζυγό της Γιώργο Νταλάρα, αποτέλεσαν είναι δυνατό δίδυμο στα μουσικά δεδομένα εντός κι εκτός συνόρων.</p>
      <p>Έντονα πολιτικοποιημένη η ίδια [έχει εργαστεί με ένταση, εθελοντικά, σε Μη Κυβερνητικές Οργανώσεις κι έχει ασχοληθεί ιδιαίτερα με τις γυναίκες και τα παιδιά πρόσφυγες], συνέδεσε κάποια στιγμή το όνομά της με μία άχαρη και σκληρή για την Ελλάδα πολιτική περίοδο, στην προσπάθειά της να επηρεάσει θετικά το θεσμικό πλαίσιο για την αντιμετώπιση των μεταναστών. Ένα πρωτεύον θέμα, το οποίο κατέχει.<br/><br/>Αυτό το Σαββατοκύριακο, ο φακός εντόπισε την κυρία Νταλάρα <b>να εορτάζει παρέα αποκλειστικά με φίλες της, στο Παγκράτι</b>. Στο ζεστό περιβάλλον του εστιατορίου Sapu και σε χριστουγεννιάτικη ατμόσφαιρα, δέχτηκε από αυτές τις πρώτες ευχές. </p>
      <p>Σε καλή διάθεση, χαιρόταν τη συντροφιά και την χρόνια φιλία της με άλλες κυρίες, διότι ως γνωστόν «…φτιάχνουν οι Έλληνες κυκλώματα κι ιστορία οι παρέες».</p>
      <p>
        <b>Η στήλη εύχεται σήμερα Χρόνια Πολλά σε όλες τις Αννούλες! Ένα όνομα που σημαίνει "εύνοια και χάρη".</b>
      </p>
      <figure>
        <img src="https://www.nooz.gr/Multimedia/2019/12/6ffb521c-3b23-46b7-b2b9-fd65896af8ea.jpg"/>
      </figure>
      <figure>
        <img src="https://www.nooz.gr/Multimedia/2019/12/2e9e313c-d8a6-4bea-aff8-5582adb57229.jpg"/>
      </figure>
      <figure>
        <img src="https://www.nooz.gr/Multimedia/2019/12/2e21a5d5-e163-485d-87f4-1800b78e5623.jpg"/>
      </figure>
      <p>
        <sup>
          <b>Μαζί με τις κυρίες Αγάπη Πολίτη, Μπουμπού Μπαρμπαλιά και Ρένα Σπηλιοπούλου, σε ένα αναμνηστικό ενσταντανέ της βραδιάς</b>
        </sup>
      </p>
    </article>
  </body>
</html>