<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813434/10%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%A7%D8%B9%D8%AA%D8%A8%D8%A7%D8%B1-%D8%A8%D8%B1%D8%A7%DB%8C-%D8%AC%D9%86%DA%AF%D9%84-%DA%A9%D8%A7%D8%B1%DB%8C-%D8%B3%D8%A8%D8%B2%D9%88%D8%A7%D8%B1-%D9%87%D8%B2%DB%8C%D9%86%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T11:05:45+00:00"/>
    <meta property="og:title" content="10میلیارد ریال اعتبار برای جنگل‌کاری سبزوار هزینه می‌شود"/>
    <meta property="og:description" content="ایسنا/خراسان رضوی رئیس اداره منابع طبیعی و آبخیزداری سبزوار گفت: برای اجرای طرح نهضت سبز نهال‌کاری این شهرستان در عرصه‌های مرتعی، بیابان و جنگل ۱۰ میلیارد ریال هزینه می‌شود."/>
  </head>
  <body>
    <article>
      <h1>10میلیارد ریال اعتبار برای جنگل‌کاری سبزوار هزینه می‌شود</h1>
      <address><time datetime="2019-12-09T11:05:45+00:00">09 Dec 2019, 11:05</time> by <a rel="author">سیمین سلیمانی</a></address>
      <p>ایسنا/خراسان رضوی رئیس اداره منابع طبیعی و آبخیزداری سبزوار گفت: برای اجرای طرح نهضت سبز نهال‌کاری این شهرستان در عرصه‌های مرتعی، بیابان و جنگل ۱۰ میلیارد ریال هزینه می‌شود.</p>
      <p>عباس‌علی کیانی‌فرد در گفت‌وگو با ایسنا بیان کرد: در اجرای طرح ملی نهضت سبز 380 هکتار از عرصه‌های بیابانی و کویری شهرستان سبزوار زیر پوشش قرار می‌گیرد.</p>
      <p>وی با بیان اینکه اجرای موفق این طرح نیازمند مشارکت جوامع محلی و دستگاه‌های اجرایی است، افزود: اولویت منابع طبیعی سبزوار در اجرای طرح نهضت سبز نهال‌کاری در مناطق بیابانی  و کویری با هدف حفظ پوشش گیاهی و ممانعت از حرکت ریزگردها در کانون‌های فرسایش بادی این شهرستان است.</p>
      <p>رئیس اداره منابع طبیعی و آبخیزداری سبزوار گفت: در این طرح نهال تاغ و گونه بیابانی آتریپلکس که مقاوم و سازگار با مناطق بیابانی است، کاشته می‌شود.</p>
      <p>کیانی‌فرد مطرح کرد: از ۳۷۰ هزار هکتار اراضی بیابانی و کویری شهرستان سبزوار ۲۱ هزار هکتار به عنوان کانون بحرانی فرسایش بادی شناسایی شده که طی سال‌های گذشته ۵۰ هزار هکتار زمین‌های بیابانی و کویری شهرستان سبزوار عملیات بیابان‌زدایی انجام شده است.</p>
      <p>۸۰۰ هزار هکتار از وسعت یک میلیون هکتاری شهرستان سبزوار عرصه منابع طبیعی است.</p>
      <p>انتهای پیام</p>
    </article>
  </body>
</html>