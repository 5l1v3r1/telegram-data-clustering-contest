<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/terma-ta-10aria-foyskes-sta-dimotika-ta-20aria-to-tsoyvali-sta-gymnasia-lykeia/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T11:11:35+00:00"/>
    <meta property="og:title" content="Τέρμα τα 10άρια “φούσκες” στα Δημοτικά και τα 20άρια με το “τσουβάλι” στα Γυμνάσια και Λύκεια"/>
    <meta property="og:description" content="Από το σχολικό έτος 2015-2016 και εξής, τα γραπτώς εξεταζόμενα μαθήματα για το Γυμνάσιο μειώθηκαν σε 4 γραπτώς εξεταζόμενα μαθήματα"/>
  </head>
  <body>
    <article>
      <h1>Τέρμα τα 10άρια “φούσκες” στα Δημοτικά και τα 20άρια με το “τσουβάλι” στα Γυμνάσια και Λύκεια</h1>
      <address><time datetime="2019-12-09T11:11:35+00:00">09 Dec 2019, 11:11</time> by <a rel="author">ΣΥΝΕΙΔΗΣΗ</a></address>
      <p>
        <i>Σκέψεις να αποτελέσουν οι βαθμολογίες των μαθητών βασικό “πυλώνα”  του νέου “οικοδομήματος” αξιολόγησης των εκπαιδευτικών, με δραστικό ρόλο των Σχολικών Συμβούλων και της Τράπεζας Θεμάτων, οι οποίοι στο νέο νόμο θα “βαφτιστούν” με άλλο  όνομα (σ.σ. υπάρχουν κάποια ονόματα στο “τραπέζι), εξετάζει η πολιτική ηγεσία του υπουργείου Παιδείας.</i>
      </p>
      <p>
        <b>Η ανησυχία που επικρατεί στην πολιτική ηγεσία είναι ότι:</b>
      </p>
      <p><b>Α. </b>Στα Δημοτικά δεν τηρείται η κλίμακα βαθμολογίας από 5 έως 10.</p>
      <p><b>Β. </b>Στα Γυμνάσια και Λύκεια τα “άριστα” δίνονται με το “τσουβάλι” , καθώς 1 στους  4 μαθητές έχει Μέσο Όρο Βαθμολογίας από 18,5 έως 20.</p>
      <p>Έτσι στις σκέψεις της πολιτικής ηγεσίας , σύμφωνα με πληροφορίες του esos, είναι   να αποκατασταθεί η αντικειμενική βαθμολογία των μαθητών και οι απόφοιτοι Λυκείου να έχουν στα χέρια τους ένα ισχυρό “Εθνικό Απολυτήριο”  με το ακόλουθο σχέδιο:</p>
      <p>Η Τράπεζα Θεμάτων που θα εφαρμοστεί από το επόμενο σχολικό έτος τουλάχιστον στην Α Λυκείου, να  αποτελέσει εργαλείο  σύγκρισης  μεταξύ προφορικής και γραπτής βαθμολογίας.</p>
      <p>Εξετάσεις θα διενεργούνται σε όλα τα μαθήματα.</p>
      <p>Οι νέοι “Σχολικοί Σύμβουλοι” με διαφορετική ονομασία και διαφορετικό καθηκοντολόγιο, θα αναλάβουν το ρόλο αυτής της αξιολόγησης και οι εκπαιδευτικοί που  θα κριθούν “μετεξεταστέοι”  εκείνων δηλαδή που οι προφορικές βαθμολογίες που έβαλαν στους μαθητές  θα απέχουν σημαντικά (σ.σ. θα μπουν κριτήρια)  από τις βαθμολογίες που θα πετυχαίνουν οι εξεταζόμενοι  στις γραπτές εξετάσεις θα “παραπέμπονται” σε συγκεκριμένη επιμόρφωση .</p>
      <p>Θυμίζουμε ότι πριν δεκαετίες όταν υπήρχαν τα εξατάξια Γυμνάσια  ο Γυμνασιάρχης καλούσε στο γραφείο  για “άτυπη” απολογία τον  καθηγητή όταν διαπίστωνε ότι υπήρχε απόσταση των γραπτών των μαθητών με τις προφορικές βαθμολογίες.Αυτό σήμερα δεν συμβαίνει.</p>
      <p>Στα Δημοτικά αναζητείται τρόπος για επαναφορά της αντικειμενικής αξιολόγησης των μαθητών, ώστε να εφαρμόζεται οι κλίμακα από 5 έως 10. Υπάρχουν πολλές σκέψεις , μεταξύ των οποίων ένα είδους γραπτής αξιολόγησης των μαθητών , στις τρεις τελευταίες τάξεις,  υπό την καθοδήγηση των “Σχολικών Συμβούλων”.</p>
      <p>
        <b>Με το “τσουβάλι” το “Άριστα” στα Γυμνάσια και Λύκεια</b>
      </p>
      <p>Στα Γυμνάσια και Λύκεια το περσινό σχολικό έτος , 2018-19 ένας στους 4 μαθητές  “κατέκτησε” Γενικό Μέσο Όρο  “Άριστα” .</p>
      <p>Επίσης παρατηρήθηκε “κατακόρυφη” αύξηση των αριστούχων μαθητών στο Γυμνάσιο και Λύκειο    από το σχολικό έτος 2015-2016 και μετά.</p>
      <p>Οι αριστούχοι μαθητές ανήλθαν το σχ έτος 2018-19 στους 181.790 από 158.500 που ήταν το σχολ. Έτος  2015-16.</p>
      <p>
        <b>Ειδικότερα:</b>
      </p>
      <p>Πριν το σχολικό έτος 2015-2016, τα γραπτώς εξεταζόμενα μαθήματα στις γραπτές προαγωγικές και απολυτήριες εξετάσεις Γυμνασίου ήταν: α) για την Α΄ τάξη Γυμνασίου 12, β)  για τη Β΄ τάξη Γυμνασίου 13 και γ) για τη Γ΄ τάξη Γυμνασίου 13.</p>
      <p>Από το σχολικό έτος 2015-2016 και εξής, τα γραπτώς εξεταζόμενα μαθήματα για το Γυμνάσιο μειώθηκαν σε 4 γραπτώς εξεταζόμενα μαθήματα για την Α΄, Β΄ και Γ΄ τάξη, σύμφωνα με το Π.Δ. 126/2016 (Α΄ 211): «Περί σχολικού και διδακτικού έτους και της αξιολόγησης των μαθητών του Γυμνασίου».</p>
      <p>Παράλληλα, από το σχολικό έτος 2017-2018 και εξής: τα γραπτώς εξεταζόμενα μαθήματα για τη Γ΄ τάξη Γενικού Λυκείου από 14 γραπτώς εξεταζόμενα μαθήματα μειώθηκαν σε 4 γραπτώς εξεταζόμενα μαθήματα (ν. 4540/2018, Α΄ 91 ).</p>
      <p>Από το σχολικό έτος 2018-2019, τα γραπτώς εξεταζόμενα μαθήματα για την Α΄ τάξη Γενικού Λυκείου από 12 μειώθηκαν σε 8, για τη Β΄ τάξη Γενικού Λυκείου, από 16 μειώθηκαν σε 6 (ν. 4610/2019, Α΄ 70).</p>
      <p>esos.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/orkistike-o-neos-yfypoyrgos-exoterikon-kostas-vlasis/"/>
        <a href="http://sinidisi.gr/dikastiki-apofasi-anatrepei-ta-dedomena-sta-airbnb/"/>
        <a href="http://sinidisi.gr/airbnb-telos-oi-enoikiaseis-se-polykatoikies-dikastiki-apofasi-vomva/"/>
        <a href="http://sinidisi.gr/prospatheia-sotirias-pagideymenoy-flamingko-sti-limnothalassa-tis-leykadas-deite-foto/"/>
        <a href="http://sinidisi.gr/kairos-ektakto-deltio-tin-emy-tin-dido/"/>
        <a href="http://sinidisi.gr/epivates-katiggeilan-1142-ton-odigo-leoforeioy-kapnize-miloyse-kinito-video-foto/"/>
      </related>
    </article>
  </body>
</html>