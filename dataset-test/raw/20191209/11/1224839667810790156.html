<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/xristoygenniatiko-dentro-peristerioy-sygkinitiki-a-114111.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-12-09T11:52:00+00:00"/>
    <meta property="og:title" content="Χριστουγεννιάτικο Δέντρο Δ. Περιστερίου: Η συγκινητική πράξη του Κωνσταντίνου Αργυρού"/>
    <meta property="og:description" content="Ξεπέρασαν τις 20 χιλιάδες οι πολίτες που κατέκλυσαν στις 6 Δεκεμβρίου 2019 την κεντρική πλατεία της πόλης του Περιστερίου!"/>
  </head>
  <body>
    <article>
      <h1>Χριστουγεννιάτικο Δέντρο Δ. Περιστερίου: Η συγκινητική πράξη του Κωνσταντίνου Αργυρού</h1>
      <address>
        <time datetime="2019-12-09T11:52:00+00:00">09 Dec 2019, 11:52</time>
      </address>
      <p>Ξεπέρασαν τις 20 χιλιάδες οι πολίτες που κατέκλυσαν στις 6 Δεκεμβρίου 2019 την κεντρική πλατεία της πόλης του Περιστερίου!</p>
      <p>Ο Δήμαρχος Ανδρέας Παχατουρίδης φωταγώγησε το Χριστουγεννιάτικο Δέντρο και τα όμορφα βεγγαλικά έλαμψαν το Περιστέρι σε όλη την Αττική!</p>
      <p>Η φαντασμαγορική βραδιά ξεκίνησε με το καλωσόρισμα από τον Αντιδήμαρχο Πολιτισμού &amp; ΚΕ.ΦΙ. Γιώργο Τσαλίκη, ακολούθησαν οι Χριστουγεννιάτικες μελωδίες από την παιδική χορωδία του Εθνικού Ωδείου Περιστερίου.</p>
      <p>Το κοινό ξεσηκώθηκε με τον αγαπημένο τους καλλιτέχνη Κωνσταντίνο Αργυρό, σε μια ανεπανάληπτη εμφάνιση που ήταν με δική του πρωτοβουλία.</p>
      <p>Ο Κωνσταντίνος Αργυρός τραγούδησε αφιλοκερδώς και τα χρήματα της αμοιβής του θα δοθούν, προκειμένου να κατασκευαστεί στο ομορφότερο Άλσος της Αττικής, στο Άλσος Περιστερίου μια παιδική χαρά για παιδιά με ειδικές ανάγκες!</p>
      <figure>
        <img src="https://www.epoli.gr/content/data/multimedia/images/septembrios_2017/november_2017/Xristougenniatiko_Dendro_Dhmos_Peristeriou.jpg"/>
      </figure>
      <p>Ξεπέρασε κάθε προηγούμενο, η συμμετοχή στην παρέλαση γκρουπ με τη Δημοτική Φιλαρμονική Ορχήστρα, τους Αι Βασίληδες, τους πολιτιστικούς και αθλητικούς συλλόγους, καθώς και τα δημοτικά εργαστήρια, πλημμυρίζοντας με ήχους γιορτινούς την κεντρική αγορά του Περιστερίου.</p>
      <p>Μικροί και μεγάλοι μέχρι τις 6 Ιανουαρίου 2020 μπορούν να διασκεδάσουν ΔΩΡΕΑΝ στις 422 εορταστικές δράσεις και εκδηλώσεις! Από τις 11 το πρωί μέχρι τις 10:00 το βράδυ στην πλατεία Δημαρχείου – στάση Μετρό "Περιστέρι" με το Carousel, το Λούνα Παρκ, τα γιορτινά τρενάκια, την ωραιότερη Φάτνη της Αττικής και στην 1η Παιδική Χαρά - 9 Μούσες με το Εορταστικό Καραβάκι και το "Σπίτι του Αι Βασίλη".</p>
      <p>Καθημερινά στο Περιστέρι διοργανώνονται καλλιτεχνικές εκδηλώσεις με τη συμμετοχή ξωτικών, ανιματέρ, ζογκλέρ, αλλά και συναυλίες, παιδικές παραστάσεις και χορευτικά δρώμενα, με είσοδο ελεύθερη παντού!</p>
      <p>Χορηγοί: ΚΩΤΣΟΒΟΛΟΣ, CITROËN, BREAD FACTORY.</p>
      <p>Χορηγός επικοινωνίας: ΡΥΘΜΟΣ 949.</p>
    </article>
  </body>
</html>