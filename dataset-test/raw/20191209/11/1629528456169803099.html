<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/oh/olympismus/rusko-doping-vylouceni-olympijske-hry.A191209_113813_sport_oh_mt2"/>
    <meta property="og:site_name" content="iDNES.cz"/>
    <meta property="article:published_time" content="2019-12-09T11:43:00+00:00"/>
    <meta property="og:title" content="Trest potvrzen. Rusko bylo kvůli dopingu vyloučeno z olympijských her"/>
    <meta property="og:description" content="Rusko bylo kvůli dopingu na čtyři roky vyloučeno z olympijských her a mistrovství světa. V pondělí o tom rozhodl výkonný výbor Světové antidopingové agentury WADA. Ruští sportovci tak nebudou moct startovat pod národní vlajkou a neuslyší ani hymnu. Rozhodnutí se týká letních her v Tokiu 2020, zimní olympiády 2022 v Pekingu a světových šampionátů v různých sportech. Země má momentálně 21 dnů na odvolání."/>
  </head>
  <body>
    <article>
      <h1>Trest potvrzen. Rusko bylo kvůli dopingu vyloučeno z olympijských her</h1>
      <address><time datetime="2019-12-09T11:43:00+00:00">09 Dec 2019, 11:43</time> by <a rel="author" href="https://www.idnes.cz/novinari/matej-tomicek.N3642" target="_blank">Matěj Tomíček</a></address>
      <p>Rusko bylo kvůli dopingu na čtyři roky vyloučeno z olympijských her a mistrovství světa. V pondělí o tom rozhodl výkonný výbor Světové antidopingové agentury WADA. Ruští sportovci tak nebudou moct startovat pod národní vlajkou a neuslyší ani hymnu. Rozhodnutí se týká letních her v Tokiu 2020, zimní olympiády 2022 v Pekingu a světových šampionátů v různých sportech. Země má momentálně 21 dnů na odvolání.</p>
      <p>Trest se týká také mistrovství světa ve fotbale 2022 v Kataru.</p>
      <p>Rozhodnutí se ale podobně jako při olympiádě v Riu a Pchjongčchangu netýká sportovců, kteří prokážou, že s dopingovým skandálem nemají nic společného. Ti budou moci startovat pod neutrální vlajkou.</p>
      <p>Rozhodnutí padlo na výkonném výboru Světové antidopingové agentury (WADA), který respektovat doporučení své kontrolní komise.</p>
      <p>Ta už na konci listopadu doporučila, aby ruští sportovci nemohli po následující čtyři roky startovat na velkých akcích pod svou vlajkou a při triumfech poslouchat ruskou hymnu.</p>
      <p>WADA také znovu suspendovala Ruskou antidopingovou agenturu (RUSADA).</p>
      <p>
        <b>Připravujeme podrobnosti...</b>
      </p>
      <p>
        <b>
          <a href="https://www.idnes.cz/oh/olympismus/rusky-dopingovy-skandal.K35031">Ruský dopingový skandál</a>
        </b>
      </p>
      <p>Vývoj kauzy přehledně</p>
    </article>
  </body>
</html>