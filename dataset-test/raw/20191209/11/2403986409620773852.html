<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/7_simptomiv_shho_vi_pyete_zabagato_chayu_n1245825"/>
    <meta property="og:site_name" content="24 Канал"/>
    <meta property="article:published_time" content="2019-12-09T11:05:00+00:00"/>
    <meta property="og:title" content="7 симптомів, що ви п'єте забагато чаю"/>
    <meta property="og:description" content="Чай улюблений напій багатьох, а в холодну пору року чашка зеленого чи чорного чаю є чудовим способом зігрітися. Чай має багато корисних властивостей, але важливо, аби його споживання було помірним."/>
  </head>
  <body>
    <article>
      <h1>7 симптомів, що ви п'єте забагато чаю</h1>
      <address><time datetime="2019-12-09T11:05:00+00:00">09 Dec 2019, 11:05</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Чай улюблений напій багатьох, а в холодну пору року чашка зеленого чи чорного чаю є чудовим способом зігрітися. Чай має багато корисних властивостей, але важливо, аби його споживання було помірним.</b>
      </p>
      <p>Якщо ви п’єте понад 3-4 чашки впродовж дня, тобто 710-950 мл, чай може давати зворотний ефект та згубно впливати на людський організм, зазначає видання <a href="https://bit.ly/2Yvs3v3">Healthline </a>і виділяє симптоми, які можуть вказувати, що з чаєм вам варто бути обережнішими.</p>
      <blockquote>Читайте також: <a href="https://24tv.ua/health/koli_kava_vimivaye_kaltsiy_z_organizmu_n1223860">Чи вимиває кава кальцій з організму</a></blockquote>
      <h3>1. Гірше засвоюється залізо</h3>
      <p>Чай є багатим джерелом танінів. Вони можуть у певних продуктах зв’язуватись із залізом, і тоді ваш травний тракт не може його засвоїти.</p>
      <p>Нестача заліза – один з найпоширеніших дефіцитів необхідних речовин організму. Якщо у вас низький рівень заліза, надмірне споживання чаю може погіршити ваш стан.</p>
      <p>Дослідження свідчить, що таніни в чаї особливо перешкоджають засвоєнню заліза з рослинних джерел, ніж з тваринних.</p>
      <p>Тобто, веганам та вегетаріанцям слід уважніше стежити за тим, скільки чаю вони споживають.</p>
      <p>Кількість танінів у чаї може відрізнятися залежно від типу чаю та способу його приготування.</p>
      <p>Безпечний об’єм для більшості людей – 710 мл.</p>
      <figure>
        <img src="https://24tv.ua/resources/photos/news/620_DIR/201912/1245825_10354844.jpg?201912105138"/>
        <figcaption>У листках чаю містяться таніни</figcaption>
      </figure>
      <h3>2. Збільшується тривожність, стрес</h3>
      <p>Листки чаю містять кофеїн. Надмірне споживання кофеїну з чаю, чи іншого джерела, може призвести до відчуттів тривожності та неспокою.</p>
      <p>Стандартне горнятко чаю (240 мл) містить близько 11–61 мг кофеїну, залежно від виду та методу приготування.</p>
      <p>Чорний чай має більше кофеїну, ніж зелений чи білий. І чим довше ви його настоюєте, тим більше там кофеїну.</p>
      <p>Дози кофеїну до 200 мг на день не мають суттєво вплинути на відчуття тривожності у більшості людей. Але іноді люди можуть бути чутливими до кофеїну.</p>
      <h3>3. У вас поганий сон</h3>
      <p>Знову ж таки, через те, що чай містить кофеїн, надмірне його споживання може вплинути на цикл сну. Дослідження свідчить, що кофеїн може пригнічувати вироблення мелатоніну. Мелатонін – гормон, який відповідає за механізм сну. Відтак, якість сну – гірша.</p>
      <h3>4. Відчуття нудоти</h3>
      <p>Деякі компоненти чаю можуть викликати нудоту, зокрема якщо пити дуже багато чаю натщесерце. Таніни в листках чаю роблять смак чаю дещо гірким.</p>
      <p>Терпкість подразнює травні тканини, що спричиняють симптоми на кшталт болю в животі чи нудоти.</p>
      <p>У когось подібні стани спостерігаються після 1-2 чашок, а хтось може випити понад 5 чашок – і почуватимуть себе добре. А все тому, що м по-різному реагуємо на той чи інший харчовий продукт.</p>
      <p>Аби дещо зменшити негативний вплив чаю на організм, можна додавати до чаю молоко.</p>
      <figure>
        <img src="https://24tv.ua/resources/photos/news/620_DIR/201912/1245825_10354860.jpg?201912105607"/>
        <figcaption>Аби зменшити вплив кофеїну, додайте до чаю молоко</figcaption>
      </figure>
      <h3>5. Печія</h3>
      <p>Кофеїн також може спричиняти відчуття печії та посилювати симптоми кислотного рефлюксу.</p>
      <p>Кофеїн, ймовірно. Розслабляє сфінктер, що розділяє стравохід зі шлунком та дозволяє кислому вмісту шлунку легше потрапляти в стравохід.</p>
      <p>Кофеїн також може призводити до збільшення виробництва шлункової кислоти.</p>
      <h3>6. Головні болі</h3>
      <p>Якщо ви вживаєте кофеїн з перервами, це може допомогти полегшити головний біль, але якщо ви вживаєте кофеїн постійно. Може відбутися протилежний ефект.</p>
      <p>Регулярне споживання кофеїну з чаю може викликати періодичні головні болі. Деякі дослідження свідчать, що всього 100 мг кофеїну може викликати такий ефект. Однак, для кожної людини доза може бути різною.</p>
      <h3>7. Запаморочення</h3>
      <p>Не дуже поширений побічний ефект. Однак, про нього теж слід знати. Зазвичай запаморочення виникає через велику дозу кофеїну, 400-500 мг, це приблизно 6-12 чашок чаю.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/zdorovya_tag3301/">Здоров'я.</a></blockquote>
    </article>
  </body>
</html>