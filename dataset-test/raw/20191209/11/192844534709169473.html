<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/sport/1039874/"/>
    <meta property="og:site_name" content="Sanook"/>
    <meta property="article:published_time" content="2019-12-09T11:59:00+00:00"/>
    <meta property="og:title" content="ผูกขาดแชมป์! &quot;นักตบสาวไทย&quot; อัด เวียดนาม 3-0 ซิวทองสมัยที่ 14"/>
    <meta property="og:description" content="การแข่งขันวอลเลย์บอล ซีเกมส์ ครั้งที่ 30 ที่สนามฟิลสปอร์ต อารีนา เมืองปาซิค ประเทศฟิลิปปินส์ เมื่อวันจันทร์ที่ 9 ธันวาคม 2562 รอบชิงชนะเลิศ เป็นการโคจรมาเจอกันอีกครั้งของ นักตบสาวไทย กับ ทีมชาติเวียดนาม ที่เจอกันมาในรอบแรก สาวไทย เป็นฝ่ายเอาชนะไปได้ 3-0 เซต 25-16, 25-20 และ 25-14เปิดฉากเซตแรก นักตบลูกยางสาวไทย เดินหน้าทำแต้มทันทีออกนำ 6-3  ก่อนที่รักษาคะแนนนำฉีกหนีไปเป็น 16-8 พร้อมทั้งปิดเซตแรกด้วยการเอาชนะไป 25-15 ขึ้นนำ 1-0 เซตเซตสอง นักตบสาวเวียดนาม แก้เกมมาดีเน้นรับแน่นยื้อแต้มกันอยู่ที่ 7-7 แต่ทีมไทยแก้เกมกลับไล่ทำแต้มหนีไปเป็น 16-8 ก่อนเอาชนะไปได้อีก 25-15 ขึ้นนำ 2-0 เซตเซตสาม สาวไทย ลงมาเล่นด้วยความมั่นใจมากขึ้น ไล่ทำแต้มออกนำ 10-5 ก่อนเอาชนะไปได้อีก 25-17 เอาชนะรวด 3-0 เซต คว้าเหรียญทอง มาครองได้ตามเป้าจากเหรียญทองในครั้งนี้ทำให้พวกเธอคว้าแชมป์ได้เป็นสมัยที่ 14 และเป็นแชมป์ 12 สมัยซ้อน นับตั้งแต่การแข่งขันกีฬาซีเกมส์ ครั้งที่ 18 ที่เชียงใหม่ เมื่อปี 2538"/>
  </head>
  <body>
    <article>
      <h1>ผูกขาดแชมป์! "นักตบสาวไทย" อัด เวียดนาม 3-0 ซิวทองสมัยที่ 14</h1>
      <address><time datetime="2019-12-09T11:59:00+00:00">09 Dec 2019, 11:59</time> by <a rel="author">Kaweesak P.</a></address>
      <p><b>การแข่งขัน<a href="http://www.sanook.com/sport/1039695/">วอลเลย์บอล</a> <a href="https://www.sanook.com/sport/seagames/">ซีเกมส์</a> ครั้งที่ 30 ที่สนามฟิลสปอร์ต อารีนา เมืองปาซิค ประเทศฟิลิปปินส์ เมื่อวันจันทร์ที่ 9 ธันวาคม 2562</b> <br/><br/>รอบชิงชนะเลิศ เป็นการโคจรมาเจอกันอีกครั้งของ นักตบสาวไทย กับ ทีมชาติเวียดนาม ที่เจอกันมาในรอบแรก สาวไทย เป็นฝ่ายเอาชนะไปได้ 3-0 เซต 25-16, 25-20 และ 25-14<br/><br/>เปิดฉากเซตแรก นักตบลูกยางสาวไทย เดินหน้าทำแต้มทันทีออกนำ 6-3  ก่อนที่รักษาคะแนนนำฉีกหนีไปเป็น 16-8 พร้อมทั้งปิดเซตแรกด้วยการเอาชนะไป 25-15 ขึ้นนำ 1-0 เซต<br/><br/>เซตสอง นักตบสาวเวียดนาม แก้เกมมาดีเน้นรับแน่นยื้อแต้มกันอยู่ที่ 7-7 แต่ทีมไทยแก้เกมกลับไล่ทำแต้มหนีไปเป็น 16-8 ก่อนเอาชนะไปได้อีก 25-15 ขึ้นนำ 2-0 เซต<br/><br/>เซตสาม สาวไทย ลงมาเล่นด้วยความมั่นใจมากขึ้น ไล่ทำแต้มออกนำ 10-5 ก่อนเอาชนะไปได้อีก 25-17 เอาชนะรวด 3-0 เซต คว้าเหรียญทอง มาครองได้ตามเป้า<br/><br/>จากเหรียญทองในครั้งนี้ทำให้พวกเธอคว้าแชมป์ได้เป็นสมัยที่ 14 และเป็นแชมป์ 12 สมัยซ้อน นับตั้งแต่การแข่งขัน<a href="https://www.sanook.com/sport/">กีฬา</a>ซีเกมส์ ครั้งที่ 18 ที่เชียงใหม่ เมื่อปี 2538</p>
    </article>
  </body>
</html>