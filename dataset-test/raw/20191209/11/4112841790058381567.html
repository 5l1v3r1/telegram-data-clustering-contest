<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78236-Finsko-zrejme-opat-povedie-zena-Premierka-bude-mat-len-34-rokov"/>
    <meta property="og:site_name" content="REFRESHER"/>
    <meta property="article:published_time" content="2019-12-09T11:36:00+00:00"/>
    <meta property="og:title" content="Fínsko zrejme opäť povedie žena. Premiérka bude mať len 34 rokov"/>
    <meta property="og:description" content="Fíni si premiérku zvolili už aj v minulosti a v Európe nejde o nič nezvyčajné."/>
  </head>
  <body>
    <article>
      <h1>Fínsko zrejme opäť povedie žena. Premiérka bude mať len 34 rokov</h1>
      <address><time datetime="2019-12-09T11:36:00+00:00">09 Dec 2019, 11:36</time> by <a rel="author">Matej Krajčovič</a></address>
      <p>
        <b>Fíni si premiérku zvolili už aj v minulosti a v Európe nejde o nič nezvyčajné.</b>
      </p>
      <p>Fínsku vládu doteraz viedol premiér Antti Rinne, no ten v súvislosti so štrajkom  zamestnancov štátnej pošty odstúpil. Najsilnejšia Sociálno-demokratická strana (SPD) teraz na post navrhla <b>34-ročnú Sannu Marinovú</b>,<a href="https://www.theguardian.com/world/2019/dec/09/finland-anoints-sanna-martin-34-as-worlds-youngest-serving-prime-minister"> informuje Guardian</a>. </p>
      <p>Ak parlament doterajšiu ministerku dopravy na novom poste potvrdí, Fínka sa stane najmladšou premiérkou na svete. </p>
      <related>
        <a href="https://refresher.sk/77997-Zuzana-Caputova-a-Greta-Thunberg-patria-medzi-28-najvplyvnejsich-ludi-v-Europe-Slovenska-prezidentka-poraza-skorumpovanu-elitu"/>
      </related>
      <p><i>„Máme pred sebou veľa práce, aby sme obnovili dôveru. Nikdy som sa nezamýšľala nad svojím vekom alebo pohlavím. Rozmýšľam nad dôvodmi, prečo som išla do politiky a vecami, vďaka ktorým získame dôveru voličov,“</i> povedala ešte po hlasovaní o novom lídrovi v rámci vlastnej strany.  </p>
      <figure>
        <img src="https://i.refresher.sk/public/matejkrajcovic/Finland_Politics496173668079.jpg"/>
        <figcaption>
          <cite>TASR</cite>
        </figcaption>
      </figure>
      <p>Vo Fínsku by bola už treťou ženou na najvyššom poste exekutívy. Za zmienku stojí aj netradične veľký počet žien-predsedníčiek ostatných parlamentných strán v krajine. Líderku namiesto lídra si zvolili ľavičiari, zelení, Strana stredu aj švédska menšina. </p>
      <figure>
        <iframe data-src="https://twitter.com/TNiskakangas/status/1203729511658995713?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V Európe má v súčasnosti premiérku, kancelárku alebo prezidentku aj Nemecko, Nórsko, Chorvátsko, Estónsko, Srbsko, Island, Rakúsko, Dánsko, Belgicko a, samozrejme, Slovensko. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77644-Tresty-smrti-mucenie-hlad-strata-rodiny-Fotograf-a-filmar-Timotej-Krizka-napisal-knihu-o-politickych-vaznoch"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
      </related>
    </article>
  </body>
</html>