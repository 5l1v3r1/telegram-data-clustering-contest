<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/187471/%E0%A6%95%E0%A6%BF%E0%A6%AE-%E0%A6%B6%E0%A6%A4%E0%A7%8D%E0%A6%B0%E0%A7%81%E0%A6%A4%E0%A6%BE-%E0%A6%95%E0%A6%B0%E0%A6%B2%E0%A7%87-%E0%A6%A4%E0%A6%BE%E0%A6%95%E0%A7%87-%E0%A6%B8%E0%A6%AC-%E0%A6%95%E0%A6%BF%E0%A6%9B%E0%A7%81-%E0%A6%B9%E0%A6%BE%E0%A6%B0%E0%A6%BE%E0%A6%A4%E0%A7%87-%E0%A6%B9%E0%A6%AC%E0%A7%87--%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA"/>
    <meta property="og:site_name" content="somoynews.tv"/>
    <meta property="article:published_time" content="2019-12-09T11:22:00+00:00"/>
    <meta property="og:title" content="কিম শত্রুতা করলে তাকে সব কিছু হারাতে হবে : ট্রাম্প"/>
    <meta property="og:description" content="উত্তর কোরিয়ার সর্বোচ্চ নেতা কিম যুক্তরাষ্ট্রের সঙ্গে শত্রুতার পথ বেছে নিল"/>
  </head>
  <body>
    <article>
      <h1>কিম শত্রুতা করলে তাকে সব কিছু হারাতে হবে : ট্রাম্প</h1>
      <address><time datetime="2019-12-09T11:22:00+00:00">09 Dec 2019, 11:22</time> by <a rel="author">সময় সংবাদ</a></address>
      <p><b>উত্তর কোরিয়ার সর্বোচ্চ নেতা কিম যুক্তরাষ্ট্রের সঙ্গে শত্রুতার পথ বেছে নিলে ফলাফল খারাপ হবে বলে মন্তব্য করেছেন দেশটির প্রেসিডেন্ট ডোনাল্ড ট্রাম্প। রোববার (৮ ডিসেম্বর)  টুইটারে দেওয়া এক পোস্টে এমন মন্তব্য করেন ট্রাম্প। টুইটারে তিনি লিখেন, ‘কিম একজন স্মার্ট মানুষ। তবে ওয়াশিংটনের সঙ্গে শত্রুতার পথে হাঁটলে তাকে অনেক কিছু হারাতে হবে। প্রকৃতপক্ষে তাকে সবই হারাতে হবে।’</b><br/><br/>ট্রাম্পের এমন টুইটের কয়েক ঘণ্টা আগে উত্তর কোরিয়া তাদের ভাষায় ‘খুব গুরুত্বপূর্ণ’ একটি সমরাস্ত্র পরীক্ষা চালিয়েছে। বিশ্লেষকদের ধারণা, পিয়ংইয়ং হয়তো আন্তঃমহাদেশীয় ব্যালিস্টিক ক্ষেপণাস্ত্রের পরীক্ষা চালিয়েছে।  যুক্তরাষ্ট্রের সঙ্গে পারমাণবিক নিরস্ত্রীকরণ বিষয়ে আলোচনা বাতিলের পরই উত্তর কোরিয়ার পক্ষ থেকে এ পরীক্ষা চালানোর ঘোষণা এলো।<br/><br/>এর আগে ট্রাম্পের হুঁশিয়ারির আগেই শনিবার এক বিবৃতিতে জাতিসংঘে নিযুক্ত উত্তর কোরীয় দূত কিম সং বলেন, এখন যুক্তরাষ্ট্রের সঙ্গে আমাদের কোনও দীর্ঘমেয়াদি আলোচনার প্রয়োজন নেই।’<br/><br/>এদিকে ক্ষেপণাস্ত্র পরীক্ষা চালানোর পরই এমন হুমকি দিয়ে টুইট করেন ট্রাম্প। </p>
    </article>
  </body>
</html>