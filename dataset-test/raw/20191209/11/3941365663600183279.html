<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/promocja-samsung-galaxy-s10-s10-plus-note-10-note-10-plus-galaxy-a10-za-zlotowke/"/>
    <meta property="og:site_name" content="Tabletowo.pl"/>
    <meta property="article:published_time" content="2019-12-09T11:45:00+00:00"/>
    <meta property="og:title" content="Promocja: Kup Galaxy S10(+) lub Galaxy Note 10(+) i odbierz Galaxy A10 za złotówkę"/>
    <meta property="og:description" content="Samsung przygotował specjalną promocję z okazji zbliżających się świąt: kupując Galaxy S10(+) lub Galaxy Note 10(+), można za złotówkę dostać Galaxy A10."/>
  </head>
  <body>
    <article>
      <h1>Promocja: Kup Galaxy S10(+) lub Galaxy Note 10(+) i odbierz Galaxy A10 za złotówkę</h1>
      <address><time datetime="2019-12-09T11:45:00+00:00">09 Dec 2019, 11:45</time> by <a rel="author" href="https://www.tabletowo.pl/author/dabek/" target="_blank">Grzegorz Dąbek</a></address>
      <p>
        <b>Samsung przygotował specjalną promocję z okazji zbliżających się świąt: kupując <i>Galaxy S10</i>, <a href="https://www.tabletowo.pl/recenzja-samsunga-galaxy-s10-plus/"><i>Galaxy S10+</i></a>, <a href="https://www.tabletowo.pl/recenzja-samsunga-galaxy-note-10/"><i>Galaxy Note 10</i></a> lub <i>Galaxy Note 10+</i>, można za złotówkę dostać drugi smartfon, <a href="https://www.tabletowo.pl/samsung-galaxy-a20e-galaxy-a10-specyfikacja-cena/"><i>Galaxy A10</i></a>. To może być idealny prezent pod choinkę dla najbliższej osoby.</b>
      </p>
      <h4>Promocja: Samsung Galaxy A10 za złotówkę</h4>
      <p>Niektórzy prawdopodobnie się uśmiechnęli na wieść o tym, że Samsung daje za symboliczną złotówkę tak podstawowy model, jak <a href="https://www.tabletowo.pl/samsung-galaxy-a20e-galaxy-a10-specyfikacja-cena/"><i>Galaxy A10</i></a>. Jak to jednak zwykło się mówić, darowanemu koniowi w zęby się nie zagląda, szczególnie że w tym przypadku jest on wart aż 629 złotych, ponieważ tyle kosztuje ten smartfon w oficjalnej polskiej dystrybucji. Mimo że urządzenie nie oferuje wyśrubowanej specyfikacji jak <i>Galaxy S10</i>, <a href="https://www.tabletowo.pl/recenzja-samsunga-galaxy-s10-plus/"><i>Galaxy S10+</i></a>, <a href="https://www.tabletowo.pl/recenzja-samsunga-galaxy-note-10/"><i>Galaxy Note 10</i></a> i <i>Galaxy Note 10+</i>, to dla wielu osób może być idealnym prezentem na święta – wszakże to prawdopodobnie z takim zamysłem producent przygotował tę promocję.</p>
      <p>Oferta dostępna jest u autoryzowanych partnerów Samsunga oraz w jego oficjalnym sklepie internetowym. W większości przypadków należy dodać wybrany smartfon z serii Galaxy S10 lub Galaxy Note 10 do koszyka, a następnie dorzucić do niego jeszcze <a href="https://www.tabletowo.pl/samsung-galaxy-a20e-galaxy-a10-specyfikacja-cena/"><i>Galaxy A10</i></a> – wówczas cena tego ostatniego zostanie automatycznie obniżona do jednej złotówki. Z kolei w RTV Euro AGD trzeba dodatkowo użyć kodu rabatowego „GALAXYA10ZA1ZL”. Warto tutaj dodać, że gratis jest opcjonalny – jeśli klient nie doda go w sklepie internetowym do koszyka, nie otrzyma drugiego telefonu za złotówkę. Wyjątkiem jest x-kom, który sprzedaje oba smartfony w pakiecie. Natomiast w sklepach stacjonarnych trzeba poprosić obsługę o dodanie tej promocji (jeżeli jest dostępna poza kanałem online, a nie wszędzie jest).</p>
      <p>Oferta obowiązuje od dziś, tj. 9 grudnia, do 24 grudnia 2019 roku lub do wyczerpania zapasów. W przypadku odstąpienia od umowy, należy oddać oba smartfony.</p>
      <p>
        <a href="https://www.mediaexpert.pl/lp,6451-samsung-galaxy-a10-za-1zl">Kup Galaxy S10(+) lub Galaxy Note 10(+) wraz z Galaxy A10</a>
      </p>
      <p>Polecamy również:</p>
      <ul>
        <li>
          <a href="https://www.tabletowo.pl/recenzja-samsunga-galaxy-s10-plus/">Recenzja Samsunga Galaxy S10+</a>
        </li>
        <li>
          <a href="https://www.tabletowo.pl/recenzja-samsunga-galaxy-note-10/">Recenzja Samsunga Galaxy Note 10</a>
        </li>
      </ul>
      <p>Kategorie <a href="https://www.tabletowo.pl/category/systemy/android-2/">Android</a><a href="https://www.tabletowo.pl/category/producenci-2/samsung/">Samsung</a><a href="https://www.tabletowo.pl/category/sprzet-2/phablety-2/">Smartfony</a> Powiązane tematy <a href="https://www.tabletowo.pl/tag/media-expert/">Media Expert</a><a href="https://www.tabletowo.pl/tag/promocja/">promocja</a><a href="https://www.tabletowo.pl/tag/samsung-galaxy-a10/">Samsung Galaxy A10</a><a href="https://www.tabletowo.pl/tag/samsung-galaxy-note-10/">Samsung Galaxy Note 10</a><a href="https://www.tabletowo.pl/tag/samsung-galaxy-note-10-plus/">Samsung Galaxy Note 10 Plus</a><a href="https://www.tabletowo.pl/tag/samsung-galaxy-s10/">Samsung Galaxy S10</a><a href="https://www.tabletowo.pl/tag/samsung-galaxy-s10-plus/">Samsung Galaxy S10 Plus</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/promocja-samsung-galaxy-s10-s10-plus-note-10-note-10-plus-galaxy-a10-za-zlotowke/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>