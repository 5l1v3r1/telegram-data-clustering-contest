<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fluor.ara.cat/debilitats/PAC-MAN-aniversari-kipling-bosses-motxilles_0_2358964167.html"/>
    <meta property="og:site_name" content="Ara.cat"/>
    <meta property="article:published_time" content="2019-12-09T11:31:28+00:00"/>
    <meta property="og:title" content="Els 40 anys de PAC-MAN, en una col·lecció de bosses"/>
    <meta property="og:description" content="Kipling presenta una nova línia dedicada al mític videojoc dels anys 80"/>
  </head>
  <body>
    <article>
      <h1>Els 40 anys de PAC-MAN, en una col·lecció de bosses</h1>
      <h2>Kipling presenta una nova línia dedicada al mític videojoc dels anys 80</h2>
      <address><time datetime="2019-12-09T11:31:28+00:00">09 Dec 2019, 11:31</time> by <a rel="author">FLUOR</a></address>
      <p>Aquesta col·lecció és per als nostàlgics. Especialment per a aquells que van créixer als anys 80 jugant amb maquinetes de videojocs que ara ens semblen prehistòriques, però també per als més joves que adoren aquella estètica tecnològica retro. I és que la marca belga de bosses Kipling ha volgut celebrar el 40è aniversari de PAC-MAN, el mític videojoc dels laberints que es va convertir en un fenomen de masses. Per això, Kipling ha llençat una col·lecció de motxilles, bosses de mà i bandoleres per a la primavera-estiu de la qual els personatges del videojoc són protagonistes. Amb colors divertits i amb personatges del videojoc, les bosses volen ser el complement ideal per a la vida urbana, i estaran disponibles a botigues a partir del mes de gener.</p>
      <figure>
        <img src="https://fluor.ara.cat/2019/12/09/debilitats/detalls-bosses_2358974188_68001745_532x400.jpg"/>
        <figcaption>Alguns detalls de les bosses ​ / KIPLING</figcaption>
      </figure>
      <p>"Kipling i PAC-MAN van néixer a la mateixa dècada. Tots dos són icònics i molt identificables. Ens inspirem en l'estil clàssic dels píxels de l'època, i tots dos comparteixen amor pel color, la diversió i la senzillesa audaç", ha dit Denielle Wolfe, vicepresidenta de producte i disseny de la marca belga.</p>
      <p>A més, PAC-MAN va suposar una altra revolució, i és que fins a aquell moment la majoria de videojocs estaven pensats per al públic masculí i les noies en quedaven excloses. En canvi, amb PAC-MAN les coses van canviar, perquè era un joc que agradava a tothom i va aconseguir que elles es convertissin en jugadores i fans.</p>
    </article>
  </body>
</html>