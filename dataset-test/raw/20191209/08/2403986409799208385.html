<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/mis_vsesvit_2019_yaka_krayina_otrimala_koronu_n1245610"/>
    <meta property="og:site_name" content="24 Канал"/>
    <meta property="article:published_time" content="2019-12-09T08:24:00+00:00"/>
    <meta property="og:title" content="Міс Всесвіт 2019 Зозібіні Тунзі: яка країна отримала корону"/>
    <meta property="og:description" content="У неділю, 8 грудня, прогримів фінал конкурсу краси &quot;Міс Всесвіт&quot; в американському місті Атланта, штат Джорджія. Переможницею стала представниця країни Південно-Африканської Республіки 26-річна Зозібіні Тунзі."/>
  </head>
  <body>
    <article>
      <h1>Міс Всесвіт 2019 Зозібіні Тунзі: яка країна отримала корону</h1>
      <address><time datetime="2019-12-09T08:24:00+00:00">09 Dec 2019, 08:24</time> by <a rel="author" href="https://24tv.ua/anastasiya_manyuhina_tag6233/" target="_blank">Анастасія Манюхіна</a></address>
      <p>
        <b>У неділю, 8 грудня, прогримів фінал конкурсу краси "Міс Всесвіт" в американському місті Атланта, штат Джорджія. Переможницею стала представниця країни Південно-Африканської Республіки 26-річна Зозібіні Тунзі.</b>
      </p>
      <p>У 68-ому конкурсі краси "Міс Всесвіт" взяло участь 79 учасниць. Переможниця отримала почесний титул і корону, яку виготовила швейцарська компанія Mouawad.</p>
      <blockquote>Читайте також:<a href="https://24tv.ua/lifestyle/peremozhnitsya_mis_ukrayini_vsesvit_2019_anastasiya_subbota_biografiya_ta_foto_krasuni_n1224234"> </a><a href="https://24tv.ua/lifestyle/mis_vsesvit_2019_zozibini_tunzi_biografiya_peremozhnitsi_prestizhnogo_konkursu_n1245803">"Міс Всесвіт 2019" Зозібіні Тунзі: біографія переможниці престижного конкурсу</a></blockquote>
      <p>Дівчина стала третьою переможницею з ПАР, яка завоювала титул "Міс Всесвіт". Зозібіні активно виступає проти насильства на грунті гендерних відмінностей і стереотипів. </p>
      <figure>
        <embed-post data-src="https://www.instagram.com/p/B51qJxgg0--" data-service="Instagram"/>
      </figure>
      <p>Друге місце на конкурсі посіла 24-річна Медісон Андерсон з Пуерто-Ріко, а третє – 25-річна представниця Мексики Софія Арагон. </p>
      <p>Представниця України Анастасія Субота не ввійшла до списку 20 красунь, які продовжили участь у фінальній боротьбі за звання "Міс Всесвіт 2019".</p>
      <figure>
        <embed-post data-src="https://www.instagram.com/p/B4xKddIBcrF" data-service="Instagram"/>
      </figure>
      <p>Додамо, у боротьбі за головну корону мало бути 90 переможниць національних відборів конкурсу краси з усього світу. Однак не всі красуні приїхали у США. До прикладу, представниці Росії Анастасії Біляк відмовили у візі. Схожою ситуацію була і з українкою Анастасією Субботою.</p>
      <p>Модель з України виконала всі умови та вчасно подала документи на розгляд посольства, під час співбесіди чудово відповіла на всі питання англійською мовою та пояснила мету поїздки, але у консульстві Анастасії сказали, що вона "вже третя з метою поїхати представляти Україну на конкурсі краси". Відтак поїздка Субботи була під загрозою. Втім, 16 листопада дівчина повторно пройшла співбесіду в посольстві США і на цей раз все ж отримала візу.</p>
      <figure>
        <embed-post data-src="https://www.instagram.com/p/B5UuWTWFE8g" data-service="Instagram"/>
      </figure>
      <p> </p>
    </article>
  </body>
</html>