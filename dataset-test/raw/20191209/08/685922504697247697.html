<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483216"/>
    <meta property="og:site_name" content="طرفداری"/>
    <meta property="article:published_time" content="2019-12-09T08:52:08+00:00"/>
    <meta property="og:title" content="چرایی تغییر ورزشگاه دیدار استقلال و پیکان؛ برگزاری بازی در ورزشگاه آزادی، اقدامی هوشمندانه از نظر امنیتی"/>
    <meta property="og:description" content="طرفداری- به نظر می‌رسد شورای تأمین و مسئولان برگزاری دیدار پیکان و استقلال از هفته چهاردهم لیگ برتر فوتبال ایران به این نتیجه رسیده‌اند که در ورزشگاه شهر قدس در این شرایط بحرانی نمی‌توان اوضاع را کنترل کرد."/>
  </head>
  <body>
    <article>
      <h1>چرایی تغییر ورزشگاه دیدار استقلال و پیکان؛ برگزاری بازی در ورزشگاه آزادی، اقدامی هوشمندانه از نظر امنیتی</h1>
      <address><time datetime="2019-12-09T08:52:08+00:00">09 Dec 2019, 08:52</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%B9%D8%A7%D9%84%DB%8C%D8%B4%D8%A7%D9%87/385921" target="_blank">مهدی عالیشاه</a></address>
      <pre>وضعیت هر لحظه بحرانی‌تر می‌شود.</pre>
      <p><a href="http://tarafdari.com/"><b>طرفداری- </b></a>به نظر می‌رسد شورای تأمین و مسئولان برگزاری دیدار پیکان و استقلال از هفته چهاردهم لیگ برتر فوتبال ایران به این نتیجه رسیده‌اند که در ورزشگاه شهر قدس در این شرایط بحرانی نمی‌توان اوضاع را کنترل کرد.</p>
      <p>به گزارش <b>طرفداری</b>، پس از <a href="https://www.tarafdari.com/node/1482774"><b>فسخ قرارداد آندره آ استراماچونی</b></a>، موجی از انتقادها روانه مدیریت این تیم شده است. صبح امروز بیش از هزار هوادار مقابل محل باشگاه استقلال تجمع کرده‌اند و شعارها علیه امیرحسین فتحی و وزارت ورزش همچنان ادامه دارد.</p>
      <p>در این شرایط به نظر می‌رسد شورای تأمین و مسئولان انتظامی و اجرایی دیدار پیکان و استقلال برگزاری بازی در ورزشگاه شهر قدس را غیرممکن می‌بینند و این دیدار به ورزشگاه آزادی منتقل شده است. این اقدام از نظر امنیتی بسیار هوشمندانه است چراکه بلیت‌ها به صورت الکترونیکی فروخته شده و دیگر امکان خرید بلیت هم وجود ندارد. ظرفیت ورزشگاه شهر قدس 25000 نفر است و بعید به نظر می‌رسد با توجه به بعد مسافت تا آن ورزشگاه تعداد بلیت‌های خریداری شده از 20 هزار بلیت بیشتر باشد. در نتیجه با توجه به وسعت و دید نظارتی ورزشگاه آزادی کنترل هواداران خشمگین در ورزشگاه آزادی به مراتب آسان‌تر از ورزشگاه شهر قدس خواهد بود.</p>
    </article>
  </body>
</html>