<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/858657/bundesliga-lewandowski-nie-strzela-i-zaczynaja-sie-problemy-bayernu-effenberg-kr"/>
    <meta property="og:site_name" content="WP SportoweFakty"/>
    <meta property="article:published_time" content="2019-12-09T08:47:40+00:00"/>
    <meta property="og:title" content="Bundesliga. &quot;Lewandowski nie strzela i zaczynają się problemy Bayernu&quot;. Effenberg krytykuje mistrza Niemiec"/>
    <meta property="og:description" content="&quot;No Lewy, no party&quot; - pisze monachijski Abendzeitung. Robert Lewandowski w trzech ostatnich meczach nie strzelił gola, a Bayern Monachium dwukrotnie musiał uznać wyższość rywali. Mistrza Niemiec krytykuje Stefan Effenberg."/>
  </head>
  <body>
    <article>
      <h1>Bundesliga. "Lewandowski nie strzela i zaczynają się problemy Bayernu". Effenberg krytykuje mistrza Niemiec</h1>
      <address><time datetime="2019-12-09T08:47:40+00:00">09 Dec 2019, 08:47</time> by <a rel="author" href="https://sportowefakty.wp.pl/autor/lukasz-witczyk" target="_blank">Łukasz Witczyk</a></address>
      <h4>"No Lewy, no party" - pisze monachijski Abendzeitung. Robert Lewandowski w trzech ostatnich meczach nie strzelił gola, a Bayern Monachium dwukrotnie musiał uznać wyższość rywali. Mistrza Niemiec krytykuje Stefan Effenberg.</h4>
      <related>
        <a href="https://sportowefakty.wp.pl/pilka-nozna/858645/bundesliga-lukasz-piszczek-w-jedenastce-kolejki-pierwszy-raz-w-sezonie"/>
      </related>
      <p>Po dwóch porażkach z  (1:2) i  (1:2)  spadł na siódme miejsce w tabeli Bundesligi. Po świetnym początku sezonu  stracił skuteczność i w ostatnich trzech starciach nie zdobył goli. O ile Bayern mecz z  wygrał 4:0, o tyle w pozostałych dwóch pojedynkach był gorszą drużyną od rywali i nie zasłużył na zwycięstwa. </p>
      <p>Niemieckie media krytykują Bayern Monachium za słabą formę i uzależnienie od <a href="https://sportowefakty.wp.pl/pilka-nozna/robert-lewandowski">Roberta Lewandowskiego</a>. "No Lewy, no party" - pisze monachijski "Abendzeitung". - Jeśli Robert Lewandowski nie trafia, zaczynają się problemy Bayernu - mówił <a href="https://sportowefakty.wp.pl/pilka-nozna/stefan-effenberg">Stefan Effenberg</a> w programie "Doppelpass" na portalu sport1.de.</p>
      <p>W dwóch poprzednich spotkaniach Bundesligi Lewandowski był wyłączony przez obrońców rywali. Nie miał wielu okazji do zdobycia gola. Effenberg uważa, że w takiej sytuacji, Bayern jest zbyt przewidywalny dla przeciwników. Taktyka opierająca się na dośrodkowaniach w pole karne jest łatwa do rozszyfrowania dla defensorów.</p>
      <p>Zdaniem byłego kapitana, oparcie ofensywnej siły zespołu jedynie na Lewandowskim to największy błąd działaczy. - Bayern nie ma na ławce rezerwowych żadnego wsparcia dla polskiego napastnika. Nie ma tam zawodnika, który może wejść na boisko i zmienić losy meczu - dodał Effenberg.</p>
      <p>Ostatnim napastnikiem, który pogodził się z rolą zmiennika w Bayernie był <a href="https://sportowefakty.wp.pl/pilka-nozna/sandro-wagner">Sandro Wagner</a>. Obecnie gra on w chińskim Tianjin Teda. - Takim rezerwowym był właśnie on. Gdy Lewandowski strzela, to wszystko jest dobrze, ale zależność jest zbyt duża - ocenił Effenberg. Problem w tym, że na rynku nie ma napastnika spełniającego kryteria Bayernu i jednocześnie potrafiącego pogodzić się z rolą rezerwowego.</p>
      <related>
        <h4>Zobacz także:</h4>
        <a href="https://sportowefakty.wp.pl/pilka-nozna/858571/pko-ekstraklasa-tylko-w-wp-jagiellonia-bialystok-kontaktowala-sie-z-adamem-nawal"/>
        <a href="https://sportowefakty.wp.pl/pilka-nozna/858644/serie-a-bologna-fc-ac-milan-wrocil-krzysztof-piatek-ktorego-znamy-swietne-noty-p"/>
      </related>
      <p>WP SportoweFakty</p>
    </article>
  </body>
</html>