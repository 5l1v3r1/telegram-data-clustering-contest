<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/dunyanin-en-genc-basbakani-34-yasindaki-sanna-marin-finlandiya-da-goreve-basliyor-891466"/>
    <meta property="og:site_name" content="Onedio"/>
    <meta property="article:published_time" content="2019-12-09T08:06:39+00:00"/>
    <meta property="og:title" content="Dünyanın En Genç Başbakanı: 34 Yaşındaki Sanna Marin Finlandiya'da Göreve Başlıyor"/>
    <meta property="og:description" content="Finlandiya Ulaştırma Bakanı Sanna Marin, iktidardaki koalisyon ortaklarından Sosyal Demokrat Parti'nin liderliğine seçildi ve ülke tarihinin en genç B..."/>
  </head>
  <body>
    <article>
      <h1>Dünyanın En Genç Başbakanı: 34 Yaşındaki Sanna Marin Finlandiya'da Göreve Başlıyor</h1>
      <address><time datetime="2019-12-09T08:06:39+00:00">09 Dec 2019, 08:06</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Finlandiya Ulaştırma Bakanı Sanna Marin, iktidardaki koalisyon ortaklarından Sosyal Demokrat Parti'nin liderliğine seçildi ve ülke tarihinin en genç Başbakanı olarak göreve başlamaya hazırlanıyor.</h4>
      <figure>
        <img src="https://img-s2.onedio.com/id-5dedfed629e640537a7f66eb/rev-1/w-500/o-39x99/s-3788a9cfe883d853e2c790cdad33525c56159c17.jpg"/>
      </figure>
      <p>34 yaşındaki Sanna Marin'in liderliğini üstlendiği Sosyal Demokratlar, beş partili koalisyonun en büyük siyasi hareketiydi.</p>
      <h3>Bu hafta içerisinde göreve başlaması beklenen Marin, aynı zamanda Finlandiya siyasi tarihinin üçüncü kadın Başbakanı oldu.</h3>
      <figure>
        <img src="https://img-s2.onedio.com/id-5dedfc7329e640537a7f66c7/rev-0/w-500/s-4fb8c97e1c37306745c44c8b21daf3781c01a125.jpg"/>
      </figure>
      <h3>Diğer koalisyon ortakları da kadınlar tarafından yönetiliyor</h3>
      <figure>
        <img src="https://img-s2.onedio.com/id-5dedfc8829e640537a7f66c9/rev-0/w-500/s-477321380682505d70b9d4aa87a5811cdae17691.jpg"/>
        <figcaption>Finlandiya’da hükümet ortağı diğer dört parti de <a href="https://onedio.com/etiket/kadinlar/57a10eb4f3295bf71ee1ef3a">kadınlar</a> tarafından yönetiliyor. Sol İttifak’ta 32 yaşındaki Li Anderson, Yeşil Birliği’nde 34 yaşındaki Maria Ohisalo, Merkez Parti’de 32 yaşındaki Katri Kulmuni ve <a href="https://onedio.com/etiket/isvec/503f6252cc161f8ec1342456">İsveç</a> Halk Partisi’nde ise 55 yaşındaki Anna-Maja Henriksson liderlik koltuğunda oturuyor.</figcaption>
      </figure>
      <h3>"Hiçbir zaman yaşımı ya da cinsiyetimi düşünerek hareket etmedim"</h3>
      <figure>
        <img src="https://img-s2.onedio.com/id-5dedfc7ec4f79f937b9f00fb/rev-0/w-500/s-2ee3290b2431bd9da5abc97d03ca57523082af3d.jpg"/>
        <figcaption>BBC Türkçe'de yer alan habere göre, parti liderliği için oylamayı az bir farkla kazanan Sanna Marin, gazetecilerin sorularını yanıtlarken, "Güveni yeniden tesis edebilmek için çok çalışmamız gerekiyor" dedi.<br/>Dünyanın en genç başbakanı olduğunun hatırlatılması üzerine ise Marin, "Hiçbir zaman yaşımı ya da cinsiyetimi düşünerek hareket etmedim. Benim için önemli olan hâlâ siyasete atılma nedenlerim ve seçmenin son seçimlerde bize duyduğu güven" diye konuştu.</figcaption>
      </figure>
      <h3>Geçtiğimiz hafta Salı günü eski başbakan Antti Rinne artan tepkiler üzerine istifasını vermişti.</h3>
      <figure>
        <img src="https://img-s1.onedio.com/id-5dedfcf3027ab9877a13add8/rev-0/w-500/s-ed5fdd1fa860cd588a2f39e6db4b6766556f83ce.jpg"/>
        <figcaption>Rinne, greve giden postane çalışanlarının taleplerine kulak vermemekle ve süreci iyi yönetememekle eleştiriliyordu.</figcaption>
      </figure>
      <h4>Bu Haber ile İlgili Linkler</h4>
      <p>
        <a href="https://eksisozluk.com/finlandiyanin-dunyanin-en-genc-kadin-basbakani--6275461?a=popular">| Finlandiya'nın Dünyanın En Genç Kadın Başbakanı - <b>eksisozluk.com</b></a>
      </p>
    </article>
  </body>
</html>