<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/koleda/toj-e-samo-na-16-no-iliustraciite-mu-shte-vi-izumiat-snimki-6102978"/>
    <meta property="og:site_name" content="Vesti"/>
    <meta property="article:published_time" content="2019-12-09T08:50:00+00:00"/>
    <meta property="og:title" content="Той е само на 16, но илюстрациите му ще ви изумят (СНИМКИ)"/>
    <meta property="og:description" content="Запознайте се със скрития талант от Пловдив - Стивън"/>
  </head>
  <body>
    <article>
      <h1>Той е само на 16, но илюстрациите му ще ви изумят (СНИМКИ)</h1>
      <h2>Запознайте се със скрития талант от Пловдив - Стивън</h2>
      <address><time datetime="2019-12-09T08:50:00+00:00">09 Dec 2019, 08:50</time> by <a rel="author">Сабина Иванова</a></address>
      <p>Аниме е един от стиловете в анимацията, който се е родил в Страната на изгряващото слънце и е очаровал целия свят.</p>
      <p>Една японска поредица е вдъхновение за хората.</p>
      <p>Наруто от селото Коноха е млад нинджа, в когото от раждането е запечатан демон. Всички се отнасят зле с момчето, което не подозира какво носи в себе си. Обречен да е пазител и жертва на родното си място, той влиза в академия за нинджи, които се борят за мира, правдата и спокойствието на всички.</p>
      <p>
        <u>
          <b>НЕВЕРОЯТНОТО АНИМЕ НА СТИВЪН - ВИЖТЕ ТУК</b>
        </u>
      </p>
      <slideshow>
        <figure>
          <img src="https://m.netinfo.bg/media/images/41003/41003804/r-orig-orig-vdyhnovenite-stivyn-skritite-talanti.jpg"/>
          <figcaption>Българските аниме илюстрации<cite>Източник: Операция Плюшено мече, Фото кредит: Милена Стойкова</cite></figcaption>
        </figure>
        <figure>
          <img src="https://m3.netinfo.bg/media/images/41003/41003808/r-orig-orig-vdyhnovenite-stivyn-skritite-talanti.jpg"/>
          <figcaption>Българските аниме илюстрации<cite>Източник: Операция Плюшено мече, Фото кредит: Милена Стойкова</cite></figcaption>
        </figure>
        <figure>
          <img src="https://m5.netinfo.bg/media/images/41003/41003807/r-orig-orig-vdyhnovenite-stivyn-skritite-talanti.jpg"/>
          <figcaption>Българските аниме илюстрации<cite>Източник: Операция Плюшено мече, Фото кредит: Милена Стойкова</cite></figcaption>
        </figure>
        <figure>
          <img src="https://m4.netinfo.bg/media/images/41003/41003806/r-orig-orig-vdyhnovenite-stivyn-skritite-talanti.jpg"/>
          <figcaption>Българските аниме илюстрации<cite>Източник: Операция Плюшено мече, Фото кредит: Милена Стойкова</cite></figcaption>
        </figure>
        <figure>
          <img src="https://m3.netinfo.bg/media/images/41003/41003805/r-orig-orig-vdyhnovenite-stivyn-skritite-talanti.jpg"/>
          <figcaption>Българските аниме илюстрации<cite>Източник: Операция Плюшено мече, Фото кредит: Милена Стойкова</cite></figcaption>
        </figure>
      </slideshow>
      <p>А <b>какво е общото между едно 16-годишно момче от Пловдив и поредицата „Наруто“, създадена на хиляди километри от тук? За Стивън, който живее в града под тепетата, японският стил на рисуване е начин за самоизразяване.</b></p>
      <figure>
        <img src="https://m4.netinfo.bg/media/images/41003/41003776/655-402-vdyhnovenite-stivyn-skritite-talanti.jpg"/>
        <figcaption>Фото кредит: Милена Стойкова<cite>Източник: Операция Плюшено мече</cite></figcaption>
      </figure>
      <p>Как обаче започва неговото пътуване в света на това изкуството?</p>
      <p>Талантът на Стивън не може да бъде скрит, още ранното му детство.</p>
      <p>„Когато бях малък, имах най-добър приятел, с когото често си играех и всеки път щом бях в тях, по-големият му брат винаги ни пускаше да гледаме Naruto, което от веднъж ме грабна“, спомня си Стивън и разказва още: „<b>Всеки път щом го гледах, случващото се около мен нямаше значение. След време започна да ни пуска конкретна игра на Naruto, която ни запали още повече</b>.“</p>
      <p>Въпреки първоначалната страст, отначало Стивън не е сигурен, че иска именно анимето да бъде професионалният му път. „<b>Имаше огромна пауза през годините, в която не понасях рисуването</b>, защото учители го превърнаха от хоби в задължение за мен и ако трябва да кажа от кога се "занимавам" с рисуване с цел да се реализирам в тази насока, бих казал, че скоро ще станат две години.“</p>
      <figure>
        <img src="https://m3.netinfo.bg/media/images/41003/41003778/317-419-vdyhnovenite-stivyn-skritite-talanti.jpg"/>
        <figcaption>Фото кредит: Милена Стойкова<cite>Източник: Операция Плюшено мече</cite></figcaption>
      </figure>
      <p>Анимето изисква не само талант, но и много упражнения. „<b>Правих си книжки от прегънати по средата блокови листа, в които рисувах, прерисувах герои и често го правех, за да има на какво да се любуват другите. Затова и не отказвах да рисувам за хората около себе си</b>.“</p>
      <p>Рисуването обаче има още една важна роля в живота на Стивън: „Рисувах, защото търсех начин да избягам от скуката и заобикалящия ме свят.“</p>
      <p>В момента неговата амбиция е да стане артист, който е успешно реализиран в света на анимето. „<b>Не искам да бъда просто зрител, искам да бъда част от това. Аниметата са ми помагали да превъзмогна много от трудните моменти в живота си и именно за това искам да направя същот</b>о.“</p>
      <p>За Стивън вдъхновението идва не само от желанието да помага на другите, но и от любимото „Naruto“: “ Tова, което ме грабна беше уникалната история, която създаде Масаши Кишимото. Тази история може да те накара да почувстваш напрежението, което крият сериозните ситуации, готините персонажи и уникалната им предистория.”</p>
      <p>„<b>Аз не се възприемам като талантлив, хората го правят и в интерес на истината, никога не съм бил доволен от това което съм рисувал</b>“, споделя още Стивън и разкрива какво чува за себе си: „Някои хора ми казват, че съм твърде самокритичен, но аз мисля, че това е нужно на един творец, за да го амбицира да продължава да се самоусъвършенства.“</p>
      <figure>
        <img src="https://m4.netinfo.bg/media/images/41003/41003779/317-419-vdyhnovenite-stivyn-skritite-talanti.jpg"/>
        <figcaption>Фото кредит: Милена Стойкова<cite>Източник: Операция Плюшено мече</cite></figcaption>
      </figure>
      <p>Ако беше герой от поредицата – какъв щеше да бъде? Стивън е категоричен: „<b>Може би щях да бъда интровертен герой, който се интересува от своите цели, от това което представлява интерес за него или от хората, които стават част от живота му по свой или негов избор</b>.“</p>
      <p>Целта на момчето от града под тепетата, който се вдъхновява от Япония и специфичния ѝ анимационен стил, е да върви по пътя си. „Представям си как правя това, с което ще знам, че ще се чувствам щастлив, спокоен, ползотворен, подкрепен от важните за мен хора, знаейки, че съм направил нужното за да мога да им се отплатя когато дойде времето и ще съм постигнал целите си, след което ще знам, че няма да съжалявам за нищо и ще оставя нещо след себе си.“</p>
      <p>Също като Наруто, Стивън вярва, че стойностните победите в живота се постигат с честен труд и борба. „<b>През годините научих, че най-добрият и стойностният начин е трудният. </b></p>
      <p><b>И поради тази причина се опитвам да решавам проблемите си, без да ги отлагам, чрез честност, без изключения и със самообладание, с което все още се боря</b>.“</p>
      <p>
        <a href="https://www.vesti.bg/vdyhnovenite/licata/kak-edna-chajna-vyv-varna-promenia-sydbi-6098817">Как една чайна във Варна променя съдби</a>
      </p>
      <p>
        <a href="https://www.vesti.bg/vdyhnovenite/prez-bolkata-kym-uspeha-nepobedimata-neviana-video-6095098">През болката към успеха: непобедимата Невяна (ВИДЕО)</a>
      </p>
      <p>
        <a href="https://www.vesti.bg/vdyhnovenite/licata/kapitan-nadezhda-iskam-da-pisha-istoriia-6098097">Капитан "Надежда": Искам да пиша история</a>
      </p>
      <p>
        <i>„<a href="https://plushenomeche.org/bg/skritite-talanti-na-bulgaria/">Скритите таланти на България</a>“ e целогодишна менторска програма на „<a href="https://plushenomeche.org/bg/%D0%B3%D0%BB%D0%B0%D0%B2%D0%BD%D0%B0/">Операция Плюшено мече</a>“, която помага на талантливи младежи, лишени от родителска грижа или от социално слаби семейства да получат шанс за професионална реализация. По време на Програмата те имат възможност да развият своя талант, да продължат образованието си и получат шанс за един по-добър живот.</i>
      </p>
      <p>
        <i>Тази Коледа <b>Coca-Cola и Foodpanda</b> обединяват сили и даряват 1 лев за всяко поръчано специално коледно меню за стипендии към Програмата. Със средствата ще бъде даден шанс на младежи, които имат нужда от подкрепа, да следват мечтите си и да развият своите умения.</i>
      </p>
      <p>
        <i>Подкрепете ги и вие! Защото заедно постигаме повече. #СбъдниКоледа.</i>
      </p>
      <p>
        <i>Разбери повече за инициативата на www.plushenomeche.org</i>
      </p>
    </article>
  </body>
</html>