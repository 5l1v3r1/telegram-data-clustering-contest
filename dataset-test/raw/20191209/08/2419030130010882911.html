<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191209/duitse-handbalsters-na-zege-op-oranje-onderuit/"/>
    <meta property="og:site_name" content="Nieuws.nl"/>
    <meta property="article:published_time" content="2019-12-09T08:17:46+00:00"/>
    <meta property="og:title" content="Duitse handbalsters na zege op Oranje onderuit"/>
    <meta property="og:description" content="KUMAMOTO (ANP) - De Duitse handbalsters hebben de zege op Oranje bij het WK in Japan geen vervolg kunnen geven. De ploeg van bondscoach Henk Groener verloor in Kumamoto met 29-28 van Servië. Kristina Liscevic zorgde 5 seconden voor tijd uit een strafworp voor de beslissing. De uitslag is goed nieuws voor de Nederlandse vrouwen, die later op maandag tegen Denemarken spelen."/>
  </head>
  <body>
    <article>
      <h1>Duitse handbalsters na zege op Oranje onderuit</h1>
      <address><time datetime="2019-12-09T08:17:46+00:00">09 Dec 2019, 08:17</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De Duitse handbalsters hebben de zege op Oranje bij het WK in Japan geen vervolg kunnen geven. De ploeg van bondscoach Henk Groener verloor in Kumamoto met 29-28 van Servië. Kristina Liscevic zorgde 5 seconden voor tijd uit een strafworp voor de beslissing. De uitslag is goed nieuws voor de Nederlandse vrouwen, die later op maandag tegen Denemarken spelen.</b>
      </p>
      <p>Oranje heeft twee overwinningen uit de voorronde, op Servië en Noorwegen, meegenomen naar de hoofdronde van het WK. De ploeg van bondscoach Emmanuel Mayonnade begon daardoor al met 4 punten aan het tweede deel van het toernooi. De handbalsters moesten daarin zondag echter met 25-23 buigen voor Duitsland. Een zege op Denemarken zou Oranje dicht in de buurt van de halve finales brengen. De ploeg van Mayonnade speelt woensdag ook nog tegen Zuid-Korea.</p>
    </article>
  </body>
</html>