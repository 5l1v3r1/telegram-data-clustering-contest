<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/exetazetai-i-epanaleitourgia-tou-kentrou-filoxenias-anilikon-prosfugon-sta-anogeia.html"/>
    <meta property="og:site_name" content="GOODnet.gr"/>
    <meta property="article:published_time" content="2019-12-09T08:44:00+00:00"/>
    <meta property="og:title" content="Εξετάζεται η επαναλειτουργία του Κέντρου Φιλοξενίας Ανήλικων Προσφύγων στα Ανώγεια"/>
    <meta property="og:description" content="Συνάντηση εργασίας είχε ο Δήμαρχος Ανωγείων Σωκράτης Κεφαλογιάννης με τον Πρόεδρο του Ιδρύματος Ινστιτούτου Νεολαίας και Δια Βίου Μάθησης Κώστα Δέρβο και τον Νομικό Σύμβουλο κ. …"/>
  </head>
  <body>
    <article>
      <h1>Εξετάζεται η επαναλειτουργία του Κέντρου Φιλοξενίας Ανήλικων Προσφύγων στα Ανώγεια</h1>
      <address>
        <time datetime="2019-12-09T08:44:00+00:00">09 Dec 2019, 08:44</time>
      </address>
      <p>
        <b>Συνάντηση εργασίας είχε ο Δήμαρχος Ανωγείων Σωκράτης Κεφαλογιάννης με τον Πρόεδρο του Ιδρύματος Ινστιτούτου Νεολαίας και Δια Βίου Μάθησης Κώστα Δέρβο και τον Νομικό Σύμβουλο κ. Θοδωρή Καραγιάννη</b>
      </p>
      <p>Συνάντηση εργασίας είχε ο Δήμαρχος Ανωγείων Σωκράτης Κεφαλογιάννης με τον Πρόεδρο του Ιδρύματος Ινστιτούτου Νεολαίας και Δια Βίου Μάθησης Κώστα Δέρβο και τον Νομικό Σύμβουλο κ. Θοδωρή Καραγιάννη. Θέμα της συνάντησης ήταν η επαναλειτουργία του Κέντρου Φιλοξενίας Ανήλικων Προσφύγων στον Ξενώνα της Μαθητικής Εστίας του ΙΝΕΔΙΒΙΜ στα Ανώγεια, το οποίο υπάρχει και δραστηριοποιείται από το 2000.</p>
      <p>Συζητήθηκαν όλα εκείνα τα βήματα ώστε να μπορεί να χρηματοδοτηθεί το πρόγραμμα φιλοξενίας ασυνόδευτων ανήλικων προσφύγων από το ΑΜΙΦ και να γίνει ένα νέο ξεκίνημα.</p>
      <p>Τέθηκαν τα χρονοδιαγράμματα καθώς και όλα τα βήματα που πρέπει να γίνουν ώστε να μπορέσει η χρηματοδότηση να τρέξει χωρίς προβλήματα.</p>
      <p>Συζητήθηκαν και ορίστηκαν επίσης τα βήματα ώστε να γίνει η ανακαίνιση του ξενώνα πάνω από την Μουσική Σχολή, καθώς και ο προγραμματισμός για την εκπόνηση μελέτης για την τακτοποίηση, ανακαίνιση και ενεργειακή αναβάθμιση της Μαθητικής Εστίας.</p>
      <p>Τέλος συζητήθηκαν και από την σκοπιά του ΑΚΟΜΜ Ψηλορείτης Α.Ε. όλα εκείνα τα προβλήματα που πρέπει να ξεπεραστούν ώστε να μπορεί να προχωρήσει ομαλά και αποδοτικά το πρόγραμμα της φιλοξενίας για τους ανήλικους πρόσφυγες. Το επόμενο διάστημα θα υπάρξουν όλες εκείνες οι συναντήσεις που θα βοηθήσουν στην καλύτερη κατανόηση των δυσκολιών και θα οδηγήσουν στην βελτίωση του θεσμικού πλαισίου λειτουργίας των δομών.</p>
    </article>
  </body>
</html>