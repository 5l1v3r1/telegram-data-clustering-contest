<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bizzness.net/%d7%9c%d7%9e%d7%a8%d7%95%d7%aa-%d7%94%d7%97%d7%a9%d7%a9-%d7%95%d7%91%d7%a8%d7%92%d7%a2-%d7%94%d7%90%d7%97%d7%a8%d7%95%d7%9f-%d7%90%d7%92%d7%93-%d7%a4%d7%95%d7%a2%d7%9c%d7%aa-%d7%9c%d7%9c%d7%90/"/>
    <meta property="og:site_name" content="ביזנעס"/>
    <meta property="article:published_time" content="2019-12-09T08:02:40+00:00"/>
    <meta property="og:title" content="למרות החשש, וברגע האחרון: 'אגד' פועלת ללא שיבושים"/>
    <meta property="og:description" content="הסדר לפנות בוקר: לאחר שנהגי אגד הודיעו על 'כנסי הסברה' באגד ירושלים בשעות הבוקר היום במטרה ליצור שיבושים קשים בתנועת האוטובוסים - הושגו הסכמות שעה קלה לפני מועד השיבוש הצפוי"/>
  </head>
  <body>
    <article>
      <h1>למרות החשש, וברגע האחרון: 'אגד' פועלת ללא שיבושים</h1>
      <address><time datetime="2019-12-09T08:02:40+00:00">09 Dec 2019, 08:02</time> by <a rel="author">לאה אפרתי</a></address>
      <p>
        <b>הסדר לפנות בוקר: לאחר שנהגי אגד הודיעו על 'כנסי הסברה' באגד ירושלים בשעות הבוקר היום במטרה ליצור שיבושים קשים בתנועת האוטובוסים – הושגו הסכמות שעה קלה לפני מועד השיבוש הצפוי</b>
      </p>
      <p>לאחר שאתמול דווח כי ההסתדרות תכריז סכסוך עבודה דחוף באגד, על רקע החלטת החברה לפגוע בפרמיות של אלפי נהגיה וכי היום (ב), בין השעות 06:00 ל-08:00 בבוקר, יקיימו כל נהגי אגד באזור ירושלים אסיפות הסברה, ובשעות אלה ייתכנו שיבושים בפעילות הסדירה של נסיעות החברה – עם זאת, שעה קלה לפני המועד המדובר הוסדרו השיבושים ותנועת האוטובוסים תתנהל כסדרה.</p>
      <p>יו"ר איגוד עובדי התחבורה בהסתדרות אבי אדרי הסביר אתמול כי ההחלטה להכריז על הסכסוך הדחוף התקבלה לאחר שהנהלת אגד ביצעה שינוי באופן תחשיב הפרמיות שמקבלים הנהגים. פרמיות אלה, המחושבות בין היתר על פי ביצועי הנהג שעושה עבודה מאומצת וקשה ביותר, מתווספות לשכר הבסיס של הנהגים ומגיעות עד לאלפי שקלים בחודש. משמעות השינוי שביצעה החברה הינה קיצוץ של עד אלפי שקלים בשכר החודשי של מרבית הנהגים בחברה.</p>
      <p>עד עתה, כך פורסם אמש, לפני ההגעה להסדר, "נעשו ניסיונות מטעם ההסתדרות וועד העובדים מול הנהלת אגד על מנת להחזיר את המצב לקדמותו ולפתוח בהליך הידברות לבחינת הנושא, ואולם החברה מסרבת לשתף פעולה ומתבצרת בעמדותיה".</p>
      <p>בשל כך, קיימו כאמור הבוקר כל הנהגים במרחב ירושלים אסיפות הסברה בהן יוסבר להם על המהלך ועל דרכי הפעולה שעומדות בפניהם. "אם הנהלת אגד לא תחזור בה מהתנהלותה, נציגות העובדים תודיע לציבור בכל יום היכן ייערכו אסיפות עובדים נוספות", כך פרסמה ההסתדרות.</p>
      <p>עם זאת, כאמור, הצדדים ישבו על המדוכה עד אור הבוקר, ושעקה קלה לפני מועד תחחילת השיבושים – הגיעו העובדים/הנהגים להסכמות.</p>
    </article>
  </body>
</html>