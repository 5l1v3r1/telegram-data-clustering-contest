<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/ekonomi/yeni-turk-lirasi-banknotlarin-zaman-asimi-yil-sonunda-dolacak-h544510.html"/>
    <meta property="og:site_name" content="KamuAjans"/>
    <meta property="article:published_time" content="2019-12-09T08:29:50+00:00"/>
    <meta property="og:title" content="Yeni Türk Lirası Banknotların Zaman Aşımı Yıl Sonunda Dolacak"/>
    <meta property="og:description" content="Türkiye Cumhuriyet Merkez Bankası (TCMB), E8 Emisyon Grubu Yeni Türk Lirası (YTL)banknotların zaman aşımı süresinin 31 Aralık'ta dolacağını bildirdi."/>
  </head>
  <body>
    <article>
      <h1>Yeni Türk Lirası Banknotların Zaman Aşımı Yıl Sonunda Dolacak</h1>
      <address><time datetime="2019-12-09T08:29:50+00:00">09 Dec 2019, 08:29</time> by <a rel="author">KamuAjans</a></address>
      <p>
        <b>Türkiye Cumhuriyet Merkez Bankası (TCMB), E8 Emisyon Grubu Yeni Türk Lirası (YTL)banknotların zaman aşımı süresinin 31 Aralık'ta dolacağını bildirdi.</b>
      </p>
      <p>Türkiye Cumhuriyet Merkez Bankası (TCMB), E8 Emisyon Grubu Yeni <a href="http://www.kamuajans.com/haberleri/t%C3%BCrk+liras%C4%B1">Türk Lirası</a> (YTL)banknotların <a href="http://www.kamuajans.com/haberleri/zaman+a%C5%9F%C4%B1m%C4%B1">zaman aşımı</a> süresinin 31 Aralık'ta dolacağını bildirdi.<br/><br/>TCMB'den yapılan açıklamada, 8 Mayıs 2007 tarihli Resmi Gazete'de yayımlanan duyuru ile E8 Emisyon Grubu 1, 5, 10, 20, 50 ve 100 Yeni Türk Lirası banknotların 1 Ocak 2010'da dolaşımdan kaldırılacağı ve 10 yıllık zaman aşımı süresini 31 Aralık 2019'da dolduracağı hatırlatıldı.<br/><br/>Bu çerçevede, söz konusu banknotların 31 Aralık 2019 mesai saati sonuna kadar Merkez Bankası ve Ziraat Bankası şubelerinden değiştirilebileceği belirtilen açıklamada, banknotların 1 Ocak 2020'den itibaren değerlerini tamamen yitireceği kaydedildi.<br/><br/>Anadolu Ajansı</p>
    </article>
  </body>
</html>