<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/onuka-predstavila-noviy-klip-zenit-divitis-video-50058171.html"/>
    <meta property="og:site_name" content="НВ"/>
    <meta property="article:published_time" content="2019-12-09T08:53:00+00:00"/>
    <meta property="og:title" content="Шамани, Карпати і море. Onuka представила новий видовищний кліп Zenit"/>
    <meta property="og:description" content="Гурт ONUKA представив відео на пісню ZENIT із альбому MOZAЇKA. Автором костюмів стала Леся Патока."/>
  </head>
  <body>
    <article>
      <h1>Шамани, Карпати і море. Onuka представила новий видовищний кліп Zenit</h1>
      <h2>Гурт ONUKA представив відео на пісню ZENIT із альбому MOZAЇKA. Автором костюмів стала Леся Патока.</h2>
      <address>
        <time datetime="2019-12-09T08:53:00+00:00">09 Dec 2019, 08:53</time>
      </address>
      <p><a href="https://nv.ua/ukr/tags/onuka.html">ONUKA </a>представила довгоочікуване відео. Це шосте відео гурту. І знову автором образів стала дизайнерка Леся Патока. За сюжетом — казкові герої з гір, річок та полів під звуки трембіт, цимбал і телинок сходяться в спільному танку. Режисером кліп став чоловік Нати Жижченко і її саундпродюсер Євген Філатов.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/029/724/big/9c7a24900077e90f86a5937bfd1a9ce8.png&amp;stamp=20191209104319&amp;q=85&amp;output=jpg&amp;bg=white"/>
        <figcaption>Onuka представила нове видовищне відео Zenit / Фото: @ONUKA</figcaption>
      </figure>
      <p>Кліп насичений казковими героями. І хоча у кожному з героїв є яскраво виражені елементи українського фольку (крім музичних інструментів) ONUKA і автори кліпу поширюють її творчість ширше — кліп має алюзії до мексиканської, японської та культур народів Африки.</p>
      <p>Таке поєднання в одній пісні стало присвятою красі навколишнього світу.</p>
      <p>Цікавим також є той факт, що усі костюми створювалися із повагою до навколишнього світу. Матеріалом для їхнього виготовлення стали понад 15 мішків речей, знайдених на київських секонд-хендах. Так, за допомогою кліпу, Леся Патока намагається звернути увагу на розумне споживання.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/029/725/big/274f73c19b03c238e7e2f0eb68ead6bb.png&amp;stamp=20191209104357&amp;q=85&amp;output=jpg&amp;bg=white"/>
        <figcaption>Onuka представила нове видовищне відео Zenit / Фото: @Onuka</figcaption>
      </figure>
      <p>Напередодні офіційного релізу відео гурт презентував костюми у рамках спільного з Малим театром святкового вертепу на київській барахолці Кураж Базар. По закінченню театрального дійства, п’ять масок головних героїв кліпу пішли з молотка. Лише за півгодини Наті Жижченко та Євгену Філатову, які провели аукціон, вдалось зібрати понад 39 тис грн на спільний благодійний проект Кураж Базару та фонду Таблеточки.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/029/726/big/18d55169e4b6675a426dd796fc551ac7.png&amp;stamp=20191209104440&amp;q=85&amp;output=jpg&amp;bg=white"/>
        <figcaption>Onuka представила нове видовищне відео Zenit / Фото: @Onuka</figcaption>
      </figure>
      <p>«Я сподіваюсь, завдяки ZENIT люди побачать те прекрасне, що нас оточує. Попри проблеми та негаразди, стрімкий ритм чи потреби сучасного світу, іноді потрібно зупинитися і відчути щастя у моменті. Ми бачимо лише те, що ми воліємо бачити», — Ната Жижченко, лідерка гурту ONUKA.</p>
      <p>Читайте також:</p>
      <ul>
        <li>
          <a href="https://style.nv.ua/ukr/kultura/muzika-novogo-chasu-onuka-otrimala-premiyu-aprize-za-naykrashchiy-albom-roku-50009180.html">Музика нового часу. ONUKA отримала премію APrize за найкращий альбом року</a>
        </li>
        <li>
          <a href="https://style.nv.ua/ukr/znamenitosti/hoda-gidnosti-novi-podrobici-vid-alana-badoyeva-novini-ukrajini-50038425.html">П’ять оркестрів, опера й ONUKA. Стали відомі нові подробиці підготовки офіційної ходи до Дня Незалежності</a>
        </li>
        <li>
          <a href="https://nv.ua/ukr/kyiv/kurazh-bazar-7-8-grudnya-programa-novini-kiyeva-50057802.html">Виступ ONUKA і благодійність. У Києві пройде Різдвяний Кураж Базар</a>
        </li>
      </ul>
    </article>
  </body>
</html>