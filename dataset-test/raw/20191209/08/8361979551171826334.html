<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-i-putin-peregovori-z-yavilisya-pershi-podrobici-novini-ukrajini-50058164.html"/>
    <meta property="og:site_name" content="НВ"/>
    <meta property="article:published_time" content="2019-12-09T08:10:00+00:00"/>
    <meta property="og:title" content="Окрема зустріч Путіна з Зеленським планується після переговорів нормандської четвірки"/>
    <meta property="og:description" content="Окрема двостороння зустріч Володимира Путіна та Володимира Зеленського запланована після завершення переговорів лідерів в нормандському форматі."/>
  </head>
  <body>
    <article>
      <h1>Окрема зустріч Путіна з Зеленським планується після переговорів нормандської четвірки</h1>
      <h2>Окрема двостороння зустріч Володимира Путіна та Володимира Зеленського запланована після завершення переговорів лідерів в нормандському форматі.</h2>
      <address>
        <time datetime="2019-12-09T08:10:00+00:00">09 Dec 2019, 08:10</time>
      </address>
      <p>Про це розповів помічник Путіна Юрій Ушаков, повідомляє <a href="https://tass.ru/politika/7297311">ТАСС.</a></p>
      <p>«Домовилися про неї. Все це буде вписуватися в той формат, який запропонують організатори саміту — французи, тобто, очевидно, після завершення всіх заходів (саміту — ред.)», — сказав представник Кремля.</p>
      <p>Він додав, що не знає, скільки триватиме розмова, тому що «це буде залежати від лідерів».</p>
      <p>Раніше стало відомо, що окремі зустрічі Путіна з президентом Франції Еммануелем Макроном і канцлером Німеччини Ангелою Меркель плануються до початку засідання нормандської четвірки.</p>
      <p>На зустріч в нормандському форматі виділено 2,5 години.</p>
      <p>9 грудня <a href="https://nv.ua/specials/normandskaya-chetverka-vstrecha-v-parizhe-9-dekabrya-vojna-na-donbasse-zelenskiy-i-putin-poslednie-novosti.html">Париж приймає зустріч лідерів нормандської четвірки</a>.</p>
      <p>Нормандський саміт в Парижі стане для Зеленського першою особистою зустріччю з Путіним.</p>
      <p>Читайте також:<br/><a href="https://nv.ua/ukr/ukraine/politics/normandska-zustrich-2019-vse-pro-peregovori-zelenskogo-v-parizhi-novini-ukrajini-50058097.html">&amp;nbspСьогодні Зеленський вперше зустрінеться з Путіним. Усі події нормандського саміту в Парижі - онлайн</a></p>
    </article>
  </body>
</html>