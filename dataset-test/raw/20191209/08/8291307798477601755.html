<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/movies/2019/12/09/madhuri-braganza-turns-singer"/>
    <meta property="og:site_name" content="Media One"/>
    <meta property="article:published_time" content="2019-12-09T08:03:19+00:00"/>
    <meta property="og:title" content="മാധുരി ഇനി പിന്നണി ഗായിക"/>
    <meta property="og:description" content="ജോസഫിലെ ഗാനങ്ങള്‍ അണിയിച്ചൊരുക്കിയ രഞ്ജിൻ രാജാണ് ‘അല്‍മല്ലു’ന്റെ സംഗീത സംവിധാനം."/>
  </head>
  <body>
    <article>
      <h1>മാധുരി ഇനി പിന്നണി ഗായിക</h1>
      <h2>ജോസഫിലെ ഗാനങ്ങള്‍ അണിയിച്ചൊരുക്കിയ രഞ്ജിൻ രാജാണ് ‘അല്‍മല്ലു’ന്റെ സംഗീത സംവിധാനം.</h2>
      <address><time datetime="2019-12-09T08:03:19+00:00">09 Dec 2019, 08:03</time> by <a rel="author" href="https://www.mediaonetv.in/author/542156" target="_blank">Web Desk</a></address>
      <p>ജോജു ജോര്‍ജിന്റെ കരിയറില്‍ തന്നെ വഴിത്തിരിവായ ‘ജോസഫ്’ എന്ന ചിത്രത്തിലൂടെ പ്രേക്ഷക ശ്രദ്ധ നേടിയ മാധുരി ഇനി പിന്നണി ഗായിക. ബോബന്‍ സാമുവല്‍ സംവിധാനം ചെയ്യുന്ന ‘അല്‍മല്ലു’ എന്ന ചിത്രത്തിലാണ് മാധുരി പിന്നണി ഗായികയായി അരങ്ങേറ്റം കുറിക്കുക.</p>
      <p>ജോസഫിലെ ഗാനങ്ങള്‍ അണിയിച്ചൊരുക്കിയ രഞ്ജിൻ രാജാണ് ‘അല്‍മല്ലു’ന്റെ സംഗീത സംവിധാനം. തന്റെ യൂട്യൂബ് ചാനലിൽ മാധുരി ഒരു ഗാനം നേരത്തെ പങ്കുവെച്ചിരുന്നു. ഈ ഗാനം കേട്ടതോടെയാണ് ബോബൻ സാമുവൽ തന്റെ പുതിയ ചിത്രത്തിലേക്ക് മാധുരിയെ ഗായികയായി ക്ഷണിച്ചത്. ജോസഫിനു ശേഷം ഇട്ടിമാണി മെയ്‍‍ഡ് ഇൻ ചൈന, പട്ടാഭിരാമൻ തുടങ്ങിയ സിനിമകളിലും താരം അഭിനയിച്ചിട്ടുണ്ട്.</p>
      <p>നമിത പ്രമോദ് ആണ് അൽമല്ലുവിൽ നായിക. പുതുമുഖം ഫാരിസാണ് നായകൻ. മിയ, സിദ്ദിഖ്, ധർമ്മജൻ ബോൾഗാട്ടി, സോഹൻ റോയ്, ഷീലു എബ്രഹാം, രശ്മി ബോബൻ, സിനിൽ സൈനുദ്ദീൻ, ജെന്നിഫര്‍, അനൂപ് തുടങ്ങിയവരാണ് ചിത്രത്തിലെ മറ്റു താരങ്ങൾ. ദുബൈ-അബുദാബി എന്നിവിടങ്ങളിലാണ് ചിത്രീകരണം. ജനപ്രിയന്‍, റോമന്‍സ്, ഹാപ്പി ജേര്‍ണി, ഷാജഹാനും പരീക്കുട്ടിയും, വികടകുമാരന്‍ എന്നിവയാണ് ബോബന്‍ സാമുവലിന്റെ മറ്റു ചിത്രങ്ങള്‍. മെഹ്ഫില്‍ പ്രൊഡക്ഷന്‍സിന്റെ ബാനറില്‍ സജില്‍സ് മജീദാണ് ചിത്രം നിര്‍മ്മിക്കുന്നത്.</p>
    </article>
  </body>
</html>