<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gry-online.pl/newsroom/star-wars-jedi-fallen-order-z-ponad-milionem-nabywcow-na-steam/zc1d1ae"/>
    <meta property="og:site_name" content="GRY-Online.pl"/>
    <meta property="article:published_time" content="2019-12-09T08:53:15+00:00"/>
    <meta property="og:title" content="Star Wars Jedi Fallen Order z ponad milionem nabywców na Steam"/>
    <meta property="og:description" content="Nowa gra studia Respawn Entertainment - Star Wars Jedi: Fallen Order - znalazła przeszło milion odbiorców na Steamie. Warto przypomnieć, że tytuł jest dostępny także w ramach subskrypcji Origin Access Premier oraz na konsolach PlayStation 4 i Xbox One."/>
  </head>
  <body>
    <article>
      <h1>Star Wars Jedi Fallen Order z ponad milionem nabywców na Steam</h1>
      <h2>Nowa gra studia Respawn Entertainment - Star Wars Jedi: Fallen Order - znalazła przeszło milion odbiorców na Steamie. Warto przypomnieć, że tytuł jest dostępny także w ramach subskrypcji Origin Access Premier oraz na konsolach PlayStation 4 i Xbox One.</h2>
      <address><time datetime="2019-12-09T08:53:15+00:00">09 Dec 2019, 08:53</time> by <a rel="author" href="https://www.gry-online.pl/user.asp?ID=1234473" target="_blank">Aquma</a></address>
      <figure>
        <img src="https://www.gry-online.pl/Galeria/Html/Wiadomosci/424385187.jpg"/>
        <figcaption>Na Steamie jest już ponad milion rycerzy Jedi.</figcaption>
      </figure>
      <p>Już <b>ponad milion graczy nabyło na Steamie najnowszą produkcję studia Respawn Entertainment </b>- przygodową grę akcji osadzoną w uniwersum<i> Gwiezdnych wojen</i> pod tytułem <a href="https://www.gry-online.pl/gry/star-wars-jedi-fallen-order/zd53a4">Star Wars Jedi: Upadły zakon</a>. Dane pochodzą z <a href="https://steamspy.com/app/1172380?__cf_chl_jschl_tk__=bb4b8fa1fc621fb89adeebc1374338006728f5f2-1575881131-0-Aa-d8X5AQoKCpRU5b94z6Mrqg-4__RQpF3JlSR_DAUh7lgsKie4qAxRMEB7PpL5iGThICnh68f_5SG7IqI6jpwCbgmK35TzqD6XybxLuep1Uy87t06Tcw5Cn2V9L_coIwvHrmojMftwjrkwQ-IXNc">serwisu SteamSpy</a> (do zobaczenia szczegółowych informacji potrzebna jest płatna subskrypcja).</p>
      <p>Wynik jest o tyle imponujący, że <b>tytuł jest dostępny także w ramach subskrypcji Origin Access Premier. </b>Warto przypomnieć, że produkcja zdążyła już pobić <a href="https://www.gry-online.pl/newsroom/jedi-fallen-order-pobilo-rekord-szybkosci-cyfrowej-sprzedazy-dla/zf1d0c7">rekord cyfrowej sprzedaży</a> gier osadzonych w świecie <i>Star Wars</i> i bardzo szybko stała się <a href="https://www.gry-online.pl/newsroom/triumfalny-powrot-ea-na-steam-jedi-fallen-order-bije-rekordy-popu/zf1d019">jednym z bestsellerów</a> na platformie Steam. Warto odnotować, że tytuł cieszy się dużą popularnością również w Polsce - od kilku tygodni zajmuje czołowe pozycje na <a href="https://www.gry-online.pl/newsroom/jedi-fallen-order-debiutuje-na-pierwszym-miejscu-top-10-w-polsce/zf1d0a9">liście top 10 Game Sales Data</a>.</p>
      <p><i>Star Wars Jedi: Upadly zakon</i> zadebiutowało 15 listopada tego roku na komputerach oraz konsolach PlayStation 4 i Xbox One. Produkcja może się pochwalić solidnymi recenzjami na portalu Metacritic (średnia na poziomie <a href="https://www.metacritic.com/game/playstation-4/star-wars-jedi-fallen-order">80</a>-<a href="https://www.metacritic.com/game/pc/star-wars-jedi-fallen-order">82</a>%, w zależności od platformy). U nas tytuł otrzymał wysoką <a href="https://www.gry-online.pl/S020.asp?ID=13649">ocenę 8,5/10</a>.</p>
      <figure>
        <img src="https://cdn.gracza.pl/im/2019/gol-newsroom.png"/>
      </figure>
      <p>Zapraszamy Was do <a href="https://www.facebook.com/golnewsroom/">polubienia profilu Newsroomu na Facebooku</a>. Znajdziecie tam nie tylko najciekawsze wiadomości, ale i szereg miłych dodatków.</p>
    </article>
  </body>
</html>