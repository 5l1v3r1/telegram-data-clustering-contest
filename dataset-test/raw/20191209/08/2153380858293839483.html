<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/mahairomata-kai-traymaties-sto-kentro-metanaston-stin-katsika-ioanninon"/>
    <meta property="og:site_name" content="The Pressroom"/>
    <meta property="article:published_time" content="2019-12-09T08:59:46+00:00"/>
    <meta property="og:title" content="Μαχαιρώματα και τραυματίες στο Κέντρο Μεταναστών στην Κατσικά Ιωαννίνων"/>
    <meta property="og:description" content="Πληθαίνουν οι συμπλοκές στο Κέντρο Φιλοξενίας Μεταναστών και Προσφύγων στον Κατσικά το τελευταίο διάστημα. Πρόκειται για την μεγαλύτερη δομή που λειτουργεί στην Ήπειρο, ενώ ο αριθμός των φιλοξενούμενων έχει αυξηθεί σημαντικά μετά τις τελευταίες μετακινήσεις από τα νησιά του Ανατολικού Αιγαίου. Το βράδυ της Κυριακής στον καταυλισμό επικράτησε μεγάλη αναστάτωση, όταν ένας Αφγανός συνεπλάκη με συμπατριώτες του. Ο εν λόγω βρισκόταν σε κατάσταση μέθης και επιτέθηκε με αιχμηρό αντικείμενο, πιθανότατα μαχαίρι, σε συμπατριώτες του."/>
  </head>
  <body>
    <article>
      <h1>Μαχαιρώματα και τραυματίες στο Κέντρο Μεταναστών στην Κατσικά Ιωαννίνων</h1>
      <address>
        <time datetime="2019-12-09T08:59:46+00:00">09 Dec 2019, 08:59</time>
      </address>
      <p>
        <b>Πληθαίνουν οι συμπλοκές στο Κέντρο Φιλοξενίας Μεταναστών και Προσφύγων στον <a href="https://www.thepressroom.gr/tags/katsika-ioanninon">Κατσικά </a>το τελευταίο διάστημα. Πρόκειται για την μεγαλύτερη δομή που λειτουργεί στην Ήπειρο, ενώ ο αριθμός των φιλοξενούμενων έχει αυξηθεί σημαντικά μετά τις τελευταίες μετακινήσεις από τα νησιά του Ανατολικού Αιγαίου.</b>
      </p>
      <p>Το βράδυ της Κυριακής στον καταυλισμό επικράτησε μεγάλη αναστάτωση, ότα<b>ν ένας Αφγανός συνεπλάκη με συμπατριώτες του</b>. Ο εν λόγω βρισκόταν σε κατάσταση μέθης και επιτέθηκε με αιχμηρό αντικείμενο, πιθανότατα μαχαίρι, σε συμπατριώτες του.</p>
      <p>Από την επίθεση <b>τέσσερα άτομα τραυματίστηκαν και μεταφέρθηκαν με ασθενοφόρα του ΕΚΑΒ στο Νοσοκομείο.</b></p>
      <p>Σύμφωνα με τις τελευταίες πληροφορίες,<b> οι δύο εξήλθαν, ενώ οι άλλοι δύο παραμένουν για νοσηλεία.</b></p>
      <p>Στον καταυλισμό έσπευσαν τη νύχτα ισχυρές δυνάμεις της Αστυνομίας οι οποίες παρέμειναν στον εξωτερικό χώρο.</p>
      <p>
        <b>Σήμερα νωρίς το πρωί η αστυνομία προχώρησε στην σύλληψη του δράστη.</b>
      </p>
      <p>Πηγή: Epiruspost</p>
    </article>
  </body>
</html>