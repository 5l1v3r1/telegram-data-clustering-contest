<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/ryatuvalniki-dali-poradi-yak-uniknuti-pozhezhi-vdoma_n170720"/>
    <meta property="og:site_name" content="Радіо Максимум"/>
    <meta property="article:published_time" content="2019-12-09T08:54:00+00:00"/>
    <meta property="og:title" content="Рятувальники дали поради, як уникнути пожежі вдома - Радіо Максимум"/>
    <meta property="og:description" content="У ДСНС звернулись до українців з попередженням та порадами про те, як знизити ризики пожежі у домівках. Це варто знати кожному!"/>
  </head>
  <body>
    <article>
      <h1>Рятувальники дали поради, як уникнути пожежі вдома - Радіо Максимум</h1>
      <address><time datetime="2019-12-09T08:54:00+00:00">09 Dec 2019, 08:54</time> by <a rel="author">Лейцюсь Наталія</a></address>
      <p>
        <b>У ДСНС звернулись до українців з попередженням та порадами про те, як знизити ризики пожежі у домівках. Це варто знати кожному!</b>
      </p>
      <p>У пресцентрі Держслужби з надзвичайних ситуацій закликали громадян намагатись уникнути ризиків та не провокувати пожежі у побутовому житті. Річ у тому, що з початку 2019 року в країні нарахували вже понад 94 тисячі пожеж, з яких 28 тисяч – у житловому секторі. Більше тисячі осіб отримали травми різного ступеня тяжкості, а ще понад 1 600 загинули.</p>
      <related>
        <h4>І ще:</h4>
        <a href="https://maximum.fm/yak-vberegti-shkiru-oblichchya-vzimku-poradi-dlya-cholovikiv_n151099"/>
      </related>
      <p><b>"Найпоширенішою причиною виникнення займань у помешканнях людей є паління у ліжку, несправність та перенавантаження електромережі, недбале ставлення до стану пічного опалення", </b>– наголошують у ДСНС.</p>
      <p>Тому рятувальники закликають громадян дбати про безпеку вдома та діляться простими та практичними порадами, як уникнути трагедії.</p>
      <h3>Як запобігти пожежі вдома:</h3>
      <ul>
        <li>не залишайте малолітніх дітей без нагляду, та не дозволяйте їм бавитися сірниками;</li>
        <li>якщо ви обігріваєте помешкання за допомогою пічного опалення, обов'язково перевірте його справність;</li>
        <li>біля кожної печі перед топковим отвором має бути захисний металевий лист розміром не менше 0,5 х 0,7 м;</li>
        <li>усі димові труби та стіни на горищі, через які прокладено димові канали, повинні бути заштукатурені й побілені;</li>
        <li>золу й шлак, що їх видаляють із топки, необхідно заливати водою та виносити в спеціально відведені місця;</li>
        <li>не дозволяється висипати золу й шлак поблизу будівель.</li>
        <li>стежте за станом та справністю електромережі;</li>
        <li>у разі виходу з приміщень не залишайте увімкненими телевізори, праски, тощо;</li>
        <li>не паліть у ліжку;</li>
        <li>намагайтеся уникати перевантаження електричних мереж, не вмикайте одночасно побутові електроспоживачі великої потужності.</li>
      </ul>
      <figure>
        <img src="https://maximum.fm/uploads/640w_DIR/media_news/2019/12/5dedef4238928925192836.jpg"/>
        <figcaption>Правила пожежної безпеки вдома</figcaption>
      </figure>
      <p><b>"Пам'ятайте, що майже кожній пожежі можна запобігти! Для цього слід обов’язково обговорити в сім’ї не тільки заходи щодо запобігання пожежі, а й порядок дій у разі її виникнення: спосіб виклику пожежної допомоги, гасіння пожежі в початковій стадії, безпечні маршрути виходу з приміщення", </b>–<b> </b>зазначають у Держслужбі з надзвичайних ситуацій.</p>
      <related>
        <h4>Читайте також:</h4>
        <a href="https://maximum.fm/Gid-po-stilyu-Yak-vibrati-termobiliznu-na-vsi-vipadki-zhittya_n132103"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/zozibini-tunzi--nova-mis-vsesvit-2019-dobirka-garyachih-foto-predstavnici-par_n170718"/>
        <a href="https://maximum.fm/pogoda-v-ukrayini-9-grudnya-prognoz-na-sogodni-po-mistah_n170713"/>
        <a href="https://maximum.fm/skladeno-spisok-najkrashchih-i-najgirshih-mist-svitu-dlya-pereyizdu_n170698"/>
      </related>
    </article>
  </body>
</html>