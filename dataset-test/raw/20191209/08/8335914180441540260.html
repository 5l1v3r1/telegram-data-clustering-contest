<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/kubrat-pulev-niama-po-sigurno-neshto-6103045"/>
    <meta property="og:site_name" content="Vesti"/>
    <meta property="article:published_time" content="2019-12-09T08:03:00+00:00"/>
    <meta property="og:title" content="Кубрат Пулев: Няма по-сигурно нещо"/>
    <meta property="og:description" content="Бъдещ мач с Джошуа зависи от него, заяви Пулев, като по думите му може да играе и с друг"/>
  </head>
  <body>
    <article>
      <h1>Кубрат Пулев: Няма по-сигурно нещо</h1>
      <h2>Бъдещ мач с Джошуа зависи от него, заяви Пулев, като по думите му може да играе и с друг</h2>
      <address><time datetime="2019-12-09T08:03:00+00:00">09 Dec 2019, 08:03</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=52f8884ebd&amp;autoplay=1">Видео</a>
      </aside>
      <p>„Няма по-сигурно нещо. Мачът си дойде. С кого ще е, ще се реши през следващите месеци. Бъдещ мач с Джошуа зависи и от самия него. Всяка една федерация си има правила. Той е шампион на три федерации. Първа по ред е IBF, на която съм аз, така че той трябва да защити титлата срещу мен", така Кубрат Пулев коментира евентуален мач между него и Антъни Джошуа пред "Здравей, Бълагрия" по <a href="https://nova.bg/news/view/2019/12/09/271155/%D0%BA%D0%BE%D0%B1%D1%80%D0%B0%D1%82%D0%B0-%D0%B7%D0%B0-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B8%D1%8F-%D0%BC%D0%B0%D1%87-%D1%81-%D0%B4%D0%B6%D0%BE%D1%88%D1%83%D0%B0-%D0%BD%D0%B5-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0%D0%BC-%D1%81%D1%80%D0%B5%D1%89%D1%83-%D0%BA%D0%BE%D0%B3%D0%BE-%D1%89%D0%B5-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F">NOVA</a>.</p>
      <p>"Ако случайно не иска, може да я оваканти и ще играя със следващия в ранглистата. Срещу когото и да се изправя аз не се притеснявам”, заяви Пулев. </p>
      <p><b>„Предпочитах</b> загубата от Кличко да бъде победа, но това не ми е оставило следа. Загубата носи повече, защото тя те учи”, добави Пулев.</p>
      <p>
        <a href="https://www.vesti.bg/bulgaria/kobrata-ot-kaliforniia-stanaha-na-inat-malko-neshtata-6101907">Кобрата от калифорния: Станаха на инат малко нещата</a>
      </p>
      <p>„Нямаше много голяма битка в мача между Джошуа и Руис. Това беше игра на надлъгване и надиграване. Залогът, както и напрежението е много голямо. На зрителите може да им беше скучно, но двамата боксьори усещат, че всеки един удар може да бъде решаващ. Именно заради това и двамата бяха предпазливи. Джошуа е променил стила и стратегията е друга вече заради противника”, каза Кубрат Пулев.</p>
      <p>Броени дни остават до мача и на Тервел Пулев. Той ще се изправи срещу американеца Дешон Уебстър. Битката ще се играе на българска територия, в Пловдив. В ефира на „Здравей, България” Тервел разказа как върви неговата подготовка.</p>
      <p>
        <a href="https://www.vesti.bg/bulgaria/medii/zvezdnite-momenti-na-kubrat-i-tervel-pulevi-6027510">Звездните моменти на Кубрат и Тервел Пулеви</a>
      </p>
      <p>Всичко е нормално няма нещо, което да бъде по-специално. Подготовката си е в реда, чувствам се добре. Вече съм в Пловдив, където проведох и няколко тренировки и на деца. Очаквам да изляза победител от предстоящата битка”, казаТервел Пулев.</p>
      <p>Преди два дни в едно от най-големите боксови зрелища за годината Антъни Джошуа победи Анди Руис-младши в мач реванш, който се проведе в Ад Дирия, Саудитска Арабия. Британецът постигна 23-ата победа в своята кариера, триумфирайки с единодушно съдийско решение (118-110, 118-110, 119-109) над своя съперник.</p>
      <p>Британецът си върна световните титли на IBF, WBA, WBO и IBO в тежка категория, след като изненадващо му бяха отнети от Руис през юни, предаде gong.bg</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/lyubopitno/golemiiat-revansh-dzhoshua-ruis-koj-shte-se-izpravi-sreshtu-kobrata-6102783"/>
        <a href="https://www.vesti.bg/lyubopitno/tervel-pulev-i-negovoto-prekrasno-semejstvo-snimki-6101465"/>
        <a href="https://www.vesti.bg/lyubopitno/kubrat-pulev-sreshtu-rajdyl-bukyr-kyde-da-go-gledame-6101268"/>
      </related>
    </article>
  </body>
</html>