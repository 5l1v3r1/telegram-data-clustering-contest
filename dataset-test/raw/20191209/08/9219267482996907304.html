<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397519-%d7%a1%d7%9e%d7%95%d7%98%d7%a8%d7%99%d7%a5-%d7%92%d7%90%d7%94-%d7%91%d7%a6%d7%99%d7%95%d7%a0%d7%95%d7%aa-%d7%94%d7%93%d7%aa%d7%99%d7%aa-%d7%91%d7%99%d7%91%d7%99%d7%a1%d7%98%d7%99%d7%9d-%d7%aa"/>
    <meta property="og:site_name" content="סרוגים"/>
    <meta property="article:published_time" content="2019-12-09T08:29:44+00:00"/>
    <meta property="og:title" content="סמוטריץ': &quot;גאה בציונות הדתית, ביביסטים תקפצו לי&quot;"/>
    <meta property="og:description" content="השר סמוטריץ' התייחס לוויכוח שהתפתח בימין על כך שבכנס מקור ראשון מחאו כפיים ליו&quot;ר כחול לבן: &quot;זה מלמד על בגרות וביטחון עצמי. גאה בציונות הדתית, בתקשורת של.."/>
  </head>
  <body>
    <article>
      <h1>סמוטריץ': "גאה בציונות הדתית, ביביסטים תקפצו לי"</h1>
      <h2>השר סמוטריץ' התייחס לוויכוח שהתפתח בימין על כך שבכנס מקור ראשון מחאו כפיים ליו"ר כחול לבן: "זה מלמד על בגרות וביטחון עצמי. גאה בציונות הדתית, בתקשורת שלה ובעיתונאיה"</h2>
      <address><time datetime="2019-12-09T08:29:44+00:00">09 Dec 2019, 08:29</time> by <a rel="author">חדשות סרוגים</a></address>
      <p>שר התחבורה ויו"ר האיחוד הלאומי הגיב לביקורת שנשמעה על הציונות הדתית ששם נשמעו מחיאות כפיים ל<u><a href="https://www.srugim.co.il/397411-%d7%92%d7%a0%d7%a5-13">יו"ר כחול לבן בני גנץ</a></u> ושמעו את פרקליט המדינה שי ניצן</p>
      <p>בחשבון הטוויטר שלו כתב סמוטריץ': "מבין שהאופנה כאן בפיד הימין בימים האחרונים היא לתקוף את הציונות הדתית על שהיא יודעת לקיים ועידות מנומסות, לנהל בהן דיונים ענייניים ומכובדים ולהקשיב גם ליריבים בלי להתפרץ לדבריהם, לשמוע ולהעלות גם דעות אחרות לגבי המשך שלטונו של נתניהו במצב המורכב שנוצר בלי להשתיק אף דעה".</p>
      <p>סמוטריץ' הוסיף "בעיניי זה דווקא מלמד על בגרות וביטחון עצמי. גאה בציונות הדתית, בתקשורת שלה ובעיתונאיה, ושמח על הזכות להיות חלק ממנה. ביביסטים תקפצו לי".</p>
      <figure>
        <img src="https://www.srugim.co.il/i/wp-content/uploads/2019/12/%D7%A1%D7%92%D7%9C_thumb1__w1980.jpg"/>
      </figure>
      <h4>עוד באותו נושא</h4>
      <h3>חגי סגל: "חלום חיי זה תקשורת מאוזנת ממש"</h3>
      <p>לכתבה המלאה בסרוגים &gt;<br/>5</p>
      <p>הדברים מגיעים לאחר שפרשן ערוץ 20 <u><a href="https://www.srugim.co.il/392514-%d7%a8%d7%99%d7%a7%d7%9c%d7%99%d7%9f-%d7%90%d7%9d-%d7%9c%d7%90-%d7%aa%d7%a4%d7%98%d7%a8-%d7%90%d7%aa-%d7%9e%d7%a0%d7%93%d7%9c%d7%91%d7%99%d7%98-%d7%94%d7%9d-%d7%99%d7%a4%d7%98%d7%a8%d7%95-%d7%90">שמעון ריקלין</a></u> ביקר את הנעשה בוועידת מקור ראשון אמש, וכתב "התאפקתי אך איני יכול עוד.. גנץ מקבל מחיאות כפיים על קריאות נגד נתניהו בועידת מקור ראשון. זכותם. שי ניצן התופר הראשי עמד שם, ונזף בכל מבקריו כדרכו, והכבשים יושבים בנחת. איש אחד קם לצעוק עליו קצת, וכבר נוזפים בו. מקור ראשון רוצה שתאהבו אותו. אז תאהבו. אבל ככה לא יבוא שינוי. וחבל"</p>
      <p>עורך מקור ראשון חגי סגל כתב: "כן, ידידי שמעון ריקלין, אני מודה באשמה: גם אני מחאתי כף אמש בוועידת <span dir="ltr">מקור ראשון כשבני גנץ אמר ש״כולנו אחים״. אגב, אפילו כתבתי פעם ספר ששמו ״רק לא מלחמת אחים״. כולי תפילה שעוד השבוע תקום ממשלת אחדות"</span></p>
    </article>
  </body>
</html>