<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-zakarpatti-u-vijskovij-chastyni-stalasya-rizanyna/"/>
    <meta property="og:site_name" content="VARTA1"/>
    <meta property="article:published_time" content="2019-12-09T08:14:06+00:00"/>
    <meta property="og:title" content="На Закарпатті у військовій частині сталася різанина"/>
    <meta property="og:description" content="На Закарпатті у військовій частині сталася різанина"/>
  </head>
  <body>
    <article>
      <h1>На Закарпатті у військовій частині сталася різанина</h1>
      <address>
        <time datetime="2019-12-09T08:14:06+00:00">09 Dec 2019, 08:14</time>
      </address>
      <p>Post Views: 944</p>
      <p>Вчора, 8 грудня, на Закарпатті, з військової частини до лікарні привезли 52-річного чоловіка з ножовими пораненнями. Поліцейські розслідують обставини цього випадку, який кваліфікували як замах на вбивство. Про це повідомили у відділі комунікації поліції Закарпатської області.</p>
      <p>Повідомлення про госпіталізацію до лікарні чоловіка з ножовими пораненнями надійшло до поліції у неділю, 8 грудня, близько 19:20 год.</p>
      <p>Зі слів лікаря, до медзакладу каретою швидкої допомоги з ножовими пораненнями доправлено 52-річного військовика.</p>
      <p>Слідчо-оперативна група, що прибула за викликом, з’ясувала, що поранення чоловік отримав у військовій частині, яка дислокується в Ужгороді. </p>
      <p>На місці події попередньо встановлено, що у військовослужбовців Збройних сил України за контрактом — 31-річного та 52-річного чоловіків, — виник конфлікт. У розпалі молодший службовець наніс декілька ударів ножем своєму старшому товаришу по службі. </p>
      <p>За фактом замаху на вбивство у поліції відкрили кримінальне провадження за частиною 2 статті 15 частини 1 статті 115 Кримінального кодексу України.</p>
      <p>Відносно 31-річного чоловіка вирішується питання про затримання його в порядку ст. 208 КПК України. </p>
      <p>У ході досудового слідства, правоохоронці з’ясують усі обставини цього злочину. </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>