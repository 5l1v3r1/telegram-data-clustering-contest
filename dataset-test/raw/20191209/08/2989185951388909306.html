<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/avto/430170-vijte-kak-moje-da-izglejda-novoto-porsche"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T08:25:00+00:00"/>
    <meta property="og:title" content="Вижте как може да изглежда новото Porsche"/>
    <meta property="og:description" content="Новината, че новото Porsche 718 може да премине на ток вдъхнови дизайнери да пофантазират по темата и по-конкретно над облика на иновацията. Дизайнерът Раян Приск представи своето виждане по повод наследника на Cayman. Според него колата няма да е"/>
  </head>
  <body>
    <article>
      <h1>Вижте как може да изглежда новото Porsche</h1>
      <address><time datetime="2019-12-09T08:25:00+00:00">09 Dec 2019, 08:25</time> by <a rel="author" href="https://fakti.bg/author/radoslav-slavchev" target="_blank">Радослав Славчев</a></address>
      <p>Новината, че новото Porsche 718 може да премине на ток вдъхнови дизайнери да пофантазират по темата и по-конкретно над облика на иновацията. Дизайнерът Раян Приск представи своето виждане по повод наследника на Cayman. Според него колата няма да е във вариант купе с две врати, а ще представлява екзотичен шутинг брейк.</p>
      <p>Стилният автомобил получава името Porsche Mission С и в чертите му се откриват акценти от моделите Taycan и Panamera Sport Turismo. Естествено, габаритите са значително по-компактни, а задните сдвоени светлини правят колата да изглежда по-широка и по-ниска. Не е тайна, че в Цуфенхаузен отдавна разглеждат възможността за създаване на лек, компактен спорткар с електрически силов тракт.</p>
      <p>Най-вероятно това ще е 718, защото решението 911 да премине на ток, все още изглежда прекалено радикално. Има и друга идея, обсъждаща се от ръководството на Porsche и тя е бъдещият нов кросоувър Macan да премине на ток. Именно върху двете идеи, дизайнерът Приск създава Porsche Mission С, който ви показваме на снимката.</p>
    </article>
  </body>
</html>