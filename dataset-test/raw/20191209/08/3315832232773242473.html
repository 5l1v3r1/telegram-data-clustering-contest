<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/9a86a90ada1ec85f/contrabanda-cu-miere-de-albine-directorul-administratorul-si-juristul-unei-interprinderii-trimisi-in-judecata.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T08:03:36+00:00"/>
    <meta property="og:title" content="Contrabandă cu miere de albine: Directorul, administratorul și juristul unei interprinderii, trimiși în judecată"/>
    <meta property="og:description" content="Procuratura pentru Combaterea Criminalității Organizate și Cauze Speciale anunță trimiterea în judecată a unui dosar penal privind exportul prin contrabandă a 105.425 de kg de miere de albine, în sumă totală de 4.644.735 de lei, faptă comisă în perioada de timp 2016-2018.Astfel, pe banca acuzaților au fost trimiși directorul comercial al întreprinderii, administratorul și însăși persoana juridică."/>
  </head>
  <body>
    <article>
      <h1>Contrabandă cu miere de albine: Directorul, administratorul și juristul unei interprinderii, trimiși în judecată</h1>
      <address><time datetime="2019-12-09T08:03:36+00:00">09 Dec 2019, 08:03</time> by <a rel="author">Jurnal.md</a></address>
      <p>
        <b>Procuratura pentru Combaterea Criminalității Organizate și Cauze Speciale anunță trimiterea în judecată a unui dosar penal privind exportul prin contrabandă a 105.425 de kg de miere de albine, în sumă totală de 4.644.735 de lei, faptă comisă în perioada de timp 2016-2018.</b>
      </p>
      <p>
        <b>Astfel, pe banca acuzaților au fost trimiși directorul comercial al întreprinderii, administratorul și însăși persoana juridică.</b>
      </p>
      <p>Primul pas al învinuiților era să falsifice actele de achiziție referitor la cantitatea și persoana de la care a fost achiziționată marfa. Urmare a acestei fapte ilegale, aceștia indicau în documente inclusiv persoane care la acel moment nu erau în țară, iar alte acte de achiziție le prezentau repetat.</p>
      <p>Oamenii legii au constatat că în baza acestor acte frauduloase erau obținute certificatele de origine și ulterior în baza acestora învinuiții exportau mierea în statele Uniunii Europene.</p>
      <p>Astfel, procurorii PCCOCS au trimis pe banca acuzaților directorul comercial al întreprinderii, administratorul și însăși persoana juridică.</p>
      <p>Potrivit legii, astfel de fapte se pedepsesc închisoare de la 3 la 10 ani, iar persoana juridică se pedepseşte cu amendă de până la 550.000 de lei, cu privarea de dreptul de a exercita o anumită activitate sau cu lichidarea persoanei juridice.</p>
    </article>
  </body>
</html>