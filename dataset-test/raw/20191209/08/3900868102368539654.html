<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/automoto/1565093/ellines-odigoi-stathmeyoyn-se-rampes-amea-9531-parabaseis-se-treis-mines"/>
    <meta property="og:site_name" content="NOOZ."/>
    <meta property="article:published_time" content="2019-12-09T08:09:00+00:00"/>
    <meta property="og:title" content="Έλληνες οδηγοί: Σταθμεύουν σε ράμπες ΑμεΑ - 9.531 παραβάσεις σε τρεις μήνες"/>
    <meta property="og:description" content="Έλληνες οδηγοί: Την απόλυτη αδιαφορία και αναλγησία των οδηγών που σταθμεύουν τα αυτοκίνητά τους όπου βρουν, ακόμα και σε ράμπες ΑμεΑ, χωρίς να υπολογίζουν τις συνέπειες, καταδεικνύουν τα στατιστικά στοιχεία της ΕΛ.ΑΣ."/>
  </head>
  <body>
    <article>
      <h1>Έλληνες οδηγοί: Σταθμεύουν σε ράμπες ΑμεΑ - 9.531 παραβάσεις σε τρεις μήνες</h1>
      <address>
        <time datetime="2019-12-09T08:09:00+00:00">09 Dec 2019, 08:09</time>
      </address>
      <p>
        <b>Έλληνες οδηγοί: Την απόλυτη αδιαφορία και αναλγησία των οδηγών που σταθμεύουν τα αυτοκίνητά τους όπου βρουν, ακόμα και σε ράμπες ΑμεΑ, χωρίς να υπολογίζουν τις συνέπειες, καταδεικνύουν τα στατιστικά στοιχεία της ΕΛ.ΑΣ.</b>
      </p>
      <p>Έλληνες οδηγοί: Σύμφωνα με τα ΝΕΑ, το τρίμηνο Σεπτεμβρίου - Νοεμβρίου βεβαιώθηκαν συνολικά στη χώρα 52.024 τροχονομικές παραβάσεις, εκ των οποίων οι 9.531 αφορούσαν στάση - στάθμευση σε ράμπα διάβασης ΑμεΑ, σε ειδικούς χώρους στάθμευσης οχημάτων ΑμεΑ και σε χώρους στάθμευσης αποκλειστικά για συγκεκριμένο όχημα ΑμεΑ.</p>
      <p>Το χάος στους δρόμους, το οποίο δυσχεραίνει την κίνηση κυρίως των πεζών υποβαθμίζοντας την ποιότητα ζωής τους, ενισχύεται και από άλλα στοιχεία για παραβάσεις που βεβαιώθηκαν όπως:</p>
      <p>- 25.833 για στάση - στάθμευση σε πεζοδρόμια, πλατείες που προορίζονται για πεζούς, όπως και ποδηλατοδρόμους.</p>
      <p>- 7.331 για στάση - στάθμευση στις εισόδους και εξόδους των πεζόδρομων ή πάνω σε αυτές.</p>
      <p>- 5.818 για στάση - στάθμευση σε διαβάσεις πεζών ή σε απόσταση μικρότερη των πέντε μέτρων από αυτές.</p>
      <p>- 1.861 για κίνηση οχημάτων σε λεωφορειόδρομους.</p>
      <p>- 764 για παράνομη κίνηση σε πεζοδρόμια και πεζόδρομους και 1.105 για ηχορύπανση από οχήματα.</p>
    </article>
  </body>
</html>