<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2833927-razumkov-ne-beretsa-prognozuvati-rezultati-normandskogo-samitu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T08:34:00+00:00"/>
    <meta property="og:title" content="Разумков не береться прогнозувати результати &quot;нормандського саміту&quot;"/>
    <meta property="og:description" content="Голова Верховної Ради Дмитро Разумков висловив сподівання, що сьогоднішня зустріч у нормандському форматі дасть змогу Президенту завершити війну на Донбасі та повернути межі України до тих, якими вони були у 2013 році."/>
  </head>
  <body>
    <article>
      <h1>Разумков не береться прогнозувати результати "нормандського саміту"</h1>
      <h2>Голова Верховної Ради Дмитро Разумков висловив сподівання, що сьогоднішня зустріч у нормандському форматі дасть змогу Президенту завершити війну на Донбасі та повернути межі України до тих, якими вони були у 2013 році.</h2>
      <address>
        <time datetime="2019-12-09T08:34:00+00:00">09 Dec 2019, 08:34</time>
      </address>
      <p>Про це він заявив під час спілкування з журналістами у Житомирі, повідомляє кореспондент Укрінформу.</p>
      <p>"Сподіваюся, що нормандська зустріч дасть змогу Президенту завершити війну, припинити обстріли і поступово повернути тимчасово окуповані території Донецької і Луганської областей. Це лише частина роботи, яку перед собою поставили Президент і українська влада для того, щоб ми знову були у тих межах, у яких були у 2013 році", - сказав <a href="https://www.ukrinform.ua/tag-razumkov">Разумков</a>.</p>
      <p>На його думку, будь-які прогнози щодо результатів зустрічі поки що некоректні.</p>
      <p>"Я, мабуть, утримаюся від якихось прогнозів. Я не люблю прогнозувати в таких особливо делікатних речах", - додав Разумков.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2833900-u-putina-kazut-so-zustric-iz-zelenskim-planuetsa-pisla-peregovoriv-cetvirki.html">У Путіна кажуть, що зустріч із Зеленським планується після переговорів "четвірки"</a>
      </blockquote>
      <p>Як повідомлялося, 9 грудня у Парижі <a href="https://www.ukrinform.ua/rubric-polytics/2833701-vizit-do-pariza-zelenskij-rozpocne-iz-zustrici-z-makronom.html">відбудеться зустріч лідерів країн-учасниць нормандського формату</a>: України, Франції, Німеччини та РФ.</p>
    </article>
  </body>
</html>