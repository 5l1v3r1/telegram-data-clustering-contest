<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zderzenie-audi-z-pojazdem-dostawczym-na-ulice-pospadaly-butle-z-gazem-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T08:33:00+00:00"/>
    <meta property="og:title" content="Zderzenie audi z pojazdem dostawczym. Na ulicę pospadały butle z gazem (zdjęcia)"/>
    <meta property="og:description" content="Utrudnienia w ruchu napotkają kierowcy na rondzie im. Mohyły w Lublinie. Zderzyły się tam dwa auta. Jedna osoba została ranna, na miejscu pracują policjanci."/>
  </head>
  <body>
    <article>
      <h1>Zderzenie audi z pojazdem dostawczym. Na ulicę pospadały butle z gazem (zdjęcia)</h1>
      <address>
        <time datetime="2019-12-09T08:33:00+00:00">09 Dec 2019, 08:33</time>
      </address>
      <p>
        <b>Utrudnienia w ruchu napotkają kierowcy na rondzie im. Mohyły w Lublinie. Zderzyły się tam dwa auta. Jedna osoba została ranna, na miejscu pracują policjanci.</b>
      </p>
      <p>Do zdarzenia doszło w poniedziałek po godzinie 7 na rondzie Mohyły w Lublinie. Na skrzyżowaniu ul. Lwowskiej, Podzamcze i Ruskiej zderzyły się dwa samochody: osobowy i dostawczy. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstępnie ustalono, kierujący samochodem dostawczym mężczyzna jechał ul. Lwowską od strony al. Andersa. Wjeżdżając na skrzyżowanie nie ustąpił pierwszeństwa przejazdu kierowcy audi, który opuszczał rondo w stronę ul. Podzamcze. W wyniku zderzenia pojazdów przewożone autem dostawczym butle z gazem rozsypały się po ulicy.</p>
      <p>W zdarzeniu poszkodowana została jedna osoba. Kierowcę audi przetransportowano do szpitala. Na miejscu pracują policjanci, którzy ustalają szczegółowe okoliczności zdarzenia. Występują utrudnienia w ruchu.</p>
      <figure>
        <img src="https://www.lublin112.pl/wp-content/uploads/2019/12/290-1280x834.jpg"/>
      </figure>
      <figure>
        <img src="https://www.lublin112.pl/wp-content/uploads/2019/12/291-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/12/292-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/12/293-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/12/294-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/12/295-1280x960.jpg"/>
      </figure>
      <p>(fot. lublin112, nadesłane – Kamil, Ralph)</p>
    </article>
  </body>
</html>