<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/solis_pa_kreisi/09122019-saeima_atzist_ka_hokeja_maca_uzvaru_davaj"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T08:55:00+00:00"/>
    <meta property="og:title" content="Foto: Treknais runcis sāk treniņus KHL klubā(3)"/>
    <meta property="og:description" content="Aizvadītajā nedēļas nogalē par godu Valsts policijas 101. dzimšanas dienai risinājās draudzības spēle hokejā, kur Saeimas komanda piekāpās policistu vienībai - 8:9. Saeima.lv veidotā kopsavilkuma virsrakstā norādīts, ka uzvara tika dāvāta."/>
  </head>
  <body>
    <article>
      <h1>Foto: Treknais runcis sāk treniņus KHL klubā(3)</h1>
      <address>
        <time datetime="2019-12-09T08:55:00+00:00">09 Dec 2019, 08:55</time>
      </address>
      <p>Aizvadītajā nedēļas nogalē par godu Valsts policijas 101. dzimšanas dienai risinājās draudzības spēle hokejā, kur Saeimas komanda piekāpās policistu vienībai - 8:9. Saeima.lv veidotā kopsavilkuma virsrakstā norādīts, ka uzvara tika dāvāta.</p>
      <p>Draudzības spēli atklāja Saeimas Izglītības, kultūras un zinātnes komisijas Sporta apakškomisijas deputāts Uldis Budriķis un iekšlietu ministrs Sandis Ģirģens, kā arī Valsts policijas priekšnieks Ints Ķuzis.</p>
      <p>Saeimas komandas rindās laukumā devās deputāti Aivars Geidāns, Rihards Kozlovskis, Romāns Naudiņš, Artūrs Toms Plešs, Ēriks Pucens, Jānis Vitenbergs, kā arī bijušie Saeimas deputāti Gaidis Bērziņš, Andris Morozovs un Imants Parādnieks. Spēlētāju rindas stiprināja arī parlamenta darbinieki un deputātu ģimenes locekļi.</p>
      <p>Savukārt Valsts policijas komandu pārstāvēja Rīgas reģiona pārvaldes vadošais personāls, inspektori un Valsts policijas koledžas kadeti, kā arī viņu ģimenes locekļi.</p>
      <p>Spēles labākais uzbrucējs – Armands Bergmanis (Saeima), labākais aizsargs – Jānis Parādnieks (Valsts policija), vērtīgākais spēlētājs – Roberts Naudiņš (Saeima), labākais vārtsargs – Maksims Furs (Valsts policija), rezultatīvākais spēlētājs – Reinis Ikaunieks (Valsts policija), kā arī atraktīvākais spēlētājs – Hārdijs Parādnieks (Saeima).</p>
      <p>Šī bija piektā reize, kad likumdevēji krustoja nūjas ar likumsargiem.</p>
      <figure>
        <iframe src="https://www.youtube.com/embed/3nDBV39-lXw" width="640" height="360" data-service="Youtube" scrolling="no"/>
      </figure>
      <p>.</p>
      <p>Izmantotie resursi:<br/><a href="https://www.saeima.lv/lv/aktualitates/saeimas-zinas/28542-saeimas-komanda-hokeja-laukuma-davina-uzvaru-valsts-policijas-komandai">saeima.lv</a></p>
    </article>
  </body>
</html>