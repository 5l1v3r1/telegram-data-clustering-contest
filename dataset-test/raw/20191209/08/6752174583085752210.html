<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-12-kiderult-a-gothar-ugyrol-a-szexualis-zaklatast-dulakodas-kovette/"/>
    <meta property="og:site_name" content="lokál"/>
    <meta property="article:published_time" content="2019-12-09T08:56:30+00:00"/>
    <meta property="og:title" content="Kiderült a Gothár-ügyről! A szexuális zaklatást dulakodás követte"/>
    <meta property="og:description" content="További részletek derültek ki a Katona József Színházban történt által elhallgatni próbált zaklatásról."/>
  </head>
  <body>
    <article>
      <h1>Kiderült a Gothár-ügyről! A szexuális zaklatást dulakodás követte</h1>
      <address><time datetime="2019-12-09T08:56:30+00:00">09 Dec 2019, 08:56</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/11/DSZZS20180804004-1280x853.jpg"/>
      </figure>
      <p>
        <b>További részletek derültek ki a Katona József Színház által elhallgatni próbált zaklatásról.</b>
      </p>
      <p>Az intézmény egyik dolgozója a <a href="https://ripost.hu/sztar/fules/gothar-peter-zaklatas-katona-jozsef-szinhaz-botrany-eroszak-dulakodas-2193132/">Ripostnak</a> arról számolt be: a zaklatott színésznő kénytelen volt már rácsapni Gothár kezére.</p>
      <p>Mint arról beszámoltunk, a Katona József Színház mindössze egy közleményt jelentetett meg a hivatalos közösségi oldalán, amiben leírták, hogy kitiltották az egyik szerződéses munkatársat, akit nem akartak megnevezni. Majd egy újabb bejegyzés jelent meg a Katona József Színház Facebook oldalán, amiben Gothár Péter közleményét tudatják.</p>
      <p>A rendező ebben beismerte, hogy ő a felelős a zaklatásokkal kapcsolatban.</p>
      <p>Később 24.hu-nak Máté Gábor azt mondta, hogy az ügyet el is sumákolhatták volna, mégis kiálltak a nyilvánosság elé. Máté azt mondta, mihelyst az eset a fülébe jutott azonnal intézkedett, ezt azonban merőben másképp látja a Katona egyik művésze. A <a href="https://ripost.hu/sztar/fules/gothar-peter-zaklatas-katona-jozsef-szinhaz-botrany-eroszak-dulakodas-2193132/">Ripost</a> szerint a zaklatást intellektuális kielégülésként emlegető direktor először csak legyintett, sőt nevetett a szégyenteljes eseten!</p>
      <p>Most a <a href="https://ripost.hu/sztar/fules/gothar-peter-zaklatas-katona-jozsef-szinhaz-botrany-eroszak-dulakodas-2193132/">Ripost</a> megtudta: mivel a színésznők egyedül maradtak a problémával, kénytelenek voltak inkább menekülni Gothár elől, hogy megússzák a zaklatást. A lap egy színházi dolgozótól úgy tudja, hogy a rendező rendszerint a nők legintimebb testrésze után nyúlt. Ez volt nála állítólag a „bevett szokás” időnként még a színház folyosóján is… Köszönt, aztán megindult a keze…</p>
      <p><i>„Az volt a mániája, hogy megpróbálta megmarkolni a színésznők nemi szervét. A legtöbben tudták róla, hogy van egy ilyen szokása, így amennyire a hölgyek csak tehették, inkább megpróbáltak úgy közlekedni az épületben, hogy még véletlenül se fussanak össze vele a folyosón” </i>– kezdte a lapnak a neve elhallgatását kérő dolgozó, aki úgy tudja, volt egy komolyabb eset is a zaklatott színésznővel.</p>
      <p><i>„Gothár az egyik próba végén a függöny mögött a takarásban újra megpróbált megfogni a nemi szervét, de a hölgy határozottan ráütött a kezére. Ezen a rendező úr borzasztóan felháborodott. Vérig sértődött, kikérte magának” </i>– számolt be a <a href="https://ripost.hu/sztar/fules/gothar-peter-zaklatas-katona-jozsef-szinhaz-botrany-eroszak-dulakodas-2193132/">Ripostnak</a> a dolgozó, aki úgy tudja: ezt követően fizikai konfliktusba is került a színésznő és a rendező, lényegében dulakodtak. Ennek – ahogyan az ott történt többi dolgoknak – természetesen akkor sem lett következménye. Mindez arra enged következtetni, hogy Gothár teljesen biztonságban érezte magát a Katonában, tudta, hogy megvan a „hátszele” ahhoz, hogy azt tegyen, amit csak akar.</p>
      <p>A társulat joggal érezheti becsapva magát, hiszen úgy tűnik, a vezetés összezárt és mindent elkövet, hogy Gothár megússza a zaklatási botrányt. Csalódtak Máté Gáborban. Lapunk úgy értesült, a dolgozók a történtek óta gyomorgörccsel járnak dolgozni. A feszült helyzetet az is fokozza, hogy továbbra sem szólalhatnak meg. A Katona ugyanis máig nem oldotta fel a titoktartási szerződés alól őket, amit azért írtak alá, mert ultimátumot kaptak, ha nem egyeznek bele a hallgatásba, repülnek. (A szerződés létét a <a href="https://ripost.hu/sztar/fules/gothar-peter-zaklatas-katona-jozsef-szinhaz-botrany-eroszak-dulakodas-2193132/">Ripos</a>t tudta meg elsőként, amit Máté Gábor igazgató eleinte letagadott, majd miután Fekete Péter kulturális államtitkár kérdőre vonta, válaszlevelében elismert, hogy aláíratta a társulattal a papírt…)</p>
      <p>Mindeközben egyre több művész követeli a zaklató távozását az oktatásból és a színházi életből. Az Operettszínház balettigazgatója, Apáti Bence is így fogalmazott:</p>
      <p><i>„Egy olyan ember, mint Gothár, nem taníthat fiatal felnőtteket, mert aki megfogta egy női kollégája nemi szervét, az nem egyetemre való” </i>– mondta az Origo-nak. Meglátjuk, vajon belátják-e ezt végre a Színművészetin.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-12-a-gothar-botrany-valtotta-ki-a-kormany-reakciojat/">A Gothár-botrány váltotta ki a kormány reakcióját</a>
        </li>
        <li>
          <a href="https://www.lokal.hu/2019-12-palkovics-nem-kellene-az-egyetemen-oktatnia-gotharnak/">Palkovics: Nem kellene az egyetemen oktatnia Gothárnak</a>
        </li>
        <li>
          <a href="https://www.lokal.hu/2019-12-tuntettek-gothar-peter-ellen/">Tüntettek Gothár Péter ellen</a>
        </li>
        <li>
          <a href="https://www.lokal.hu/2019-12-ma-hallgatjak-meg-gothart-a-miniszter-elmondta-a-velemenyet/">Ma hallgatják meg Gothárt! A miniszter elmondta a véleményét</a>
        </li>
      </ul>
      <ul>
        <li>
          <a href="https://www.lokal.hu/2019-11-ime-mate-gabor-magyarazkodasa-a-gothar-ugyben/">Íme Máté Gábor magyarázkodása a Gothár-ügyben</a>
        </li>
        <li>
          <a href="https://www.lokal.hu/2019-11-miert-falaz-az-ellenzek-gotharnak/">Miért falaz az ellenzék Gothárnak?</a>
        </li>
        <li>
          <a href="https://www.lokal.hu/2019-11-ez-az-mma-allasfoglalasa-gothar-peter-ugyeben/">Ez az MMA állásfoglalása Gothár Péter ügyében</a>
        </li>
        <li>
          <a href="https://www.lokal.hu/2019-11-a-teljes-balliberalis-ellenzek-miert-falaz-gothar-peternek/">A teljes balliberális ellenzék miért falaz Gothár Péternek?</a>
        </li>
        <li>
          <a href="https://www.lokal.hu/2019-11-zaklatas-a-katonaban-kinos-ellentmondas-a-szinhaz-es-gothar-kozott/">Zaklatás a Katonában – Kínos ellentmondás a színház és Gothár között </a>
        </li>
        <li>
          <a href="https://www.lokal.hu/2019-11-zaklatas-a-katonaban-gothar-peter-magyarazkodik/">Zaklatás a Katonában: Gothár Péter magyarázkodik</a>
        </li>
      </ul>
    </article>
  </body>
</html>