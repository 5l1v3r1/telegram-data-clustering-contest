<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205360-dohodiv-gazpromu-vid-eksportu-gazu-bilshe-ne-vistachae-na-subsiduvannya-rinku-rf"/>
    <meta property="og:site_name" content="Mind UA"/>
    <meta property="article:published_time" content="2019-12-09T08:40:00+00:00"/>
    <meta property="og:title" content="Доходів «Газпрому» від експорту газу більше не вистачає на субсидування ринку РФ"/>
    <meta property="og:description" content="Один з керівників компанії визнав, що більше за рахунок експорту підтримувати російський внутрішній ринок не вдасться"/>
  </head>
  <body>
    <article>
      <h1>Доходів «Газпрому» від експорту газу більше не вистачає на субсидування ринку РФ</h1>
      <h2>Один з керівників компанії визнав, що більше за рахунок експорту підтримувати російський внутрішній ринок не вдасться</h2>
      <address>
        <time datetime="2019-12-09T08:40:00+00:00">09 Dec 2019, 08:40</time>
      </address>
      <p>Доходів від експорту природного газу більше не вистачає для субсидування роботи «Газпрому» на російському ринку. Про це заявив на форумі «Газ Росії 2019» заступник начальника департаменту економічної експертизи і ціноутворення «Газпрому» Віктор Яценко, <a href="https://interfax.com.ua/news/economic/629113.html">передає</a> Інтерфакс-Україна.</p>
      <p>«Давайте будемо чесними по відношенню один до одного і зізнаємося, що ось це «перехрестя», коли ми за рахунок експорту підтримували внутрішній ринок, – такої ситуації, напевно, вже більше не буде. Ті ціни в $400-500, які ми колись бачили, – якесь покоління після нас, дай бог, побачить. Цією подушки більше немає. Я думаю, що до керівництва міністерств і відомств це дійде через деякий час, вони це усвідомлюють», – зазначив Яценко.</p>
      <p>За підрахунками видання, рівень експортного паритету (тобто нижчий експорт виявляється менш прибутковим, ніж поставки до відповідних крайніх західних регіонів Росії) для поставок по «Північному потоку» становить приблизно $ 125 за тисячу кубометрів (на виході на німецький берег), а при поставках через Україну – $146 (на вході в Словаччину). Минулого літа спотові ціни на газ в Європі опускалися значно нижче цих рівнів. Втім, в найбільш слабкий за цей рік третій квартал «Газпром» показав середню ціну експорту в далеке зарубіжжя на рівні $170 за тисячу кубометрів.</p>
      <p>За словами Яценка, «відповідно до того, що пропадає подушка, треба подивитися наші темпи (зростання цін і тарифів – ред.). З 2014 по 2019 рік ціни на газ зросли на 20%».</p>
      <p>«При цьому інфляція виросла на 57%, а ПВКК для «Газпрому»зріс на 60%. Як вам економіка процесу, яка складається? Вже не кажу, що з 2015 року не піднімалися тарифи на транспортування газу», – додав він.</p>
      <p>Коментуючи перспективи вирішення проблем російського ринку газу напередодні запуску з 2025 року єдиного ринку Євразійського економічного союзу (ЄАЕС), Яценко визнав: «Є таке відчуття, що всі проблеми, які у нас сидять усередині, ми в тому чи іншому вигляді перенесемо в загальний ринок газу».</p>
      <p>Нагадаємо: у III кварталі 2019 року чистий прибуток «Газпрому» <a href="https://mind.ua/news/20205036-pributok-gazpromu-u-iii-kvartali-znizivsya-na-45">знизився на 45%</a> в річному вимірі і склав 211,789 млрд руб.</p>
      <p>Як повідомлялось, російська економіка зіткнулася зі скороченням доходів від продажу нафти – ключового товару експорту та головного джерела твердої іноземної валюти. Згідно з даними Федеральної митної служби, за січень-вересень російські нафтовики виручили $90,43 млрд від продажу за кордон «чорного золота», що на 4%, або $3,8 млрд менше  у порівнянні з минулим роком. Падіння нафтових доходів статистика ФМС зафіксувала вперше за три роки. Ще гірше йдуть справи з <a href="https://mind.ua/news/20204366-pritok-naftodolariv-v-rf-pochav-padati-vpershe-za-tri-roki">доходами від продажу газу,</a> постачання якого скорочується не тільки в грошовому, а й фізичному вираженні.</p>
      <related>
        <h4>Також читайте</h4>
        <a href="https://mind.ua/news/20205341-vitrenko-vidkinuv-mozhlivist-vidmovi-ukrayini-vid-styagnennya-3-mlrd-iz-gazpromu"/>
        <a href="https://mind.ua/news/20205333-sankciyi-proti-pivnichnogo-potoku-2-vklyuchili-do-proektu-oboronnogo-byudzhetu-ssha-na-2020-bloomberg"/>
        <a href="https://mind.ua/news/20205315-naftogaz-mozhe-vidklikati-pozovi-do-gazpromu-za-umovi-novoyi-ugodi-pro-tranzit-vitrenko"/>
      </related>
    </article>
  </body>
</html>