<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zdravlje/Dugo-nosenje-visokog-repa-ima-posljedice/572658?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:00:00+00:00"/>
    <meta property="og:title" content="Dugo nošenje visokog repa ima posljedice"/>
    <meta property="og:description" content="Visoki rep je frizura za ležerne i svečanije prilike. Iako izgleda dobro, te je kosa zategnuta, često i nije najbolji izbor zbog težine koja može uzrokovati glavobolju."/>
  </head>
  <body>
    <article>
      <h1>Dugo nošenje visokog repa ima posljedice</h1>
      <address><time datetime="2019-12-09T08:00:00+00:00">09 Dec 2019, 08:00</time> by <a rel="author">N.N.</a></address>
      <p>Visoki rep je frizura za ležerne i svečanije prilike. Iako izgleda dobro, te je kosa zategnuta, često i nije najbolji izbor zbog težine koja može uzrokovati glavobolju.</p>
      <p>Istraživanja su pokazala da osim glavobolje, konstantno nošenje visokog repa na duge staze može rezultirati i gubitkom kose.</p>
      <p>"Naučnici su glavobolju uzrokovanu visokim repom nazvali 'glavobolja spoljnom snagom'", rekao je Vejd Kuper, neurolog i direktor Klinike za glavobolju i neuropatsku bolnicu Univerziteta u Mičiganu.</p>
      <p>Razlog glavobolje usljed nošenja visokog repa su živci koji su osjetljivi na bol na našem vlasištu. Kada su opterećeni težinom, ono na početku ne boli, ali kako vrijeme odmiče, ti živci postaju osjetljiviji te mozgu šalju bolne signale. Slično se događa kada se taj rep povuče. Folikule dlake mogu se s vremenom upaliti zbog pritiska na nervne završetke. </p>
      <p>"Neuropatski bol evocirana dodirom, medicinski nazvan alodinija, u ovom slučaju objašnjen je kroz povlačenje kose koja je uzrokuje", kaže neurolog.</p>
      <p>Isto tako bol se može javiti od češljanja kose ili brijanja.  Bol je najčešća kod ljudi koji često nose takve frizure poput plesača i sportista. Kape za plivanje kod plivača takođe mogu uzrokovati takav bol. Osim toga, pribor za kosu poput traka, ukosnica i hidžaba može izazvati slične glavobolje.  Na to utiču i druga zdravstvena stanja poput migrene te rep nije jedini uzrok bola.</p>
      <p>Sa druge strane, različiti ljudi jednostavno drugačije procesuiraju bol, što objašnjava zašto neki ljudi imaju glavobolje od repa, a drugi ne. Ako imate bolove od repa, možda ipak postoji primaran uzrok koji treba da otkrijete, ali do tad bolje se okrenite nekim drugim stilovima i frizurama poput pletenica ili niskog repa, piše <a href="https://www.huffpost.com/entry/ponytail-headache-why_l_5de6e070e4b0913e6f87119c">HuffPost.</a></p>
    </article>
  </body>
</html>