<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/teli-kykloforias-2020-meso-taxisnet-osa-prepei-na-gnorizete/2932457/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T08:05:11+00:00"/>
    <meta property="og:title" content="Τέλη κυκλοφορίας 2020 μέσω Taxisnet! Όσα πρέπει να γνωρίζετε"/>
    <meta property="og:description" content="ΤΕΛΗ ΚΥΚΛΟΦΟΡΙΑΣ 2020 ΜΕΣΩ TAXISNET: Ανοιχτή είναι η εφαρμογή στο Taxisnet για τα τέλη κυκλοφορίας του 2020. Δείτε όσα πρέπει να γνωρίζετε και τι ποσό θα πληρώσετε."/>
  </head>
  <body>
    <article>
      <h1>Τέλη κυκλοφορίας 2020 μέσω Taxisnet! Όσα πρέπει να γνωρίζετε</h1>
      <h2>ΤΕΛΗ ΚΥΚΛΟΦΟΡΙΑΣ 2020 ΜΕΣΩ TAXISNET: Ανοιχτή είναι η εφαρμογή στο Taxisnet για τα τέλη κυκλοφορίας του 2020. Δείτε όσα πρέπει να γνωρίζετε και τι ποσό θα πληρώσετε.</h2>
      <address><time datetime="2019-12-09T08:05:11+00:00">09 Dec 2019, 08:05</time> by <a rel="author">Κώστας Παπαδόπουλος</a></address>
      <p>ΤΕΛΗ ΚΥΚΛΟΦΟΡΙΑΣ 2020 – Διαθέσιμα στο Taxisnet είναι <b>τα <a href="https://www.newsit.gr/tags/teli-kykloforias/">τέλη κυκλοφορίας</a> 2020</b>. <b>Οι ιδιοκτήτες οχημάτων θα πληρώσουν από 22 ευρώ έως 1.380</b> <b>ευρώ</b> με τα ποσά να μένουν στα ίδια επίπεδα με το 2019. Να σημειωθεί πως το ποσό των τελών της κυκλοφορίας υπολογίζεται είτε με βάση τις εκπομπές διοξειδίου του άνθρακα είτε με βάση τα κυβικά του κινητήρα και το έτος ταξινόμησης.</p>
      <p>Δηλαδή όσα αυτοκίνητα ταξινομήθηκαν από την  1η Νοέμβριου 2010 και μετά, <b>πληρώνουν τέλη κυκλοφορίας με βάση τις εκπομπές CO2.</b> Από εκεί και πέρα αυτοκίνητα που έχουν ταξινομηθεί μέχρι 31 Οκτωβρίου 2010, καθώς και μοτοσυκλέτες (ανεξάρτητα από ημερομηνίας ταξινόμησης) πληρώνουν τέλη κυκλοφορίας <b>με βάση τον κυβισμό και το έτος ταξινόμησης.</b></p>
      <p>Τα τέλη κυκλοφορίας 2020 <b>μπορούν να καταβληθούν μέχρι τις 31 Δεκεμβρίου 2019.</b> Όσοι δεν τα πληρώσουν εντός της συγκεκριμένη προθεσμίας, θα επιβαρυνθούν (εκτός του ποσού για τα τέλη) πρόστιμα, ως εξής:</p>
      <p>– 100% των τελών εάν το όχημα είναι δίκυκλο, τρίκυκλο ή επιβατικό ΙΧ.</p>
      <p>– 50% των τελών εάν το όχημα είναι επιβατικό ΔΧ, φορτηγό ή λεωφορείο.</p>
      <p>– 30 ευρώ εάν τα τέλη κυκλοφορίας είναι μικρότερα των 30 ευρώ.</p>
      <h3>Πώς θα εκτυπώσετε τα τέλη κυκλοφορίας</h3>
      <p>Οι φορολογούμενοι θα πρέπει να ακολουθήσουν τα επόμενα βήματα για εκτυπώσουν τα σημειώματα με τα τέλη κυκλοφορίας από το <a href="https://www.newsit.gr/tags/taxisnet/">Taxisnet</a>. Πρώτα θα πρέπει να επισκεφθούν την ιστοσελίδα «aade.gr» της ΑΑΔΕ και να «πατήσουν» την ηλεκτρονική εφαρμογή των τελών κυκλοφορίας.</p>
      <figure>
        <img src="https://www.newsit.gr/wp-content/uploads/2019/11/telh_taxis_0711_1-1200x777.jpg"/>
      </figure>
      <h3>Στην συνέχεια θα πρέπει να κάνετε τα ακόλουθα:</h3>
      <p>1. Να συμπληρώσετε τον Α.Φ.Μ., που αναγράφεται στην άδεια κυκλοφορίας.</p>
      <p>2. Να συμπληρώστε τον αρ. κυκλοφορίας του οχήματος, που αναγράφεται στην άδεια κυκλοφορίας.</p>
      <p>3. Να συμπληρώστε το έτος τελών κυκλοφορίας.</p>
      <figure>
        <img src="https://www.newsit.gr/wp-content/uploads/2019/11/telh_2_0711_1-1200x799.jpg"/>
      </figure>
      <p>4. Να επιλέξετε «Αναζήτηση».</p>
      <p>5. Να επιλέξετε «Εκτύπωση» όταν εμφανιστεί το μήνυμα «Επιτυχής αναζήτηση».</p>
    </article>
  </body>
</html>