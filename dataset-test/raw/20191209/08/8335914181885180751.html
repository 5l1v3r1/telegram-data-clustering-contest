<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/neochakvano-zavryshtane-i-krajni-resheniia-v-pytiat-na-chestta-6103055"/>
    <meta property="og:site_name" content="Vesti"/>
    <meta property="article:published_time" content="2019-12-09T08:51:00+00:00"/>
    <meta property="og:title" content="Неочаквано завръщане и крайни решения в „Пътят на честта“"/>
    <meta property="og:description" content="Злата свекърва Бонка става още по-безмилостна в предстоящите епизоди на сериала"/>
  </head>
  <body>
    <article>
      <h1>Неочаквано завръщане и крайни решения в „Пътят на честта“</h1>
      <h2>Злата свекърва Бонка става още по-безмилостна в предстоящите епизоди на сериала</h2>
      <address><time datetime="2019-12-09T08:51:00+00:00">09 Dec 2019, 08:51</time> by <a rel="author">Александра Грамова</a></address>
      <aside>
        <a href="https://vbox7.com/emb/external.php?vid=60336&amp;autoplay=1">Видео</a>
      </aside>
      <p>Тази седмица в „Пътят на честта“ от понеделник до сряда от 22:00 часа по NOVA едно неочаквано завръщане ще обърка плановете на много от героите и ще ги постави в ситуации, които ще нарушат досегашния им ритъм на живот. Тази изненада, пълна с лъжи и фалшиви усмивки, ще донесе радост на част от персонажите, а други ще тласне към ярост, спонтанни решения и недомислени ходове.</p>
      <p>Епизодите в седмицата преди големия финал на „Пътят на честта“ ще бъдат белязани от крайните решения на главните герои. При част от тях става въпрос дори за човешки животи и за избора, пред който са поставени заради досегашни уговорки, тъмни сделки, жажда за отмъщение или безизходица.</p>
      <p>Подобно решение ще вземе и Начо, изцяло подтикнат от лошотията и безобразното държание на собствената си съпруга. Бонка, разбира се, няма да бъде съгласна с неговия избор и ще покаже злобата си в невиждани досега размери. Реакцията и действията ѝ ще бъдат безскрупулни и безмислостни. В тяхна жертва ще се превърне именно добрият ѝ съпруг, който дори не осъзнава на какво е способна любимата на всички зрители Бонка.</p>
      <p>На фона на тези събития Мария и Жаклин ще получат оставените от Симеон пликове. Съдържанието им ще повдигне у тях още повече въпроси за изчезването на Симеон и ще накара Мария да потърси съдействие за неговото издирване. Междувременно Жаки ще получи още едно романтично предложение от любимия си Киро. Какво ще е то и дали тя ще приеме? - отговорът ще стане ясен тази седмица от понеделник до сряда в 22:00 часа по NOVA!</p>
      <p><i>Следете ни навсякъде и по всяко време с мобилното приложение на </i><i>Vesti</i><i>.</i><i>bg</i><i>. Можете да го изтеглите от</i> <i><a href="https://play.google.com/store/apps/details?id=bg.vesti">Google Play</a></i> <i>и</i> <i><a href="https://itunes.apple.com/mk/app/vesti-bg/id495932400">AppStore</a>.</i></p>
      <p><i>За още любопитно съдържание от </i><i>Vesti</i><i>.</i><i>bg</i> <i>последвайте страницата ни в</i> <i><a href="https://www.instagram.com/vesti.bg_/">Instagram</a>.</i></p>
      <related>
        <h4>По темата</h4>
        <a href="https://www.vesti.bg/lyubopitno/tymni-sdelki-belezhat-pytiat-na-chestta-6102497"/>
        <a href="https://www.vesti.bg/lyubopitno/neochakvani-obrati-tazi-sedmica-v-pytiat-na-chestta-6102231"/>
        <a href="https://www.vesti.bg/lyubopitno/zhaduvano-otmyshtenie-i-novo-nachalo-v-pytiat-na-chestta-6101646"/>
      </related>
    </article>
  </body>
</html>