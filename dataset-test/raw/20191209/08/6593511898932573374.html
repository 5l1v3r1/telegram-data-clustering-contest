<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7955617"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T08:15:00+00:00"/>
    <meta property="og:title" content="Жителите на част от Батановци от 10 дни са без вода"/>
    <meta property="og:description" content="Водата в Андрейна махала на пернишкото село Батановци е спряна от 27 ноември, стана ясно от репортаж на Би Ти Ви. Хората негодуват, защото изпитват силно затруднение в бита си - някои ходят 3 км пеша"/>
  </head>
  <body>
    <article>
      <h1>Жителите на част от Батановци от 10 дни са без вода</h1>
      <address><time datetime="2019-12-09T08:15:00+00:00">09 Dec 2019, 08:15</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Водата в Андрейна махала на пернишкото село Батановци е спряна от 27 ноември, стана ясно от репортаж на Би Ти Ви.</p>
      <p>Хората негодуват, защото изпитват силно затруднение в бита си - някои ходят 3 км пеша, за да носят вода от малък кладенец, други разтопявали лед от покривите за тоалетните си, трети негодуват, че няма водоноски, въпреки че температурите са ниски и тя може да замръзне.</p>
      <p>Според кмета на селото Радослав Петров ВиК не работи, той е подавал сигнали до кмета на Перник, областния управител и депутатите от областта, но мерки не са взети. Сега и режимът не се спазва, допълни Петров.</p>
      <p>Негодуващите жители на Батановци обявиха, че ако не бъдат взети мерки, те ще затворят пътя Перник - Радомир още във вторник.<br/>Кметът на областния град Станислав Владимиров заяви, че и в кв. Църква от 7 дни няма вода.</p>
      <p>Според него премиерът Бойко Борисов има воля за разрешаване на проблема с водата в Перник и е направил необходимите разпореждания, но след него чиновниците не са си свършили работата.</p>
    </article>
  </body>
</html>