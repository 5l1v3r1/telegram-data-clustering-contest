<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235040/uomini-e-donne-armando-incarnato-snobba-i-fan-piovono-critiche/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T08:45:19+00:00"/>
    <meta property="og:title" content="Uomini e Donne, Armando Incarnato snobba i fan? Piovono critiche"/>
    <meta property="og:description" content="Armando Incarnato si intrattiene con i fan sui social network Le polemiche non fermano il Trono Over di Uomini e Donne, anzi. Nella settimana appena andata in archivio le puntate con protagonisti dame e cavalieri hanno toccato picchi stratosferici di ascolti. Un vero fenomeno e presto i telespettatori si gusteranno un altro scoppiettante show, in […]"/>
  </head>
  <body>
    <article>
      <h1>Uomini e Donne, Armando Incarnato snobba i fan? Piovono critiche</h1>
      <address><time datetime="2019-12-09T08:45:19+00:00">09 Dec 2019, 08:45</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Armando Incarnato si intrattiene con i fan sui social network</h3>
      <p>Le polemiche non fermano il <b>Trono Over di Uomini e Donne</b>, anzi. Nella settimana appena andata in archivio le puntate con protagonisti dame e cavalieri hanno toccato <b>picchi stratosferici di ascolti</b>.</p>
      <p>Un vero fenomeno e presto i telespettatori si gusteranno un altro scoppiettante show, in cui <b>Armando Incarnato</b> potrebbe nuovamente scatenarsi. I fan sono in fibrillazione per scoprire cosa accadrà e sui social l’uomo ci scambia quattro chiacchiere.</p>
      <p>Ma <b>evita attentamente di mettere like sospetti</b> o lasciandosi andare ad affermazioni “compromettenti”. In particolare, proprio rispondendo ad una delle sue ammiratrici, ha spiegato il comportamento. <b>Non è che ignora i follower</b>, semplicemente una sua replica o un suo mi piace rischia di venire travisato e permettere a qualcuno di trarre<b> conclusioni affrettate.</b> Per evitare situazioni del genere, gioca in difesa. Che ne diranno le dame?</p>
      <h3>Com’è andata l’ultima puntata</h3>
      <p>Nell’ultima puntata <b>Armando Incarnato</b> si è accomodato al centro dello studio con una sorpresa. Difatti, oltre a Veronica ha cominciato a (ri)frequentare <b>Roberta Di Padua.</b> Il cavaliere si è detto piacevolmente colpito da quest’ultima, felice per averla vista <b>sotto un’altra veste</b> che non conosceva, gli è piaciuta.</p>
      <p>Puntualizza che fra loro <b>non è scattato alcun bacio</b> ma si è creata una <b>forte complicità.</b> La testimonianza senz’altro non rincuora Veronica, con la quale al momento attuale ci sono problemi. Stando ad <b>Armando Incarnato</b> con la donna non si capisce niente, salvo poi chiedere scusa perché nessuna delle due dame sapeva dell’uscita con l’altra. Lo sa: <b>ha combinato un casino.</b></p>
      <p>Dopo averla offesa in precedenti occasioni, Incarnato pare abbia cambiato idea su Roberta di Padua. Allora la criticò per via di <b>qualche chiletto in più messo</b>. Il napoletano ha scelto di riallacciare i contatti con Roberta e in settimana sono usciti insieme. Tra loro è nata <b>attrazione fisica</b>, non sfociata però in qualcosa di concreto.</p>
      <h3>Armando Incarnato: non c’è due… senza tre?</h3>
      <p>Nonostante ami tanto pavoneggiarsi sui social, Armando assicura alla rivista ufficiale di Uomini e Donne di voler <b>trovare davvero l’amore</b>. Durante quest’esperienza è stato spesso coinvolto in discussioni e altrettanto spesso ne ha create.</p>
      <p>Non sopporta però quando le persone <b>si intromettono</b> in situazioni con cui non hanno nulla a che vedere. Ed ha puntato il dito contro<b> Barbara De Santi</b>, perché irrompe sempre in studio e questo lui non riesce proprio a sopportarlo. Per questo le ha lanciato un <b>invito</b> <b>a cena</b>: lei accetterà?</p>
    </article>
  </body>
</html>