<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/filmklub/20191209-a-jegvarazs-2-a-harmadik-hetvegen-is-tarolt-az-amerikai-mozikban.html"/>
    <meta property="og:site_name" content="Origo"/>
    <meta property="article:published_time" content="2019-12-09T08:43:00+00:00"/>
    <meta property="og:title" content="A Jégvarázs 2. őrzi vezetőhelyét az amerikai mozikban"/>
    <meta property="og:description" content="Harmadik hete őrzi vezetőhelyét a kasszasikerlistán a Disney animációja."/>
  </head>
  <body>
    <article>
      <h1>A Jégvarázs 2. őrzi vezetőhelyét az amerikai mozikban</h1>
      <address><time datetime="2019-12-09T08:43:00+00:00">09 Dec 2019, 08:43</time> by <a rel="author">MTI</a></address>
      <p><b>Harmadik hete őrzi vezetőhelyét a kasszasikerlistán a<i> Jégvarázs 2.</i> című animációs családi film, amely 34,7 millió dollárt forgalmazott a hét végén iparági becslések szerint.<br/></b>Az észak-amerikai mozikban három hét alatt 337 millió dollárért váltottak a filmre jegyet a nézők, világszerte pedig Disney animációja már 919,7 millió dollárt zsebelt be.</p>
      <aside>Napokon belül ez lesz idén a stúdió hatodik filmje, amely átlépi a egymilliárd dolláros jegyeladást. Ez a Disney-rekord még biztosan továbbnövekszik, amikor bemutatják a Star Wars - Skywalker kora című mozijukat december második felében.</aside>
      <p>A becslések alapján a Disney már a jövő héten átlépi a 10 milliárd dollárt a globális jegybevételeket terén idén.</p>
      <p>Megőrizte második helyét 14,5 millió dolláros jegyeladással a kasszasikerlistán a Lionsgate és Rian Johnson<i> Tőrbe ejtve</i> című thrillere, amelyet Daniel Craig, Jamie Lee Curtis és Chris Evans főszereplésével forgattak. A gyilkossági rejtély Észak-Amerikában 63,5 millió dollárt forgalmazott, globálisan 124 millió dollárt.</p>
      <p><i>Az aszfalt királyai</i> című film 6,5 millió dollárral növelte bevételeit a lista harmadik helyén.</p>
      <aside>Iparági elemzők felhívják a figyelmet a Playmobil - A film című francia-német animációs kalandfilm látványos bukására. Az Egyesült Államokban szinte alig ismert európai Playmobil játékok világába vivő filmre 811 ezer dollárért váltottak jegyet több mint 2300 észak-amerikai moziban.</aside>
      <p>Ha a 75 millió dolláros költségvetésű film a nemzetközi piacon nem teljesít jól - eddig 12,5 millió dollárt keresett -, akkor hatalmas veszteség lesz finanszírozóinak, akik között van Wild Bunch, Pathe, Dimitri Rassam és a párizsi székhelyű On Animation.</p>
    </article>
  </body>
</html>