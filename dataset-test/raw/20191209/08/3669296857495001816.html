<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/binlerce-kacak-telefon-aksesuari-ele-gecirildi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T08:25:47+00:00"/>
    <meta property="og:title" content="Binlerce kaçak telefon aksesuarı ele geçirildi"/>
    <meta property="og:description" content="İstanbul'da düzenlenen operasyonda , 72 bin 800..."/>
  </head>
  <body>
    <article>
      <h1>Binlerce kaçak telefon aksesuarı ele geçirildi</h1>
      <h2>İstanbul'da düzenlenen operasyonda , 72 bin 800 tane cep telefonu batarya ve şarj aleti ve oyun konsolları ele geçirildi.</h2>
      <address><time datetime="2019-12-09T08:25:47+00:00">09 Dec 2019, 08:25</time> by <a rel="author">İHA</a></address>
      <p><a href="https://www.cnnturk.com/haberleri/istanbul">İstanbul</a> Emniyet Müdürlüğü’ne bağlı Kaçakçılık Suçlarıyla Mücadele Şube Müdürlüğü ekipleri, kaçakçılığının önlenmesine yönelik yapılan çalışmalar kapsamında; 17 Kasım’da Dubai’den İstanbul’a gelen Hasan G.(37), <a href="https://www.cnnturk.com/haberleri/ramazan">Ramazan</a> H.(41) ve Osman Vecdi G.(60) adlı şüphelileri İstanbul Yeni Havalimanı'ndan itibaren takibe aldı. Şüphelilerin gümrük sahasında herhangi bir beyanda bulunmaması üzerine yapılan kontrollerde bin 127 adet PS4 oyun konsolu, oyun CD’si ve fotoğraf makinesi ele geçirildi. Şüphelilerin ifadelerinden yola çıkan polis, operasyonu genişletti.</p>
      <p>
        <b>SERBEST BIRAKILDILAR</b>
      </p>
      <p>Çalışmaların devamında uzakdoğu ülkelerinden gümrük kaçağı olarak yurda sokulan ve uygunluk belgeleri bulunmayan, cep telefonlarında <a href="https://www.cnnturk.com/haberleri/patlama">patlama</a> ve mekanik arızalara yol açan batarya ve şarj aletlerin <a href="https://www.cnnturk.com/haberleri/zeytinburnu">Zeytinburnu</a>’ndaki bir adreste depolandığı istihbaratı alındı. Bu depoyu yakın takibe alan emniyet ekipleri, kamyonet tipi araçlarla depoya nakil yapıldığını ve kolilerin kargolanarak ambar merkezi üzerinden ülke geneline dağıtımının yapıldığını tespit etti. 29 Kasım’da depoya yapılan operasyonda Hüseyin S.(38) isimli şüpheli yakalanarak gözaltına alındı. Depoda yapılan aramalarda piyasa değeri 700 bin TL olan 72 bin 800 tane cep telefonu batarya ve şarj aleti ele geçirildi.</p>
      <p>Yapılan operasyonlarda gözaltına alınan şüpheliler, emniyetteki işlemlerinin ardından haklarında “5607 Sayılı Kanuna Muhalefet” suçundan işlem yapılarak savcılık talimatıyla serbest bırakıldı.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/baskentte-joker-operasyonu"/>
        <a href="https://www.cnnturk.com/turkiye/veliler-ozel-okulu-istanbul-milli-egitim-mudurlugune-sikayet-etti"/>
        <a href="https://www.cnnturk.com/turkiye/timsahlarin-derin-sularda-nefes-kesen-egitimi"/>
      </related>
    </article>
  </body>
</html>