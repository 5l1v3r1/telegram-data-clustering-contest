<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/kaunas/nusikaltimai-ir-nelaimes/autobuso-ir-troleibuso-avarija-paralyziavo-eisma-miesto-centre-943204"/>
    <meta property="og:site_name" content="Kauno diena"/>
    <meta property="article:published_time" content="2019-12-09T08:26:00+00:00"/>
    <meta property="og:title" content="Autobuso ir troleibuso avarija paralyžiavo eismą miesto centre"/>
    <meta property="og:description" content="Ankstų pirmadienio rytą skubantiems į darbus teko apsišarvuoti kantrybe. Dėl eismo nelaimės Nemuno gatvėje susiformavo didžiulės spūstys aplinkinėse gatvėse."/>
  </head>
  <body>
    <article>
      <h1>Autobuso ir troleibuso avarija paralyžiavo eismą miesto centre</h1>
      <address><time datetime="2019-12-09T08:26:00+00:00">09 Dec 2019, 08:26</time> by <a rel="author">Kauno.diena.lt inf.</a></address>
      <p>
        <b>Ankstų pirmadienio rytą skubantiems į darbus teko apsišarvuoti kantrybe. Dėl eismo nelaimės Nemuno gatvėje susiformavo didžiulės spūstys aplinkinėse gatvėse.</b>
      </p>
      <p>Kauno policijos budėtojas portalui kauno.diena.lt patvirtino, kad pranešimas apie eismo nelaimę Nemuno gatvėje gautas 7.34 val.</p>
      <p>Kaip teigiama, ties 47 numeriu pažymėtu namu susidūrė miesto viešojo transporto autobusas ir troleibusas.</p>
      <p>Smūgio būta nestipraus, todėl pareigūnų pagalbos nereikėjo, vairuotojai vietoje užpildė eismo įvykio deklaraciją.</p>
      <p>Pasak pareigūnų, per avariją žmonės nenukentėjo.</p>
      <p>Vairuotojai portalą kauno.diena.lt informavo, kad dėl įvykusio eismo įvykio nusidriekė didžiulės spūstys. Jos fiksuotos visoje Kęstučio g., Nemuno g., taip pat Birštono g. važiuojant kryptimi link Kauno pilies.</p>
      <p>Automobilių srautai pradėjo skirstytis tik po valandos – apie 8.30 val.</p>
    </article>
  </body>
</html>