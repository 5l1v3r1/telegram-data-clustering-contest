<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/12/09/ferenc_papa_a_josagnak_nem_kell_reklam/"/>
    <meta property="og:site_name" content="Index.hu"/>
    <meta property="article:published_time" content="2019-12-09T08:24:07+00:00"/>
    <meta property="og:title" content="Ferenc pápa: A jóságnak nem kell reklám"/>
    <meta property="og:description" content="Mindeközben - Szűz Mária szolgálattételéről és az irgalmasságról beszélt Ferenc pápa advent második vasárnapján, amikor a pápai lakosz..."/>
  </head>
  <body>
    <article>
      <h1>Ferenc pápa: A jóságnak nem kell reklám</h1>
      <address><time datetime="2019-12-09T08:24:07+00:00">09 Dec 2019, 08:24</time> by <a rel="author" href="https://index.hu/szerzo/kovacs_david" target="_blank">Kovács Dávid</a></address>
      <p>Szűz Mária szolgálattételéről és az irgalmasságról beszélt Ferenc pápa advent második vasárnapján, amikor a pápai lakosztály Szent Péter térre néző ablakából mondott beszédet.</p>
      <figure>
        <img src="https://kep.cdn.indexvas.hu/1/0/3068/30687/306870/30687053_5b20eb799d3440837844a1dd97164ef4_wm.jpg"/>
        <figcaption>Ferenc pápa<cite>Fotó: Lisa Maree Williams / Getty Images Hungary</cite></figcaption>
      </figure>
      <p>Az MTI híre szerint elmondta: mások segítését „kiabálás és hivalkodás, reklám nélkül” kell végezni, mivel a „szeretetnek és az irgalmasságnak nincsen szüksége arra, hogy trófeaként mutassák fel”.</p>
      <p>A pápa beszélt a normandiai négyek, Franciaország, Németország, Oroszország, Ukrajna hétfői párizsi találkozójáról is, és a „Kelet-Ukrajnát érintő fájdalmas konfliktus” megoldását sürgette. Hozzátette: erős imával kíséri a találkozót annak érdekében, hogy a politikai párbeszéd békét és igazságot teremtsen a térségben.</p>
    </article>
  </body>
</html>