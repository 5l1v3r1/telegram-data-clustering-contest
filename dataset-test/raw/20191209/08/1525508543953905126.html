<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792957/%DA%A9%D9%88%D9%84%D8%A7%DA%A9-%D8%A8%D8%B1%D8%AE%DB%8C-%D8%A7%D8%B2-%D8%AC%D8%A7%D8%AF%D9%87-%D9%87%D8%A7%DB%8C-%D8%B2%D9%86%D8%AC%D8%A7%D9%86-%D8%B1%D8%A7-%D9%81%D8%B1%D8%A7-%DA%AF%D8%B1%D9%81%D8%AA%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:23:03+00:00"/>
    <meta property="og:title" content="مسئول مرکز مدیریت راه‌های استان زنجان: کولاک برخی از جاده های زنجان را فرا گرفته است"/>
    <meta property="og:description" content="زنجان-مسئول مرکز مدیریت راه‌های استان زنجان، از وقوع کولاک در برخی از جاده های استان زنجان خبر داد."/>
  </head>
  <body>
    <article>
      <h1>مسئول مرکز مدیریت راه‌های استان زنجان: کولاک برخی از جاده های زنجان را فرا گرفته است</h1>
      <address>
        <time datetime="2019-12-09T08:23:03+00:00">09 Dec 2019, 08:23</time>
      </address>
      <p>محمد محمدی در گفتگو با <a href="https://www.mehrnews.com/">خبرنگار مهر</a> به وضعیت تردد در جاده های استان زنجان اشاره کرد و گفت: در حال حاضر مه‌ غلیظ و کولاک  در محور زنجان به طارم، گردنه ذاکر ، زنجان  به تهم و چورزق و زنجان به دندی حاکم است. </p>
      <p>وی اظهار کرد: رانندگان برای تردد در گردنه‌های کوهستانی  تجهیزات زمستانی و زنجیر چرخ به همراه داشته باشند. </p>
      <p>رئیس مرکز مدیریت راه‌های اداره‌کل راهداری و حمل و نقل جاده‌ای استان زنجان ، گفت: در طرح زمستانی ۵۰۰ راهدار در ۳۰ گردنه کوهستانی و صعب‌العبور این استان به‌طور شبانه‌روزی به مسافران و رانندگان عبوری از مسیرهای ارتباطی استان خدمات ارائه می‌دهند.</p>
      <p>محمدی ابراز کرد: کسانی که قصد سفر دارند برای اطلاع از وضعیت جاده‌های این استان و کشور با سامانه ۱۴۱، سایت www.۱۴۱.ir و نرم‌افزار موبایلی ۱۴۱ ارتباط برقرار کنند و یا با سامانه ۱۸۱۶ تماس بگیرند تا بتوانند سفر خود را مدیریت و برنامه‌ریزی کنند.</p>
    </article>
  </body>
</html>