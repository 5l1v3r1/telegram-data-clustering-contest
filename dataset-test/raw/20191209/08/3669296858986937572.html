<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/matt-projesine-hibe-destegi-1459219"/>
    <meta property="og:site_name" content="CNN Türk"/>
    <meta property="article:published_time" content="2019-12-09T08:10:58+00:00"/>
    <meta property="og:title" content="MATT projesine hibe desteği"/>
    <meta property="og:description" content="MATT projesine hibe desteği"/>
  </head>
  <body>
    <article>
      <h1>MATT projesine hibe desteği</h1>
      <address>
        <time datetime="2019-12-09T08:10:58+00:00">09 Dec 2019, 08:10</time>
      </address>
      <p> </p>
      <p>Erol AKKIR/<a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - AKDENİZ Üniversitesi <a href="https://www.cnnturk.com/haberleri/egitim">Eğitim</a> Fakültesi koordinatörlüğünde başvurusu yapılan Avrupa'da Öğretmen Eğitimini Haritalandırma (Mapping Teacher Training in Europe/MATT) Projesi, <a href="https://www.cnnturk.com/haberleri/turkiye">Türkiye</a> Ulusal Ajansı'ndan hibe almaya hak kazandı.</p>
      <p><a href="https://www.cnnturk.com/haberleri/2019">2019</a> yılında Avrupa Birliği Erasmus+ Yükseköğretim Alanında Stratejik Ortaklıklar Projeleri kapsamında 111 proje başvurusundan 15 proje teklifi Türkiye Ulusal Ajansı tarafından hibe desteği almaya hak kazanmış olup Akdeniz Üniversitesi'nin hazırladığı MATT Projesi de hibe desteği alan projeler arasına girmeyi başardı.</p>
      <p>1 Eylül 2019- 31 Ağustos 2021 tarihleri arasında yürütülecek olan MATT projesi, 4 <a href="https://www.cnnturk.com/haberleri/universite">üniversite</a> ve 2 eğitim-araştırma kurumu olmak üzere 6 ortaktan oluşuyor. MATT, Avrupa'da 25 ülkede yükseköğretim kurumlarında anadil öğretmenlerinin seçim sürecinin, bu öğretmenlere verilen lisans programlarının, göçmenlere ve çok dilli sınıflarda anadil öğretim yöntemlerinin haritalandırılmasını amaçlayan bir ortaklık. Proje, anadil öğretmenlerinin kullandığı yenilikçi öğretim teknolojileri ve bunların sınıf yönetimi, öğrenci-öğretmen ilişkisi ve mobil öğrenmede <a href="https://www.cnnturk.com/haberleri/nasil">nasıl</a> kullanılabileceğini değerlendirmeyi amaçlıyor.</p>
      <p>Proje kapsamında düzenlenecek 5 eğitime, Akdeniz Üniversitesi, Norveç <a href="https://www.cnnturk.com/haberleri/bilim">Bilim</a> ve <a href="https://www.cnnturk.com/haberleri/teknoloji">Teknoloji</a> Üniversitesi (Norveç), Verona Üniversitesi (İtalya), WSBINOZ Üniversitesi (Polonya), ve MAERA (<a href="https://www.cnnturk.com/haberleri/portekiz">Portekiz</a>) 4 farklı üniversite ve 2 Eğitim-Araştırma Merkezinden toplam 110 akademik personelin katılımı planlanıyor. Proje sürecinde 5 eğitim ve 1 uluslararası konferans düzenlenecek. Projenin ilk koordinasyon toplantısı Ocak ayında Antalya'da gerçekleştirilecek.</p>
      <p>Akdeniz Üniversitesi Eğitim Fakültesi'nin öncelikleri arasında öğretmen yetiştirmede niteliğin artırılmasının olduğunu ifade eden AÜ Eğitim Fakültesi Dekanı Prof. Dr. Mehmet Canbulat, projenin Eğitim Fakültesi öğrencilerine ve öğretim elemanlarına önemli katkı sağlayacağını söyledi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/istanbul/merkez/engel-tanimayan-sporcu-madalyasini-4-yasindaki-kizina-hediye-etti-1459221"/>
        <a href="https://www.cnnturk.com/yerel-haberler/ankara/merkez/veteriner-hekimlerin-sorunlari-tbmmde-1459220"/>
        <a href="https://www.cnnturk.com/yerel-haberler/bursa/merkez/tavuk-alma-eglencesindeki-cinayete-muebbet-istemi-1459201"/>
      </related>
    </article>
  </body>
</html>