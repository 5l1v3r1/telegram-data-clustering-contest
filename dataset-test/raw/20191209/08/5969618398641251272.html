<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Panathinaikos/panathhnaikos-xanei-duo-apo-ta-epomena-tessera-mats-o-gioxanson.5653271.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T08:40:00+00:00"/>
    <meta property="og:title" content="Παναθηναϊκός: Χάνει δύο από τα επόμενα τέσσερα ματς ο Γιόχανσον"/>
    <meta property="og:description" content="Ο Ματίας Γιόχανσον συμπλήρωσε επτά κάρτες και πρέπει να λείψει σε δύο από τα επόμενα τέσσερα ματς με τα τρία εξ αυτών να είναι κόντρα σε ΟΦΗ, Άρη και Ολυμπιακό."/>
  </head>
  <body>
    <article>
      <h1>Παναθηναϊκός: Χάνει δύο από τα επόμενα τέσσερα ματς ο Γιόχανσον</h1>
      <h2>Ο Ματίας Γιόχανσον συμπλήρωσε επτά κάρτες και πρέπει να λείψει σε δύο από τα επόμενα τέσσερα ματς με τα τρία εξ αυτών να είναι κόντρα σε ΟΦΗ, Άρη και Ολυμπιακό.</h2>
      <address><time datetime="2019-12-09T08:40:00+00:00">09 Dec 2019, 08:40</time> by <a rel="author">Πέτρος Παπαμακάριος</a></address>
      <p>Πλέον μετά από κάθε ματς του <a href="https://www.sport24.gr/football/omades/Panathinaikos/">Παναθηναϊκού</a> γεννάται και ένα νέο πρόβλημα για το τριφύλλι και έχει να κάνει με τις κίτρινες κάρτες που δέχονται οι πράσινοι και συμπληρώνουν τιμωρίες, άλλος για απουσία μιας αγωνιστικής, άλλος για δύο.</p>
      <p>Τελευταίος στη σχετική λίστα ο Γιόχανσον ο οποίος αντίκρισε την κίτρινη κάρτα του Μανούχου στο ματς με το <a href="https://www.sport24.gr/football/omades/volos/">Βόλο</a> και πλέον έφτασε στις επτά.</p>
      <p>Κάτι το οποίο σημαίνει πως θα πρέπει να χάσει δύο από τα επόμενα τέσσερα ματς του Παναθηναϊκού εκ των οποίων τα τρία είναι αρκετά σημαντικά.</p>
      <p>Συγκεκριμένα η επόμενη τετράδα αγώνων του τριφυλλιού είναι κόντρα σε <a href="https://www.sport24.gr/football/omades/Lamia/">Λαμία</a> (εντός), <a href="https://www.sport24.gr/football/omades/Ofi/">ΟΦΗ</a> (εκτός), <a href="https://www.sport24.gr/football/omades/Aris/">Άρη</a> (εντός), <a href="https://www.sport24.gr/football/omades/Olympiakos/">Ολυμπιακό</a> (εκτός). Κάτι το οποίο σημαίνει πως ο Δώνης έχει να λύσει ένα δύσκολο γρίφο σκεπτόμενος βέβαια και τις απουσίες που ήδη έχει να αντιμετωπίσει από προηγούμενα παιχνίδια.</p>
      <h3>ΕΞΕΤΙΣΑΝ ΚΟΥΡΜΠΕΛΗΣ, ΠΟΥΓΓΟΥΡΑΣ</h3>
      <p>Το μόνο ευχάριστο από το ματς με το Βόλο είναι πως εξέτισαν την τιμωρία τους και είναι πλέον διαθέσιμοι οι Πούγγουρας και Κουρμπέλης που είχαν από τέσσερις κίτρινες κάρτες και έπρεπε να χάσουν ένα παιχνίδι.</p>
    </article>
  </body>
</html>