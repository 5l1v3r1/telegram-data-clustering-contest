<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907127/bizot-ik-zag-lijstjes-met-namen-erop-dat-ik-denk-wat-doe-k-daartussen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T08:13:00+00:00"/>
    <meta property="og:title" content="'Je moest eens weten hoeveel lijstjes ik al gezien heb. Wat doe ík daartussen?'"/>
    <meta property="og:description" content="AZ-doelman Marco Bizot heeft zaterdagavond nog maar eens een clean sheet toegevoegd aan zijn toch al indrukwekkende statistieken. De 28-jarige sluitpost uit Hoorn hoefde tegen PEC Zwolle voor de 21ste keer in dit kalenderjaar geen doelpunten te incasseren. De laatste Eredivisie-doelman die dat voor elkaar kreeg, was Ed de Goey in 1991. Recordhouder Heinz Stuy is niet meer in te halen voor Bizot, die Piet Schrijvers nog wél kan passeren als hij de nul houdt tegen Ajax en Sparta. De reservedoelman van Oranje kent zijn klassiekers. &quot;Je moest eens weten hoeveel lijstjes ik onder mijn neus geschoven kreeg. Met namen erop dat ik denk: wat doe ík daartussen?&quot;, liet hij na de 0-3 zege op PEC weten aan De Telegraaf. AZ gaat voor resultaat ondanks topper tegen Ajax: 'Niet voor sier naar Manchester' 'Lekker dat Ajax had verloren, maar het voelt heel dubbel om dat mooi te vinden'"/>
  </head>
  <body>
    <article>
      <h1>'Je moest eens weten hoeveel lijstjes ik al gezien heb. Wat doe ík daartussen?'</h1>
      <address>
        <time datetime="2019-12-09T08:13:00+00:00">09 Dec 2019, 08:13</time>
      </address>
      <p>
        <b>AZ-doelman Marco Bizot heeft zaterdagavond nog maar eens een clean sheet toegevoegd aan zijn toch al indrukwekkende statistieken. De 28-jarige sluitpost uit Hoorn hoefde tegen PEC Zwolle voor de 21ste keer in dit kalenderjaar geen doelpunten te incasseren.</b>
      </p>
      <p>De laatste Eredivisie-doelman die dat voor elkaar kreeg, was Ed de Goey in 1991. Recordhouder Heinz Stuy is niet meer in te halen voor Bizot, die Piet Schrijvers nog wél kan passeren als hij de nul houdt tegen Ajax en Sparta. De reservedoelman van Oranje kent zijn klassiekers. "Je moest eens weten hoeveel lijstjes ik onder mijn neus geschoven kreeg. Met namen erop dat ik denk: wat doe ík daartussen?", liet hij na de 0-3 zege op PEC weten aan <i>De Telegraaf</i>.</p>
      <p>Inclusief Europa League- en KNVB Beker-wedstrijden staat Bizot zelfs op 29 (!) clean sheets in 2019, evenveel als Edwin van der Sar in het 'Champions League-jaar' 1995. "Even bizar als bijzonder", aldus de Noord-Hollander, die echter in eerste instantie denkt aan het teambelang. "Het is lekker om de nul te houden, maar het is nog véél lekkerder om te winnen. Dáár is het ons vooral om te doen."</p>
      <figure>
        <iframe data-src="https://twitter.com/GracenoteNL/status/1203432711198855168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/906996/bizot-heeft-vertrouwen-in-duel-met-ajax-we-treffen-ze-op-een-goed-moment-.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/907122/-lekker-dat-ajax-had-verloren-maar-het-voelt-heel-dubbel-om-dat-mooi-te-vinden-.html?campname=highlighted-content&amp;camplink=onderaan"/>
      </related>
    </article>
  </body>
</html>