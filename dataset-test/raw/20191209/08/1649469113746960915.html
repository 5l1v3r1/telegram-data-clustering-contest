<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/gyvenimas/lapkriti-migracija-i-lietuva-ir-is-jos-buvo-vangesne-atvykusiuju-buvo-daugiau/"/>
    <meta property="og:site_name" content="Made in vilnius"/>
    <meta property="article:published_time" content="2019-12-09T08:05:22+00:00"/>
    <meta property="og:title" content="Lapkritį migracija į Lietuvą ir iš jos buvo vangesnė, atvykusiųjų buvo daugiau"/>
    <meta property="og:description" content="Lapkritį tarptautinė migracija Lietuvoje buvo lėtesnė nei kelis ankstesnius mėnesius: atvyko ir išvyko mažiau žmonių. Atvykusiųjų skaičius lieka didesnis nei išvykusiųjų, rodo išankstiniai Statistikos departamento duomenys. Lapkritį į Lietuvą atvyko 3780 žmonių, daugiau kaip pusė jų – 1986 – grįžę Lietuvos piliečiai.  Iš šalies lapkritį išvyko 3057 žmonės, 2176 iš jų – piliečiai. Atvykusiųjų skaičius išvykusiųjų viršijo 723..."/>
  </head>
  <body>
    <article>
      <h1>Lapkritį migracija į Lietuvą ir iš jos buvo vangesnė, atvykusiųjų buvo daugiau</h1>
      <address><time datetime="2019-12-09T08:05:22+00:00">09 Dec 2019, 08:05</time> by <a rel="author">BNS</a></address>
      <p>Lapkritį tarptautinė migracija Lietuvoje buvo lėtesnė nei kelis ankstesnius mėnesius: atvyko ir išvyko mažiau žmonių. Atvykusiųjų skaičius lieka didesnis nei išvykusiųjų, rodo išankstiniai Statistikos departamento duomenys.</p>
      <p>Lapkritį į Lietuvą atvyko 3780 žmonių, daugiau kaip pusė jų – 1986 – grįžę Lietuvos piliečiai.</p>
      <p>Iš šalies lapkritį išvyko 3057 žmonės, 2176 iš jų – piliečiai.</p>
      <p>Atvykusiųjų skaičius išvykusiųjų viršijo 723 asmenimis.</p>
      <p>Lapkričio imigrantų skaičius – mažiausias nuo kovo: nuo balandžio jis visais mėnesiais viršijo 4 tūkst. žmonių.</p>
      <p>Išvykstančiųjų skaičius taip pat mažiausias nuo balandžio mėnesio.</p>
      <p>Nuo metų pradžios į Lietuvą imigravo 45 tūkst. 514 žmonių: 18 tūkst. 810 arba 1,7 karto daugiau nei pernai per tą patį laikotarpį. 59,3 proc. imigrantų – sugrįžę Lietuvos piliečiai.</p>
      <p>Išvyko 37 tūkst. 474 asmenys, 7151 arba 23,6 proc. daugiau nei pernai. 83,2 proc. išvykusiųjų – Lietuvos piliečiai.</p>
      <p>Iš viso iki lapkričio pabaigos į Lietuvą imigravo 8040 žmonių daugiau nei išvyko. Pernai emigrantų skaičius lenkė imigrantų 3619 žmonių.</p>
      <p>
        <i>Autorius: Austėja Masiokaitė-Liubinienė</i>
      </p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>6 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/gyvenimas/4-patarimai-kaip-saugiai-vazineti-dviraciu-ziema/"/>
        <a href="https://madeinvilnius.lt/naujienos/gyvenimas/vilniaus-apskrityje-vykstantis-unikalus-projektas-odontologas-i-namus-pasiteisino-su-kaupu/"/>
        <a href="https://madeinvilnius.lt/naujienos/gyvenimas/mo-nominuotas-europos-metu-muziejaus-2020-apdovanojimui/"/>
        <a href="https://madeinvilnius.lt/naujienos/gyvenimas/neklasikines-muzikos-atlikejai-nuogastauja-kad-nacionaline-koncertu-sale-jiems-netiks/"/>
        <a href="https://madeinvilnius.lt/naujienos/gyvenimas/negelbsti-net-kaledos-lietuvos-gyventojai-labiausiai-nemegsta-ziemos/"/>
        <a href="https://madeinvilnius.lt/naujienos/gyvenimas/pritaria-siulymui-uzdrausti-vienkartinius-plastikinius-gaminius-nuo-maiseliu-iki-ausu-krapstuku/"/>
      </related>
    </article>
  </body>
</html>