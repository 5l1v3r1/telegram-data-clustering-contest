<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/gavleborg/tva-lastbilar-i-krock-pa-vag-83-utanfor-jarvso-raddningstjanst-larmad"/>
    <meta property="og:site_name" content="SVT Nyheter"/>
    <meta property="article:published_time" content="2019-12-09T08:31:13+00:00"/>
    <meta property="og:title" content="Två lastbilar krockade söder om Gävle – ”Väldigt halt på platsen”"/>
    <meta property="og:description" content="Totalt fyra lastbilar var inblandade i olyckor under måndagsmorgonen. Strax söder om Gävle hamnade två lastbilar i diket och strax söder om Järvsö kanade en grusbil in på riksväg 83. Ingen person ska ha skadats allvarligt.."/>
  </head>
  <body>
    <article>
      <h1>Två lastbilar krockade söder om Gävle – ”Väldigt halt på platsen”</h1>
      <address><time datetime="2019-12-09T08:31:13+00:00">09 Dec 2019, 08:31</time> by <a rel="author">David Rydell</a></address>
      <p>
        <b>Totalt fyra lastbilar var inblandade i olyckor under måndagsmorgonen. Strax söder om Gävle hamnade två lastbilar i diket och strax söder om Järvsö kanade en grusbil in på riksväg 83. Ingen person ska ha skadats allvarligt..</b>
      </p>
      <p>Det blev en intensiv måndagsförmiddag för räddningstjänsterna i Gävleborg. Strax efter 09.30 larmades man till två olika trafikolyckor där totalt fyra lastbilar var inblandade.</p>
      <p>På väg 509, strax söder om Gävle, möttes och krockade två lastbilar under färd och kanade ned i diket.</p>
      <p>– Det är väldigt halt på platsen. Två lastbilar har kommit åt varandra medan de körde och båda hamnade i diket. Skadeläget är oklart, men jag kan tänka mig att chaufförerna är lite chockade och de vårdas just nu av ambulanspersonal, sa Anders Bergström, inre befäl vid Gästrike räddningstjänst, vid 10-tiden.</p>
      <h3>Grusbil kanade in på riksväg</h3>
      <p>Strax före olyckan i Gävle larmades Ljusdals räddningstjänst till riksväg 83, söder om Järvsö, där två lastbilar kolliderat.</p>
      <p>– Det är en grusbil som kört på en sidoväg men inte fått stopp på bilen och kanat ut på riksvägen. Där har det skett en kollision med en långtradare, sa Olle Björk, insatsledare på plats, strax efter olyckan.</p>
      <p>Enligt uppgifter från räddningstjänsten ska ingen av chaufförerna skadats allvarligt.</p>
      <p>– En person som var inblandad i olyckan skjutsades av en privatperson till hälsocentralen i Järvsö. Men skadeläget är oklart, säger Olle Björk.</p>
    </article>
  </body>
</html>