<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/420588"/>
    <meta property="og:site_name" content="ערוץ 7"/>
    <meta property="article:published_time" content="2019-12-09T08:14:00+00:00"/>
    <meta property="og:title" content="ניפוח נתוני גיוס החרדים: ההנחיות הגיעו מלמעלה"/>
    <meta property="og:description" content="קצין לשעבר באכ&quot;א שהיה מעורב בהכנת נתוני גיוס החרדים שנופחו: &quot;ההנחיות הגיעו מהדרגים הגבוהים. ידעתי על לפחות תא&quot;ל שהיה מעורב&quot;."/>
  </head>
  <body>
    <article>
      <h1>ניפוח נתוני גיוס החרדים: ההנחיות הגיעו מלמעלה</h1>
      <address><time datetime="2019-12-09T08:14:00+00:00">09 Dec 2019, 08:14</time> by <a rel="author">ערוץ 7</a></address>
      <p>סערת ניפוח נתוני גיוס החרדים. קצין באגף כח אדם שהיה מעורב בהכנת נתוני גיוס הצעירים החרדים והבנות הדתיות טוען שההנחיה לנפח את הנתונים הגיעה מדרגים בכירים.</p>
      <p>על פי הדיווח הבוקר (שני) בגלי צה"ל אמר הקצין, "ההנחיות הגיעו מהדרגים הגבוהים. אני ידעתי על לפחות תת אלוף שהיה מעורב".</p>
      <p>ההתבטאות מגיעה בעקבות הפרסום בשבוע שעבר בחדשות 'כאן' כי בצה"ל נחשף לאחרונה ניפוח מכוון של נתוני הגיוס של צעירים חרדים לצה"ל.</p>
      <p>על פי הדיווח בחלק מהשנים הנתונים כמעט הוכפלו, ובשנים אחרות "צמח" המספר בעשרות אחוזים מעבר לנתון האמתי.</p>
      <p>בהמשך פורסם כי גם באיסוף הנתונים אודות גיוס בנות דתיות לצה"ל, בהם התהדר צה"ל בשנים האחרונות, היו אי סדרים משמעותיים.</p>
      <p>מדובר צה"ל נמסר בתגובה לדיווח בגלי צה"ל: "מפקדי צה"ל מקפידים על דיוק באיסוף ובפרסום נתונים, כך פעלו בעבר וכך יפעלו בעתיד".</p>
    </article>
  </body>
</html>