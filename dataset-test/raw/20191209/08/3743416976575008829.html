<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ma.hu/eletmod.hu/338179/Harom_ev_utan_kijohet_a_korhazbol_a_V_Moto_Rock_sztarja"/>
    <meta property="og:site_name" content="www.ma.hu"/>
    <meta property="article:published_time" content="2019-12-09T08:29:00+00:00"/>
    <meta property="og:title" content="Három év után kijöhet a kórházból a V' Moto Rock sztárja"/>
    <meta property="og:description" content="Az Erkel Ferenc-díjas zenész két életmentő és egy koponyakorrekciós műtéten esett át. Néhány hónapja sokat javult a zenész állapota, élettársa a Blikknek arról beszélt, hogy csodával határosnak tartja azt a módszert, amelynek köszönhetően Lerch István újra talpra állt és képes járni.Pásztor Gabriella gyógytornász kilenc éve dolgozik Angliában, ott tanulta meg az ARNI (funkcionális rehabilitáció)-kezelést, amelyet hazánkban már ARNI senior instructorként is meghonosított. Ez napi többórás edzéseket jelent, amely során a családtagok segítségével tanítják újra az agyvérzéses betegeket, akik idővel önálló életre lehetnek képesek. &quot;Nyolc kilót hízott izomra, majd néhány hete megtette az első lépést is. Még kell neki egy bot és némi segítség, főleg a biztonságérzete miatt kísérjük, mert sokszor a végkimerülésig jár. Az első lépéstől vasakarattal és koncentrációval küzd. A folyosó végén álló hibiszkusz volt a cél, öt kórterem előtt elhaladva jutottunk el a virágig&quot; - mesélte a lapnak Enikő, a párja, aki panzióban lakott…"/>
  </head>
  <body>
    <article>
      <h1>Három év után kijöhet a kórházból a V' Moto Rock sztárja</h1>
      <h2>Lerch István, a V' Moto Rock billentyűse csaknem három éve kapott agyvérzést. Sokáig az is kérdéses volt, életbnen marad-e a most 66 éves muzsikus.</h2>
      <address><time datetime="2019-12-09T08:29:00+00:00">09 Dec 2019, 08:29</time> by <a rel="author" href="http://www.ma.hu/tart/index" target="_blank">ma.hu</a></address>
      <p>Az Erkel Ferenc-díjas zenész két életmentő és egy koponyakorrekciós műtéten esett át. Néhány hónapja sokat javult a zenész állapota, élettársa a Blikknek arról beszélt, hogy csodával határosnak tartja azt a módszert, amelynek köszönhetően Lerch István újra talpra állt és képes járni.<br/><br/>Pásztor Gabriella gyógytornász kilenc éve dolgozik Angliában, ott tanulta meg az ARNI (funkcionális rehabilitáció)-kezelést, amelyet hazánkban már ARNI senior instructorként is meghonosított. Ez napi többórás edzéseket jelent, amely során a családtagok segítségével tanítják újra az agyvérzéses betegeket, akik idővel önálló életre lehetnek képesek.<br/><br/>"Nyolc kilót hízott izomra, majd néhány hete megtette az első lépést is. Még kell neki egy bot és némi segítség, főleg a biztonságérzete miatt kísérjük, mert sokszor a végkimerülésig jár. Az első lépéstől vasakarattal és koncentrációval küzd. A folyosó végén álló hibiszkusz volt a cél, öt kórterem előtt elhaladva jutottunk el a virágig" - mesélte a lapnak Enikő, a párja, aki panzióban lakott, hogy a közelében legyen, amíg Mátészalkán kezelték Lerch Istvánt.</p>
    </article>
  </body>
</html>