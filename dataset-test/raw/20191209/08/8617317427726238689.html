<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/automotive/welke-kia-ceed-past-bij-jou"/>
    <meta property="og:site_name" content="DutchCowboys"/>
    <meta property="article:published_time" content="2019-12-09T08:15:00+00:00"/>
    <meta property="og:title" content="​Welke Kia Ceed past bij jou?"/>
    <meta property="og:description" content="Sinds 2007 is de Kia cee’d in ons land verkrijgbaar. 12 jaar later is de Ceed-familie flink uitgebreid. Welke Kia Ceed past bij jou?"/>
  </head>
  <body>
    <article>
      <h1>​Welke Kia Ceed past bij jou?</h1>
      <address><time datetime="2019-12-09T08:15:00+00:00">09 Dec 2019, 08:15</time> by <a rel="author">Redactie Dutchcowboys</a></address>
      <p>Sinds 2007 is de Kia cee’d in ons land verkrijgbaar. Twaalf jaar later is de Ceed-familie flink uitgebreid. Het uiterlijk is nog steeds sportief en de verschillende modellen bieden voldoende keus voor iedere consument. Van een urban crossover tot de ruime Shooting brake, de Kia Ceed komt inmiddels in verschillende uitvoeringen. Wij vertellen je graag welke modellen er nu op de markt zijn.</p>
      <p>Ceed staat trouwens voor ‘Community Europe, European Design’, omdat deze speciaal voor de Europese markt is ontwikkeld. Met deze informatie in het achterhoofd vergelijken we de verschillende modellen.</p>
      <h3>Kia Ceed</h3>
      <p>De <a href="https://www.kia.com/nl/modellen/ceed/ceed-experience/%23/offer/hatchback/market">Kia Ceed</a> is het eerste model van de Zuid-Koreaanse fabrikant dat in Europa op de markt kwam. Deze compacte auto sloeg aan bij een groot publiek en de nieuwste Ceed is inmiddels een zeer complete en compacte hatchback. Het instapmodel (de ComfortLine) heeft een 1.0 driecilinder en 120 pk en komt met veel standaard opties. Je kunt kiezen uit drie motoren: twee turbobenzines en een diesel. De sterkste benzinemotor is de viercilinder 1.4 T-GDI en levert 140 pk. Het stuur en de stoelen zijn uitgebreid verstelbaar en hebben een lange zitting. Ideaal voor onze Europese langere benen.</p>
      <p>De Kia Ceed is voor veel consumenten een perfecte auto en leent zich door zijn compacte formaat ook goed voor ritjes en parkeren in de stad. Overigens komt de Ceed met een behoorlijk grote kofferbak van 395 liter. Je kunt er dus ook prima mee op vakantie.</p>
      <h3>Kia Ceed Sportswagon (SW)</h3>
      <p>De <a href="https://www.kia.com/nl/modellen/ceed-sportswagon/ontdekken/">Kia Ceed SW</a> is 29 cm groter dan zijn kleinere ‘hatchback-broertje’. Het rijgedrag is vergelijkbaar en de SW komt met dezelfde fijne standaardopties als de Ceed hatchback. Achterin zit je ruim, wat deze uitvoering heel geschikt maakt als gezinsauto. De bagageruimte meet maar liefst 625 liter (de grootste in zijn klasse), dus in deze auto neem je gemakkelijk veel spullen mee. Het instapmodel (ComfortLine) komt met een 1.0 T-GDi benzinemotor.</p>
      <p>Zoals we van Kia gewend zijn, wordt de auto geleverd met behoorlijk wat standaard luxe-opties. De ComfortLine heeft standaard 6 airbags, stereo, 8”audio display met USB, centrale deurvergrendeling, bluetooth, elektrische ramen voor een achter en cruise control. Maar ook veiligheidssystemen zoals autonome noodremassistentie, actieve rijbaanassistentie, vermoeidheidherkenning en grootlichtassistentie. De luxere uitvoeringen (DynamicLine, DynamicPlusLine) komen met onder andere parkeersensoren, 10,25”full map navigatiesysteem met UVO Connect, een achteruitrijcamera en climate control. Ga je voor de meest complete ExecutiveLine? Dan heeft je Ceed SW ook een glazen schuif/kanteldak, het nieuwe 12,3”digitaal interactief instrumentencluster, LED-koplampen, volledig lederen bekleding en zelfs achterbankverwarming.</p>
      <p>De Ceed SW is heel geschikt voor consumenten die op zoek zijn naar een complete auto met een sportief uiterlijk. Een stationswagon die ook prima dienst kan doen als gezinsauto en waarin je niet snel ruimte tekortkomt.</p>
      <figure>
        <img src="https://www.dutchcowboys.nl/uploads/images/kia-ceed-ceed-sw.jpeg"/>
      </figure>
      <h3>Kia ProCeed</h3>
      <p>De ProCeed is een relatief nieuw model en uitgevoerd als shooting brake. Geen idee waar we het over hebben? Een shooting brake herken je aan de doorlopende daklijn op basis van een auto die geen stationwagon is. Het zijn vaak luxe en sportieve auto’s en daar scharen we de ProCeed ook onder. De auto staat lager bij de grond dan de hatchback en is wat breder.</p>
      <p>Dan de motor. De ProCeed GT-Line komt in drie uitvoeringen. Twee benzinemotoren en een dieselmotor. Daarvan is de 1.6-liter T-GDi de krachtigste met een vermogen van 204 pk.</p>
      <p>Deze krachtige auto zien wij als het pittige broertje van de SW, met wat minder bagageruimte (594 liter). Voorin vind je sportieve kuipstoelen en dito stuurwiel.</p>
      <h3>Kia XCeed</h3>
      <p>De nieuwste telg uit de Ceed-familie staat pas een paar maanden in showroom en is misschien wel de meest opvallende. Deze urban crossover komt in verschillende kleuren, waaronder het geliefde ‘quantum yellow’. Het is een wat hoger model, waardoor je tijdens het rijden goed zicht hebt. De XCeed komt in 3 uitvoeringen. Standaard nog rijker uitgerust dan zijn familieleden met onder andere LED-koplampen en 10,25” full map navigatie voor en 18” lichtmetalen velgen.De meest luxe komt met onder andere lederen bekleding en een glazen schuif/ kanteldak. Ook de XCeed start met een 1.0 T-GDi met 120 pk en loopt op tot de 1.6 T-GDi met 204 pk.</p>
      <p>Het interieur van de XCeed komt grotendeels overeen met de andere Ceed-modellen. Nieuw is het UVO Connect-systeem. Dit biedt waardevolle informatie via het geïntegreerde touchscreen en de smartphone-app. Hiermee verruimen ze de mogelijkheden met online connectiviteit aanzienlijk. Verder geeft het ook een uitgebreid inzicht in de prestaties van de auto en de gemaakte ritten. Daarnaast kan het op afstand deuren openen en sluiten. Maar ook het besturen van je navigatie gebeurt middels de app. De meest luxe uitvoering (ExecutiveLine) komt met een JBL Premium Sound System en elektrische achterklep.</p>
      <p>De Urban Crossover heeft een bescheiden formaat. We noemen het dan ook niet voor niets een ‘urban’ model. Je zit in deze auto weliswaar iets lager dan in een SUV, maar de XCeed heeft nog steeds een grotere bodemvrijheid dan de gemiddelde hatchback.</p>
      <h3>Kia XCeed en Kia Ceed SW als Plug-in hybride</h3>
      <p>Twee van de vier modellen uit de Ceed-familie komen volgend op de markt als Plug-in hybride. De XCeed en Ceed SW hebben een actieradius van zo’n 60 kilometer wanneer ze geheel elektrisch rijden. Beide auto’s krijgen de techniek die ook gebruikt wordt in de Kia Niro Plug-in hybride, bestaande uit een 1.6 GDI-motor, een elektromotor van 44,5 kW, zestraps DCT-automaat en 8,9 kWh accupakket. In 2020 komen de Plug-in hybride versies op de Nederlandse markt.</p>
      <p>Zoals we van Kia gewend zijn, worden alle nieuwe auto’s afgeleverd met 7 jaar volledige fabrieksgarantie. Welk model past bij jou?</p>
      <figure>
        <iframe src="https://www.youtube.com/embed/HGekjRaQDYw" width="480" height="270" data-service="Youtube" scrolling="no"/>
      </figure>
      <related>
        <h4>Lees ook:</h4>
        <a href="https://www.dutchcowboys.nl/automotive/de-stijlvolle-en-hippe-kia-xceed-is-een-verrassende-auto"/>
        <a href="https://www.dutchcowboys.nl/automotive/kia-proceed-shooting-brake-met-ambities"/>
      </related>
    </article>
  </body>
</html>