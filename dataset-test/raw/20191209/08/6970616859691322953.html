<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/mff-profilens-hyllning-till-rosenberg-gjort-mycket-for-malmo/"/>
    <meta property="og:site_name" content="fotbollskanalen"/>
    <meta property="article:published_time" content="2019-12-09T08:30:00+00:00"/>
    <meta property="og:title" content="MFF-profilens hyllning till Rosenberg: ”Gjort mycket för Malmö”"/>
    <meta property="og:description" content="Bosse Larsson vann sex SM-guld med Malmö och ses som en av klubbens största. Legendaren skickar nu en stor hyllning till Markus Rosenberg. - Jag gratulerar till hans stora framgångar, säger Larsson till Sydsvenskan."/>
  </head>
  <body>
    <article>
      <h1>MFF-profilens hyllning till Rosenberg: ”Gjort mycket för Malmö”</h1>
      <address><time datetime="2019-12-09T08:30:00+00:00">09 Dec 2019, 08:30</time> by <a rel="author">Ramo Holmbom</a></address>
      <p>
        <b>Bosse Larsson vann sex SM-guld med Malmö och ses som en av klubbens största. <br/>Legendaren skickar nu en stor hyllning till Markus Rosenberg.<br/>- Jag gratulerar till hans stora framgångar, säger Larsson till <a href="https://www.sydsvenskan.se/2019-12-09/bosses-hyllning-till-rosenberg-jobbar-och-staller-alltid-upp?utm_medium=email&amp;utm_campaign=Sydsvenskans%20nyhetsbrev%202019-12-09&amp;utm_content=Sydsvenskans%20nyhetsbrev%202019-12-09%20CID_03088a965d40735c015459b6a9b1a9cb&amp;utm_source=CampaignMonitor&amp;utm_term=Fotboll%20MFF%20i%20Europa%20League%20Bosses%20hyllning%20till%20Rosenberg%20Jobbar%20och%20stller%20alltid%20upp%20fr%20laget%20Nu%20stmmer%20ven%20den%20allra%20strste%20i%20MFF-historien%20in%20i%20hyllningskren&amp;redirected=1">Sydsvenskan</a>.</b>
      </p>
      <p>Under 75-åringens karriär blev det sex SM-guld med Malmö FF som han representerade under två sejourer. Larsson tog dessutom tre skytteligasegrar, totalt blev det 256 mål på 546 matcher i MFF och han fick även motta Guldbollen vid två tillfällen samt spela tre VM.</p>
      <p>I en intervju med Sydsvenskan passar han också på att hylla en annan klubblegendar i Malmö FF, nämligen Markus Rosenberg som avslutar sin karriär efter sista gruppspelsmatchen i Europa League mot FC Köpenhamn.</p>
      <p>- Han har gjort mycket för MFF överhuvudtaget. Jag vill bara gratulera till hans stora framgångar och sen hoppas jag bara att han kan gå vidare med livet. För honom är det här en stor omställning, säger Larsson till tidningen. </p>
      <p>Larsson får sedan frågan om hur han skulle beskriva Rosenberg och anfallarens tid i MFF.</p>
      <p>- Målfarlig har han alltid varit och så jobbar han alltid hårt för laget och ställer upp för laget och klubben överhuvudtaget.</p>
    </article>
  </body>
</html>