<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907112/vercauteren-blijft-positief-het-ziet-nu-gewoon-niet-mee-voor-anderlecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T08:26:00+00:00"/>
    <meta property="og:title" content="Vercauteren verliest het geloof niet in Play-Off 1: “Mathematisch nog mogelijk”"/>
    <meta property="og:description" content="RSC Anderlecht speelde 0-0 gelijk tegen Sporting Charleroi. Na afloop reageerde Frank Vercauteren tegenover Het Laatste Nieuws over de zoutloze puntendeling."/>
  </head>
  <body>
    <article>
      <h1>Vercauteren verliest het geloof niet in Play-Off 1: “Mathematisch nog mogelijk”</h1>
      <address>
        <time datetime="2019-12-09T08:26:00+00:00">09 Dec 2019, 08:26</time>
      </address>
      <p>
        <b>RSC Anderlecht speelde 0-0 gelijk tegen Sporting Charleroi. Na afloop reageerde Frank Vercauteren tegenover Het Laatste Nieuws over de zoutloze puntendeling.</b>
      </p>
      <p>Anderlecht creëerde bitter weinig en miste duidelijk creativiteit. "We proberen dat aspect bij te schaven op training. Door de aanvallers vertrouwen te geven. Het heeft te maken met de kwaliteit van het moment. En wat met geluk.”</p>
      <p>Het zit niet mee voor paars-wit, vindt Vercauteren. “Er zijn dagen dat je met je oor scoort, bij wijze van spreken. Het zit nu gewoon niet mee. Niks weggeven en toch scoren: het is een evenwicht dat we nog moeten zoeken. Maar de balans - en die was er na de pauze - is voor mij het belangrijkste."</p>
      <p><b>Play-Off 1</b><br/>Vercauteren gelooft ook nog in Play-Off 1: "Het is mathematisch nog mogelijk. Als je het nu al opgeeft... Dat zou ik spijtig vinden, het past niet bij de club. We moeten ervoor blijven gaan. Trouwens, we hebben toch al getoond tot wat we in staat zijn. Zelfs met de jongeren. Je kunt zo veel jeugd een nadeel vinden, maar ik bekijk dat niet zo. Ik denk dat die jonge gasten momenteel samen de beste ploeg vormen."</p>
      <aside>Lees meer<br/><a href="https://www.voetbalprimeur.be/nieuws/907080/vercauteren-komt-onder-vuur-te-liggen-wat-een-triestig-schouwspel-.html?campname=highlighted-content&amp;camplink=onderaan">Vercauteren komt onder vuur te liggen: 'Wat een triestig schouwspel'</a></aside>
    </article>
  </body>
</html>