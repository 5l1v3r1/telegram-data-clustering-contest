<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918018.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T08:09:00+00:00"/>
    <meta property="og:title" content="سوال از وزیر اقتصاد در دستور کار مجلس"/>
    <meta property="og:description" content="به گزارش ایسنا، جلسه علنی امروز (دوشنبه) مجلس شورای اسلامی دقایقی پیش به ریاست علی لاریجانی و با حضور ۱۹۶ نماینده حاضر در مجلس شورای اسلامی آغاز شد."/>
  </head>
  <body>
    <article>
      <h1>سوال از وزیر اقتصاد در دستور کار مجلس</h1>
      <address>
        <time datetime="2019-12-09T08:09:00+00:00">09 Dec 2019, 08:09</time>
      </address>
      <p>وزیر امور اقتصادی و دارایی امروز به سوالات تعدادی از نمایندگان مجلس پاسخ می‌دهد.</p>
      <p>به گزارش ایسنا، جلسه علنی امروز (دوشنبه) مجلس شورای اسلامی دقایقی پیش به ریاست علی لاریجانی و با حضور ۱۹۶ نماینده حاضر در مجلس شورای اسلامی آغاز شد.</p>
      <p>بررسی سوال بیت‌الله عبداللهی و رضا علیزاده نمایندگان اهر و ورزقان و شکور پورحسین نماینده پارس آباد از وزیر اقتصاد در دستور کار مجلس شورای اسلامی قرار دارد.</p>
      <p>ادامه‌ی بررسی لایحه درآمد پایدار و هزینه شهرداری‌ها و دهیاری‌ها، ادامه بررسی گزارش کمیسیون عمران درباره مقایرت آیین‌نامه‌های قانون نظام مهندسی و کنترل ساختمان و رسیدگی به ایرادات شورای نگهبان در طرح استفساریه تبصره ۱ ماده ۱۳ قانون جامع کنترل و مبارزه ملی با دخانیات نیز در دستور کار مجلس شورای اسلامی قرار دارد.</p>
      <p>بررسی ایرادات شورای نگهبان در طرح ساماندهی بازار خودرو  و طرح تنظیم برخی از مقررات مالی، اداری و پشتیبانی وزارت آموزش و پرورش و همچنین بررسی ایرادات شورای نگهبان در لایحه الحاق دولت ایران به کنوانسیون مشترک ایمنی مدیریت سوخت مصرف شده و ایمنی مدیریت پسماند پرتوزا و طرح تعیین تکلیف کارگزاران بیمه کشاورزی از دیگر موارد کاری مجلس شورای اسلامی است.</p>
    </article>
  </body>
</html>