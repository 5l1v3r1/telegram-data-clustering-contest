<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176356/vacsina-nemcov-by-v-zaujme-klimy-ozelela-vianocne-osvetlenie"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T08:02:07+00:00"/>
    <meta property="og:title" content="Väčšina Nemcov by v záujme klímy oželela vianočné osvetlenie"/>
    <meta property="og:description" content="Väčšina obyvateľov Nemecka by bola ochotná zvážiť obmedzenie používania svetelnej vianočnej výzdoby na svojich domoch a pozemkoch, ak by to pomohlo ochrániť svetovú klímu."/>
  </head>
  <body>
    <article>
      <h1>Väčšina Nemcov by v záujme klímy oželela vianočné osvetlenie</h1>
      <h2>Väčšina obyvateľov Nemecka by bola ochotná zvážiť obmedzenie používania svetelnej vianočnej výzdoby na svojich domoch a pozemkoch, ak by to pomohlo ochrániť svetovú klímu.</h2>
      <address><time datetime="2019-12-09T08:02:07+00:00">09 Dec 2019, 08:02</time> by <a rel="author">TASR</a></address>
      <p>Berlín 8. decembra (TASR) - Väčšina obyvateľov Nemecka by bola ochotná zvážiť obmedzenie používania svetelnej vianočnej výzdoby na svojich domoch a pozemkoch, ak by to pomohlo ochrániť svetovú klímu. Ukázal to prieskum inštitútu YouGov, ktorého výsledky priniesla v nedeľu tlačová agentúra DPA.</p>
      <p><b>Celkove 57 percent opýtaných sa vyjadrilo, že v budúcnosti by sa mohli na Vianoce vzdať časti alebo aj celej svetelnej dekorácie.</b> Jedenásť percent prezradilo, že v záujme klímy tento rok nebudú inštalovať vianočné osvetlenie, zatiaľ čo desať percent tak chce urobiť v budúcnosti. Pre 35 percent respondentov však Vianoce bez svetiel nepripadajú do úvahy.</p>
      <p>Názory na to, či by malo byť menej svetelných dekorácií na budovách a uliciach ako takých, sa rôznia - zástancov i odporcov tejto myšlienky bolo v prieskume zhodne 44 percent. <b>Sviatočné osvetlenie sa pritom páči až 79 percentám účastníkov, hoci 41 percent uznáva, že niekedy býva nevkusné.</b> Vyzdobiť týmto spôsobom vlastné príbytky plánuje tento rok takmer 70 percent opýtaných.</p>
    </article>
  </body>
</html>