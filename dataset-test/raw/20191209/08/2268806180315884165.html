<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/box/kubrat-pulev-idealno-az-sam-gotov-za-takav-mach-ne-e-za-vyarvane.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T08:11:04+00:00"/>
    <meta property="og:title" content="Кубрат Пулев: Идеално, аз съм готов за такъв мач, не е за вярване"/>
    <meta property="og:description" content="Българският нокаутьор е приятно изненадан от развитието на събитията"/>
  </head>
  <body>
    <article>
      <h1>Кубрат Пулев: Идеално, аз съм готов за такъв мач, не е за вярване</h1>
      <address>
        <time datetime="2019-12-09T08:11:04+00:00">09 Dec 2019, 08:11</time>
      </address>
      <p>Българският нокаутьор Кубрат Пулев е приятно изненадан от желанието на Антъни Джошуа и неговият Еди Хърн следващият мач на британеца да бъде с него. В интервю за вестник "Сън" Джошуа заяви, че неговото е желание е да се бие с британски боксьор, но ако няма такъв шанс, то е готов да следва правилата за официалните претенденти. Първи в този списък е Кобрата. Евентуалният мач ще е през март на новия стадион на Тотнъм в Лондон.</p>
      <p>"Не съм виждал тази публикация. Идеално, аз съм готов за такъв мач. Не е за вярване", сподели Кобрата, който тази сутрин беше гост в предаването "Здравей, България" на "Нова телевизия".</p>
      <p>"Няма по-сигурно нещо. Мачът си дойде. С кого ще е, ще се реши през следващите месеци. Бъдещ мач с Джошуа зависи и от самия него. Всяка една федерация си има правила. Той е шампион на три федерации. Първа по ред е IBF, на която съм аз, така че той трябва да защити титлата срещу мен. Ако случайно не иска, може да я оваканти и ще играя със следващия в ранглистата. Срещу когото и да се изправя, аз не се притеснявам</p>
      <p>Нямаше много голяма битка в мача между Джошуа и Руис. Това беше игра на надлъгване и надиграване. Залогът, както и напрежението е много голямо. На зрителите може да им беше скучно, но двамата боксьори усещат, че всеки един удар може да бъде решаващ. Именно заради това и двамата бяха предпазливи. Джошуа е променил стила и стратегията е друга вече заради противника", каза Кубрат Пулев.</p>
      <p>Предпочитах загубата от Кличко да бъде победа, но това не ми е оставило следа. Загубата носи повече, защото тя те учи", сподели Пулев.</p>
      <p>Броени дни остават до боя на Тервел Пулев в Пловдив. Той ще се изправи срещу американеца Дешон Уебстър.</p>
      <p>"Всичко е нормално няма нещо, което да бъде по-специално. Подготовката си е в реда, чувствам се добре. Вече съм в Пловдив, където проведох и няколко тренировки и на деца. Очаквам да изляза победител от предстоящата битка", каза Тервел Пулев.</p>
    </article>
  </body>
</html>