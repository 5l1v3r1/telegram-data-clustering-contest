<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714017"/>
    <meta property="og:site_name" content="ישראל היום"/>
    <meta property="article:published_time" content="2019-12-09T08:54:40+00:00"/>
    <meta property="og:title" content="קלינגר: &quot;תהיה מהפכה בינואר&quot;"/>
    <meta property="og:description" content="למרות הפרסומים כי הנהלת הפועל ת&quot;א החליטה שרכש יגיע רק במידה ושחקנים ישוחררו, מאמן האדומים מכין את הקרקע כדורגל ישראלי"/>
  </head>
  <body>
    <article>
      <h1>קלינגר: "תהיה מהפכה בינואר"</h1>
      <h2>בוקר לאחר הניצחון על חדרה (0:1) ולמרות הפרסומים כי הנהלת הפועל ת"א החליטה שרכש יגיע רק במידה ושחקנים ישוחררו, מאמן האדומים מכין את הקרקע • אכזבה מהיכולת של דמבה קמארה שעלול להשתחרר בינואר • לקס: "היינו צריכים לקחת את הנקודות האלה בשיניים"</h2>
      <address><time datetime="2019-12-09T08:54:40+00:00">09 Dec 2019, 08:54</time> by <a rel="author" href="https://www.israelhayom.co.il/writer_articles?tid=11169" target="_blank">שי ארצי</a></address>
      <p>האם הפועל תל אביב, שניצחה אמש את הפועל חדרה והתרחקה קצת מהתחתית, תבצע מהפכה גדולה בסגל שלה בחלון העברות של ינואר? תלוי את מי שואלים במועדון. </p>
      <p><a href="https://www.israelhayom.co.il/article/708761">כפי שפורסם בשבוע שעבר ב-'ישראל היום'</a> בהנהלת הפועל החליטו כי יבצעו שינויים בסגל רק אם יצליחו להשתחרר מכמה חוזים של שחקנים, וזו משימה לא קלה, אבל המאמן ניר קלינגר מאמין כי: "תהיה מהפכה בינואר. מאוד קשה בינואר וצריך המון מזל כדי למצוא את השחקנים שישדרגו ויעשו את ההבדל. אני מקווה שיהיה לנו את היכולת הכלכלית וגם את המזל לפגע בשחקנים שיעשו את ההבדל ויתנו עומק לקבוצה. אין לנו זכות לדבר על פלייאוף עליון". </p>
      <p>מי שאמור להצטרף בקרוב לאימוני הקבוצה הוא החלוץ מייקל אולהה, שיוכל לשחק רק מינואר. החלוץ הנוכחי של האדומים, דמבה קמארה, לא מספק את הסחורה במחזורים האחרונים ובמועדון ישנה אכזבה ממנו. אם קמארה לא ישפר את יכולתו במחזורים הקרובים הוא עלול למצוא את עצמו מחוץ לקבוצה בינואר. </p>
      <figure>
        <img src="https://www.israelhayom.co.il/sites/default/files/u94833/ALEN0723%20%288%29.jpg"/>
        <figcaption>
          <b>קמארה (משמאל), אמש בנתניה. אכזבה מהיכולת של החלוץ // צילום: אלן שיבר</b>
        </figcaption>
      </figure>
      <p>הקשר ניר לקס התייחס לניצחון על הפועל חדרה ואמר: "שמחים מאוד, ניצחון חשוב אחרי שני הפסדים מאוד כואבים. היה חשוב לנו לבוא לפה ולקחת את הנקודות. היה משחק מאוד קשה מבחינת התנאים, והיינו צריכים לקחת את הנקודות האלה בשיניים. מאמין שלאט לאט תראו מהפועל כדורגל יותר טוב. מה שונה אצל קלינגר? רואים הרבה יותר מחוייובת אצלנו, הרבה יותר לב ונשמה, ורואים שיש שיפור. ניר עובד איתנו הרבה טקטית. בדרבי נראינו הרבה יותר טוב אבל פשוט לא הצלחנו להבקיע גול". </p>
    </article>
  </body>
</html>