<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/sport/hokej/lauko-musel-na-nositka-jeho-start-na-ms-je-v-ohrozeni_536303.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-12-09T08:40:00+00:00"/>
    <meta property="og:title" content="Lauko musel na nosítka, jeho start na MS je v ohrožení"/>
    <meta property="og:description" content="Hokejový útočník Jakub Lauko opustil sobotní zápas Providence Bruins na nosítkách. Přestože ukázal palec nahoru na znamení toho, že je v pořádku, zatím není..."/>
  </head>
  <body>
    <article>
      <h1>Lauko musel na nosítka, jeho start na MS je v ohrožení</h1>
      <address><time datetime="2019-12-09T08:40:00+00:00">09 Dec 2019, 08:40</time> by <a rel="author" href="https://www.tyden.cz/autori-tydne/ctk/" target="_blank">ČTK</a></address>
      <p>
        <b>Hokejový útočník Jakub Lauko opustil sobotní zápas Providence Bruins na nosítkách. Přestože ukázal palec nahoru na znamení toho, že je v pořádku, zatím není jasné, zda bude k dispozici trenérům pro domácí mistrovství světa juniorů.</b>
      </p>
      <p>Devatenáctiletý talent Lauko zůstal ležet na ledě během první třetiny duelu farmářského týmu Bostonu v AHL proti Utica Comets po souboji s útočníkem Justinem Baileym, který se odehrál přímo před střídačkami.</p>
      <p>Lauko zatím v sezoně zaznamenal v 17 utkáních osm bodů za čtyři góly a stejný počet nahrávek. Měl před sebou poslední dva zápasy před odjezdem na světový šampionát hráčů do 20 let, které se koná na přelomu roku v Ostravě a Třinci.</p>
    </article>
  </body>
</html>