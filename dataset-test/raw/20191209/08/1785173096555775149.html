<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/franta-este-pregatita-sa-conteste-la-omc-amenintarea-lui-donald-trump-cu-tarife-pentru-sampanie-si-alte-produse-frantuzesti-1922401109002019120819193045"/>
    <meta property="og:site_name" content="News.ro"/>
    <meta property="article:published_time" content="2019-12-09T08:11:00+00:00"/>
    <meta property="og:title" content="Franţa este pregătită să conteste la OMC ameninţarea lui Donald Trump cu tarife pentru şampanie şi alte produse franţuzeşti"/>
    <meta property="og:description" content="Franţa este pregătită să conteste la Organizaţia Mondială a Comerţului (OMC) ameninţarea preşedintelui american Donald Trump referitoare la impunerea de tarife pentru şampanie şi alte produse franţuzeşti, în conflictul legat de taxa guvernului de la Paris pentru companiile de tehnologie, a declarat duminică ministrul de Finanţe Bruno Le Maire la televiziunea France 3, transmite Reuters."/>
  </head>
  <body>
    <article>
      <h1>Franţa este pregătită să conteste la OMC ameninţarea lui Donald Trump cu tarife pentru şampanie şi alte produse franţuzeşti</h1>
      <address><time datetime="2019-12-09T08:11:00+00:00">09 Dec 2019, 08:11</time> by <a rel="author">Anca Dumitrescu</a></address>
      <p>
        <b>Franţa este pregătită să conteste la Organizaţia Mondială a Comerţului (OMC) ameninţarea preşedintelui american Donald Trump referitoare la impunerea de tarife pentru şampanie şi alte produse franţuzeşti, în conflictul legat de taxa guvernului de la Paris pentru companiile de tehnologie, a declarat duminică ministrul de Finanţe Bruno Le Maire la televiziunea France 3, transmite Reuters.</b>
      </p>
      <p>”Suntem pregătiţi să mergem cu acest caz la o instanţă internaţională, în special la OMC, pentru că taxa naţională pentru companiile de tehnologie afectează companiile americane la fel ca pe cele din Uniunea Europeană, cele din Franţa sau China. Nu este discriminatorie”, a spus Le Maire.</p>
      <p>Parisul s-a plâns de mult timp că marile companii de tehnologie americane nu plătesc taxe suficiente pentru veniturile obţinute în Franţa.</p>
      <p>În luna iulie, guvernul francez a decs să aplice p taxă de 3% pentru veniturile din servicii digitale obţinute în Franţa de companiile cu venituri în Franţa de peste 25 de milioane de euro şi venituri de minim 750 de milioane de euro la nivel mondial.</p>
      <p>Taxa va fi aplicată retroactiv, de la începutul anului 2019.</p>
      <p>Washingtonul a avertizat că va reacţiona cu tarife ridicate pentru importurile de şampanie, brânză şi genţi de lux franţuzeşti, dar Franţa şi UE au anunţat că sunt pregătite să reacâioneze, dacă Trump îşi va pune ameninţarea în practică.</p>
      <p>Le Maire a spus că Franţa doreşte să discute cu Statele Unite despre o taxă pe servicii digitale la nivel global, în cadrul Organizaţiei pentru Cooperare şi Dezvoltare Economică (OCDE), dar cî o astfel de txă nu va putea fi opţională pentru companiile din sectorul internetului.</p>
      <p>”Dacă va exista un acord în cadrul OCDE cut atât mai bine, atunci vom avea în sfârşit o taxă pe servicii digitale la nivel global. Dacă nu va avea loc un acord la nivelul OCDE, vom relua discuţiile la nivelul Uniunii Europene”, a spus Le Maire.</p>
      <p>Ministrul a adăugat că noul comisar al UE pentru Economie, Paolo Gentiloni, a propus deja reluarea discuţiilor.</p>
      <p>Franţa a decis să impună o taxă pe servicii digitale după ce statele membre, sub conducerea fostei Comisii Europene, nu au reuşit să cadă de acord pentru o taxă valabilă la nivelul blocului comunitar, în urma opoziţiei Irlandei, Danemarcei, Suediei şi Finlandei.</p>
      <p>Noua Comisie Europeană şi-a început activitatea pe 1 decembrie.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>