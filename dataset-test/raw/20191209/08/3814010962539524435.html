<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/na-38-mesta-v-stranata-shche-se-prodavat-zhivi-elkhichki"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T08:11:26+00:00"/>
    <meta property="og:title" content="На 38 места в страната ще се продават живи елхички (обновена)"/>
    <meta property="og:description" content="10 000 живи елхички стават част от благотворителната кампания на земеделското министерство &quot;Посади надежда&quot;. Те ще могат да бъдат купени от 38 места в..."/>
  </head>
  <body>
    <article>
      <h1>На 38 места в страната ще се продават живи елхички (обновена)</h1>
      <address><time datetime="2019-12-09T08:11:26+00:00">09 Dec 2019, 08:11</time> by <a rel="author">Цанка Николова</a></address>
      <p>
        <b>10 000 живи елхички стават част от благотворителната кампания на земеделското министерство "Посади надежда". Те ще могат да бъдат купени от 38 места в цялата страна. Част от приходите от всяка елхичка ще се предоставят на фондация "Искам бебе" за подкрепа на семейства с репродуктивни проблеми. Това е третата подобна благотворителна кампания, като през 2015 г. в името на каузата са били закупени елхи от 1200 граждани, а през 2016-та от 3000. През пролетта на следващата година елхичките от кампанията ще бъдат засадени в паркове на надеждата.</b>
      </p>
      <figure>
        <video src="https://nws2.bnt.bg/p/p/s/psn-091219-12-jivi-elhi-x264-731985.mp4"/>
      </figure>
      <blockquote>Десислава Танева, министър на земеделието, храните и горите: Наистина, вътрешно, лично удовлетворение, да станеш макар и една невидима, незначителна част от щастието на всички тези чакащи семейства. Ще се радвам ние да бъдем част от тази мечта. Това ще покаже и израстване на обществото за опазване на околната среда.</blockquote>
      <blockquote>Мария Габриел, еврокомисар по наука и иновации: Тази кампания по един много човешки, много топъл начин казва на всички обща отговорност е да имаме повече деца, да се грижим за тези, които са с нас и всичко това в унисон с околната среда.</blockquote>
      <related>
        <h4>Свързани публикации</h4>
        <a href="http://news.bnt.bg/bg/a/zapochva-blagotvoritelna-kampaniya-za-zakupuvane-na-zhivi-elkhichki"/>
        <a href="http://news.bnt.bg/bg/a/elkhite-vv-frantsiya-zagivat-zaradi-globalnoto-zatoplyane"/>
        <a href="http://news.bnt.bg/bg/a/zapalikha-elkhite-v-plovdiv-i-ruse"/>
        <a href="http://news.bnt.bg/bg/a/visoki-tseni-na-elkhite-v-sashch"/>
        <a href="http://news.bnt.bg/bg/a/kakvo-da-napravim-s-kolednite-elkhi"/>
      </related>
    </article>
  </body>
</html>