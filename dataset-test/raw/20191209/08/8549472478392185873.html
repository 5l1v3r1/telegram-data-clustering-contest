<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/12/miss-south-africa-crowned-2019-miss.html"/>
    <meta property="og:site_name" content="Kvatha.com"/>
    <meta property="article:published_time" content="2019-12-09T08:50:00+00:00"/>
    <meta property="og:title" content="ദക്ഷിണാഫ്രിക്കന്‍ സുന്ദരി സോസിബിനി തുന്‍സിക്ക് മിസ് യൂണിവേഴ്‌സ് 2019 കിരീടം"/>
    <meta property="og:description" content="മിസ് യൂണിവേഴ്‌സ് 2019 കിരീടം ദക്ഷിണാഫ്രിക്കന്‍ സുന്ദരി സോസിബിനിNews, Lifestyle &amp; Fashion, South Africa, Competition, Winner, World,"/>
  </head>
  <body>
    <article>
      <h1>ദക്ഷിണാഫ്രിക്കന്‍ സുന്ദരി സോസിബിനി തുന്‍സിക്ക് മിസ് യൂണിവേഴ്‌സ് 2019 കിരീടം</h1>
      <address><time datetime="2019-12-09T08:50:00+00:00">09 Dec 2019, 08:50</time> by <a rel="author">kvartha pre</a></address>
      <p><b>കേപ് ടൗണ്‍: (www.kvartha.com 09.12.2019) </b>മിസ് യൂണിവേഴ്‌സ് 2019 കിരീടം ദക്ഷിണാഫ്രിക്കന്‍ സുന്ദരി സോസിബിനി തുന്‍സിക്ക് ലഭിച്ചു. ഇന്ത്യയുടെ പ്രതീക്ഷയായിരുന്ന വര്‍തിക സിങ്ങിന് ആദ്യ പത്തില്‍ ഇടം പിടിക്കാനായില്ല. <br/><br/>പ്യൂര്‍ട്ടോറിക്കോയില്‍ നിന്നുള്ള മാഡിസണ്‍ ആന്‍ഡേഴ്‌സണ്‍, മെക്‌സിക്കോയില്‍ നിന്നുള്ള സോഫിയ അരഗാനെ എന്നിവര്‍ രണ്ടും മൂന്നും റണ്ണറപ്പുകളായി. അമേരിക്കയിലെ അറ്റ്‌ലാന്റയിലെ ടെയ്ലര്‍ പെറി സ്റ്റുഡിയോയില്‍ ഞായറാഴ്ചയായിരുന്നു അവസാനഘട്ട മത്സരങ്ങള്‍ നടന്നത്.</p>
      <figure>
        <img src="https://1.bp.blogspot.com/-P2IsCBgEMsE/Xe4AvMrXC6I/AAAAAAABuhw/z6iS6rQ6-kgxaF3S9LqiegK-Lp2nWeD2gCLcBGAsYHQ/s1600/Miss-South-Africa-Crowned-2.jpg"/>
      </figure>
      <p>വിവിധ രാജ്യങ്ങളില്‍ നിന്നുള്ള 90 സുന്ദരികളാണ് മത്സരത്തില്‍ പങ്കെടുക്കാനെത്തിയത്. ആവേശകരമായ മത്സരത്തിനൊടുവില്‍ 26കാരി സോസിബിനി വിജയകിരീടം ചൂടുകയായിരുന്നു. മിസ് യൂണിവേഴ്‌സ് 2018 ആയി തെരഞ്ഞെടുക്കപ്പെട്ട കട്രിയോണ എലീസ സോസിബിനിയെ കിരീടം അണിയിച്ചു.<br/><br/>''എന്റേതു പോലുള്ള നിറമോ മുടിയോ ഉള്ളവരെ സുന്ദരിമാരായി പരിഗണിക്കാന്‍ തയാറാകാത്ത ലോകത്താണ് ഞാന്‍ വളര്‍ന്നത്. അത് അവസാനിപ്പിക്കേണ്ട ദിവസമാണ് ഇതെന്ന് എനിക്ക് തോന്നുന്നു'' കിരീടധാരണത്തിനു മുന്‍പുള്ള പ്രസംഗത്തില്‍ സോസിബിനി പറഞ്ഞു.<br/><br/>ഇത് മൂന്നാം തവണയാണ് ദക്ഷിണാഫ്രിക്കയില്‍ നിന്നുള്ള സുന്ദരി മിസ് യൂണിവേഴ്‌സ് കിരീടം സ്വന്തമാക്കുന്നത്.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Miss South Africa Crowned 2019 Miss Universe,News, Lifestyle &amp; Fashion, South Africa, Competition, Winner, World.</b></p>
    </article>
  </body>
</html>