<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/ayse-karamanin-ilk-davasi-basladi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T08:49:43+00:00"/>
    <meta property="og:title" content="Ayşe Karaman'ın ilk davası başladı"/>
    <meta property="og:description" content="Anestezi teknikeri Ayşe Karaman'ın ölümüne ilişkin..."/>
  </head>
  <body>
    <article>
      <h1>Ayşe Karaman'ın ilk davası başladı</h1>
      <h2>Anestezi teknikeri Ayşe Karaman'ın ölümüne ilişkin erkek arkadaşı olduğu belirtilen tutuklu sanık doktor Özgür Tarhan'ın yargılanması öncesi Karaman'ın ailesi ve avukatı konuştu.</h2>
      <address><time datetime="2019-12-09T08:49:43+00:00">09 Dec 2019, 08:49</time> by <a rel="author">AA</a></address>
      <p><a href="https://www.cnnturk.com/haberleri/ankara">Ankara</a> 5. Ağır Ceza Mahkemesinde görülen davanın ilk duruşması öncesinde basın mensuplarına açıklamalarda bulunan avukat Tuğba Gültekin Ataman, hukukun gerektiği şekilde işlemesinin çok önemli olduğunu söyledi.</p>
      <p>Davanın adil bir şekilde sonlanmasını arzu ettiklerini kaydeden Ataman, "Eğer hukukla kadınlar kendi korumalarını sağlayamazlarsa, deliller toplanmazsa, dosyalara gerekli incelemeler yapılmazsa sanıklar gerekli cezayı almayacaktır. Bu cinayetler devam edecektir." dedi.</p>
      <p>Sanık Tarhan'ın <a href="https://www.cnnturk.com/haberleri/ayse-karaman">Ayşe Karaman</a>'ı ilaç bağımlısı yaptığını <a href="https://www.cnnturk.com/haberleri/iddia">iddia</a> eden Ataman, şüphelinin Karaman'a ilaç enjekte ederek öldürdüğünü ileri sürdü.</p>
      <p><a href="https://www.cnnturk.com/haberleri/baba">Baba</a> Adem Karaman, kızının vahşi bir cinayette kurban gittiğini, acısının tarifi olmadığını aktardı.</p>
      <p>Kızının davasını sonuna kadar takip edeceğini anlatan anne Feride Karaman ise "Adaletin en güzel şekilde gerçekleşeceğine inanıyorum. Dün mezarlıkta Ayşe'ye söz verdim, 'Sen yoksan ben varım, sonuna kadar savaşacağım' dedim. Benim yavrumu vahşice öldüren adamdan hesap sorulmasını istiyorum." diye konuştu.</p>
      <p>Kadın derneklerinin temsilcileri de davayı takip edeceklerini ve Karaman'ın katilinden hesap soracaklarını kaydetti.</p>
      <p>
        <a href="https://www.cnnturk.com/video/turkiye/doktorun-evinde-olu-bulunan-aysenin-yeni-goruntuleri-ortaya-cikti">Doktorun evinde ölü bulunan Ayşe’nin yeni görüntüleri ortaya çıktı</a>
      </p>
      <p>
        <a href="https://www.cnnturk.com/turkiye/aysenin-olumunde-dosya-genisledi-mesajlar-ortaya-cikti">Ayşe'nin ölümünde dosya genişledi! Mesajlar ortaya çıktı</a>
      </p>
      <related>
        <h4>ilgili haberler</h4>
        <a href="https://www.cnnturk.com/turkiye/cerenin-katili-zipkin-ararken-kameraya-yakalandi"/>
        <a href="https://www.cnnturk.com/turkiye/ayse-karaman-davasinda-son-durum-ozgur-tarhan-hakim-karsisinda"/>
        <a href="https://www.cnnturk.com/dunya/esinin-ifadesinde-buyuk-celiski-iste-ingiliz-ajanin-son-goruntuleri"/>
      </related>
    </article>
  </body>
</html>