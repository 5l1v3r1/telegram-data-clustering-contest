<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/na-porocnem-sejmu-tudi-duhovnik-foto-253361"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T08:45:00+00:00"/>
    <meta property="og:title" content="Na poročnem sejmu tudi duhovnik (FOTO)"/>
    <meta property="og:description" content="Zadnjo nedeljo v letošnjem novembru je v Motelu Čarda v Nemčavcih pri Murski Soboti potekal odmevni in tradicionalni, že 4. poročni sejem Sanjska poroka 2019. 27 razstavlj..."/>
  </head>
  <body>
    <article>
      <h1>Na poročnem sejmu tudi duhovnik (FOTO)</h1>
      <h2>Na 4. Sanjski poroki v Motelu Čarda je Simon Sever predstavil ekumenske poroke. Obiskovalci so se seznanili z najnovejšimi trendi v organizaciji svatb.</h2>
      <address><time datetime="2019-12-09T08:45:00+00:00">09 Dec 2019, 08:45</time> by <a rel="author">Oste Bakal</a></address>
      <slideshow>
        <figure>
          <img src="https://www.slovenskenovice.si/images/slike/2019/11/25/1740187.jpg"/>
          <figcaption>Spomini na poroko. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740188.jpg"/>
          <figcaption>Sejem je ponudil vse, le nevesto in ženina je treba najti. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740192.jpg"/>
          <figcaption>Pestra izbira prstanov. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740195.jpg"/>
          <figcaption>Za neveste je morda najpomembnejša poročna obleka. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740196.jpg"/>
          <figcaption>Ni vseeno, kaj svatje nosijo na prsih. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740200.jpg"/>
          <figcaption>Evangeličanski duhovnik Simon Sever je med drugim predstavil ekumensko cerkveno poroko. FOTO: Oste Bakal</figcaption>
        </figure>
      </slideshow>
      <p>Zadnjo nedeljo v letošnjem novembru je v Motelu Čarda v Nemčavcih pri Murski Soboti potekal odmevni in tradicionalni, že 4. poročni sejem Sanjska poroka 2019.</p>
      <blockquote>27 razstavljavcev se je predstavilo.</blockquote>
      <p>Posebnost letošnje predstavitve je gotovo tudi sodelovanje priljubljenega duhovnika evangeličanske cerkve <b>Simona Severja</b> iz Bodoncev. Bodočim mladoporočencem je govoril predvsem o tem, kako potekajo ekumenske poroke, prav na skrajnem severovzhodu države, kjer živi tudi največ pripadnikov Evangeličanske cerkve augsburške veroizpovedi v Sloveniji, imajo izjemno veliko mešanih zakonov. Na takšnih porokah sta običajno prisotna duhovnika obeh veroizpovedi, ki jima pripadata nevesta in ženin.</p>
      <h3>Med obiskovalci največ zaročencev</h3>
      <figure>
        <img src="https://www.slovenskenovice.si/images/slike/2019/11/25/1740188.jpg"/>
        <figcaption>Sejem je ponudil vse, le nevesto in ženina je treba najti. FOTO: Oste Bakal</figcaption>
      </figure>
      <p>Letos se ga je udeležilo 27 slovenskih in hrvaških razstavljavcev s ponudbo storitev in produktov za pripravo sanjske poroke. Na enem mestu jim je uspelo predstaviti nove trende in svetovati pri načrtovanju in izvedbi najlepše poroke. Na sejmu, ki je potekal v veliki dvorani Motela Čarda, kjer lahko, mimogrede, pripravijo slavje za od 50 do 200 udeležencev, so se predstavili saloni poročnih oblek, zlatarji, fotografi, ponudniki poročnih tort in slaščic, gostinci, zlatarji, dekoraterji, ponudniki penin ter še mnogi drugi, ki imajo kaj ponuditi ob nepozabnem življenjskem dogodku. Med obiskovalci je bilo največ parov, ki se nameravajo poročiti.</p>
      <blockquote>Na skrajnem severovzhodu države, kjer živi največ pripadnikov Evangeličanske cerkve augsburške veroizpovedi v Sloveniji, imajo izjemno veliko mešanih zakonov.</blockquote>
      <figure>
        <img src="https://www.slovenskenovice.si/images/slike/2019/11/25/1740195.jpg"/>
        <figcaption>Za neveste je morda najpomembnejša poročna obleka. FOTO: Oste Bakal</figcaption>
      </figure>
      <p>»Za organizacijo sejma smo se odločili predvsem zato, ker pri organiziranju poroke potrebujemo tudi zunanje sodelavce, ki nam pomagajo dopolniti našo prioritetno ponudbo, to je gostinstvo. Predvsem pa smo želeli ponuditi bodočim mladoporočencem vse na enem mestu za načrtovanje njihovega sanjskega dne, se pravi, poročno obleko, prstane, torto, šopek ... To je tudi priložnost za zbiranje informacij, ogled vsega, kar je ta hip v trendu, novega in tudi razburljivega,« je dejala vodja Motela Čarda <b>Darja Hodnik</b>. Dodala je, kako je njihov hotel, kot organizator, predstavil prostor, različna omizja s pogrinjki, zlatarji so na ogled postavili poročne prstane, fotografi albume, polne lepih spominov na minule poroke, poročni saloni so pripeljali najnovejše kreacije poročnih oblek, manjkalo ni seveda niti moških oblek.<br/><br/>»Cvetličarji so predstavili cvetlične dekoracije in balonske okrasitve, na voljo so bile pokušine poročnih tort in peciv. Prisotne so bile kozmetične storitve, kjer so kozmetičarke marsikoga poskusno naličile ali pa svetovale pri poročni manikiri in pedikuri. Zraven so bili tudi glasbeniki, ki pospremijo mladoporočence v skupno življenje, ponudniki šotorov, ozvočenj itd.« je sklenila Darja Hodnik.</p>
    </article>
  </body>
</html>