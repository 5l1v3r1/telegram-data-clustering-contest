<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/politiki/antipoliteysi/222368_ragkoysis-kakopoioyn-kratos-dikaioy"/>
    <meta property="og:site_name" content="Efsyn.gr"/>
    <meta property="article:published_time" content="2019-12-09T08:14:53+00:00"/>
    <meta property="og:title" content="Ραγκούσης: Κακοποιούν το κράτος δικαίου"/>
    <meta property="og:description" content="Θεσμικά και πολιτικά «απαράδεκτη» χαρακτήρισε ο Γιάννης Ραγκούσης την ανακοίνωση – ντροπή του υπουργείου Προστασίας του Πολίτη, που «δεν είδε» τα περιστατικά ακραίας αστυνομικής βίας μετά τις πορείες για τον Αλέξη Γρηγορόπουλο."/>
  </head>
  <body>
    <article>
      <h1>Ραγκούσης: Κακοποιούν το κράτος δικαίου</h1>
      <address><time datetime="2019-12-09T08:14:53+00:00">09 Dec 2019, 08:14</time> by <a rel="author">efsyn.gr</a></address>
      <p>Θεσμικά και πολιτικά «απαράδεκτη» χαρακτήρισε ο Γιάννης Ραγκούσης την<u><a href="https://www.efsyn.gr/ellada/koinonia/222305_anakoinosi-ntropi-apo-hrysohoidi-gia-tin-agria-katastoli-sta-exarheia"> ανακοίνωση – ντροπή του υπουργείου Προστασίας του Πολίτη</a></u>, που «δεν είδε» τα <u><a href="https://www.efsyn.gr/ellada/koinonia/222325_ta-ntokoymenta-tis-katastolis-poy-den-eide-ypoyrgeio-prostasias-toy-politi">περιστατικά ακραίας αστυνομικής βία</a></u>ς μετά τις πορείες για τον Αλέξη Γρηγορόπουλο.</p>
      <p>Ο τομεάρχης Προστασίας του Πολίτη της Κ.Ο. του ΣΥΡΙΖΑ, επισημαίνει πως «πρόκειται για την πιο επικίνδυνη εκδήλωση φαινομένων κυβερνητικής κακοποίησης του κράτους δικαίου και της συνταγματικά κατοχυρωμένης ανεξαρτησίας του Συνηγόρου του Πολίτη».</p>
      <p>Σημειώνεται ότι σήμερα ο ΣΥΡΙΖΑ αναμένεται να καταθέσει σχετική επίκαιρη ερώτηση.</p>
      <p>Αναλυτικά η δήλωση του Γ. Ραγκούση</p>
      <p>Την ώρα που υποτίθεται πως με ειλικρινή πρόθεση ελέγχου το Αρχηγείο της Ελληνικής Αστυνομίας έχει διαβιβάσει στον εθνικό μηχανισμό διερεύνησης περιστατικών αυθαιρεσίας του Συνηγόρου του Πολίτη βίντεο και αναφορές αστυνομικής βίας για να διερευνηθούν κατά προτεραιότητα, η ίδια η κυβέρνηση έσπευσε με τη χθεσινοβραδινή -θεσμικά και πολιτικά απαράδεκτη-ανακοίνωση του ΥΠΡΟΠΟ και εξέδωσε πόρισμα. Έβγαλε ήδη συμπέρασμα.</p>
      <p>«Τίποτε δεν συνέβη, όλα -βίντεο, φωτογραφίες, μαρτυρίες από τα γεγονότα της 6ης Δεκεμβρίου- είναι ψέματα».</p>
      <p>Αναμφίβολα, πρόκειται για την πιο επικίνδυνη εκδήλωση φαινομένων κυβερνητικής κακοποίησης του κράτους δικαίου και της συνταγματικά κατοχυρωμένης ανεξαρτησίας του Συνηγόρου του Πολίτη. Η κυβέρνηση Μητσοτάκη προσβάλλει όλων μας τη νοημοσύνη. Πολιτών, Βουλής, κομμάτων, ΜΜΕ.</p>
      <p>Μετά από αυτές τις πρωτοφανείς πρακτικές είναι πλέον τεκμηριωμένο: Η Ελλάδα έχει εισέλθει σε μια ζοφερή κι απολύτως ανησυχητική περίοδο.</p>
      <related>
        <h4>Σχετικά Άρθρα</h4>
        <a href="https://www.efsyn.gr/ellada/koinonia/222358_omada-nomikis-boitheias-fotografies-kai-dikografia-diapseydoyn-ton"/>
        <a href="https://www.efsyn.gr/politiki/antipoliteysi/222338_apantisi-syriza-se-hrysohoidi-thrasos-sta-oria-tis-athliotitas"/>
        <a href="https://www.efsyn.gr/politiki/paraskinia/222348_omi-epideixi-pygmis"/>
        <a href="https://www.efsyn.gr/ellada/astynomiko/222157_agria-katastoli-prosagoges-kai-syllipseis-sta-exarheia"/>
        <a href="https://www.efsyn.gr/ellada/dikaiosyni/222228_dioxeis-gia-kakoyrgimata-stoys-syllifthentes-tis-agrias-katastolis"/>
        <a href="https://www.efsyn.gr/ellada/koinonia/222276_apo-kolastirio-exarheion-akoygontan-krayges"/>
      </related>
    </article>
  </body>
</html>