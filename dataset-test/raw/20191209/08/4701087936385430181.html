<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/108220/%DA%A9%D8%A7%D9%87%D8%B4-%D8%A2%D9%85%D8%A7%D8%B1-%D8%AE%D9%88%D8%AF%DA%A9%D8%B4%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86-%DB%B4%DB%B0-%D8%AF%D8%B1%D8%B5%D8%AF-%D8%AE%D9%88%D8%AF%DA%A9/"/>
    <meta property="og:site_name" content="میرملاس نیوز"/>
    <meta property="article:published_time" content="2019-12-09T08:17:00+00:00"/>
    <meta property="og:title" content="کاهش آمار خودکشی در لرستان/ ۴۰ درصد خودکشی‌ها با قرص برنج است"/>
    <meta property="og:description" content="محمدعلی دریک امروز در گفت‌وگو با خبرنگار فارس در خرم‌آباد، با اشاره به کاهش آمار خودکشی در لرستان، اظهار کرد: آمار خودکشی در استان از ۱۱ نفر در هر ۱۰۰ هزار نفر سال ۹۶ به ۹ نفر در هر ۱۰۰ هزار نفر در سال ۹۷ رسیده است. وی خاطرنشان کرد: سال‌های گذشته لرستان در بین […]"/>
  </head>
  <body>
    <article>
      <h1>کاهش آمار خودکشی در لرستان/ ۴۰ درصد خودکشی‌ها با قرص برنج است</h1>
      <address>
        <time datetime="2019-12-09T08:17:00+00:00">09 Dec 2019, 08:17</time>
      </address>
      <p>
        <i>محمدعلی دریک امروز در گفت‌وگو با خبرنگار فارس در خرم‌آباد، با اشاره به کاهش آمار خودکشی در لرستان، اظهار کرد: آمار خودکشی در استان از ۱۱ نفر در هر ۱۰۰ هزار نفر سال ۹۶ به ۹ نفر در هر ۱۰۰ هزار نفر در سال ۹۷ رسیده است. وی خاطرنشان کرد: سال‌های گذشته لرستان در بین […]</i>
      </p>
      <p>محمدعلی دریک امروز در گفت‌وگو با خبرنگار فارس در خرم‌آباد، با اشاره به کاهش آمار خودکشی در لرستان، اظهار کرد: آمار خودکشی در استان از ۱۱ نفر در هر ۱۰۰ هزار نفر سال ۹۶ به ۹ نفر در هر ۱۰۰ هزار نفر در سال ۹۷ رسیده است.</p>
      <p>وی خاطرنشان کرد: سال‌های گذشته لرستان در بین ۴ استان اول در خصوص خودکشی بود اما با انجام اقدامات بسیار آموزشی و غربالگری اکنون از منطقه بحران خارج شده است.</p>
      <p>معاون بهداشتی دانشگاه علوم‌پزشکی لرستان از پایلوت قرار گرفتن استان در طرح ملی پیشگیری از خودکشی خبر و ادامه داد: در این طرح برنامه‌هایی را وزارت بهداشت  به منظور پیشگیری از وقوع خودکشی طراحی و به معاونت بهداشتی دانشگاه علوم‌پزشکی لرستان ارائه کرده است.</p>
      <p>دریک بیان داشت: از جمله مواردی که آمار خودکشی را بالا می‌برد در دسترس بودن ابزار خودکشی است، بنابراین بایستی تمهیداتی را برای محدودکردن مراکز عرضه برخی محصولات مسموم‌کننده همانند قرص برنج پیش‌بینی کرد.</p>
      <p>وی با بیان اینکه حلق آویزکردن، مسمومیت با قرص برنج و خوردن مواد سمی سه روش مرسوم خودکشی است، افزود: در این بین ۳۰ تا ۴۰ درصد خودکشی‌های منجر به فوت در استان به علت مصرف قرص برنج بوده است.</p>
      <p>معاون بهداشت دانشگاه علوم‌پزشکی لرستان تصریح کرد: مرکز مشاوره شبانه‌روزی با شماره تماس ۳۵۱۵ راه‌اندازی شده که افراد نیازمند به مشاوره روانشناسی می‌توانند تماس بگیرند و از خدمات روانشناختی بهره ببرند.</p>
      <p>درج شده توسط :</p>
    </article>
  </body>
</html>