<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/it-c/google-maps-va-indica-strazile-iluminate-pentru-navigarea-pedestra-19193213"/>
    <meta property="og:site_name" content="Profit.ro"/>
    <meta property="article:published_time" content="2019-12-09T08:43:00+00:00"/>
    <meta property="og:title" content="Google Maps va indica străzile iluminate pentru navigarea pedestră"/>
    <meta property="og:description" content="Șirul ce pare interminabil de facilități pe care Google le adaugă în aplicația sa principală de navigare va continua cu o funcție ce va ajuta persoanele care merg pe jos să aleagă străzile luminate mai bine."/>
  </head>
  <body>
    <article>
      <h1>Google Maps va indica străzile iluminate pentru navigarea pedestră</h1>
      <address><time datetime="2019-12-09T08:43:00+00:00">09 Dec 2019, 08:43</time> by <a rel="author">Liviu Mihai</a></address>
      <p>
        <b>Șirul ce pare interminabil de facilități pe care Google le adaugă în aplicația sa principală de navigare va continua cu o funcție ce va ajuta persoanele care merg pe jos să aleagă străzile luminate mai bine.</b>
      </p>
      <p>O funcție care indică zonele din orașe ce beneficiază de lumină stradală a fost descoperită de cei de la XDA Developers și pare să fie pregătită pentru lansare oficială cândva în viitor.</p>
      <p>Noua facilitate va lua forma unui layer care indică direct pe hartă străzile care sunt luminate seara și noaptea.</p>
      <p>De asemenea, este posibil ca acest factor să devină o opțiune pe care utilizatorul să o poată selecta la crearea unui traseu, astfel încât aplicația să-i îndrume pașii pe străzile luminate, chiar dacă acestea presupun un anumit ocol.</p>
      <p>Tot din indiciile descoperite în codul aplicației, se pare această facilitate va fi lansată prima oară în India, țară în care s-au înmulțit alarmant în ultima perioadă tâlhăriile și violurile.</p>
      <p>Nu este clar cum procesează Google aceste informații, pentru a afla nivelul de iluminare al străzilor. Numărul zonelor cu sisteme inteligente de iluminare este încă mic, astfel că singura sursă de informații rămâne utilizatorul și smartphone-ului acestuia.</p>
    </article>
  </body>
</html>