<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Incident-v-Kurshiyaka-izvurshvat-se-ogledi-920374"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T08:24:00+00:00"/>
    <meta property="og:title" content="Инцидент в &quot;Кършияка&quot;, извършват се огледи!"/>
    <meta property="og:description" content="Нагъл крадец строши врата на магазин, който се намира на пловдивската улица &quot;Оборище“ в квартал &quot;Кър..."/>
  </head>
  <body>
    <article>
      <h1>Инцидент в "Кършияка", извършват се огледи!</h1>
      <address>
        <time datetime="2019-12-09T08:24:00+00:00">09 Dec 2019, 08:24</time>
      </address>
      <p>Нагъл крадец строши врата на магазин, който се намира на пловдивската улица "Оборище“ в квартал "Кършияка". Инцидентът е станал тази сутрин малко преди 7,00 часа, предаде репортер на <b>Plovdiv24.bg</b>.</p>
      <p>За извършване на безцеремонната кражба мъжът е използвал нестандартен уред – строителна ограда, която взел от намиращия се в съседство строителен обект. След това с нея е започнал да блъска стъклената врата на магазина.</p>
      <p>След нанасяне на няколко тежки удара с оградата, вратата се строполила на земята, без да се счупи. Горната част на стъклопакета се пръснала на парчета.</p>
      <p>Минути по-късно на мястото пристигнал екип на Трето РУ, което се намира на около 600 метра. Униформените служители задържали извършителя и го отвели в ареста. Той е на около 30 години. В него били намерени само малка сума монети, която взел от касата.</p>
      <p>Допреди час на мястото се извършваха огледи, а служители чистиха парчетата стъкло. Собственикът на магазина е на разпит в районното. Работата по случая продължава.</p>
      <figure>
        <video src="https://i.id24.bg/vi/vids/44616.mp4"/>
      </figure>
    </article>
  </body>
</html>