<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/ragkousis_kata_xrysoxoidi_epikindyni_ekdilosi_fainomenon_kybernitikis_kakopoiisis_tou_kratous_dikaiou-592965/"/>
    <meta property="og:site_name" content="Real.gr"/>
    <meta property="article:published_time" content="2019-12-09T08:26:00+00:00"/>
    <meta property="og:title" content="Διπλωματικό «τείχος» απέναντι στην Τουρκία: Την ενίσχυση των συμμαχιών επιδιώκει η Αθήνα - Ο ρόλος Μακρόν και Μέρκελ"/>
    <meta property="og:description" content="'Η Ελλάδα έχει εισέλθει σε μια ζοφερή κι απολύτως ανησυχητική περίοδο', αναφέρει ο ΣΥΡΙΖΑ με δήλωση του τομεάρχη Προστασίας του Πολίτη, Γιάννη Ραγκούση, απαντώντας στην ανακοίνωση του υπουργού Μιχάλη Χρυσοχοΐδη."/>
  </head>
  <body>
    <article>
      <h1>
        <a href="https://www.real.gr/politiki/arthro/diplomatiko_teixos_apenanti_stin_tourkia_tin_enisxysi_ton_symmaxion_epidiokei_h_athina_o_rolos_makron_kai_merkel-592925/">Διπλωματικό «τείχος» απέναντι στην Τουρκία: Την ενίσχυση των συμμαχιών επιδιώκει η Αθήνα - Ο ρόλος Μακρόν και Μέρκελ</a>
      </h1>
      <address><time datetime="2019-12-09T08:26:00+00:00">09 Dec 2019, 08:26</time> by <a rel="author">Real.gr</a></address>
      <p>
        <b>«Η Ελλάδα έχει εισέλθει σε μια ζοφερή κι απολύτως ανησυχητική περίοδο», αναφέρει ο ΣΥΡΙΖΑ με δήλωση του τομεάρχη Προστασίας του Πολίτη, Γιάννη Ραγκούση, απαντώντας στην ανακοίνωση του υπουργού Μιχάλη Χρυσοχοΐδη.</b>
      </p>
      <p>«Την ώρα που υποτίθεται πως με ειλικρινή πρόθεση ελέγχου το Αρχηγείο της Ελληνικής Αστυνομίας έχει διαβιβάσει στον εθνικό μηχανισμό διερεύνησης περιστατικών αυθαιρεσίας του Συνηγόρου του Πολίτη βίντεο και αναφορές αστυνομικής βίας για να διερευνηθούν κατά προτεραιότητα, η ίδια η κυβέρνηση έσπευσε με τη χθεσινοβραδινή -θεσμικά και πολιτικά απαράδεκτη-ανακοίνωση του ΥΠΡΟΠΟ και εξέδωσε πόρισμα. Έβγαλε ήδη συμπέρασμα. "Τίποτε δεν συνέβη, όλα -βίντεο, φωτογραφίες, μαρτυρίες από τα γεγονότα της 6ης Δεκεμβρίου- είναι ψέματα"» αναφέρει ο κ. Ραγκούσης στην ανακοίνωσή του.</p>
      <p>Και προσθέτει: «Αναμφίβολα, πρόκειται για την πιο επικίνδυνη εκδήλωση φαινομένων κυβερνητικής κακοποίησης του κράτους δικαίου και της συνταγματικά κατοχυρωμένης ανεξαρτησίας του Συνηγόρου του Πολίτη. Η κυβέρνηση Μητσοτάκη προσβάλλει όλων μας τη νοημοσύνη. Πολιτών, Βουλής, κομμάτων, ΜΜΕ».</p>
    </article>
  </body>
</html>