<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/online/3997673637828730288/%D8%B1%D9%88%D8%AD%D8%A7%D9%86%DB%8C-%D8%AF%D9%88%D9%84%D8%AA-%D8%B1%D8%A7-%D8%A8%D8%AF%D9%87%DA%A9%D8%A7%D8%B1-%D8%AA%D8%AD%D9%88%DB%8C%D9%84-%D8%AE%D9%88%D8%A7%D9%87%D8%AF-%D8%AF%D8%A7%D8%AF-%D9%81%D8%A7%D8%B5%D9%84%D9%87-%D8%AF%D9%88-%D8%A8%D8%B1%D8%A7%D8%A8%D8%B1%DB%8C-%D8%A7%D9%81%D8%B2%D8%A7%DB%8C%D8%B4-%D8%AD%D9%82%D9%88%D9%82-%D8%A8%D8%A7-%D8%AA%D9%88%D8%B1%D9%85"/>
    <meta property="og:site_name" content="Jamejam Online"/>
    <meta property="article:published_time" content="2019-12-09T08:28:00+00:00"/>
    <meta property="og:title" content="روحانی دولت را بدهکار تحویل خواهد داد / فاصله دو برابری افزایش حقوق با تورم"/>
    <meta property="og:description" content="نایب رئیس کمسیون برنامه و بودجه گفت: با بودجه ای که دولت ارائه کرده ، دولت سیزدهم بدهکار دولت دوازدهم خواهد شد."/>
  </head>
  <body>
    <article>
      <h1>روحانی دولت را بدهکار تحویل خواهد داد / فاصله دو برابری افزایش حقوق با تورم</h1>
      <address>
        <time datetime="2019-12-09T08:28:00+00:00">09 Dec 2019, 08:28</time>
      </address>
      <pre> نایب رئیس کمسیون برنامه و بودجه گفت: با بودجه ای که دولت ارائه کرده ، دولت سیزدهم بدهکار دولت دوازدهم خواهد شد. </pre>
      <p>هادی قوامی نماینده اسفراین در گفتگو با <a href="http://jamejamonline.ir/">جام جم آنلاین</a> ، معایب بودجه ارائه شده سال 99 خاطرنشان کرد: دو سوم بودجه ارائه شده مربوط به شرکت های دولتی و بانک هاست ، عیب دیگر این است 70هزار میلیارد تومان طرح های عمرانی مقرر شده با اوراق قرضه تامین شود که این بدان معناست که مقرر است با درآمدهای سال 1400 و 1401 طرح های عمرانی انجام گیرد.</p>
      <p>وی با اشاره به اینکه با چنین بودجه ای طرح های عمرانی به سختی انجام خواهد شد در خصوص تطابق میزان رشد حقوق با تورم بیان کرد: در بودجه سال 99 میزان رشد حقوق متناسب با تورم نیست چون تورم طبق گفته مقامات حداقل 30 درصد اعلام شده اما رشد حقوق در بودجه 15 درصد ارائه شده که همین منجر به عقب ماندن می شود.</p>
      <p>قوامی در خصوص حقوق بازنشستگان هم اظهار کرد: تفاوت تطبیق احکام حقوقی بازنشستگان 6هزار میلیارد تومان و به صورت حداقلی دیده شده در صورتی که 10 هزار میلیارد تومان دیگر لازم است تا بتوانیم این تفاوت را اصلاح کنیم.</p>
      <p>او در مورد مزایای بودجه 99 هم اظهار کرد: وابستگی بودجه جاری سال 99 به نفت صفر شده و در آن بسته های معیشتی تداوم یابد و طرح تحول سلامت به صورت مستمر دیده شده است.</p>
    </article>
  </body>
</html>