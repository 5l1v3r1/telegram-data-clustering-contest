<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7955604"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T08:12:00+00:00"/>
    <meta property="og:title" content="Проектозаконът на САЩ за Синцзян грубо нарушавал международното право"/>
    <meta property="og:description" content="Законопроектът на САЩ за Синцзян-уйгурския автономен район е сериозно нарушаване на международното право и груба намеса във вътрешните работи на Китай, заяви губернаторът на този район"/>
  </head>
  <body>
    <article>
      <h1>Проектозаконът на САЩ за Синцзян грубо нарушавал международното право</h1>
      <address><time datetime="2019-12-09T08:12:00+00:00">09 Dec 2019, 08:12</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Законопроектът на САЩ за Синцзян-уйгурския автономен район е сериозно нарушаване на международното право и груба намеса във вътрешните работи на Китай, заяви губернаторът на този район, предадоха Ройтерс и БТА.</p>
      <p>Камарата на представителите в американския Конгрес одобри този месец с почти пълно мнозинство законопроект за оказване на натиск върху Китай заради жестоките репресии над уйгурското мюсюлманско малцинство. Преди това същото направи и Сенатът. Законопроектът настоява за по-твърда реакция от САЩ на начина, по който Пекин третира уйгурското малцинство.</p>
      <p>Антитерористичните мерки в Синцзян не са по-различни от антитерористичните мерки в САЩ, каза губернаторът Шохрат Закир пред репортери в Пекин.</p>
      <p>По думите му САЩ провеждат клеветническа кампания срещу автономния район и използват проблемите там, за да предизвикват неразбирателство сред етническите общности в Китай.</p>
      <p>Всеки опит да се обезсили Синдзян е обречен на провал, заяви още Закир.</p>
    </article>
  </body>
</html>