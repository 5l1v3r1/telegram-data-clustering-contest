<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918017.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T08:06:00+00:00"/>
    <meta property="og:title" content="نامه محرمانه به شهردار تهران درباره &quot;بام‌لند&quot;"/>
    <meta property="og:description" content="افشین حبیب‌زاده در گفت وگو با ایسنا، در مورد  فعالیت مجتمع بام‌لند گفت: مدتی پیش نامه‌ای محرمانه در مورد پروژه بام‌لند و نوع قرار داد آن به شهردار تهران ارسال کردیم."/>
  </head>
  <body>
    <article>
      <h1>نامه محرمانه به شهردار تهران درباره "بام‌لند"</h1>
      <address>
        <time datetime="2019-12-09T08:06:00+00:00">09 Dec 2019, 08:06</time>
      </address>
      <p>معاون نظارت شورای شهر تهران از ارسال نامه محرمانه به شهردار تهران در مورد وضعیت بام‌لند خبرداد.</p>
      <p>افشین حبیب‌زاده در گفت وگو با ایسنا، در مورد  فعالیت مجتمع بام‌لند گفت: مدتی پیش نامه‌ای محرمانه در مورد پروژه بام‌لند و نوع قرار داد آن به شهردار تهران ارسال کردیم.</p>
      <p>وی اظهار کرد: کارشناسان این قرار داد را به لحاظ حقوقی و همچنین سطح و سطوحی که در قرار داد آمده با آن چیزی که اجرایی شده را احصا کردند، در مورد شرایطی که امروز این پروژه دارد و آیا اینکه قرار داد نیاز به اصلاح دارد یا نه؟ یک اظهارنظر حقوقی شده و کارشناسان این مسائل را بررسی کردند.</p>
      <p>حبیب‌زاده افزود: این نامه به صورت  محرمانه برای شهردار ارسال شده و از حناچی درخواست کردیم که این موضوع را بررسی کند اما هنوز پاسخی به این نامه داده نشده است و مسئولان امر عنوان کردند که در حال بررسی هستند.</p>
      <p>** پیش از این نیز بهاره آروین رئیس کمیته شفافیت شورای شهر تهران اعلام کرده بود: متاسفانه واگذاری مجموعه "بام‌لند" نیز به گونه‌ای بود که آگهی مزایده این مجموعه به‌عنوان یکی از مهمترین معاملات شهرداری تهران در سال‌های گذشته در یک هفته‌نامه دست چندمی منتشر شد.</p>
    </article>
  </body>
</html>