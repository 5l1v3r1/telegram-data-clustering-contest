<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-listopadi-zafiksovano-pyat-vipadkiv-pobittya-zhurnalistiv-645431.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T08:31:00+00:00"/>
    <meta property="og:title" content="У листопаді зафіксовано п’ять випадків побиття журналістів"/>
    <meta property="og:description" content="Три інциденти були зафіксовані у Києві та Київській області, та по одному - в Тернопільській області та у Миколаєві"/>
  </head>
  <body>
    <article>
      <h1>У листопаді зафіксовано п’ять випадків побиття журналістів</h1>
      <address>
        <time datetime="2019-12-09T08:31:00+00:00">09 Dec 2019, 08:31</time>
      </address>
      <h4>Три інциденти були зафіксовані у Києві та Київській області, та по одному - в Тернопільській області та у Миколаєві</h4>
      <p>Національна спілка журналістів (НСЖУ) зафіксувала 5 випадків застосування фізичної сили до журналістів при виконанні ними професійних обов'язків у листопаді. Про це свідчать дані моніторингу «Індекс фізичної безпеки журналістів України», який НСЖУ проводить спільно з партнерськими громадськими організаціями.</p>
      <p>Зазначається, що три інциденти були зафіксовані у Києві та Київській області, та по одному - в Тернопільській області та у Миколаєві.</p>
      <p>«У листопаді, після проведення спеціальних парламентських слухань із безпеки журналістів, зазначаємо, що Національна поліція оперативно реагує на повідомлення про перешкоджання і відразу ж відкриває відповідні кримінальні провадження. Але ситуація з безпекою журналістів в Україні залишається тривожною», - зазначає голова НСЖУ Сергій Томіленко.</p>
      <p>Загалом від початку 2019 року в Україні було зафіксовано 65 проявів фізичної агресії стосовно журналістів.</p>
      <p>Як повідомлялось, НСЖУ зафіксувала чотири випадки побиття журналістів під час виконання професійних обов'язків у жовтні.</p>
      <related>
        <a href="https://glavcom.ua/kyiv/news/pograbuvannya-ofisu-nacionalnoji-spilki-zhurnalistiv-policiya-rozshukuje-zlodijiv-643007.html"/>
        <a href="https://glavcom.ua/news/ofis-prezidenta-vistupiv-za-vvedennya-nacionalnoji-preskarti-i-standartizaciyu-zhurnalistskoji-diyalnosti-625887.html"/>
        <a href="https://glavcom.ua/news/nszhu-viyavila-psevdozhurnalistiv-na-viborchih-dilnicyah-poltavshchini--611915.html"/>
      </related>
    </article>
  </body>
</html>