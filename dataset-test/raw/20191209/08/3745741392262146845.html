<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/couger-conquer-2-oyuncu-kasasi-h81364.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T08:27:36+00:00"/>
    <meta property="og:title" content="Couger, Yeni Oyuncu Kasası 'Conquer 2'yi Duyurdu"/>
    <meta property="og:description" content="Cougar, görünüşü ve özellikleriyle tüm oyunseverlerin dikkatini üzerine çekecek yeni oyuncu kasası Conquer 2'yi resmen tanıttı."/>
  </head>
  <body>
    <article>
      <h1>Couger, Yeni Oyuncu Kasası 'Conquer 2'yi Duyurdu</h1>
      <h2>Cougar, "Conquer 2" isimli yeni oyuncu kasasını resmen duyurdu. Şirket tarafından yapılan açıklamalarda fiyat bilgisi verilmedi ancak Conquer 2, görünüşü ve sunduğu özelliklerle tüm oyunseverlerin dikkatini üzerine çekiyor.</h2>
      <address><time datetime="2019-12-09T08:27:36+00:00">09 Dec 2019, 08:27</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Bilgisayar sektörü son yıllarda büyük bir değişimin içerisinde. Artık teknoloji üreticileri, sektörün sınırlarını zorlayan ürünlerle tüketicilerin karşısına çıkıyorlar ve bu ürünler, çok büyük <b>ilgi </b>görüyor. Ayrıca özellikle de son dönemlerde piyasaya sürülen donanım ve çevre birimleri, <b>farklı </b>tasarımlarıyla da dikkatleri üzerine çekmeyi başarıyorlar.</p>
      <p>Bugüne dek sizlerle, farklı tasarımlara sahip pek çok donanım ürünü tanıttık. Ancak şimdi bahsedeceğimiz oyuncular için tasarlanmış özel <b>kasa</b>, bugüne kadar ki tüm donanımlardan çok daha fazlasını sunuyor. Cougar tarafından üretilen <b>Conquer 2</b>, oyuncu bilgisayar kasalarına yeni bir soluk kazandıracak gibi görünüyor.</p>
      <h3>Karşınızda Conquer 2</h3>
      <figure>
        <img src="https://www.webtekno.com/images/editor/default/0002/33/88e399e6f397f1bbbd6f7bcecd1ed6ec3bacc6a9.jpeg"/>
      </figure>
      <p>Bilim kurgu filmlerinden fırlamış gibi görünen bu bilgisayar kasası, fazlasıyla modüler ve <b>özelleştirilebilir </b>bir yapıya sahip. Öyle ki bu bilgisayar kasasını kendinize göre değiştirebiliyorsunuz. Parçalarına <b>tamamen </b>ayrılabilen Conquer 2, oyunseverlerin hayal gücünü kullanarak kendilerine özel kasa oluşturabilmelerine yardımcı oluyor.</p>
      <figure>
        <img src="https://www.webtekno.com/images/editor/default/0002/33/ee44dc4dfde3bd54a2787a73ad514286a767ff40.jpeg"/>
      </figure>
      <p>Conquer 2'nin 4 adet tamperli camı bulunuyor. Bu camlar isteğe göre bir kurulum yapılıyor ve böylelikle güçlü iç donanım, bu camlarla <b>sergilenebiliyor</b>. Ayrıca RGB ışıklandırma özelliği de bulunan bu kasa, bu özelliğiyle hem iç donanımı hem de kasanın kendisini daha şık bir hala getiriyor. Üstelik bu aydınlatma sistemi, Conquer 2'nin anakarta <b>bağlanmasına </b>ve anakartın ışıklarıyla birlikte çalışabilmesine de imkan sağlıyor.</p>
      <figure>
        <img src="https://www.webtekno.com/images/editor/default/0002/33/33c594d1d4eddeccca7d33059d88ab2256801958.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/rocket-league-tesla-cybertruck-imza-kampanyasi-h81310.html">Rocket League Oyuncuları, Tesla Cybertruck'ın Oyuna Eklenmesi İçin İmza Kampanyası Başlattı</a>
      </p>
      <p>Conquer 2, esasında <b>iki</b> parçadan oluşan bir yapıya sahip. Kasanın dışındaki bölüm, kasanın genel görünümü gösterirken iç bölüm ise bilgisayarın donanım parçalarını bünyesinden barındırıyor. Yani oyunseverler, bilgisayarlarının donanımına müdahale etmek için kasanın tümünü sökmek durumunda <b>kalmıyorlar</b>. Kasanın iç bölümünü oluşturan yapı, çekilerek çıkarılabiliyor.</p>
      <p>Cougar'ın yeni kasası, <b>geniş </b>bir donanım kitlesine de destek sağlıyor. Böylelikle oyunseverler, bu kasaya sahip olduktan sonra hem büyük hem de küçük bir anakart kullanabiliyorlar. Yeterli sayıda fan bölümü de bulunan Conquer 2'nin sıvı <b>soğutma </b>sistemleri için de desteği bulunuyor.</p>
      <figure>
        <img src="https://www.webtekno.com/images/editor/default/0002/33/4e0cede3f2c31c46c84a206edf9dda4fca3399d4.jpeg"/>
      </figure>
      <p>Tüm bu özelliklere sahip olan Conquer 2, ne yazık ki ciddi anlamda <b>pahalı </b>olması beklenen bir ürün. Çünkü Conquer 2'nin halefi bile şu an için 280 dolar (yaklaşık 1.620 TL + vergiler) seviyelerinde satın alınabiliyor. Hal böyle olunca da Conquer 2'nin fiyatının <b>300+ </b>dolardan düşük olması beklenmiyor. Ayrıca ürünün satışa ne zaman çıkacağı da şu an bilinmiyor.</p>
      <p><b>Kaynak : </b>https://www.techradar.com/news/cougar-just-launched-the-conquer-2-chassis-and-its-a-next-level-beast</p>
    </article>
  </body>
</html>