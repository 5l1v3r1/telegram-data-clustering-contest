<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907132/vitesse-fans-fluiten-invaller-uit-zeer-pijnlijk-je-maakt-zo-n-jongen-kapot-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T08:51:00+00:00"/>
    <meta property="og:title" content="Vitesse-fans fluiten invaller uit: 'Zeer pijnlijk, je maakt zo'n jongen kapot'"/>
    <meta property="og:description" content="Vitesse-trainer Josep Oosting is niet te spreken over de fluitconcerten aan het adres van Jay-Roy Grot. De 21-jarige spits moest het zondag tegen Feyenoord ontgelden bij de supporters van de Arnhemse club. Oosting hekelt het gefluit en vraagt de steun van het publiek voor de spelersgroep. &quot;Wij hebben geweldig publiek. Dan moet je spelers dragen&quot;, verklaart de interim-trainer na het doelpuntloze gelijkspel tegen Feyenoord aan de Gelderlander. &quot;Jay-Roy is een jonge speler. Die verdient alle steun van onze supporters.&quot; Onduidelijkheid bij Vitesse - Feyenoord: &quot;Ik had geen idee wat er gebeurde&quot;"/>
  </head>
  <body>
    <article>
      <h1>Vitesse-fans fluiten invaller uit: 'Zeer pijnlijk, je maakt zo'n jongen kapot'</h1>
      <address>
        <time datetime="2019-12-09T08:51:00+00:00">09 Dec 2019, 08:51</time>
      </address>
      <p>
        <b>Vitesse-trainer Josep Oosting is niet te spreken over de fluitconcerten aan het adres van Jay-Roy Grot. De 21-jarige spits moest het zondag tegen Feyenoord ontgelden bij de supporters van de Arnhemse club.</b>
      </p>
      <p>Oosting hekelt het gefluit en vraagt de steun van het publiek voor de spelersgroep. "Wij hebben geweldig publiek. Dan moet je spelers dragen", verklaart de interim-trainer na het doelpuntloze gelijkspel tegen Feyenoord aan <a href="https://www.gelderlander.nl/vitesse/oosting-hekelt-fluitconcerten-bij-vitesse-richting-grot~a96e5543/">de Gelderlander</a>. "Jay-Roy is een jonge speler. Die verdient alle steun van onze supporters."</p>
      <p>Grot kwam zondagmiddag na 75 minuten in het veld voor Nouha Dicko. Oosting was niet blij met de reactie van het publiek in het Gelredome. "Je maakt zo'n jongen kapot. Het is wel prettig dat je in je eigen stadion wordt gesteund. Die fluitconcerten vormen een zeer pijnlijk moment voor mij, voor ons als staf van Vitesse en voor de spelers."</p>
      <p>Vitesse nam Grot afgelopen zomer over van Leeds United. De aanvaller scoorde in zestien Eredivisie-duels tot dusver één keer.</p>
      <related>
        <h4>Lees meer</h4>
        <a href="https://www.voetbalprimeur.nl/videos/907045/onduidelijkheid-bij-vitesse-feyenoord-ik-had-geen-idee-wat-er-gebeurde-.html?campname=highlighted-content&amp;camplink=onderaan"/>
      </related>
    </article>
  </body>
</html>