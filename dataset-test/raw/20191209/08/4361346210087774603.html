<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/szorong-a-neve-miatt-stohl-luca/188207"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T08:00:00+00:00"/>
    <meta property="og:title" content="Szorong a neve miatt Stohl Luca"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szorong a neve miatt Stohl Luca</mark>
      </h1>
      <address><time datetime="2019-12-09T08:00:00+00:00">09 Dec 2019, 08:00</time> by <a rel="author">Bors</a></address>
      <p>Csodaszép, fiatal, játszik színházban, látható a képernyőn – látszólag gondtalan Stohl Luca élete, mégis tele gátlásokkal és sok-sok szorongással vég­zi napi munkáját. Luca S. Tóth Márta vendége volt a Je­lenLét című műsorban, ott beszélt félelmeiről, aggodalmairól. S egy, a műsorvezető terheit firtató kérdésre azt is elárulta, éppen vezetékneve okozza számára a legtöbb problémát, ettől a tehertől szeretne megszabadulni.</p>
      <figure>
        <img src="http://media.borsonline.hu/cikk/20/193865/big-lead/650x360/2046026_stohl-luca-0327-mo-1.jpg"/>
        <figcaption>© Móricz István</figcaption>
      </figure>
      <p>Luca édesapja, Stohl András még a börtönt is megjárta tudatmódosító szerek hatása alatt okozott autóbalesete miatt, de érdekes módon nem ez az, ami miatt Luca nehezen viseli a Stohl nevet.</p>
      <p>– A Stohl vezetéknévre mindenki felkapja a fejét, mindenki csatol hozzá egy 52 éves zseniális színészt. Akárhová megyek, őt mindenki szereti, mindenki dicséri a munkahelyén, a munka­kapcsolatokban, mindenki mindig csupa jót mond róla. Egyrészt szeretnék ennek megfelelni, hogy neki is azt mondják, dolgoztunk Lucával és tök jó fej, valamint tisztelettudó. Szeretnék mindenkinek megfelelni – kezdte a beszélgetést Luca, aki azt is elmondta, úgy érzi, meg kell küzdenie azzal is, hogy táncosként került a televíziózás világába, nem képzett műsorvezető.</p>
      <p>Táncosként sem érzi azonban felszabadultan magát a színpadon, mert fellépés után is azonnal a hibás mozdulatokat, az elkövetett apróbb rontásokat kezdi elemezni ahelyett, hogy értékelné, aznap este is neki tapsolt a közönség.</p>
    </article>
  </body>
</html>