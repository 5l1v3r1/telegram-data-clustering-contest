<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a550736/AMSS-Magla-smanjuje-vidljivost-kamioni-na-Batrovcima-cekaju-do-10-sati.html"/>
    <meta property="og:site_name" content="N1 Srbija"/>
    <meta property="article:published_time" content="2019-12-09T08:11:00+00:00"/>
    <meta property="og:title" content="AMSS: Magla smanjuje vidljivost, kamioni na Batrovcima čekaju do 10 sati"/>
    <meta property="og:description" content="Svi putni pravci u zemlji su prohodni, vanrednih zastoja i prekida nema, a zbog početka radne nedelje očekuje se..."/>
  </head>
  <body>
    <article>
      <h1>AMSS: Magla smanjuje vidljivost, kamioni na Batrovcima čekaju do 10 sati</h1>
      <address>
        <time datetime="2019-12-09T08:11:00+00:00">09 Dec 2019, 08:11</time>
      </address>
      <p>Svi putni pravci u zemlji su prohodni, vanrednih zastoja i prekida nema, a zbog početka radne nedelje očekuje se pojačan saobraćaj na svim frekventnijim putevima, saopštio je Auto-moto savez Srbije (AMSS).</p>
      <p>Magla i sumaglica ovog jutra mogu uticati na smanjenu vidljivost, pa se savetuje vozačima veća opreznost na putevima pored rečnih tokova, po kotlinama i dolinama.</p>
      <p>Magla se po pojedinim kotlinama i dolinama može zadržavati i duže tokom dana.</p>
      <p>Na naplatnim stanicama nema zadržavanja.</p>
      <p>Nema dužih zadrdžavanja na putničkim terminalima graničnih prelaza.</p>
      <p>Na teretnim terminalima graničnih prelaza kamioni na izlazu na Horgošu čekaju osam sati, na Кelebiji tri sata, na prelazu Batrovci 10 sati, na prelazu Bačka Palanka četiri sata, na prelazu Gradina dva sata.</p>
      <p>Zabrane za šlepere i kamione sa prikolicom su na snazi na sledećim putnim pravcima: Jošanička Banja - Кopaonik; Novi Pazar - Deževa - Šaronje - Odvraćenica; Кopaonik - Rudnica; Granica PZP Кruševac/Novi Pazar - Кopaonik.</p>
    </article>
  </body>
</html>