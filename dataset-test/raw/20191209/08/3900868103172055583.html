<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1565092/italia-seismiki-donisi-4-5-richter"/>
    <meta property="og:site_name" content="NOOZ."/>
    <meta property="article:published_time" content="2019-12-09T08:06:00+00:00"/>
    <meta property="og:title" content="Ιταλία: Σεισμική δόνηση 4,5 Ρίχτερ"/>
    <meta property="og:description" content="Αναστάτωση σημειώθηκε το πρωί στις 04:37 (τοπική ώρα) στην περιφέρεια της Τοσκάνης, στην περιοχή Μουτζέλο, λόγω σεισμικής δόνησης μεγέθους 4,5 βαθμών της κλίμακας Ρίχτερ."/>
  </head>
  <body>
    <article>
      <h1>Ιταλία: Σεισμική δόνηση 4,5 Ρίχτερ</h1>
      <address>
        <time datetime="2019-12-09T08:06:00+00:00">09 Dec 2019, 08:06</time>
      </address>
      <p>
        <b>Αναστάτωση σημειώθηκε το πρωί στις 04:37 (τοπική ώρα) στην περιφέρεια της Τοσκάνης, στην περιοχή Μουτζέλο, λόγω σεισμικής δόνησης μεγέθους 4,5 βαθμών της κλίμακας Ρίχτερ.</b>
      </p>
      <p>Οι πυροσβέστες και η Πολιτική Προστασία κινητοποιήθηκαν άμεσα. Μέχρι αυτή την στιγμή δεν προκύπτει να υπάρχουν τραυματίες, ενώ διαπιστώθηκαν μικροκαταρρεύσεις. Για προληπτικούς λόγους αποφασίστηκε να παραμείνουν κλειστά σήμερα όλα τα σχολεία της περιοχής, ενώ γίνονται έλεγχοι και στις σιδηροδρομικές γραμμές.</p>
      <p>Στην κωμόπολη Μπαρμπερίνο Ντελ Μουτζέλο ζημιές υπέστη η κεντρική εκκλησία, η πρόσβαση στην οποία έχει απαγορευθεί. Οι ειδικοί της Πολιτικής Προστασίας συνεχίζουν να ελέγχουν τα κτίρια της περιοχής για μια συνολική εκτίμηση της κατάστασης.</p>
    </article>
  </body>
</html>