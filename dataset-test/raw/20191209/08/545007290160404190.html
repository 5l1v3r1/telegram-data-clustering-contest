<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/parlamentarii-vizati-de-perchezitiile-de-la-psd-arad-sunt-dorel-caprar-florin-tripa-si-ioan-chisalita/"/>
    <meta property="og:site_name" content="Europa FM"/>
    <meta property="article:published_time" content="2019-12-09T08:21:38+00:00"/>
    <meta property="og:title" content="Parlamentarii vizați de perchezițiile de la PSD Arad sunt Dorel Căprar, Florin Tripa și Ioan Chisăliţă"/>
    <meta property="og:description" content="Procurorii și ofițerii anticorupție au descins în această dimineață la 15 adrese. Între acestea sediul PSD Arad, sediul Direcției Regionale de Drumuri și Poduri Timișoara, dar și la locuințele a 3 parlamentari de Arad și Caraș-Severin."/>
  </head>
  <body>
    <article>
      <h1>Parlamentarii vizați de perchezițiile de la PSD Arad sunt Dorel Căprar, Florin Tripa și Ioan Chisăliţă</h1>
      <address>
        <time datetime="2019-12-09T08:21:38+00:00">09 Dec 2019, 08:21</time>
      </address>
      <p>Procurorii și ofițerii anticorupție <a href="https://www.europafm.ro/perchezitii-ale-dna-si-dga-timisoara-la-locuintele-mai-multor-parlamentari-psd-din-arad-video/">au descins în această dimineață la 15 adrese</a>. Între acestea sediul PSD Arad, sediul Direcției Regionale de Drumuri și Poduri Timișoara, dar și la locuințele a 3 parlamentari de Arad și Caraș-Severin.</p>
      <p>Este vorba de Florin Tripa – deputat PSD de Arad, Dorel Căprar – deputat PSD de Arad și președinte al social democraților arădeni, și Ioan Chisăliță, deputat PSD de Caraș Severin.</p>
      <p>Dosarul instrumentat de DNA și DGA Timișoara are legătură cu șpăgile care se dădeau la Direcția Regională de Drumuri și Poduri Timișoara pentru măsluirea greutății camioanelor de marfă care treceau în Ungaria.</p>
      <p>Ancheta a început în urmă cu 9 luni. Ofițerii anticorupție au aflat că pentru a trece cu vederea greutatea reală a camionelor se plăteau între 50 și 100 de euro angajaților DRDP Timișoara, miza fiind plata unor taxe mai mici de către transportatori. De asemenea, se presupune că mai mulți politicieni interveneau pentru ca anumite camioane să nu fie cântărite, iar banii ar fi fost folosiți în interesul PSD Arad.</p>
      <p>Pe lângă cei trei deputați, la sediul DNA Timișoara a fost adus și șeful DRDP Timișoara, arădeanul Cristian Ispravnic, numit de PSD la cârma Direcției Regionale de Drumuri în urmă cu doi ani și susținut de președintele social democraților arădeni.</p>
      <p>Primul care a ajuns la sediul DNA Timișoara a fost deputatul Florin Tripa. În următoarele ore, suspecții vor da explicații procurorilor anticorupție.</p>
    </article>
  </body>
</html>