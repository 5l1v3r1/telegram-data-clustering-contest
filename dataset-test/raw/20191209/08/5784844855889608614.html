<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/novi-brskalnik-opera-za-android-vas-bo-zagotovo-navdusil.html?RSS094838481d594b506364ad604ba5e0cf"/>
    <meta property="og:site_name" content="Računalniške novice"/>
    <meta property="article:published_time" content="2019-12-09T08:59:00+00:00"/>
    <meta property="og:title" content="Novi brskalnik Opera za Android vas bo zagotovo navdušil!"/>
    <meta property="og:description" content="Čeprav spletni brskalnik Opera nima kaj veliko privržencev med uporabniki osebnih računalnikov (pred njim so Internet Explorer, Firefox, Chrome in Safari), to ne drži za Android."/>
  </head>
  <body>
    <article>
      <h1>Novi brskalnik Opera za Android vas bo zagotovo navdušil!</h1>
      <address>
        <time datetime="2019-12-09T08:59:00+00:00">09 Dec 2019, 08:59</time>
      </address>
      <p>Čeprav spletni brskalnik Opera nima kaj veliko privržencev med uporabniki osebnih računalnikov (pred njim so Internet Explorer, Firefox, Chrome in Safari), je vloga njegove izvedenke za mobilne telefone precej bolj opazna. O tem priča tudi dejstvo, da se število uporabnikov mobilne različice Opera iz meseca v mesec povečuje. Priljubljeni mobilni spletni brskalnik Opera je pred kratkim postal še boljši, saj je dobil novo, izboljšano različico, namenjeno pametnim mobilnim telefonom in tabličnim računalnikom Android.</p>
      <p>Novi mobilni spletni brskalnik Opera za mobilne naprave Android je namreč bogatejši za povsem prenovljeni temni način delovanja. Ta dejansko poskrbi tako za zatemnitev zaslona kot tudi za zatemnitev tipkovnice, ki jo uporabljamo za tipkanje sporočil. Temni način delovanja je pri novem mobilnem spletnem brskalniku Opera mogoče vključiti tako ročno kot tudi samodejno, pri čemer čas vklopa lahko uporabnik določi sam.</p>
      <p>Prenovljeni mobilni spletni brskalnik Opera za mobilne naprave Android prinaša tudi druge možnosti, ki bodo poenostavile brskanje po svetovnem spletu. Med njimi gre izpostaviti predvsem možnost hitrega preletavanja med zavihki z drsnimi potezami. Nova različica mobilne različice spletnega brskalnika Opera za Android je na voljo za prenos na naslovu <a href="https://www.opera.com/mobile/operabrowser">https://www.opera.com/mobile/operabrowser</a>.</p>
      <figure>
        <iframe src="https://www.youtube.com/embed/_we30Zs0USE" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.opera.com/mobile/operabrowser">Opera</a></footer>
    </article>
  </body>
</html>