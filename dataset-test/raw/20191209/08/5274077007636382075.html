<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/420591"/>
    <meta property="og:site_name" content="ערוץ 7"/>
    <meta property="article:published_time" content="2019-12-09T08:57:00+00:00"/>
    <meta property="og:title" content="שר החוץ כ&quot;ץ תוקף את ראש העיר חיפה: החלטה גזענית וחמורה"/>
    <meta property="og:description" content="השר ישראל כ&quot;ץ במתקפה קשה על החלטת ראש עיריית חיפה שלא לאפשר לתלמידים דרוזים מהסביבה ללמוד בעיר, &quot;עלינו להגיב במלוא העוצמה&quot;."/>
  </head>
  <body>
    <article>
      <h1>שר החוץ כ"ץ תוקף את ראש העיר חיפה: החלטה גזענית וחמורה</h1>
      <address><time datetime="2019-12-09T08:57:00+00:00">09 Dec 2019, 08:57</time> by <a rel="author">ערוץ 7</a></address>
      <p>שר החוץ ישראל כץ תקף הבוקר (שני) את החלטתה של ראש עירית חיפה עינת קליש רותם שלא לאפשר לתלמידים דרוזים מישובי הסביבה ללמוד בבתי הספר בחיפה.</p>
      <p>לדברי השר כ"ץ מדובר בהחלטה, "חמורה ומקוממת ונגועה בגזענות. במידה ולא תחזור בה לאלתר, היא משמשת בעיני גם עילה להעברתה מתפקידה".</p>
      <p>"לא יתכן שראש עיר גחמנית תפגע בצורה בוטה שכזאת במרקם החיים המשותפים בין הרוב היהודי, לבין עדת המיעוטים הנאמנה ביותר למדינת ישראל", הוסיף השר.</p>
      <p>כ"ץ ציין עוד, "לא יתכן שהעדה הדרוזית, שכרתה ברית דמים עם הציבור היהודי, מלפני קום המדינה ועד היום, והמובילה באחוזי הגיוס לצה״ל (מעל 80%), תופלה באופן כה בוטה ופוגעני".</p>
      <p>"כאשר זה קורה בבריטניה נגד יהודים - כולנו מזועזעים, כאשר זה קורה כאן - עלינו להגיב במלוא העוצמה", הדגיש שר החוץ.</p>
    </article>
  </body>
</html>