<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4791989/%DB%8C%DA%A9-%D9%85%D8%AD%D8%B1%D9%88%D9%85-%D9%88-%DA%86%D9%86%D8%AF-%D9%85%D8%B5%D8%AF%D9%88%D9%85-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B3%D8%AA%D8%A7%D9%86-%D8%A8%D8%B3%D8%AA%D9%87-%D8%A7%D8%B3%D8%AA%D9%82%D9%84%D8%A7%D9%84-%D9%85%D9%82%D8%A7%D8%A8%D9%84-%D9%BE%DB%8C%DA%A9%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:21:21+00:00"/>
    <meta property="og:title" content="یک محروم و چند مصدوم استقلال/ دستان بسته استقلال مقابل پیکان"/>
    <meta property="og:description" content="تیم فوتبال استقلال در حالی برای دیدار مقابل پیکان در هفته چهارم آماده می‌شود که دستان آنها برای این بازی چندان بسته است."/>
  </head>
  <body>
    <article>
      <h1>یک محروم و چند مصدوم استقلال/ دستان بسته استقلال مقابل پیکان</h1>
      <address><time datetime="2019-12-09T08:21:21+00:00">09 Dec 2019, 08:21</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرنگار مهر</a>، تیم فوتبال استقلال تهران پس از رسیدن به صدر جدول، در هفته چهاردهم میهمان پیکان است که در صورت پیروزی در این بازی می‌تواند صدرنشینی‌اش را تداوم بخشد. </p>
      <p>آبی پوشان در حالی برای این دیدار آماده می‌شوند که بازیکنان زیادی به دلیل محرومیت و مصدومیت در اردوی آنها نیستند و از همه مهمتر شوکی است که روز گذشته استراماچونی بر آنها وارد کرد. </p>
      <p>شیخ دیاباته مهاجم گلزن استقلال که این روزها از محبوبیت خاصی نزد هواداران این تیم بهره می‌برد، به دلیل محرومیت بزرگ ترین غایب تیمش در این بازی می‌باشد.</p>
      <p>به جز دیاباته که به دلیل محرومیت این بازی را از دست می‌دهد، آبی‌ها غایبان دیگری هم دارند که به واسطه مصدومیت امکان حضور در این بازی را ندارند.</p>
      <p>میلاد زکی پور مدافع چپ استقلال هفته‌هاست با مصدومیت از ناحیه زانو مواجه است و مثل ۵ بازی آخر، در این بازی هم حضور نخواهد داشت.</p>
      <p>سیاوش یزدانی هم که در دیدار مقابل سپاهان از ناحیه همسترینگ دچار آسیب دیدگی شد، هفته چهاردهم هم غایب است که این بازیکن هم یکی از غایبان مهم در ترکیب آبی پوشان است. </p>
      <p>علی دشتی وینگر راست آبی ها نیز در آخرین تمرین این تیم دچار آسیب دیدگی شد تا از لیست آنها برای این بازی خط بخورد. </p>
      <p>اگر داریوش شجاعیان و محسن کریمی را هم به جمع مصدومان استقلال اضافه کنیم، مشاهده می‌شود استراماچونی ۵ بازیکنش را برای دیدار با پیکان در اختیار نخواهد داشت که این  اتفاق خوبی برای آنها نیست.</p>
      <p>همه این غایبان را اضافه کنید به شوکی که روز گذشته استراماچونی به اردوی استقلال وارد کرد تا وضعیت وی برای نشستن روی نیمکت این تیم در ابهام قرار داشته باشد.</p>
      <p>دیدار دو تیم استقلال و پیکان از ساعت ۱۷:۳۰ دوشنبه ۱۸ آذر در ورزشگاه آزادی آغاز می‌شود.</p>
    </article>
  </body>
</html>