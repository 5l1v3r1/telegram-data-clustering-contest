<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sogodni_u_paryzhi_proyde_samit_normandskoi_chetvirky_332676.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T08:43:00+00:00"/>
    <meta property="og:title" content="Сьогодні у Парижі пройде саміт &quot;нормандської четвірки&quot;"/>
    <meta property="og:description" content="Сьогодні, 9 грудня, відбудеться зустріч Президента України Володимира Зеленського із своїми колегами з Франції, Німеччини та Росії в рамках “нормандського формату” у Парижі."/>
  </head>
  <body>
    <article>
      <h1>Сьогодні у Парижі пройде саміт "нормандської четвірки"</h1>
      <h2>Сьогодні, 9 грудня, відбудеться зустріч Президента України Володимира Зеленського із своїми колегами з Франції, Німеччини та Росії в рамках “нормандського формату” у Парижі.</h2>
      <address>
        <time datetime="2019-12-09T08:43:00+00:00">09 Dec 2019, 08:43</time>
      </address>
      <figure>
        <img src="https://galinfo.com.ua/media/gallery/intxt/n/o/normandskachetvirka.jpg"/>
      </figure>
      <p>Згідно з графіком, який напередодні поширили ЗМІ у мережі, очікується, що о 14:55 Зеленський прибуде до Єлисейського палацу, передає УНН.</p>
      <p>Перед безпосереднім початком зустрічі лідерів у “нормандському форматі” президент України зустрінеться зі своїм колегою з Франції Еммануелем Макроном о 15:05.</p>
      <p>Очікується, що пізніше, Зеленський проведе аналогічну зустріч з канцлером Німеччини Ангелою Меркель о 15:30.</p>
      <p>Вже безпосередньо о 16:00 почнеться зустріч лідерів країн-учасниць “нормандського формату”.</p>
      <p>Після цього, о 18:45 відбудеться зустріч лідерів країн-учасниць “нормандського формату” з представниками ЗМІ.</p>
      <related>
        <a href="https://galinfo.com.ua/news/papa_frantsysk_pomolyvsya_za_pozytyvni_rezultaty_normandskoi_chetvirky_332649.html"/>
      </related>
      <p>Слід зазначити, що в графіку не вказаний час для зустрічі Володимира Зеленського з президентом РФ Володимиром Путіним, хоча цю зустріч раніше підтвердив сам Зеленський. Ймовірність такої розмови раніше, зокрема, підтвердили і у Кремлі, зазначивши, що все буде залежати від того, як буде побудований графік проведення саміту.</p>
      <p>Помічник президента РФ Юрій Ушаков зазначив тоді, що Путін та Зеленський “навіть можуть відійти в сторонку удвох і поговорити там 30 хвилин, а можуть півтори години”, сказав помічник, уточнивши, що “все залежить від того, як буде складатися ситуація там”.</p>
      <p>Президент України зазначав, що під час саміту розраховує на підтримку Франції та Німеччини.</p>
      <p>Нагадаємо, як писало <a href="https://galinfo.com.ua/news/nazvano_datu_i_mistse_zustrichi_u_normandskomu_formati_330868.html">Гал-інфо</a>, 15 листопада назвали дату і місце зустрічі у Нормандському форматі.</p>
    </article>
  </body>
</html>