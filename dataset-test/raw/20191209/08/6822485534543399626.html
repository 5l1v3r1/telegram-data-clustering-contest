<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918020.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T08:41:00+00:00"/>
    <meta property="og:title" content="نگاهی به بهترین گوشی‌های تاشو ۲۰۱۹ + قابلیت‌ها"/>
    <meta property="og:description" content="به گزارش ایسنا، حدود یک سال است که غول‌های تکنولوژی همچون سامسونگ و هواوی از برنامه‌های خود برای معرفی و عرضه گوشی‌های هوشمند تاشو و انعطاف‌پذیر خبر داده‌اند تا جایی که اوایل سال ۲۰۱۹ میلادی نیز شاهد رونمایی گلکسی فولد سامسونگ و هواوی ایکس تاشو بود. این روزها که بازار معرفی و عرضه گوشی‌های هوشمند تاشو مجهز به صفحه نمایش انعطاف پذیر و تا شدنی بسیار داغ و پر تب و تاب شده است، بسیاری از شرکت‌های بزرگ جهان به سمت و سوی طراحی و توسعه این محصولات روی آورده‌اند که از مهمترین آنها می‌توان به سامسونگ و هواوی اشاره کرد."/>
  </head>
  <body>
    <article>
      <h1>نگاهی به بهترین گوشی‌های تاشو ۲۰۱۹ + قابلیت‌ها</h1>
      <address>
        <time datetime="2019-12-09T08:41:00+00:00">09 Dec 2019, 08:41</time>
      </address>
      <p>با توجه به محبوبیت گوشی‌های تاشو در سال جاری میلادی، بسیاری از شرکت‌های تولیدکننده موبایل به سمت توسعه و تولید این محصولات روی آورده‌اند.</p>
      <p>به گزارش ایسنا، حدود یک سال است که غول‌های تکنولوژی همچون سامسونگ و هواوی از برنامه‌های خود برای معرفی و عرضه گوشی‌های هوشمند تاشو و انعطاف‌پذیر خبر داده‌اند تا جایی که اوایل سال ۲۰۱۹ میلادی نیز شاهد رونمایی گلکسی فولد سامسونگ و هواوی ایکس تاشو بود. این روزها که بازار معرفی و عرضه گوشی‌های هوشمند تاشو مجهز به صفحه نمایش انعطاف پذیر و تا شدنی بسیار داغ و پر تب و تاب شده است، بسیاری از شرکت‌های بزرگ جهان به سمت و سوی طراحی و توسعه این محصولات روی آورده‌اند که از مهمترین آنها می‌توان به سامسونگ و هواوی اشاره کرد.</p>
      <p>از آنجا که بازار گوشی‌های هوشمند به مرحله اشباع رسیده و شرکت‌های سازنده نیز با معرفی و افزودن قابلیت‌های جدید، دیگر نمی‌دانند باید برای جلب مشتریان بیشتر و رضایت طرفدارانشان چه کار کنند، به سمت گوشی‌های هوشمند تاشو و منعطف روی آورده‌اند تا شاید بتواند بازار راکد و بی‌تلاطم را رونق بخشد و تحولات عظیم و قابل توجهی را برای کاربران و شرکت‌های تولیدکننده موبایل به ارمغان بیاورد.</p>
      <p>بر اساس گزارش وب سایت t3، در زیر به مروری بر برترین گوشی‌های هوشمند تاشو و مجهز به صفحه نمایش انعطاف‌پذیر که روانه بازارهای جهانی شده‌اند، خواهیم پرداخت:</p>
      <p>
        <b>سامسونگ گلکسی فولد (SAMSUNG GALAXY FOLD)</b>
      </p>
      <p>از بارزترین ویژگی‌های این گوشی هوشمند می‌توان به موارد زیر اشاره کرد:</p>
      <p>نمایشگر ۷.۳ اینچی</p>
      <p>حافظه رم: ۱۲ گیگابایت</p>
      <p>حافظه داخلی: ۵۱۲ گیگابایت</p>
      <p>لنز دوربین سه‌گانه: ۱۶ – ۱۲ و ۱۲ مگاپیکسلی</p>
      <p>باتری: ۴ هزار و ۳۸۰ میلی آمپر ساعت</p>
      <figure>
        <img src="https://cdn.isna.ir/d/2019/12/08/3/61505535.jpg"/>
      </figure>
      <p>
        <b>هواوی میت‌ایکس (HUAWEI MATE X)</b>
      </p>
      <p>از مهم ترین ویژگی های این گوشی های هوشمند تاشو می توان به صفحهنمایش ۸ اینچی، پردازنده ۹۸۰ کایرین و قابلیت اتصال به شبکه ۵G اشاره کرد.</p>
      <figure>
        <img src="https://cdn.isna.ir/d/2019/12/08/3/61505536.jpg"/>
      </figure>
      <p>
        <b>گوشی تاشوی اوپو (OPPO FOLDABLE PHONE)</b>
      </p>
      <p>با اینکه هنوز شرکت چینی اوپو این محصول خود را به طور رسمی رونمایی و عرضه نکرده و اطلاعات زیادی از آن نیز در فضای مجازی و رسانه های خبری منتشر نشده است، اما انتظار می‌رود گوشی قدرتمندی باشد که توانایی رقابت با سایر رقبای سرسخت خود را داشته باشد. بسیاری از کارشناسان و تحلیلگران فعال در حوزه فناوری برآورد کرده‌اند که این گوشی شباهت‌های فراوانی به گوشی تاشوی هواوی میت ایکس خواهد داشت.</p>
      <figure>
        <img src="https://cdn.isna.ir/d/2019/12/08/3/61505537.jpg"/>
      </figure>
      <p>
        <b>موتورولا ریزر ۲۰۱۹ (MOTOROLA RAZR ۲۰۱۹)</b>
      </p>
      <p>این گوشی هوشمند تاشو در دو نسخه مختلف به حافظه رم ۶ گیگابایتی و داخلی ۱۲۸ گیگابایتی و تراشه پردازنده اسنپ دراگون کوالکام ۷۱۰ مجهز شده است.  </p>
      <figure>
        <img src="https://cdn.isna.ir/d/2019/12/08/3/61505540.jpg"/>
      </figure>
      <p>
        <b>ال‌جی بِندی (LG BENDI)</b>
      </p>
      <p>این محصول نیز با اینکه هنوز در مرحله توسعه قرار دارد، توجه بسیاری از کارشناسان و تحلیلگران فعال در حوزه فناوری را به سمت و سوی خود جلب کرده است. انتظار می‌رود این محصول در اوایل سال ۲۰۲۰ میلادی روانه بازارهای جهانی شود.</p>
      <figure>
        <img src="https://cdn.isna.ir/d/2019/12/08/3/61505539.jpg"/>
      </figure>
      <p>
        <b>شیائومی میکس‌فلکس (XIAOMI MIX FLEX)</b>
      </p>
      <p>این گوشی هوشمند نیز که در حد انتشار یک ویدیو معرفی و رونمایی شده است، برای بسیاری از طرفداران این برند چینی نوظهور جالب توجه است و به نظر می‌رسد در دو نسخه شیائومی دوآل فلکس و میکس فلکس به بازار عرضه شود.</p>
      <figure>
        <img src="https://cdn.isna.ir/d/2019/12/08/3/61505538.jpg"/>
      </figure>
    </article>
  </body>
</html>