<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/kayserispor-caykur-rizesporu-yenip-kotu-gidisati-durdurdu-41392942"/>
    <meta property="og:site_name" content="Hürriyet"/>
    <meta property="article:published_time" content="2019-12-09T08:01:00+00:00"/>
    <meta property="og:title" content="Kayserispor, Çaykur Rizespor'u yenip kötü gidişatı durdurdu!"/>
    <meta property="og:description" content="Süper Lig'in 14. haftasının kapanış maçında İstiklal Mobilya Kayserispor, Çaykur Rizespor'u 9. dakikada Artem Kravets'in attığı golle 1-0 mağlup etti ve 3 hafta sonra galibiyetle tanıştı."/>
  </head>
  <body>
    <article>
      <h1>Kayserispor, Çaykur Rizespor'u yenip kötü gidişatı durdurdu!</h1>
      <h2>Süper Lig'in 14. haftasının kapanış maçında İstiklal Mobilya Kayserispor, Çaykur Rizespor'u 9. dakikada Artem Kravets'in attığı golle 1-0 mağlup etti ve 3 hafta sonra galibiyetle tanıştı.</h2>
      <address>
        <time datetime="2019-12-09T08:01:00+00:00">09 Dec 2019, 08:01</time>
      </address>
      <figure>
        <video src="http://hurriyettv.cubecdn.net/2019/12/10/htv_41393736_360p.mp4"/>
      </figure>
      <p><a href="http://www.hurriyet.com.tr/haberleri/super-lig">Süper Lig</a>'in 14. haftasının kapanış maçında <a href="http://www.hurriyet.com.tr/haberleri/kayserispor">Kayserispor</a> ile <a href="http://www.hurriyet.com.tr/haberleri/caykur-rizespor">Çaykur Rizespor</a> karşı karşıya geldi. Kayserispor, rakibini 1-0 yenerek 3 hafta sonra galip geldi. 10 puana ulaşan Kayserispor, ligdeki 2. galibiyetini aldı. Çaykur Rizespor ise 17 puanda kaldı.</p>
      <figure>
        <a href="http://www.hurriyet.com.tr/stadyum/kayserispor-caykur-rizespor-maci-18807864">
          <img src="https://i4.hurimg.com/i/hurriyet/75/770x0/5dee98f67af5071e78ad9213"/>
        </a>
      </figure>
      <p>
        <b>KARŞILAŞMADAN DAKİKALAR</b>
      </p>
      <p>
        <b>İLK YARI</b>
      </p>
      <p>Süper Lig'in 14. haftasında İstikbal Mobilya Kayserispor-Çaykur Rizespor maçının ilk yarısı ev sahibi ekibin 1-0 üstünlüğü ile sona erdi.</p>
      <p>6. dakikada Oğulcan Çağlayan'ın ortasında ceza sahasında topla buluşan Umar'ın gelişine yaptığı vuruşta, meşin yuvarlak direğe çarparak auta gitti.</p>
      <p>9. dakikada Kayserispor öne geçti. Mensah orta sahadan topu ceza sahasına kadar taşıdı. Bu futbolcunun pasıyla ceza alanında topla buluşan Kravets'in sağ çaprazdan şutunda, meşin yuvarlak ağlarla buluştu: 1-0.</p>
      <p>12. dakikada İstikbal Mobilya Kayserispor'un golüne itiraz eden ve hakemle tartışan Çaykur Rizespor antrenörü Mehmet Göker Özdemir sarı kart gördü. İtirazını sürdüren Özdemir, 13. dakikada gördüğü kırmızı kartla tribüne gönderildi.</p>
      <p>34. dakikada ceza sahası içerisine kısa paslarla gelen Çaykur Rizesporlu oyuncu Oğulcan Çağlayan meşin yuvarlağı Vetrih ile buluşturdu. Kaleci<br/>ile karşı karşıya kalan Vetrih'in şutunda top az farkla üstten dışarı çıktı.</p>
      <p>İlk yarı İstikbal Mobilya Kayserispor'un 1-0 üstünlüğüyle sona erdi.</p>
      <p>
        <b>İKİNCİ YARI</b>
      </p>
      <p>Süper Lig'de 14. haftanın kapanış maçında İstikbal Mobilya Kayserispor, konuk ettiği Çaykur Rizespor'u 1-0 yendi.</p>
      <p>51. dakikada Kravets'in sol kanattan taşıdığı topla ceza sahası dışında buluşan Djedje'nin çektiği şutta meşin yuvarlak dışarı çıktı.</p>
      <p>64. dakikada Kravest'in ara pasında topla buluşan Ziya Alkurt kaleciyle karşı karşıya kaldı. Ziya Alkurt'un sert şutunu Çaykur Rizespor kalecisi Gökhan Akkan kurtardı.</p>
      <p>83. dakikada orta sahadan rakiplerini geçerek ceza sahası dışına kadar taşıdığı topa sert vuran Mensah'ın şutunu kaleci uzanarak çıkardı.</p>
      <p>86. dakikada kafalardan seken topta araya giren Scepovic'in gelişine yaptığı vuruşta, meşin yuvarlağı kaleci Lung güçlükle uzaklaştırdı.</p>
      <p>Karşılaşmayı, İstikbal Mobilya Kayserispor 1-0 kazandı.</p>
      <p><b>Stat:</b> Büyükşehir Belediyesi Kadir Has<br/><br/><b>Hakemler:</b> Fırat Aydınus, Aleks Taşcıoğlu, Erdem Bayık<br/><br/><b>İstikbal Mobilya Kayserispor:</b> Lung, Mert Kula, Poulain, Yasir Subaşı (Dk. 82 Abdennour), Lopes, Hasan Hüseyin Acar, Djedje, Mensah, Ziya Alkurt (Dk. 86 Furkan Polat), Henrique (Dk. 26 Emre Demir), Kravets<br/><br/><b>Çaykur Rizespor:</b> Gökhan Akkan, Orhan Ovacıklı, Talbi, Abarhoun, Melnjak, Abdullah Durak (Dk. 58 Diomande), Attamah (Dk. 46 Scepovic), Vetrih, Samudio (Dk. 82 Atakan Akkaynak), Umar, Oğulcan Çağlayan</p>
      <p><b>Gol:</b> Dk. 9 Kravets (İstikbal Mobilya Kayserispor)</p>
      <p><b>Sarı kartlar:</b> Dk. 38 Vetrih, Dk. 68 Abarhoun, Dk. 81 Orhan Ovacıklı (Çaykur Rizespor), Dk. 69 Hasan Hüseyin Acar, Dk. 89 Lung (İstikbal Mobilya Kayserispor)</p>
      <figure>
        <a href="https://www.misli.com/uye-ol?a=1027&amp;utm_source=dp-hurriyet&amp;utm_medium=cpa&amp;utm_campaign=aff-lead-sporarena&amp;utm_content=haber-misli-banner">
          <img src="https://i4.hurimg.com/i/hurriyet/75/770x0/5de8b621c9de3d2b10d4117a"/>
        </a>
      </figure>
      <p>
        <b>Canlı Bahis kaybına %10'a varan iade sadece Misli.com'da,</b>
        <a href="https://www.misli.com/uye-ol?a=1027&amp;utm_source=dp-hurriyet&amp;utm_medium=cpa&amp;utm_campaign=aff-lead-sporarena&amp;utm_content=haber-misli-link">katılmak için buraya tıklayın!</a>
      </p>
    </article>
  </body>
</html>