<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247762/profi-rom-food-a-lansat-un-nou-concept-de-magazin-in-bucuresti-fiigo.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T08:29:13+00:00"/>
    <meta property="og:title" content="Profi Rom Food a lansat un nou concept de magazin in Bucuresti, fiiGo"/>
    <meta property="og:description" content="Retailerul alimentar Profi Rom Food a lansat un nou concept de magazine, fiiGo, prezent in Bucuresti cu trei locatii, in Piata Victoriei si in zona Perla-Stefan Cel Mare."/>
  </head>
  <body>
    <article>
      <h1>Profi Rom Food a lansat un nou concept de magazin in Bucuresti, fiiGo</h1>
      <address><time datetime="2019-12-09T08:29:13+00:00">09 Dec 2019, 08:29</time> by <a rel="author">Anca Olteanu</a></address>
      <p>
        <b>Retailerul alimentar Profi Rom Food a lansat un nou concept de magazine, fiiGo, prezent in Bucuresti cu trei locatii, in Piata Victoriei si in zona Perla-Stefan Cel Mare.</b>
      </p>
      <p>Magazinul fiiGo de pe Calea Dorobanti, nr. 103-105, are o gama variata de produse, atat ambalate, cat si proaspete, de la mancare si bauturi, la salate, paste, sandvisuri si cafea.</p>
      <p>Cafeaua costa intre 4 si 6 lei, hot dog-ul are un pret care variaza intre 4 si 15 lei. De asemenea, clientii au posibilitatea de a cumpara meniuri, formate din bautura (fresh de portocale, ceai sau cafea) si un sandvis (hot dog).</p>
      <p>Magazinul are trei case de marcat, dintre care doua clasice si una self-scan, unde clientii pot scana si plati produsele dorite.</p>
      <p>Pana acum, fiiGo este prezent in Bucuresti cu trei locatii, in Piata Victoriei si in zona Perla-Stefan Cel Mare, potrivit Google Maps.</p>
      <p>
        <a href="https://www.wall-street.ro/articol/Social/247718/deloc-surprinzator-sectoarele-2-si-3-din-bucuresti-au-ramas-din-nou-fara-caldura.html">Citeste si:<br/>Sectoarele 2 si 3 din Bucuresti au ramas din nou fara caldura</a>
      </p>
      <figure>
        <img src="https://img.wall-street.ro/image_thumbs/thumbs/78b/78b43d86d7e1a7179f87fea2a9cf089b-400x250-00-65.jpg?v=1575704260"/>
      </figure>
      <figure>
        <img src="https://img.wall-street.ro/image_thumbs/thumbs/87f/87f2aba704df218fa9605d20c8aca351-822x0-00-65.jpg?v=1575879240"/>
      </figure>
      <p>Profi este un lant de <a href="http://www.retail.ro/cataloage-supermarketuri/index.html">supermarketuri</a> si magazine de proximitate in Romania, detinut de catre fondul de investitii Mid Europa Partners. <a href="http://www.retail.ro/catalog-profi/index.html">Profi</a> Rom Food opereaza pe plan local supermarketurile si magazinele de proximitate Profi Standard, Profi City si Loco.</p>
      <p>Anul trecut, <a href="https://www.wall-street.ro/articol/Companii/237940/profi-a-terminat-2018-cu-o-retea-de-925-de-magazine-si-afaceri-de-pana-la-1-3-miliarde-euro.html">Profi si-a majorat afacerile cu 25%</a>, cel mai mare ritm de crestere dintre primii 10 jucatori, ajungand astfel la peste 5,9 miliarde lei. In acelasi timp, insa, in 2018 retailerul a iesit pe pierdere, cu 90 milioane lei. Cu cel mai mare ritm de deschideri de magazine in randul retailerilor din Romania, Profi a deschis in 2018 232 de magazine noi si a ajuns la o retea nationala de 925 de unitati. In prezent detine peste 1.000 de magazine si 15.000 de angajati.</p>
      <p>
        <i>
          <b>Pana la ora transmiterii acestei stiri, reprezentantii Profi nu au raspuns la solicitarea wall-street.ro pentru a da mai multe informatii.</b>
        </i>
      </p>
      <p>
        <a href="https://www.wall-street.ro/articol/Auto/247716/parcarea-pe-trotuare-in-romania-este-interzisa-dar-permisa.html">Citeste si:<br/>Parcarea pe trotuare in Romania este interzisa</a>
      </p>
      <figure>
        <img src="https://img.wall-street.ro/image_thumbs/thumbs/3dd/3dde03842855f04ef9ce72484a6a22ff-400x250-00-65.jpg?v=1575647759"/>
      </figure>
      <figure>
        <img src="https://img.wall-street.ro/image_thumbs/thumbs/7d8/7d824a15c4a1b22a937f950e99836dda-822x0-00-65.jpg?v=1575879601"/>
      </figure>
    </article>
  </body>
</html>