<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Poslanici-NS-RS-u-utorak-o-nacrtu-zakona-o-javno-privatnom-partnerstvu/572666?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:24:17+00:00"/>
    <meta property="og:title" content="Poslanici NS RS u utorak o nacrtu zakona o javno-privatnom partnerstvu"/>
    <meta property="og:description" content="BANJALUKA - Poslanici Narodne skupštine Republike Srpske sutra će u nastavku sjednice razmatrati nacrt zakona o izmjenama i dopunama Zakona o javno-privatnom partnerstvu u Srpskoj."/>
  </head>
  <body>
    <article>
      <h1>Poslanici NS RS u utorak o nacrtu zakona o javno-privatnom partnerstvu</h1>
      <address><time datetime="2019-12-09T08:24:17+00:00">09 Dec 2019, 08:24</time> by <a rel="author">Srna</a></address>
      <p>BANJALUKA - Poslanici Narodne skupštine Republike Srpske sutra će u nastavku sjednice razmatrati nacrt zakona o izmjenama i dopunama Zakona o javno-privatnom partnerstvu u Srpskoj.</p>
      <p>Biće razmatrani i nacrti zakona o izmjenama i dopunama Zakona o koncesiji i o zaštiti životne sredine, te izvještaj o radu Pravobranilaštva za 2018. godinu.</p>
      <p>Na dnevnom redu su i prijedlozi odluka o raspuštanju Skupštine opštine Rudo i Skupštine opštine Teslić.</p>
      <p>Poslanici će razmatrati i prijedlog odluke o usvajanju dijela Plana parcelacije za auto-put i gasovod dionice Vukosavlje-Brčko i Brčko-Rača po skraćenom postupku za dionicu Brčko-Bijeljina-Rača, te prijedlog odluke o izradi Plana parcelacije za auto-put Banjaluka-Prijedor po skraćenom postupku.</p>
      <p>Početak sjednice zakazan je za 10.00 časova.</p>
    </article>
  </body>
</html>