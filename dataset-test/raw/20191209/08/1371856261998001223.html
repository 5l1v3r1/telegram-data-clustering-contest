<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/un-titolo-bancario-da-comprare-subito-per-guadagnare-il-50/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-12-09T08:46:06+00:00"/>
    <meta property="og:title" content="Un titolo bancario da comprare subito per guadagnare il 50%"/>
    <meta property="og:description" content="C'è un titolo bancario da comprare subito a Piazza Affari nonostante la tendenza in corso sia ribassista e non si intravedono, almeno nel breve,"/>
  </head>
  <body>
    <article>
      <h1>Un titolo bancario da comprare subito per guadagnare il 50%</h1>
      <address><time datetime="2019-12-09T08:46:06+00:00">09 Dec 2019, 08:46</time> by <a rel="author">Redazione</a></address>
      <p>C’è un titolo bancario da comprare subito a Piazza Affari nonostante la tendenza in corso sia ribassista e non si intravedono, almeno nel breve, possibilità di inversione. Siamo, quindi, in presenza di un’opportunità di acquisto per guadagnare almeno il 50% nei prossimi mesi?</p>
      <p>In casi come questo, stiamo parlando del titolo bancario Banca IFIS, bisogna prestare molta attenzione nel definire la strategia operativa dell’investimento. Se da un lato, infatti, i margini di apprezzamento sono enormi, dall’altro il rischio di sbagliare il timing dell’ingresso è altrettanto enorme. C’è, quindi, la necessità di studiare bene il quadro grafico e individuare i livelli di trading più importanti da tenere sotto controllo.</p>
      <p>Le quotazioni del titolo bancario Banca IFIS e gli articoli precedenti sono disponibili al seguente <a href="https://www.proiezionidiborsa.it/titoli-azionari/banca-ifis/">link</a>.</p>
      <h3>La valutazione di Banca IFIS</h3>
      <p>Come si vede dalla tabella seguente le raccomandazioni su Banca IFIS degli analisti sono molto buone. Il consenso medio, infatti, è Outperform con una sottovalutazione media del 33% circa. Anche nello scenario più pessimistico, però, il titolo risulta essere sottovalutato del 17% circa. Ci sono, quindi, tutti i presupposti per un’esplosione di prezzo nei prossimi mesi.</p>
      <p>Anche andando a considerare il fair value, calcolato con il metodo del discounted cash flow, il titolo risulta essere sottovalutato di circa il 70%. La view non cambia se si considera una valutazione basata sui multipli degli utili. Banca IFIS, infatti, quota a multipli del PE pari a 5,2x, mentre il settore bancario quota a una media di 21,5x. Da questo punto di vista, quindi, il titolo bancario Banca IFIS risulta essere fortemente sottovalutato. Anche cambiando la metrica, sia essa il PEG o il PB, il titolo risulta essere fortemente sottovalutato.</p>
      <p>Da questo punto di vista, quindi, il titolo bancario risulta essere fortemente sottovalutato e non sono da escludere rialzi di oltre il 50%.</p>
      <table bordered="">
        <tr>
          <td>Consenso medio</td>
          <td>OUTPERFORM</td>
        </tr>
        <tr>
          <td>Numero di analisti</td>
          <td>4</td>
        </tr>
        <tr>
          <td>Prezzo obiettivo medio</td>
          <td>18,23  €</td>
        </tr>
        <tr>
          <td>Ultimo prezzo di chiusura</td>
          <td>13,71  €</td>
        </tr>
        <tr>
          <td>Spread / Prezzo obiettivo massimo</td>
          <td>67,8%</td>
        </tr>
        <tr>
          <td>Spread / Prezzo obiettivo medio</td>
          <td>32,9%</td>
        </tr>
        <tr>
          <td>Spread / Prezzo obiettivo minimo</td>
          <td>16,7%</td>
        </tr>
      </table>
      <h3>Analisi grafica e previsionale</h3>
      <p>Banca IFIS  ( <a href="https://it.tradingview.com/symbols/MIL-IF/">IF)</a> ha chiuso la seduta del 6 dicembre in rialzo del 2,16% portandosi a 13,71€.</p>
      <p>La proiezione in corso sul titolo, time frame giornaliero, è ribassista. Tuttavia negli ultimi giorni ci sono stati segnali di forza che potrebbero preludere a un’inversione rialzista.</p>
      <p>Quale strategia utilizzare per chi voglia puntare sul titolo bancario e costruirsi una rendita di oltre il 50% con Banca IFIS?</p>
      <p>Ci sono diverse possibilità che dipendono dal profilo di rischio dell’investitore.</p>
      <p>Chi è più spregiudicato e amante del rischio può comprare subito e mettere uno stop qualora ci dovessero essere chiusure giornaliere inferiori a 12,639€.</p>
      <p>Un approccio più conservativo, invece, potrebbe essere quello di comprare al raggiungimento del supporto in area 12,639€ e mettere uno stop qualora ci dovessero essere chiusure giornaliere inferiori a 12,639€.</p>
      <p>Ancora più conservativo è l’approccio che prevede l’entrata in posizione a seguito di una chiusura giornaliera superiore alla resistenza in area 14,422€.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/12/Banca-IFIS-Giornaliero.png"/>
        <figcaption>Banca IFIS: proiezione ribassista in corso sul time frame giornaliero. La linea blu rappresenta i livelli di Running Bisector; la linea rossa i livelli de La Nuova Legge della Vibrazione.</figcaption>
      </figure>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/un-titolo-azionario-da-comprare-subito-le-prospettive-di-iren/"/>
        <a href="https://www.proiezionidiborsa.it/banca-mediolanum-sta-concludendo-un-ottimo-2019-cosa-aspettarsi-nel-2020/"/>
        <a href="https://www.proiezionidiborsa.it/un-titolo-azionario-vicino-alla-riscossa-dove-e-diretta-fca/"/>
      </related>
    </article>
  </body>
</html>