<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/hitech/2019/12/09/colla-a-base-alimentare-per-elettronica_335b276f-1ff3-42c6-a026-0a13a3996533.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T08:43:00+00:00"/>
    <meta property="og:title" content="Colla a base alimentare per elettronica"/>
    <meta property="og:description" content="Una colla rispettosa dell'ambiente, da usare per i dispositivi elettronici, può nascere dal cibo. Specie da prodotti come frutta e verdura, seguendo lo stesso sistema che vede i molluschi come le cozze riuscire ad attaccarsi agli scogli. (ANSA)"/>
  </head>
  <body>
    <article>
      <h1>Colla a base alimentare per elettronica</h1>
      <h2>Noci, frutta e piante potranno sostituire i prodotti chimici</h2>
      <address><time datetime="2019-12-09T08:43:00+00:00">09 Dec 2019, 08:43</time> by <a rel="author">Redazione ANSA</a></address>
      <p>(ANSA) - ROMA, 9 DIC - Una colla rispettosa dell'ambiente, da usare per i dispositivi elettronici, può nascere dal cibo.<br/>    Specie da prodotti come frutta e verdura, seguendo lo stesso sistema che vede i molluschi come le cozze riuscire ad attaccarsi agli scogli. A sviluppare questa prospettiva è uno studio della Purdue University che è stato pubblicato sulla rivista scientifica Advanced Sustainable Systems. Spiega Gudrun Schmidt, docente che ha condotto l'analisi, che tutte le colle utilizzate nell'elettronica e in altri prodotti di consumo sono derivate dal petrolio, e sono permanenti e spesso tossiche. Il gruppo di lavoro dell'università statunitense, invece, ha lavorato con i composti degli alimenti, come noci, frutta e piante, che potrebbero avere una chimica simile a quella dei sistemi adesivi dei molluschi che si attaccano alle rocce. "Abbiamo creato adesivi regolabili ad alte prestazioni non tossici e degradabili - ha detto Schmidt - Abbiamo scoperto che alcune combinazioni di proteine, la D e la zeina (contenute principalmente nei cereali e nel mais, ndr) e l'acido tannico potrebbero reagire insieme per generare adesivi ad alte prestazioni che potrebbero essere alternative alla formaldeide cancerogena usata nelle colle che tengono insieme molti mobili e altri oggetti domestici. Sarebbe un grande beneficio per la salute se potessimo passare agli adesivi a base biologica o anche a base alimentare".(ANSA).<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>