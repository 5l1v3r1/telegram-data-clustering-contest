<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/norsk-ekonomi-bromsar-in-5469794.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T08:30:21+00:00"/>
    <meta property="og:title" content="Norsk ekonomi bromsar in"/>
    <meta property="og:description" content="Ekonomi Tillväxten i Norge jämfört med kvartalet före bromsade in till 0,3 procent under tremånadersperioden augusti–oktober. Det kan jämföras med en tillväxt på 0,8 procent för perioden maj–juli, enligt den norska statistikbyrån SSB."/>
  </head>
  <body>
    <article>
      <h1>Norsk ekonomi bromsar in</h1>
      <address><time datetime="2019-12-09T08:30:21+00:00">09 Dec 2019, 08:30</time> by <a rel="author">TT-NTB</a></address>
      <figure>
        <img src="https://img10.ntm.eu/unt/public/img/5469795/120993506/fiske-och-oljeindustrin-lyfte?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Berit Roald NTB/Scanpix/TT | Fiske- och oljeindustrin lyfte norsk ekonomi i somras, men nu bromsar ekonomin in. Arkivbild.</figcaption>
      </figure>
      <p>Ekonomi Tillväxten i Norge jämfört med kvartalet före bromsade in till 0,3 procent under tremånadersperioden augusti–oktober. Det kan jämföras med en tillväxt på 0,8 procent för perioden maj–juli, enligt den norska statistikbyrån SSB.</p>
      <p>På månadsbasis sjönk tillväxten till 0,1 procent i oktober jämfört med september.</p>
      <p>"Tillväxten har varit svag både i augusti, september och oktober, men en ovanligt stark tillväxt i juli innebär att kvartalstillväxten ökar", skriver SSB.</p>
      <p>Det är i första hand olje- och fiskeindustrin som drar upp tillväxten i Norge, men tjänstesektorn bidrar också.</p>
      <p>Hushållens konsumtion ökade 0,2 procent under perioden augusti–oktober jämfört med tremånadersperioden före. När det gäller tjänster ökade konsumtionen 0,5 procent, medan varukonsumtionen föll 0,4 procent.</p>
      <p>Bostadsinvesteringarna backade 0,3 procent under perioden augusti–oktober.</p>
    </article>
  </body>
</html>