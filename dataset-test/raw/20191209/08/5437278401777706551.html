<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/toverland-winter-2020-doordeweeks-dicht"/>
    <meta property="og:site_name" content="1limburg"/>
    <meta property="article:published_time" content="2019-12-09T08:43:58+00:00"/>
    <meta property="og:title" content="Toverland in winter 2020 doordeweeks dicht"/>
    <meta property="og:description" content="Attractiepark Toverland gaat volgend jaar winter enkele weken op doordeweekse dagen volledig dicht. Voor het eerst in de geschiedenis van het park zijn dan ook de indoorwerelden gesloten."/>
  </head>
  <body>
    <article>
      <h1>Toverland in winter 2020 doordeweeks dicht</h1>
      <h2>Attractiepark Toverland gaat volgend jaar winter enkele weken op doordeweekse dagen volledig dicht. Voor het eerst in de geschiedenis van het park zijn dan ook de indoorwerelden gesloten.</h2>
      <address><time datetime="2019-12-09T08:43:58+00:00">09 Dec 2019, 08:43</time> by <a rel="author">Maura Laarman</a></address>
      <p>Van maandag 9 november 2020 tot en met vrijdag 18 december is het themapark alleen in de weekenden open, bevestigt een woordvoerster van het attractiepark.</p>
      <p><b>Te druk<br/></b>"Uit ervaring is gebleken dat het in die periode op doordeweekse dagen erg rustig is. Mensen hebben het waarschijnlijk te druk door sinterklaas en kerstmis voor een uitje naar Toverland", vertelt de woordvoerster.</p>
      <p><b>Eerder open<br/></b>Het attractiepark gaat komend voorjaar eerder volledig open. In de voorjaarsvakantie en de weekenden tot de officiÃ«le start van het zomerseizoen op 28 maart is het volledige park open, inclusief de vier buitengebieden.</p>
      <p>Daarnaast zet Toverland in op extra evenementen. Zo wordt het aantal Midzomeravonden uitgebreid van tien naar twaalf. En ook het aantal Halloween Nights wordt uitgebreid, van acht naar veertien avonden.</p>
      <p><b>Lees ook:</b> <a href="https://www.1limburg.nl/toverland-vanaf-2020-niet-meer-hele-jaar-open">Toverland vanaf 2020 niet meer hele jaar open</a></p>
      <p><b>Compensatie<br/></b>L1 berichtte zondagavond al dat het park in 2020 niet het hele jaar geopend zal zijn. Dit zorgde voor onrust onder mensen die hun abonnement juist hadden verlengd. De woordvoerster meldt dat mensen die hun abonnement tussen 11 november en 8 december hebben gekocht of verlengd gecompenseerd zullen worden. "Zij waren niet op de hoogte van de gewijzigde openingstijden. Hun abonnement wordt daarom kosteloos met twee maanden verlengd."</p>
    </article>
  </body>
</html>