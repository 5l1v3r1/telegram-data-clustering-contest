<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/tech/artikel/4949006/iphones-hebben-2020-ruimte-voor-grotere-accus"/>
    <meta property="og:site_name" content="RTLZ"/>
    <meta property="article:published_time" content="2019-12-09T08:01:18+00:00"/>
    <meta property="og:title" content="'iPhones hebben in 2020 ruimte voor grotere accu's'"/>
    <meta property="og:description" content="Een aanpassing in het ontwerp van de iPhone 12 zorgt ervoor dat Apple grotere accu's kan gebruiken."/>
  </head>
  <body>
    <article>
      <h1>'iPhones hebben in 2020 ruimte voor grotere accu's'</h1>
      <address> by <a rel="author" href="https://www.rtlz.nl/tags/personen/bastiaan-vroegop" target="_blank">Bastiaan Vroegop</a></address>
      <p>Een aanpassing in het ontwerp van de iPhone 12 zorgt ervoor dat Apple grotere accu's kan gebruiken.</p>
      <p>Dat vertellen niet nader genoemde bronnen aan het Koreaanse <a href="http://en.thelec.kr/news/articleView.html?idxno=632">The Elec</a>. De module die ervoor zorgt dat de batterij niet overbelast raakt zou vijftig procent kleiner zijn dan in eerdere modellen.</p>
      <p>De vrijgemaakte ruimte kan worden gebruikt voor een grotere batterij, vermoeden de ingewijden. De vrije plek zit immers precies op de plek waar de huidige iPhone-accu zich al bevindt. Al is er altijd ook een kans dat Apple bijvoorbeeld een heel nieuw onderdeel toevoegt om de ruimte te benutten.</p>
      <p>De techreus doet steeds meer zijn best om de batterijduur van de iPhone te vergroten. De iPhone 11 Pro Max kan bijvoorbeeld vijf uur langer op een volle accu worden gebruikt dan zijn voorganger.</p>
      <h3>5G en iPhone 4-ontwerp</h3>
      <p>De vermeende iPhone 12 zou gepland staan voor het najaar van 2020. Het toestel moet <a href="https://www.bright.nl/nieuws/artikel/4861426/iphone-12-gaat-lijken-op-de-oude-iphone-4">qua ontwerp</a> lijken op de iPhone 4 uit 2010 en kan met 5G-netwerken verbinden. De Touch ID-vingerscanner zou zijn terugkeer maken en in combinatie met Face ID worden gebruikt.</p>
      <p>Net als afgelopen jaren zouden er drie modellen gepland staan met meerdere schermgroottes. Ditmaal kiest Apple volgens bronnen voor toestellen van 5,4, 6,1 en 6,7 inch. Â </p>
      <h3>Review: iPhone 11 en 11 Pro</h3>
      <figure>
        <iframe src="https://www.youtube.com/embed/8QiQmdG1rdM" width="640" height="360" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>