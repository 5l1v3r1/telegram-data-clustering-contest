<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/xiaomi-dostane-silneho-konkurenta-do-ceska-miri-progresivni-realme/"/>
    <meta property="og:site_name" content="SMARTmania.cz"/>
    <meta property="article:published_time" content="2019-12-09T08:00:07+00:00"/>
    <meta property="og:title" content="Xiaomi dostane silného konkurenta. Do Česká míří progresivní Realme"/>
    <meta property="og:description" content="Tento týden na český trh oficiálně vstoupí další značka smartphonů. Realme je čínský výrobce, který patří pod křídla obřího holdingu BBK Electronics. Ten"/>
  </head>
  <body>
    <article>
      <h1>Xiaomi dostane silného konkurenta. Do Česká míří progresivní Realme</h1>
      <address><time datetime="2019-12-09T08:00:07+00:00">09 Dec 2019, 08:00</time> by <a rel="author" href="https://smartmania.cz/author/roman-halek/" target="_blank">Roman Hálek</a></address>
      <p>Tento týden na český trh oficiálně vstoupí další značka smartphonů. Realme je čínský výrobce, který patří pod křídla obřího holdingu BBK Electronics. Ten vlastní například značky OnePlus, Oppo či Vivo. Poslední dva se na českém trhu oficiálně neprodávají, OnePlus je možné objednávat pouze ze zahraničí skrze oficiální e-shop, a příchod Realme na náš trh by tak mohl některým současným výrobcům přidělat starosti.</p>
      <figure>
        <img src="https://smartmania.cz/wp-content/uploads/2019/12/Realme_X2_Pro_2.jpg.pagespeed.ce.cp-9Bng4UY.jpg"/>
        <figcaption>Realme X2 Pro je současným vlajkovým modelem značky</figcaption>
      </figure>
      <p>Řeč je hlavně o Xiaomi a Honoru. Tyto značky se v České republice těší obrovské popularitě nejen kvůli širokému portfoliu produktů, ale také díky příznivým cenám a nejrůznějším slevovým akcím. Realme zatím tak široké portfolio nemá; podle našich informací se u nás zatím budou prodávat jen čtyři modely –  <b>Realme 5/5 Pro, Realme X2 a nejvýkonnější Realme X2 Pro</b>. Výhodou oproti Xiaomi a Honoru by ale mohla být ještě agresivnější cenová politika. Na tu by český zákazník rozhodně mohl slyšet.</p>
      <figure>
        <img src="https://smartmania.cz/wp-content/uploads/2019/12/realme-1.jpg.pagespeed.ce.0uli-eGWIc.jpg"/>
        <figcaption>Takhle vypadá pozvánka na tiskovou konferenci. Už tento týden 12. prosince v odpoledních hodinách vstoupí značka Realme oficiálně na český trh.</figcaption>
      </figure>
      <h3>Realme 5 Pro</h3>
      <p>Silným zástupcem střední třídy je model <b>Realme 5 Pro</b>. Ten běží na Snapdragonu 712, disponuje 6,3″ Full HD+ displejem, soustavou čtyř fotoaparátů (hlavní má rozlišení 48 Mpx a světelnost f/1.8), 4035mAh baterií s podporou rychlého dobíjení, 4 GB RAM a 128GB interní pamětí s možností rozšíření díky slotu na microSD kartu.</p>
      <slideshow>
        <figure>
          <img src="https://smartmania.cz/wp-content/uploads/2019/12/Realme_X5_Pro_blue.jpg.pagespeed.ce.HKo2nh7Bhd.jpg"/>
          <figcaption>Realme 5 Pro Sparkling Blue</figcaption>
        </figure>
        <figure>
          <img src="https://smartmania.cz/wp-content/uploads/2019/12/Realme_X5_Pro_green.jpg.pagespeed.ce.hlvYiXUU_x.jpg"/>
          <figcaption>Realme 5 Pro Crystal Green</figcaption>
        </figure>
      </slideshow>
      <p>Atraktivní je také design, u kterého zadní strana vytváří velmi zajímavé efekty. A cena? Na globálním e-shopu značky Realme je to <b>pouze 199 euro</b> (5 100 Kč). Oficiální české ceny zatím neznáme, ale pokud u tohoto modelu nepřekročí hranici šesti tisíc korun, půjde o velmi zajímavou koupi.</p>
      <h3>Realme X2 Pro</h3>
      <p>Nejvybavenější model v portfoliu značky nabízí 6,5″ displej s rozlišením 1080 x 2400 px a obnovovací frekvencí 90 Hz, čtyři fotoaparáty (hlavní 64Mpx s dvacetinýsobným hybridním zoomem), čip Snapdragon 855+, 6/8 či 12 GB RAM, čtečku otisků prstů v displeji a4000mAh baterii s podporou extrémně rychlého 50W <a href="https://smartmania.cz/65w-oppo-je-rekordmanem-v-rychlosti-nabijeni-4000mah-za-30-minut/">SuperVOOC</a> dobíjení (10V, 5A). Za základní variantu s 6 GB RAM a 64GB pamětí si výrobce účtuje 399 euro (10 215 Kč). Některé české e-shopy už <b>Realme X2 Pro nacenily na 12 890 Kč </b>(verze s 8 GB RAM a 128GB interní pamětí).</p>
      <figure>
        <img src="https://smartmania.cz/wp-content/uploads/2019/12/Realme_X2_Pro.jpg.pagespeed.ce.RC7sPqvkbX.jpg"/>
        <figcaption>Realme X2 Pro</figcaption>
      </figure>
      <p> </p>
      <p> </p>
      <p>Realme X2 bude velmi slušnou konkurencí pro <a href="https://smartmania.cz/xiaomi-mi-note-10-recenze/">Xiaomi mi Note 10</a>. Jsem zvědaví, jakou cenovou politiku výrobce pro český trh nastaví a zda u nás skutečně začne působit oficiální české zastoupení, nebo se pouze dočkáme oznámení, že z oficiálního e-shopu <a href="https://www.realme.com/eu/">Realme.com</a> bude možné objednávat do České republiky a na Slovensko. Tajně doufám, že to bude první možnost…</p>
      <figure>
        <iframe src="https://www.youtube.com/embed/iOxeZ8eTsdU" width="618" height="348" data-service="Youtube" scrolling="no"/>
      </figure>
      <h4>Mohlo by vás zajímat</h4>
      <ul>
        <li>
          <a href="https://smartmania.cz/tyden-s-xiaomi-darky-ve-vysi-az-990-kc-a-splatky-bez-navyseni/">Týden s Xiaomi: Dárky ve výši až 990 Kč a splátky bez navýšení!</a>
        </li>
        <li>
          <a href="https://smartmania.cz/blizi-se-ohebna-revoluce-tohle-je-prehled-nejzajimavejsich-skladacich-telefonu/">Blíží se ohebná revoluce? Tohle je přehled nejzajímavějších skládacích telefonů</a>
        </li>
        <li>
          <a href="https://smartmania.cz/usetrete-i-nekolik-tisic-vybrali-jsme-pro-vas-top-nabidky-od-xiaomi-a-samsungu/">Ušetřete i několik tisíc! Vybrali jsme pro vás TOP nabídky od Xiaomi a Samsungu</a>
        </li>
        <li>
          <a href="https://smartmania.cz/akce-kterou-si-nesmite-nechat-ujit-smartphony-i-hodinky-poridite-vyrazne-levneji/">Akce, kterou si nesmíte nechat ujít: smartphony i hodinky pořídíte výrazně levněji!</a>
        </li>
      </ul>
    </article>
  </body>
</html>