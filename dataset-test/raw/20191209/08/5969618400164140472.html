<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Barcelona/mpartselona-o-valverde-etoimazei-roteison-me-inter-enopsei-clasico.5653266.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T08:31:00+00:00"/>
    <meta property="og:title" content="Μπαρτσελόνα: Ο Βαλβέρδε ετοιμάζει ροτέισον με Ίντερ ενόψει Clasico"/>
    <meta property="og:description" content="H Μπαρτσελόνα παίζει στο Μιλάνο με την Ίντερ για το Champions League, με τον Ερνέστο Βαλβέρδε να προσανατολίζεται να κάνει ροτέισον ενόψει της δύσκολης συνέχειας που ακολουθεί."/>
  </head>
  <body>
    <article>
      <h1>Μπαρτσελόνα: Ο Βαλβέρδε ετοιμάζει ροτέισον με Ίντερ ενόψει Clasico</h1>
      <h2>H Μπαρτσελόνα παίζει στο Μιλάνο με την Ίντερ για το Champions League, με τον Ερνέστο Βαλβέρδε να προσανατολίζεται να κάνει ροτέισον ενόψει της δύσκολης συνέχειας που ακολουθεί.</h2>
      <address><time datetime="2019-12-09T08:31:00+00:00">09 Dec 2019, 08:31</time> by <a rel="author">Sport24.gr</a></address>
      <p>Η <a href="https://www.sport24.gr/football/omades/barcelona/">Μπαρτσελόνα</a> αντιμετωπίζει την <a href="https://www.sport24.gr/football/omades/Inter/">Ίντερ</a> στο Τζουσέπε Μεάτσα (10/12, 22.00) για την τελευταία αγωνιστική των ομίλων του <a href="https://www.sport24.gr/football/ChampionsLeague/">Champions League</a>. H ομάδα του Ερνέστο Βαλβέρδε έχει πάρει ήδη την πρόκριση για την φάση των νοκ -άουτ αλλά έχει εξασφαλίσει και την πρώτη θέση στον όμιλο.</p>
      <p>Από την άλλη ακολουθεί ένα πολύ δύσκολο πρόγραμμα στην <a href="https://www.sport24.gr/football/Spain/">Ισπανία</a> για τους "μπλαουγκράνα", αφού το Σάββατο (14/12) παίζουν ξανά εκτός έδρας ένα πολύ δύσκολο παιχνίδι με την επικίνδυνη Ρεάλ Σοσιεδάδ, ενώ τέσσερις μέρες αργότερα και συγκεκριμένα στις 18 Δεκεμβρίου έχουν το αναβληθέν Clasico με τη <a href="https://www.sport24.gr/football/omades/realmadritis/">Ρεάλ Μαδρίτης</a> που θα κρίνει την πρωτιά στην βαθμολογία του πρωταθλήματος.</p>
      <p>Έτσι, ο "Τσινγκούρι" προσανατολίζεται στο να κάνει ροτέισον στο ματς με τους "νερατζούρι" για να προφυλάξει τους ποδοσφαιριστές του και να τους έχει φρέσκους για την δύσκολη συνέχεια.</p>
      <p>Η εξέλιξη αυτή φυσικά ευνοεί την ομάδα του Κόντε, αφού χρειάζεται τη νίκη για να πάρει το εισιτήριο για τους "16" της κορυφαίας διασυλλογικής διοργάνωσης.</p>
    </article>
  </body>
</html>