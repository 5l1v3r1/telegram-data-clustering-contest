<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1036207/misthotoi-me-mplokaki-telos-sto-diplo-xaratsi"/>
    <meta property="og:site_name" content="Newsbomb"/>
    <meta property="article:published_time" content="2019-12-09T08:57:52+00:00"/>
    <meta property="og:title" content="Μισθωτοί με «μπλοκάκι»: Τέλος στο διπλό «χαράτσι»"/>
    <meta property="og:description" content="Tο υπουργείο Εργασίας ετοιμάζεται να καταργήσει το διπλό χαράτσι που είχε επιβάλει ο ΣΥΡΙΖΑ στους μισθωτούς με «μπλοκάκι»."/>
  </head>
  <body>
    <article>
      <h1>Μισθωτοί με «μπλοκάκι»: Τέλος στο διπλό «χαράτσι»</h1>
      <h2>Tο υπουργείο Εργασίας ετοιμάζεται να καταργήσει το διπλό χαράτσι που είχε επιβάλει ο ΣΥΡΙΖΑ στους μισθωτούς με «μπλοκάκι».</h2>
      <address><time datetime="2019-12-09T08:57:52+00:00">09 Dec 2019, 08:57</time> by <a rel="author">Ευδοκία Μύτιλη</a></address>
      <p>Υπενθυμίζεται πως με το φορολογικό πλαίσιο που είχε ορίσει η προηγούμενη Κυβέρνηση,<b> οι εισφορές στα «μπλοκάκια», ακόμη και στους ευκαιριακά απασχολούμενους υπολογίζονταν σε 20% (φόρος) και επιπλέον 20,28% ασφαλιστικές εισφορές επί της αμοιβής που λαμβάνουν.</b></p>
      <p>Αυτό σημαίνει <b>πως πλήρωναν «χαράτσι» σε κάθε πηγή εισοδήματος από εργασία, κι αυτό είχε επιβληθεί με βάση τον νόμο Κατρούγκαλου.</b></p>
      <p>Στις αλλαγές <b>που σχεδιάζει το υπουργείο Εργασίας, και σύμφωνα με την εισήγηση της αρμόδιας επιτροπής που αποκαλύπτει η εφημερίδα «Ελεύθερος Τύπος»</b> η εισφορά σ<b>το «<a href="https://www.newsbomb.gr/tags/tag/63631/mplokakia">μπλοκάκι</a>» καταργείται εφόσον ο εργαζόμενος καλύπτει από την εισφορά του μισθού του τα 210 ευρώ της νέας κατώτατης εισφοράς. </b>Για κάθε παράλληλη δραστηριότητα που θα ασκεί ως μη μισθωτός με το μπλοκάκι, δεν θα καταβάλλει καμία επιπλέον εισφορά από τη στιγμή που ως μισθωτός έχει συνολικές εισφορές (εργαζόμενου και εργοδότη) πάνω από τα 210 ευρώ.</p>
      <p>Ο «Ελεύθερος Τύπος» παραθέτει το παράδειγμα ενός λογιστή που δουλεύει ως μισθωτός με αποδοχές 1.200 ευρώ έχει συνολικές ασφαλιστικές κρατήσεις 325 ευρώ στον κλάδο σύνταξης και περίθαλψης σε ποσοστό 27,10%. Από το 27,10% η εισφορά εργαζομένου που πληρώνει ο ίδιος είναι 9,22% (με 6,67% για σύνταξη και 2,55% για περίθαλψη), ενώ το υπόλοιπο 17,88% είναι η εισφορά υπέρ του εργαζόμενου, την οποία πληρώνει ο εργοδότης (με 13,33% για σύνταξη και 4,55% για την περίθαλψη).</p>
      <p>
        <b>Δείτε όλες τις τελευταίες <a href="https://www.newsbomb.gr/oles-oi-eidhseis">Ειδήσεις</a> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1036145/koinoniko-merisma-2019-pote-tha-parete-700-eyro-h-aitisi-ta-kritiria-kai-oi-koftes">
          <b>Κοινωνικό μέρισμα 2019: Πότε θα πάρετε 700 ευρώ - Η αίτηση, τα κριτήρια και οι κόφτες</b>
        </a>
      </p>
      <related>
        <a href="https://www.newsbomb.gr/oikonomia/story/1036176/forologiko-nomosxedio-ti-allazei-stin-agora-aytokinitoy"/>
        <a href="https://www.newsbomb.gr/oikonomia/story/1035987/epidoma-thermansis-2019-mexri-20-dekemvrioy-oi-aitiseis-pote-tha-pistothei-stoys-dikaioyxoys"/>
        <a href="https://www.newsbomb.gr/oikonomia/story/1035946/120-doseis-deyteri-eykairia-gia-epanentaxi-poioi-kai-pos-mporoyn-na-mpoyn-stin-rythmisi"/>
      </related>
    </article>
  </body>
</html>