<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/florbols/izlases/09122019-otra_divcina_starp_florbola_lielvaram"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T08:20:00+00:00"/>
    <meta property="og:title" content="Skaitļi: Pret čehietēm aktīvākās Ankudinova un Grāpēna"/>
    <meta property="og:description" content="Svētdien pēcpusdienā Šveices sieviešu izlase savu līdzjutēju atbalstīta tika galā ar Somiju, bet šovakar ar interesi tiek gaidīta Zviedrijas un Čehijas izlašu savstarpējā duelēšanās."/>
  </head>
  <body>
    <article>
      <h1>Skaitļi: Pret čehietēm aktīvākās Ankudinova un Grāpēna</h1>
      <address>
        <time datetime="2019-12-09T08:20:00+00:00">09 Dec 2019, 08:20</time>
      </address>
      <p>Svētdien pēcpusdienā Šveices sieviešu izlase savu līdzjutēju atbalstīta tika galā ar Somiju, bet šovakar ar interesi tiek gaidīta Zviedrijas un Čehijas izlašu savstarpējā duelēšanās.</p>
      <p>Pasaules čempionāta trešajā dienā divas interesantas spēles tiks aizvadītas B apakšgrupā. Vispirms cīņa par trešo vietu starp Latvijas un Slovākijas izlasēm, bet vakara izskaņā savā starpā sacentīsies abas mūsu grupas favorītes, zviedrietēm spēkojoties ar Čehiju. Teorētiski čehietes var palikt ārpus automātiskā ceturtdaļfināla, ja rīt zaudētu Slovākijai, taču objektīvi vērtējot, starp šīm divām kaimiņvalstīm joprojām ir paliela plaisa. Vienlaikus, čehietēm līdz šim reti izdevies līdzvērtīgi paspēkoties ar titulētāko florbola lielvalsti. Varbūt šovakar? Cīņas sākums pulksten 20:30.</p>
      <p>A grupā šodien paredzēta viena spēle. Vācijas izlase zaudējusi abas cīņas, reāli zaudējot izredzes paspēkoties par augstāku pozīciju nekā ceturtā. Šodien pulksten 19:00 viņas dosies laukumā, lai sacenstos ar Somiju. Somietes vakar nespēja paspēkoties ar laukuma saimniecēm šveicietēm, tādēļ šodien noteikti alks reabilitēties par neveiksmi dienu iepriekš.</p>
      <p>Savas spēles turpinās aizvadīt arī otrā ešelona komandas. Neprognozējami risinās mači D grupā, kur šodien vispirms nūjas krustos Austrālija un Taizeme, bet vēlāk pēcpusdienā pie pirmā panākuma lūkos tikt amerikānietes, kurām jāsacenšas ar Singapūru. Pašlaik grupas vadībā atrodas tieši Singapūra un Austrālija, kas tika pie uzvarām ļoti aizraujošās cīņās.</p>
      <p>Latvijas līdzjutējiem vairāk interesē C grupas spēles, bet tajā šodien viena spēle, kas būtiski vairs nevar ietekmēt vietas turnīra tabulā. Uzvarot divas galvenās konkurentes, Norvēģija jau ir nodrošinājusi pirmo vietu grupā, savukārt Japāna jau ir zaudējusi jebkādas izredzes ielauzties labāko divniekā savā grupā, līdz ar to turnīra turpinājumā būs spiesta spēlēt par 13.-16.vietu.</p>
      <h3>Pasaules florbola čempionāta trešās dienas spēļu kalendārs</h3>
      <hr/>
      <p>LaiksGrupaSpēleRezultāts</p>
      <hr/>
      <p>11:30DAustrālija – Taizeme</p>
      <hr/>
      <p>14:30BSlovākija – Latvija</p>
      <hr/>
      <p>16:00DASV – Singapūra</p>
      <hr/>
      <p>17:30CNorvēģija – Japāna</p>
      <hr/>
      <p>19:00AVācija – Somija</p>
      <hr/>
      <p>20:30BZviedrija – Čehija</p>
      <hr/>
    </article>
  </body>
</html>