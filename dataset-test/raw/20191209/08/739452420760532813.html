<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hlavnydennik.sk/2019/12/09/caputova-dala-do-presova-5-tis-eur-na-svoje-duhove-osvetlenie-100-krat-viac/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-12-09T08:58:59+00:00"/>
    <meta property="og:title" content="Čaputová dala do Prešova 5 tis. EUR. Na svoje dúhove osvetlenie 100 krát viac."/>
    <meta property="og:description" content="Na dúhové osvetlenie prezidentského paláca išlo 570 tisíc eur. Na pomoc rodinám v Prešove poslala Čaputová 5 tisíc eur. Pred pár týždňami, po dvoch mesiacoch prác, odhalili prerobenú fasádu a osvetlenie prezidentského paláca, ktoré stálo 570-tisíc eur. Informuje o tom denník SME. Po novom je osadené priamo na budove národnej..."/>
  </head>
  <body>
    <article>
      <h1>Čaputová dala do Prešova 5 tis. EUR. Na svoje dúhove osvetlenie 100 krát viac.</h1>
      <address><time datetime="2019-12-09T08:58:59+00:00">09 Dec 2019, 08:58</time> by <a rel="author">Peter Bachan</a></address>
      <p>
        <i>
          <b>Na dúhové osvetlenie prezidentského paláca išlo 570 tisíc eur. Na pomoc rodinám v Prešove poslala Čaputová 5 tisíc eur.</b>
        </i>
      </p>
      <p>Pred pár týždňami,<b> </b>po dvoch mesiacoch prác, odhalili prerobenú fasádu a osvetlenie prezidentského paláca, ktoré stálo 570-tisíc eur. <a href="https://domov.sme.sk/c/22272174/na-opravenom-prezidentskom-palaci-dominuje-biela-nove-osvetlenie-nahradi-vianocne-svetla.html">Informuje</a> o tom denník SME. Po novom je osadené priamo na budove národnej kultúrnej pamiatky.<b> </b>Palác bude<b> </b>osvetlený zo všetkých strán vrátane strechy a počas štátnych sviatkov môže žiariť farbami slovenskej trikolóry.</p>
      <p>Vianočnému osvetleniu, na prezidentskom paláci, ktoré od čias prezidenta Rudolfa Schustera v zime lemovalo obrysy budovy tak bude koniec. Podľa hovorcu prezidentky, jednou z predbežných úvah je, že počas štátnych sviatkov by mohol byť palác nasvietený vo farbách trikolóry. Na zdieľané fotografie na ktorých bol palác nasvietený dúhovými farbami reagoval, že išlo len o skúšku a takto palác osvetlený nebude. Osvetlenie za 570-tisíc eur dodala firma Bellatrix z Košíc.</p>
      <related>
        <a href="http://www.hlavnydennik.sk/2019/12/08/skutok-sa-stal-a-cirkus-politikov-som-cakal-reaguje-policajny-prezident/"/>
      </related>
      <p>Prezidentská kancelária sa buchla po vrecku behom pár týždňov ešte raz. A to keď priložila pomocnú ruku na pomoc poškodeným po výbuchu plynu v obytnom dome v Prešove. Prezidentka podporila oficiálnu zbierku v Prešove 5-tisíc eurami a ponúkla ubytovanie postihnutým rodinám, ktoré by cez vianočné sviatky mohli bývať v prezidentskom zariadení v Tatranskej Javorine.</p>
      <p>Rodinám pomôže aj Prešovský samosprávny kraj. Na pondelkové zastupiteľstvo majú prichystaných 50-tisíc eur, ktoré vlejú do nadácie na podporu rodiny a v krátkom čase na to bude zasadať správna rada, ktorá tieto finančné prostriedky rozdelí hlavne pre rodiny, ktoré sú postihnuté touto katastrofou.</p>
      <related>
        <a href="http://www.hlavnydennik.sk/2019/12/09/slovensko-nie-je-socialny-stat/"/>
      </related>
      <p>Mesto Prešov má už v pondelok dostať milión eur, o ktorom rozhodla vláda hlasovaním. Potvrdil to premiér Peter Pellegrini a vláda je pripravená túto sumu v prípade potreby navýšiť.</p>
      <p>Mesto Prešov zverejňuje číslo účtu, na ktoré môžu ľudia prispieť pre občanov postihnutých tragickým výbuchom na Mukačevskej ulici.</p>
      <p>
        <a href="https://www.teraz.sk/slovensko/policia-oficialny-ucet-pre-zbierku/434434-clanok.html">
          <b>Číslo účtu: </b>
        </a>
        <b>SK90 7500 0000 0040 0859 1229<br/></b>
        <b>Variabilný symbol:  </b>
        <b>6122019</b>
      </p>
    </article>
  </body>
</html>