<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/gazzetta-costo-dell-esonero-frena-adl-patron-puo-resistere-per-poi-pagare-penale-ad-ancelotti-417102"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-12-09T08:55:00+00:00"/>
    <meta property="og:title" content="Gazzetta - Costo dell'esonero frena ADL, patron può resistere per poi pagare penale ad Ancelotti"/>
    <meta property="og:description" content="L'aspetto economico nel rapporto tra il Napoli ed Ancelotti è sicuramente rilevante. Lo scrive l'edizione odierna della Gazzetta dello Sport,"/>
  </head>
  <body>
    <article>
      <h1>Gazzetta - Costo dell'esonero frena ADL, patron può resistere per poi pagare penale ad Ancelotti</h1>
      <h2>L'aspetto economico nel rapporto tra il Napoli ed Ancelotti è sicuramente rilevante. Lo scrive l'edizione odierna della Gazzetta dello Sport,</h2>
      <address><time datetime="2019-12-09T08:55:00+00:00">09 Dec 2019, 08:55</time> by <a rel="author">Redazione Tutto Napoli.net</a></address>
      <p>L'aspetto economico nel rapporto tra il <b>Napoli</b> ed <b>Ancelotti</b> è sicuramente rilevante. Lo scrive l'edizione odierna della Gazzetta dello Sport, che cerca di analizzare la situazione sempre più delicata: <i>"Carlo Ancelotti guadagna 4 milioni di euro a stagione, mentre un altro milione è per il suo staff. Una cifra importante. E il suo esonero graverebbe sul bilancio come il nuovo ingaggio da garantire al sostituto. Tra le idee del presidente ci sarebbe pure quella di tirare avanti fino al termine della stagione e trarre la condizione migliore dalla clausola inserita nel contratto del tecnico che prevede la conferma di anno in anno, nonostante l’accordo triennale. In pratica, De Laurentiis entro il 31 maggio potrebbe farla valere e, quindi, decidere di chiudere il rapporto versando ad Ancelotti una penale di 500 mila euro".</i></p>
    </article>
  </body>
</html>