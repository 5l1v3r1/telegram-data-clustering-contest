<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/713999"/>
    <meta property="og:site_name" content="ישראל היום"/>
    <meta property="article:published_time" content="2019-12-09T08:32:52+00:00"/>
    <meta property="og:title" content="שליח הסוכנות הזדעזע: &quot;המצבה של סבתא הושחתה&quot;"/>
    <meta property="og:description" content="ראש משלחת הסוכנות היהודית בצרפת, אוריאל גוטליב, לא האמין למראה עיניו: &quot;צלב קרס על המצבה של סבתא רבתא&quot; מסביב לעולם היהודי"/>
  </head>
  <body>
    <article>
      <h1>שליח הסוכנות הזדעזע: "המצבה של סבתא הושחתה"</h1>
      <h2>ראש משלחת הסוכנות היהודית בצרפת, אוריאל גוטליב, לא האמין למראה עיניו: "צלב קרס על המצבה של סבתא רבתא" • יו"ר הסוכנות הרצוג: "מעשה נבלה"</h2>
      <address><time datetime="2019-12-09T08:32:52+00:00">09 Dec 2019, 08:32</time> by <a rel="author" href="https://www.israelhayom.co.il/writer_articles?tid=462" target="_blank">דן לביא</a></address>
      <p>בין 107 המצבות שהושחתו בשבוע שעבר באירוע האנטישמי החמור בווסטהופן שבצרפת, היה גם קברה של סבתא רבתא של ראש משלחת הסוכנות היהודית בצרפת, אוריאל גוטליב - מרתה גוגנהיים ז"ל. </p>
      <p>גוגנהיים נולדה בשנת 1883 בשווייץ ונישאה בצעירותה למאיר גוגנהיים. מאיר היה אחד ממנהיגי הקהילה היהודית בצרפת והרב הראשי של הקהילות היהודיות בחבל אלזס. לשניים נולדו ארבעה ילדים, והם גידלו אותם ברוח התורה והמסורת היהודית. לאחר מותם נקברו השניים בבית העלמין היהודי שבכפר. עשרות הנכדים והנינים שנולדו לילדיהם גדלו ברוח המסורת של בית סבתא וסבא גוגנהיים, ורובם עלו לישראל ומתגוררים היום ברחבי הארץ.</p>
      <p>
        <b>עוד בנושא:</b>
      </p>
      <p>
        <a href="https://www.israelhayom.co.il/article/713753">מרכז שמעון ויזנטל: "ג'רמי קורבין הוא האנטישמי הגרוע ביותר בכדור הארץ"</a>
      </p>
      <p>
        <a href="https://www.israelhayom.co.il/article/713755">עושים סדר בבלגן: המדריך היהודי לבחירות בבריטניה</a>
      </p>
      <p>
        <a href="https://www.israelhayom.co.il/article/713811">תיעוד: שתי ישראליות הותקפו באלימות בברוקלין</a>
      </p>
      <p>
        <a href="https://www.israelhayom.co.il/article/709515">מוסלמית הגנה על יהודים מאנטישמיות</a>
      </p>
      <figure>
        <img src="https://www.israelhayom.co.il/sites/default/files/u117273/beadivot-hamishpaha.jpg"/>
      </figure>
      <p>
        <b>המצבה שהושחתה // צילום: באדיבות המשפחה</b>
      </p>
      <p>אחד מניניה של מרתה הוא אוריאל גוטליב (40), ראש משלחת הסוכנות היהודית בצרפת; גוטליב גילה בפוסט שפרסם קרוב משפחתו בפייסבוק שבין הקברים שחוללו, הושחתה גם המצבה של סבתא רבתא שלו. בתחילת השנה הזו יצא מטעם הסוכנות היהודית לשמש ראש המשלחת של הסוכנות היהודית בצרפת. "אבא שלי, הרב דניאל גוטליב ז"ל, שהיה הנכד של מרתה ומאיר גוגנהיים זיכרונם לברכה, גידל את כולנו ברוח המסורת היהודית ואהבת ישראל", סיפר אוריאל ל"ישראל היום", "כשהיינו ילדים, נהגתי ללכת לבית הקברות הזה עם הוריי ועם שלושת אחיי כדי להתחבר לשורשים שלנו". </p>
      <p>לדבריו, "האחים שלי ואני תמיד מספרים לילדינו על ההיסטוריה המשפחתית שלנו. השנה החלטנו אחיי ואני לקחת את ילדינו לביקור בבית העלמין היהודי בכפר, כדי לחבר אותם לשורשים שלהם, בדיוק כפי שנהגו הוריי לקחת אותנו לשם כשהיינו קטנים. כשראיתי את התמונה של הקבר של סבתא רבתא, שעליו רוסס השבוע צלב קרס - הזדעזעתי". </p>
      <figure>
        <img src="https://www.israelhayom.co.il/sites/default/files/u117273/hasochnot-hayehodit.jpg"/>
        <figcaption>
          <b>אוריאל גוטליב // צילום: הסוכנות היהודית</b>
        </figcaption>
      </figure>
      <p>גוטליב הוסיף כי "כעת הביקור שלי ושל האחים שלי עם הילדים של כולנו בבית העלמין הזה מקבל חשיבות ומשמעות עמוקות יותר".</p>
      <p>יו"ר הסוכנות היהודית, יצחק הרצוג, אמר בעקבות האירוע האנטישמי: "השחתת בית העלמין היהודי היא מעשה נבלה מאין כמותו, חלק משפה אלימה ובוטה של פעולות נגד יהודים בכל רחבי תבל ומגל אנטישמיות ששוטף אותנו בעידן הזה ומחייב אותנו למאמץ משותף בינלאומי".</p>
    </article>
  </body>
</html>