<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/web/new-york-city-sostituisce-i-classici-furgoni-per-le-consegne-con-e-bike-cargo-meno-traffico-meno-emissioni_85925.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-12-09T08:01:01+00:00"/>
    <meta property="og:title" content="New York City sostituisce i classici furgoni per le consegne con e-bike cargo: meno traffico, meno emissioni"/>
    <meta property="og:description" content="In una delle metropoli per eccellenza, parliamo di New York City, parte un'iniziativa che vede la sostituzione dei classici ingombranti furgoni per le consegne con un servizio basato su e-bike cargo: un progetto gestito congiuntamente da Amazon, UPS e DHL"/>
  </head>
  <body>
    <article>
      <h1>New York City sostituisce i classici furgoni per le consegne con e-bike cargo: meno traffico, meno emissioni</h1>
      <address><time datetime="2019-12-09T08:01:01+00:00">09 Dec 2019, 08:01</time> by <a rel="author">Carlo Pisani</a></address>
      <p>
        <b>In una delle metropoli per eccellenza, parliamo di New York City, parte un'iniziativa che vede la sostituzione dei classici ingombranti furgoni per le consegne con un servizio basato su e-bike cargo: un progetto gestito congiuntamente da Amazon, UPS e DHL</b>
      </p>
      <p>Sicuramente lo <b>shopping online</b> negli ultimi anni ha registrato un enorme aumento in virtù di servizi sempre più veloci, capillari ed in grado di farci recapitare a casa praticamente qualsiasi genere di prodotto; di pari passo anche i <b>servizi di corrieri per le consegne all'utente finale</b> hanno avuto un netto ridimensionamento, ad esempio dando origine a compagnie private che consegnano anche il sabato e la domenica per andare incontro alle richieste dei clienti e snellire l'elevato numero di incarichi.</p>
      <figure>
        <img src="https://www.hwupgrade.it/immagini/ups_cargo_e-bike_ny_2019_1_600.jpg"/>
      </figure>
      <p>Soprattutto nei periodi più congestionati dell'anno, vedi quello attuale successivo al Black Friday e precedente alle feste natalizie, i furgoni dei corrieri possono facilmente contribuire a generare situazioni di <b>traffico e disagi alla circolazione</b> soprattutto in ambito cittadino, dove spazi per fermarsi e zone di manovra sono più uniche che rare.</p>
      <p>In una delle metropoli per eccellenza, parliamo di <b>New York City</b>, parte un'iniziativa che vede la sostituzione dei classici ingombranti furgoni per le consegne con un servizio basato su <b>e-bike cargo</b>: un progetto gestito congiuntamente da <b>Amazon</b>, <b>UPS</b> e <b>DHL</b>, che prevede l'adozione di questi mezzi di trasporto elettrici per snellire il traffico e velocizzare il servizio di consegna in virtù di tempi morti inferiori, con anche un occhio i riguardo al contenimento delle emissioni nocive.</p>
      <figure>
        <img src="https://www.hwupgrade.it/immagini/ups_cargo_e-bike_ny_2019_2_600.jpg"/>
      </figure>
      <p>Con particolare riferimento a questo progetto della Grande Mela, queste e-bike cargo potranno <b>sfruttare una fitta rete di piste ciclabili</b> in tutta la città, disporre di <b>permessi di parcheggiare in speciali zone</b> di scarico e anche in alcune aree di ampi marciapiedi dove non ostacolano il traffico pedonale; il servizio per il momento sarà introdotto nell'area più trafficata di <b>Manhattan</b>, ma il progetto in questione punta a sviluppare un nuovo standard più sostenibile per le consegne in ambiente urbano.</p>
      <p>E nella tua città un servizio di questo tipo potrebbe contribuire ad evitare furgoni parcheggiati in doppia fila, su marciapiedi o semplicemente ridurre il traffico e semplificare le consegne?</p>
    </article>
  </body>
</html>