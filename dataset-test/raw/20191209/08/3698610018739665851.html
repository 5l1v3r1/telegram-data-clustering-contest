<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-nato-ne-vvazhayut-rosiyu-vorogom-a-prosto-sposterigayut-za-yiyi-viyskovim-vtorgnennyam-v-ukrayinu-332312_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T08:21:00+00:00"/>
    <meta property="og:title" content="У НАТО не вважають Росію ворогом, але спостерігають за її військовим вторгненням в Україну"/>
    <meta property="og:description" content="Ми не створюємо список ворогів. Ми не вважаємо Росію ворогом, - запевнив Столтенберг, уточнивши, що агресію Росії НАТО бачить"/>
  </head>
  <body>
    <article>
      <h1>У НАТО не вважають Росію ворогом, але спостерігають за її військовим вторгненням в Україну</h1>
      <h2>"Ми не створюємо список ворогів. Ми не вважаємо Росію ворогом", - запевнив Столтенберг, уточнивши, що агресію Росії НАТО бачить</h2>
      <address>
        <time datetime="2019-12-09T08:21:00+00:00">09 Dec 2019, 08:21</time>
      </address>
      <p>НАТО не вважає Росію ворогом, незважаючи на те, що вона вторглася в межі України і <b><a href="https://zn.ua/WORLD/prezident-litvy-prizval-nato-priznat-rossiyu-ugrozoy-mirovomu-poryadku-338206_.html">застосувала військову силу проти сусідньої країни</a></b>. Ці дії спонукають країни НАТО піклуватися про спільну безпеку країн Заходу.</p>
      <p>Система колективної безпеки країн Організації Північноатлантичного договору дуже актуальна на тлі агресивної поведінки Російської Федерації. Про це заявив генеральний секретар НАТО Йенс Столтенберг, передає ТСН.<br/><br/>"Ми не створюємо список ворогів. Ми не вважаємо Росію ворогом", - запевнив він. Однак додав, що це не означає закривання очей на агресію РФ. "Що ми бачимо у відношенні Росії, це те, що вона застосувала військову силу проти сусіда, України", - підкреслив генсек Альянсу.<br/><br/>Столтенберг при цьому запевнив, що НАТО буде намагатися діяти діалогом там, де це можливо. "Ми завжди намагаємося поліпшити відносини. Ми не ділимо світ на ворогів і друзів", - підкреслив керівник військового блоку. При цьому генсек додав, що в нинішній "непередбачуваний" момент такий сильний інститут, як Альянс, необхідний для безпеки Заходу.<br/><br/>Як повідомлялося, агресивні дії Росії і міжнародний тероризм залишаються серйозними, і у НАТО визнали агресивні дії Росії однією з основних загроз для Альянсу, але при цьому Альянс готовий до співпраці з Росією – про це йдеться в підсумковій заяві, прийнятій 4 грудня на саміті в Лондоні.</p>
      <p>Перед тим Столтенберг зазначив, що "Між членством і нічим": так генсек НАТО оцінив перспективу вступу України в Альянс , додавши, що Україна і Грузія обов'язково стануть членами НАТО, хоча чіткі терміни цього поки невідомі.</p>
      <p>Під час Лондонської зустрічі країн-членів НАТО Росії серед інших обговорюваних питань було приділено значну увагу – так, під час публічних дискусій неодноразово питання обґрунтованості посилення оборони НАТО на східному фланзі для стримування Росії. Проте в цілому політика НАТО щодо РФ, як і у відношенні Китаю, залишається незмінною, пише у своєму матеріалі для <a href="https://dt.ua/">DT.UA</a> Данило Пилипчук.</p>
      <p>У цілому щодо Росії НАТО продовжує дотримуватися подвійного підходу, що поєднує "змістовний діалог із посиленим стримуванням і обороною", – зазначає автор.</p>
      <p>Детальніше про рішення Лондонського саміту НАТО, проблеми оборонного бюджету, ставлення до Росії і ситуації з ПДЧ для України читайте в матеріалі Данила Пилипчука <a href="https://dt.ua/international/omolodzhennya-nato-332175_.html"><b>"Омолодження НАТО"</b></a> в тижневику <b>"Дзеркало тижня. Україна"</b>.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3Rzbi51YS8=">ТСН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>