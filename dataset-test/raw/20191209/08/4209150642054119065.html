<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Pretresi-u-BiH-i-Holandiji-zbog-droge-jedna-osoba-uhapsena/572677?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:58:08+00:00"/>
    <meta property="og:title" content="Pretresi u BiH i Holandiji zbog droge, jedna osoba uhapšena"/>
    <meta property="og:description" content="BANJALUKA - U toku su pretresi na pet lokacija (kuće i firme) na području BiH, a jedno lice je uhapšeno u okviru međunarodne policijske akcije &quot;Madagaskar&quot; koja je usmjerena na razbijanje organizovane kriminalne grupe koja se bavi neovlaštenom proizvodnjom i prometom opojnih droga, rekla je Srni načelnik Odjeljenje za odnose sa javnošću MUP-a Srpske Mirna Miljanović."/>
  </head>
  <body>
    <article>
      <h1>Pretresi u BiH i Holandiji zbog droge, jedna osoba uhapšena</h1>
      <address><time datetime="2019-12-09T08:58:08+00:00">09 Dec 2019, 08:58</time> by <a rel="author">Srna</a></address>
      <p>BANJALUKA - U toku su pretresi na pet lokacija (kuće i firme) na području BiH, a jedno lice je uhapšeno u okviru međunarodne policijske akcije "Madagaskar" koja je usmjerena na razbijanje organizovane kriminalne grupe koja se bavi neovlaštenom proizvodnjom i prometom opojnih droga, rekla je Srni načelnik Odjeljenje za odnose sa javnošću MUP-a Srpske Mirna Miljanović.</p>
      <p>Miljanovićeva je rekla da su u toku i pretresi na 15 lokacija u Holandiji.</p>
      <p>Ona je navela da je prilikom pretresa pronađeno više predmeta koji se mogu dovesti u vezu sa izvršenjem krivičnog djela neovlaštena proizvodnja i promet opojnih droga.</p>
      <p>"Policijski službenici Uprave za organizovani i teški kriminalitet MUP-a Republike Srpske u saradnji sa Policijom Holandije sprovode međunarodnu akciju kodnog naziva 'Madagaskar'. U realizaciji aktivnosti učestvuju i pripadnici Sipe, a akcija se vrši pod nadzorom Tužilaštva BiH", naglasila je Miljanovićeva.</p>
      <p>Po nalogu Tužilaštva BiH i uz naredbu Suda BiH, izvršena je blokada računa i financijskih sredstava jedne osobe u BiH, a koja se dovodi u vezu sa počinjenjem ovih kaznenih djela.</p>
      <p>“Nakon višemjesečne istrage i saradnje Tužiteljstva BiH i policijskih agencija, sa tužilaštvom i policijom iz Holadnije, u ranim jutarnjim satima pokrenuta je koordinirana akcija po nalogu tužilaštva iz Posebnog odjela za organizovani kriminal, gospodarski kriminal i korupciju, u kojoj policijski službenici SIPA zajedno sa polijskim službenicima MUP-a RS, vrše pretrese objekata na ukupno 5 lokacija, a izvršeno je lociranje identifikovanje i stavljanje pod kontrolu jednog osumnjičenog, državljanina Holandije, koji boravi na području Odžaka”, saopšteno je iz Tužilaštva BiH.</p>
      <p>U interesu istrage, Tužiteljstvo BiH u ovom trenutku ne može davati više informacija za javnost.</p>
    </article>
  </body>
</html>