<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kayserisporda-umut-bulut-ve-samil-cinaz-kadro-disi-259666h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T08:33:00+00:00"/>
    <meta property="og:title" content="Kayserispor'da Umut Bulut ve Şamil Çinaz kadro dışı"/>
    <meta property="og:description" content="Kayserispor Teknik Direktörü Bülent Uygun, takım kaptanları Umut Bulut ve Şamil Çinaz'ı kadroya almadı. İki isimle yolların ayrılması bekleniyor."/>
  </head>
  <body>
    <article>
      <h1>Kayserispor'da Umut Bulut ve Şamil Çinaz kadro dışı</h1>
      <address><time datetime="2019-12-09T08:33:00+00:00">09 Dec 2019, 08:33</time> by <a rel="author">Yeni Çağ Gazetesi</a></address>
      <p>
        <b>Kayserispor Teknik Direktörü Bülent Uygun, takım kaptanları Umut Bulut ve Şamil Çinaz'ı kadroya almadı. İki isimle yolların ayrılması bekleniyor.</b>
      </p>
      <p>Süper Lig'in 14. haftasında sahasında Çaykur Rizespor ile karşılaşacak olan İstikbal Mobilya Kayserispor'da maç kadrosu belli oldu.</p>
      <p>Umut ve Şamil ile yollar ayrılıyor</p>
      <p>Teknik Direktör Bülent Uygun, kadroya 18 futbolcu dahil ederken takım kaptanları Umut Bulut ile Şamil Çinaz alınmadı. Geçen hafta Emmanuel Adebayor, Atila Turan, Adryan Tavares ve Paul Georges Ntep ile yollarını ayıran, Nurettin Korkmaz'ı sakatlar kadrosuna dahil eden İstikbal Mobilya Kayserispor'da kadro sıkıntısı yaşanırken takım kaptanları Umut Bulut ile Şamil Çinaz kadro dışı kaldı.</p>
      <p>Kayseri yerel basınının iddiasına göre iki isimle kısa süre içerisinde yollar ayrılacak.</p>
      <p>Teknik Direktör Bülent Uygun, bu iki futbolcuyu Çaykur Rizespor maçı kadrosuna dahil etmedi. İki oyuncu, müsabakayı tribünden takip edebilecek. Ayrıca süresiz kadro dışı bırakılan Bilal Başacıkoğlu da, sakatlığı bulunan Alpay Çelebi ile Levent Gülen de kadroda yer almayacak diğer isimler.</p>
      <related>
        <a href="https://www.yenicaggazetesi.com.tr/adebayordan-ayrilik-aciklamasi-258811h.htm"/>
        <a href="https://www.yenicaggazetesi.com.tr/besiktas-istikbal-mobilya-kayserispor-4-1-mac-ozeti-258809h.htm"/>
      </related>
    </article>
  </body>
</html>