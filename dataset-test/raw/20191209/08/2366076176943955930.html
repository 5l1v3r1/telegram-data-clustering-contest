<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965074/%D8%B2%D9%85%D8%A7%D9%86-%D9%88%D8%A7%D8%B1%DB%8C%D8%B2-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D9%88-%DB%8C%D8%A7%D8%B1%D8%A7%D9%86%D9%87-%D9%86%D9%82%D8%AF%DB%8C-%D8%AE%D8%A7%D9%86%D9%88%D8%A7%D8%B1"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T08:19:00+00:00"/>
    <meta property="og:title" content="زمان واریز حمایت معیشتی و یارانه نقدی خانوار"/>
    <meta property="og:description" content="سخنگوی دولت گفت: از این به بعد روز دهم هر ماه مبلغ حمایت معیشتی و ۲۰ هر ماه یارانه نقدی خانوار‌ها و قبل از سی ام هر ماه حقوق کارکنان دولت را پرداخت می‌کنیم."/>
  </head>
  <body>
    <article>
      <h1>زمان واریز حمایت معیشتی و یارانه نقدی خانوار</h1>
      <address><time datetime="2019-12-09T08:19:00+00:00">09 Dec 2019, 08:19</time> by <a rel="author">پایگاه خبری تحلیلی فردا | Farda News</a></address>
      <p>
        <b>سخنگوی دولت گفت: از این به بعد روز دهم هر ماه مبلغ حمایت معیشتی و ۲۰ هر ماه یارانه نقدی خانوار‌ها و قبل از سی ام هر ماه حقوق کارکنان دولت را پرداخت می‌کنیم.</b>
      </p>
      <p>خبرگزاری صدا و سیما: محمد باقر نوبخت در برنامه تلویزیونی گفتگوی ویژه خبری افزود: یارانه نقدی آذر بجای بیست و ششم ۲۰ آذر به حساب خانوار‌ها واریز خواهد شد.</p>
      <p>وی در ادامه گفت: سال آینده ۱۳ سد جدید افتتاح خواهد شد و در مجموع ۳۰ طرح آبرسانی به بهره‌برداری می‌رسد.</p>
      <p>نوبخت افزود: امسال و پارسال ۸۳۶ کیلومتر راه آهن افتتاح کردیم و بیش از ۱۲۰۰ کیلومتر راه آهن دیگر نیز در دو سال آینده افتتاح خواهد شد.</p>
      <p>وی گفت: ۴۰۰ کیلومتر بزرگراه جدید سال آینده افتتاح خواهد شد.</p>
      <p>نوبخت اظهارداشت: ۱۵۰۰ میلیارد تومان دیگر برای گازرسانی به روستا‌ها و بیش از ۲۰۰۰ میلیارد تومان برق رسانی روستایی اختصاص خواهد یافت.</p>
      <p>رئیس سازمان برنامه و بودجه گفت: ۱.۵ میلیارد دلار از دو سال قبل با کسب اجازه از مقام معظم رهبری از صندوق توسعه ملی برای ایجاد شغل اختصاص یافته که تاکنون ۱ میلیارد و ۲۲۵ میلیون دلار آن پرداخت شده است.</p>
      <p>نوبخت افزود: سال گذشته ۱۳ هزار میلیارد تومان برای ایجاد اشتغال هزینه کردیم.</p>
      <p>وی گفت: حتی صندوق بین‌المللی پول نیز اعلام کرده است که اقتصاد ایران سال آینده از رکود خارج خواهد شد.</p>
      <p>به گفته نوبخت؛ در سال آینده ۸ میلیارد دلار از پول فروش نفت را برای واریز به عنوان سهم صندوق توسعه ملی پیش بینی کرده‌ایم.</p>
      <p>او گفت: دولت اکنون ۴ میلیون میلیارد تومان دارایی دارد که در سال آینده قسمتی از منابع بودجه از راه مولدسازی بخشی از این دارایی‌ها تامین و محقق خواهد شد.</p>
      <p>نوبخت افزود: ۶۵۰۰ میلیارد تومان کمک بلاعوض برای دوگانه سوز شدن خودرو‌ها در سال آینده در نظر گرفته‌ایم.</p>
    </article>
  </body>
</html>