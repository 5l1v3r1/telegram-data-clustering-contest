<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110585-D-r-Angel-Kunchev%253A-Gripat-zakasnyava-veche-poveche-ot-mesec"/>
    <meta property="og:site_name" content="Канал 3"/>
    <meta property="article:published_time" content="2019-12-09T08:38:00+00:00"/>
    <meta property="og:title" content="Д-р Ангел Кунчев: Грипът закъснява вече повече от месец"/>
    <meta property="og:description" content="По думите му има почти двойно увеличение на хората у нас, които са се ваксинирали"/>
  </head>
  <body>
    <article>
      <h1>Д-р Ангел Кунчев: Грипът закъснява вече повече от месец</h1>
      <h2>По думите му има почти двойно увеличение на хората у нас, които са се ваксинирали</h2>
      <address>
        <time datetime="2019-12-09T08:38:00+00:00">09 Dec 2019, 08:38</time>
      </address>
      <p>
        <b>Закъснението при грипа вече е съществено, над месец. Продължаваме да нямаме положителна проба. Това каза пред БНТ главният държавен здравен инспектор доц. д-р Ангел Кунчев.</b>
      </p>
      <p>По думите му обаче в Европа вече грипът има широко разпространение в Португалия, Ирландия и Финландия. Рано е да се каже какъв точно щам на грипа ще ни атакува, допълни Кунчев.</p>
      <p>По думите му има почти двойно увеличение на хората у нас, които са се ваксинирали срещу грипа, но все още сме далеч от такива стойности, които могат да повлияят на епидемичното развитие.</p>
      <p>Има места, където противогрипните ваксини не са достигнали.</p>
      <p>"По наши груби изчисления търсенето е между 250 000 и 300 000 дози, по програмата за хората над 65 години. Ще направим всичко възможно за догодина да достигнем точно тези цифри, защото очевидно интерес към ваксината има. Тази година бяха осигурени средства за 120 000 дози", посочи доц. д-р Кунчев.</p>
      <p>Той коментира и влиянието на замърсения въздух върху тялото.</p>
      <p>"Съчетанието от ниски температури и висока влажност водят до това, че лигавицата на горните дихателни пътища е по-податлива. Това е стрес за нея. Нивото на заболеваемост от респираторни инфекции обикновено нараства", посочи специалистът.</p>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/108949-Sazdadoha-dieta%252C-koyato-bori-gripa"/>
        <a href="http://kanal3.bg/news/bulgaria/zdraveopazvane/106921-Idvat-vaksinite-sreshtu-grip%252C-bezplatni-sa-za-hora-nad-65-g.-%2528VIDEO%2529"/>
        <a href="http://kanal3.bg/news/bulgaria/zdraveopazvane/106494-D-r-Angel-Kunchev%253A-Pik-na-gripnata-epidemiya-shte-ima-v-kraya-na-yanuari"/>
      </related>
    </article>
  </body>
</html>