<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2833945-vtrati-ekonomiki-ukraini-vid-agresii-rf-stanovlat-do-150-milardiv-milovanov.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T08:46:00+00:00"/>
    <meta property="og:title" content="Втрати економіки України від агресії РФ становлять до $150 мільярдів - Милованов"/>
    <meta property="og:description" content="Прямі втрати економіки України від російської агресії у 2014-2015 роках склали близько 20% ВВП, загальні втрати становлять до 150 млрд дол. США."/>
  </head>
  <body>
    <article>
      <h1>Втрати економіки України від агресії РФ становлять до $150 мільярдів - Милованов</h1>
      <h2>Прямі втрати економіки України від російської агресії у 2014-2015 роках склали близько 20% ВВП, загальні втрати становлять до 150 млрд дол. США.</h2>
      <address>
        <time datetime="2019-12-09T08:46:00+00:00">09 Dec 2019, 08:46</time>
      </address>
      <p>Про це написав міністр розвитку економіки, торгівлі та сільського господарства України Тимофій Милованов у <a href="https://www.facebook.com/photo.php?fbid=1542620225907154&amp;set=a.425481870954334&amp;type=3&amp;theater">Facebook</a>.</p>
      <p>“Прямі втрати у 2014-2015 роках склали 15-20% ВВП. За оцінками, загальні втрати складають від 50 до 150 млрд доларів (наприклад, Андерс Аслунд дає оцінку близько 100 млрд). А оцінка залишкової вартості об’єктів нерухомого державного майна на непідконтрольних територіях (Крим+Донбас) складає близько 85 млрд грн”, - написав <a href="https://www.ukrinform.ua/tag-milovanov">Милованов</a>.</p>
      <p>Він зазначив, що на території АР Крим та м.Севастополя зареєстровано 57,7 тисячі об’єктів нерухомого державного майна залишковою вартістю 46 млрд грн. На території Донецької області - майже 120 тис. таких об’єктів, із залишковою вартістю 33 млрд грн, а на території Луганської області - майже 70 тис. об’єктів залишковою вартістю 23 млрд грн.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2833730-milovanov-propozicii-poslati-mvf-e-bezvidpovidalnimi.html">Милованов: Пропозиції "послати" МВФ є безвідповідальними</a>
      </blockquote>
      <p>Міністр нагадав, що за оцінками Фонду державного майна близько 70% державних активів на території Донецької та Луганської областей розташовані на непідконтрольних територіях.</p>
    </article>
  </body>
</html>