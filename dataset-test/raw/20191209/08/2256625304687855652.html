<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160700_1004.html"/>
    <meta property="og:site_name" content="Novsport"/>
    <meta property="article:published_time" content="2019-12-09T08:45:00+00:00"/>
    <meta property="og:title" content="Моуриньо обмисля оферта към Един Джеко"/>
    <meta property="og:description" content="Скаути на Тотнъм вече гледали тарана"/>
  </head>
  <body>
    <article>
      <h1>Моуриньо обмисля оферта към Един Джеко</h1>
      <address>
        <time datetime="2019-12-09T08:45:00+00:00">09 Dec 2019, 08:45</time>
      </address>
      <p>Тотнъм обмисля възможността да отправи оферта за нападателя на Рома Един Джеко през януари.<br/> <br/>Новият мениджър на лондончани Жозе Моуриньо със сигурност ще опита да подсили състава при първа възможност и една от задачите му е да намери качествен конкурент на Хари Кейн за върха на атаката, като е спрял поглед на босненския ветеран, съобщава "Мирър".<br/> <br/>Скаути на Тотнъм са наблюдавали изявите на Джеко по време на мача с Верона (3:1) и са останали доволни от видяното. 33-годишният таран продължава да играе на високо ниво и през този сезон, като е водещият голмайстор на "Вълците" с 6 гола и 1 асистенция в Серия "А".<br/> <br/>Моуриньо вярва, че Джеко ще се впише добре в състава на Тотнъм и ще свали напрежението от Кейн, като освен това ще е добра алтернатива на англичанина, ако той се контузи или има нужда от почивка.<br/> <br/>Освен това Джеко има опит по терените в Премиър лийг. Той носи екипа на Манчестър Сити от 2011 до 2016 година и има 72 гола в 189 мача за "Гражданите".</p>
      <p> </p>
    </article>
  </body>
</html>