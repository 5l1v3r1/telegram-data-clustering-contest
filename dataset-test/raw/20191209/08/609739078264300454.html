<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/avrupa/steinmeierden-fareye-liyakat-nisani-41392964"/>
    <meta property="og:site_name" content="Hürriyet"/>
    <meta property="article:published_time" content="2019-12-09T08:11:00+00:00"/>
    <meta property="og:title" content="Steinmeier’den ‘fare’ye liyakat nişanı"/>
    <meta property="og:description" content="Almanya Cumhurbaşkanı Frank-Walter Steinmeier, ülkenin en sevilen çizgi karakterlerinden biri olan fareye liyakat nişanı verdi."/>
  </head>
  <body>
    <article>
      <h1>Steinmeier’den ‘fare’ye liyakat nişanı</h1>
      <h2>Almanya Cumhurbaşkanı Frank-Walter Steinmeier, ülkenin en sevilen çizgi karakterlerinden biri olan fareye liyakat nişanı verdi.</h2>
      <address>
        <time datetime="2019-12-09T08:11:00+00:00">09 Dec 2019, 08:11</time>
      </address>
      <p><a href="http://www.hurriyet.com.tr/haberleri/almanya-cumhurbaskani-frank-walter-steinmeier">ALMANYA Cumhurbaşkanı Frank-Walter Steinmeier</a>, ülkenin en başarılı çocuk programlarından biri olan ‘Die Sendung mit der Maus’ adlı programın (Fare ile Yayında) ana karakteri olan büyük kulaklı turuncu fareye ödüllendirdi. Alman Cumhurbaşkanı başkent Berlin’deki Bellevue Sarayı’nda düzenlenen tören sırasında fareye liyakat nişanını takdim etti. Bu özel törende fareye programın sunucusu Ralph Caspers da eşlik etti.</p>
      <figure>
        <img src="https://i4.hurimg.com/i/hurriyet/75/770x0/5dee01820f2544038c91d0d3"/>
      </figure>
      <p><b>‘FARE ÖDÜLÜ HAK EDİYOR’</b><br/>Steinmeier yaptığı açıklamada, “Fare bir ödülü hak ediyor. Çünkü uzun yıllardır çocuk ve ergenlerin sorularını yanıtlıyor” ifadesini kullandı. Steinmeier’e göre fare; çocukları daha akıllı hale getirmekle kalmayıp onları etraflarındaki dünyayla ilgili daha meraklı bireyler yaptı, onlara bilgi edinmenin ve öğrenmenin aynı zamanda eğlenceli bir şey olabileceğini de gösterdi. 1971 yılından beri yayında olan program kültür, politika, bilim ve daha pek çok alanda Alman çocuklarının sorularını yanıtlamaya devam ediyor.</p>
    </article>
  </body>
</html>