<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/hyundai-ve-bmw-tarafina-yonelik-buyuk-siber-saldiri/"/>
    <meta property="og:site_name" content="LOG"/>
    <meta property="article:published_time" content="2019-12-09T08:30:17+00:00"/>
    <meta property="og:title" content="Hyundai ve BMW tarafına yönelik büyük siber saldırı!"/>
    <meta property="og:description" content="Dünyanın en büyük otomobil firmalarından BMW ve Hyundai, can sıkıcı bir siber saldırı haberi ile gündemde bulunuyor. Şirketler bir de bunlarla uğraşıyor.."/>
  </head>
  <body>
    <article>
      <h1>Hyundai ve BMW tarafına yönelik büyük siber saldırı!</h1>
      <address><time datetime="2019-12-09T08:30:17+00:00">09 Dec 2019, 08:30</time> by <a rel="author">Can TUNÇER</a></address>
      <p>Dünyanın en büyük otomobil firmalarından <b>BMW</b> ve <b>Hyundai</b>, can sıkıcı bir siber saldırı haberi ile gündemde bulunuyor. Şirketler bir de bunlarla uğraşıyor..</p>
      <p>Almanya merkezli <b>BMW</b> ile Güney Kore merkezli <b>Hyundai</b>, tahmin edebileceğiniz üzere geliştirdikleri teknolojileri ve otomobil tasarımlarını merkezi sunucu sistemlerinde tutuyor. Hemen her şirket gibi büyük operasyonu <b>efektif şekilde devam ettirmek</b> adına bu sistemleri <b>kullanmak zorunda</b> olan dev firmalar, ciddi bir <b>siber saldırı</b><a href="https://www.engadget.com/2019/12/08/bmw-hyundai-trade-secret-hacks/">haberiyle</a> gündemde. Bayerricscher Rundfunk tarafından öğrenildiği kadarıyla düzenlenen saldırıların arkasında <b>OceanLotus</b> hacker grubu yer alıyor. Vietnam merkezli olduğu düşünülen bu hacker grubunun <b>BMW </b>ve<b> Hyundai </b>için düzenlediği saldırının arkasında ise “ticari sırlar” yer alıyor. Bu saldırı konusunda korkutucu şekilde Hyundai’den henüz bir açıklama gelmiyor. BMW tarafı ise hackerları saldırı başlar başlamak bulduklarını ve verilerini koruduklarını aktarıyor. Firmanın açıklamasına göre hackerlar hiç Münih’te yer alan <b>merkezi sunucu sistemine girememiş</b> ve bağlı olarak hiçbir <b>hassas veriye ulaşamamış.</b></p>
      <h3>Siber saldırı hedefleri arasında sadece BMW ve Hyundai yer almıyor olabilir</h3>
      <p>2014 yılından bu yana faaliyetlerine devam eden <b>OceanLotus, </b>Toyota ve Lexus’a da saldırılarda bulunmuş olabilir deniyor. Otomobil firmalarının milyonlarca dolarlık arge ile geliştirdiği teknolojiler, gerçekten çok büyük önem arz ediyor. Bunun farkında olan hackerlar da saldırılara devam ediyor. Bu tarz saldırıları, “pazarda bir adım öne geçebilmek” adına zaman zaman “üretici firmaların da istediği” yönünde <b>iddialar</b> geliyor. Bu tarz saldırılar biliyorsunuz <b>savaş uçağı tasarımlarını çalmak adına dahi yapılabiliyor.</b></p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/tesla-cyberquad-atv-modeli-tam-olarak-ne-zaman-cikacak/"/>
      </related>
    </article>
  </body>
</html>