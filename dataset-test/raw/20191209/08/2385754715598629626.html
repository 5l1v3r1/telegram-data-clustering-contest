<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/601119/kai-zarntim-kai-pereira-sti-lista"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T08:22:00+00:00"/>
    <meta property="og:title" content="Και Ζαρντίμ και Περέιρα στη λίστα!"/>
    <meta property="og:description" content="Ανάμεσα στα ονόματα που τσεκάρει η διοίκηση της Έβερτον ως αντικαταστάτες του Μάρκο Σίλβα είναι και αυτά των Λεονάρντο Ζαρντίμ και Βίτορ Περέιρα...."/>
  </head>
  <body>
    <article>
      <h1>Και Ζαρντίμ και Περέιρα στη λίστα!</h1>
      <address><time datetime="2019-12-09T08:22:00+00:00">09 Dec 2019, 08:22</time> by <a rel="author">Sigmalivesports</a></address>
      <p>Ανάμεσα στα ονόματα που τσεκάρει η διοίκηση της Έβερτον ως αντικαταστάτες του Μάρκο Σίλβα είναι και αυτά των Λεονάρντο Ζαρντίμ και Βίτορ Περέιρα. Πορτογαλικό τρίγωνο με αέρα Ολυμπιακού στο Μερσεϊσάιντ.<br/> <br/>ΟΜάρκο Σίλβα αποτελεί παρελθόν από την Έβερτον εδώ και μερικές ημέρες και τα "ζαχαρωτά" αναζητούν τον επόμενο προπονητή τους. Ο υπηρεσιακός Ντάνκαν Φέργκιουσον νίκησε την Τσέλσι, κέρδισε πόντους ώστε να του εμπιστευτούν την ομάδα, αλλά σύμφωνα με τα αγγλικά Μέσα το κλαμπ συνεχίζει να ψάχνει μία καλή περίπτωση προπονητή.<br/> <br/>Και μεταξύ των δημοσιευμάτων, λοιπόν, εντοπίζουμε το εξής ενδιαφέρον για το ελληνικό κοινό. Τρεις πρώην προπονητές του Ολυμπιακού εμπλέκονται με την αγγλική ομάδα. Ο πρώτος είναι ο Μάρκο Σίλβα που απολύθηκε και οι άλλοι δύο είναι οι Λεονάρντο Ζαρντίμ και Βίτορ Περέιρα οι οποίοι εξετάζονται ως διάδοχοι του συμπατριώτη τους.<br/> <br/>Από εκεί και πέρα, οι Άγγλοι αναφέρουν στα ρεπορτάζ τους ότι στην Έβερτον θέλουν με ιδιαίτερη ζέση τον Έρικ τεν Χαγκ, όμως η περίπτωσή του είναι απίστευτα δύσκολη, διότι τον θέλουν μεγάλες ομάδες της Ευρώπης. Επίσης, αρέσει και ο Γερμανός Ραλφ Ράνγκνικ, όπως και ο Μαρθελίνο που τ' όνομά του έχει συνδεθεί τελευταία με την Άρσεναλ για την διάδοχη κατάσταση μετά από την απομάκρυνση του Ουνάι Έμερι.<br/> <br/>Πηγή: sport24.gr</p>
    </article>
  </body>
</html>