<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4949046/dit-wanneer-je-samsung-telefoon-android-10-krijgt"/>
    <meta property="og:site_name" content="Bright.nl"/>
    <meta property="article:published_time" content="2019-12-09T08:55:30+00:00"/>
    <meta property="og:title" content="Dit is wanneer je Samsung-telefoon Android 10 krijgt"/>
    <meta property="og:description" content="Samsung heeft bekendgemaakt wanneer zijn telefoons de upgrade naar Android 10 krijgen. Niet iedereen is dit jaar aan de beurt."/>
  </head>
  <body>
    <article>
      <h6 class="kicker">Nog even wachten</h6>
      <h1>Dit is wanneer je Samsung-telefoon Android 10 krijgt</h1>
      <address><time datetime="2019-12-09T08:55:30+00:00">09 Dec 2019, 08:55</time> by <a rel="author" href="https://www.bright.nl/tags/personen/bastiaan-vroegop" target="_blank">Bastiaan Vroegop</a></address>
      <p>
        <b>Samsung heeft bekendgemaakt wanneer zijn telefoons de upgrade naar Android 10 krijgen. Niet iedereen is dit jaar aan de beurt.</b>
      </p>
      <p>De update naar <a href="https://www.bright.nl/nieuws/artikel/4892131/overzicht-welke-telefoon-krijgt-android-10-en-wanneer">Android 10</a> zal niet in één keer voor alle Samsung-toestellen worden uitgebracht, maar verschijnt geleidelijk. Dat blijkt uit een lijst die Galaxyclub heeft bemachtigd. </p>
      <p>De recente vlaggenschepen zijn eerst aan de beurt, waarna goedkopere modellen en tablets ook aan bod komen. De volledige lijst is als volgt:</p>
      <ul>
        <li>Galaxy S10/S10e/S10+: december 2019 / januari 2020</li>
        <li>Galaxy S9/S9+/Note 9/Note 10: januari 2020</li>
        <li>Galaxy M20: februari 2020</li>
        <li>Galaxy A80: maart 2020</li>
        <li>Galaxy A6/A7/A9/A40/A70/Tab S6: april 2020</li>
        <li>Galaxy A10/A20e/A30s/A50: mei 2020</li>
        <li>Galaxy A6+/J6/J6+: juni 2020</li>
        <li>Galaxy Tab S4/Tab S5e: juli 2020</li>
        <li>Galaxy Tab A 8.0: augustus 2020</li>
        <li>Galaxy Tab A 10.5/Tab 10.1: september 2020</li>
      </ul>
      <p>Samsung beloofde recent dat Android 10 dit jaar nog naar zijn telefoons zal komen. Technisch gezien is dat waar, al gaat het om slechts drie van de modellen. De rest moet wachten tot een moment in 2020.</p>
      <h3>Ergens in de maand</h3>
      <p>Het is niet duidelijk op welke dag in de maand de updates precies verschijnen. Vermoedelijk brengt Samsung ze geleidelijk uit, zodat alle gebruikers hem voor het einde van de maand hebben.</p>
      <p>Google onthulde <a href="https://www.youtube.com/watch?v=3rjzMU_7ip4">Android 10</a> in september dit jaar. De update bevat een donkere modus voor apps, versimpelde gesture controls en een optie om alles te ondertitelen.</p>
      <p>
        <b>Bekijk ook <a href="https://www.bright.nl/nieuws/artikel/4892131/overzicht-welke-telefoon-krijgt-android-10-en-wanneer">ons overzicht</a> van wanneer andere Android-telefoons de Android 10-update krijgen.</b>
      </p>
      <h3>Tien handige functies in Android 10</h3>
      <figure>
        <iframe src="https://www.youtube.com/embed/3rjzMU_7ip4" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>