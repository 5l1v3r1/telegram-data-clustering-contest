<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3d8c5b82f712db1f/caruselurile-si-fotografiile-cu-mos-craciun-din-pman-promise-gratis-pentru-copii-sunt-de-fapt-cu-plata-ce-spune-ion-ceban.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T08:51:39+00:00"/>
    <meta property="og:title" content="Caruselurile și fotografiile cu Moș Crăciun din PMAN, promise gratis pentru copii, sunt de fapt cu plată: Ce spune Ion Ceban"/>
    <meta property="og:description" content="Acum patru zile, Primăria municipiului Chișinău informa că între orele 14:00 – 17:00, copiii pot beneficia gratuit de caruselul din Piața Marii Adunări Naționale, precum și de fotografii cu Moș Crăciun. Responsabilii de la Primărie menționau atunci că cei mici vor primi și dulciuri gratuit, lucru care de fapt nu se întâmplă, iar părinții trebuie să scoată bani din buzunar pentru a-și distra copii în PMAN."/>
  </head>
  <body>
    <article>
      <h1>Caruselurile și fotografiile cu Moș Crăciun din PMAN, promise gratis pentru copii, sunt de fapt cu plată: Ce spune Ion Ceban</h1>
      <address><time datetime="2019-12-09T08:51:39+00:00">09 Dec 2019, 08:51</time> by <a rel="author">Jurnal.md</a></address>
      <p>
        <b>Acum patru zile,<a href="http://jurnal.md/ro/news/fa2c944d1244086a/carusel-si-fotografii-cu-mos-craciun-in-pman-gratuit-pentru-copii-incepand-de-astazi.html"> Primăria municipiului Chișinău informa că între orele 14:00 – 17:00, copiii pot beneficia gratuit de caruselul din Piața Marii Adunări Naționale, precum și de fotografii cu Moș Crăciun. Responsabilii de la Primărie menționau atunci că cei mici vor primi și dulciuri gratuit</a>, lucru care de fapt nu se întâmplă, iar părinții trebuie să scoată bani din buzunar pentru a-și distra copii în PMAN.</b>
      </p>
      <p>Aseară, pe rețelele de socializare a apărut un filmuleț în care oamenii se arată revoltați de faptul că Ion Ceban a anunțat una, dar în PMAN se întâmplă cu totul altceva, adică părinții trebuie să achite pentru o tură la carusel sau pentru fotografiile cu Moș Crăciun.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fchisinau.fail%2Fvideos%2F1065625867108037%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Astăzi primarul general, Ion Ceban, a venit cu o reacție pe pagina sa de facebook menționând că: <i>„Astăzi,</i> <i>am</i> <i>repetat</i> <i>și</i> <i>am</i> <i>cerut</i> <i>în</i> <i>ședința</i> <i>operativă</i> <i>de</i> <i>la</i> <i>toți</i> <i>responsabilii</i> <i>ca,</i> <i>toate</i> <i>caruselurile</i> <i>din</i> <i>Piața</i> <i>Marii</i> <i>Adunări</i> <i>Naționale,</i> <i>pe</i> <i>parcursul</i> <i>sărbătorilor</i> <i>de</i> <i>iarnă,</i> <i>între</i> <i>orele</i> <i>14.00-17.00</i> <i>zilnic,</i> <i>să</i> <i>fie</i> <i>gratuite</i> <i>pentru</i> <i>copii</i> <i>cu</i> <i>vârsta</i> <i>de</i> <i>până</i> <i>la</i> <i>12</i> <i>ani.</i> <i>În</i> <i>caz</i> <i>contrar,</i> <i>agenții</i> <i>economici</i> <i>își</i> <i>vor</i> <i>ridica</i> <i>caruselurile.</i> <i>Începând</i> <i>de</i> <i>astăzi,</i> <i>situația</i> <i>va</i> <i>fi</i> <i>strict</i> <i>monitorizată</i> <i>de</i> <i>reprezentanții</i> <i>primăriei”.</i></p>
    </article>
  </body>
</html>