<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/vucic-pati-za-megatrendom-zao-mi-je-sto-su-unistili-ono-sto-je-stvorio-jovanovic/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T08:16:00+00:00"/>
    <meta property="og:title" content="ВУЧИЋ ПАТИ ЗА МЕГАТРЕНДОМ: Жао ми је што су уништили оно што је створио Јовановић!"/>
    <meta property="og:description" content="Председник Србије Александар Вучић изразио је жаљење што су неки уништили све што је успео да створи Мића Јовановић, те одбацио тврдње да прича око Мегатренда има некакве везе са СНС."/>
  </head>
  <body>
    <article>
      <h1>ВУЧИЋ ПАТИ ЗА МЕГАТРЕНДОМ: Жао ми је што су уништили оно што је створио Јовановић!</h1>
      <address><time datetime="2019-12-09T08:16:00+00:00">09 Dec 2019, 08:16</time> by <a rel="author">Танјуг</a></address>
      <p>
        <b>Председник Србије Александар Вучић изразио је жаљење што су неки уништили све што је успео да створи Мића Јовановић, те одбацио тврдње да прича око Мегатренда има некакве везе са СНС.</b>
      </p>
      <p>Вучић је синоћ у "Хит твиту", указао је да су сви Милошевићеви кадрови били на Мегатренду, као и неки други политичари.</p>
      <p>- Ја нисам никада био на Мегатренду, нити предавао тамо, а ни динара од Миће нисам узео. Мени га је жао, јер су уништили оно што је супео да створи. Направио је зграду универзитета и жао ми је што су га уништили на све начине - рекао је он.</p>
      <p>На твитове којима се тврди да је прича око Мегатренда измишљена да би се скренула пажња са министра Небојше Стефановића, казао да то не разуме.</p>
      <p>"Ја те људе који тако нешто тврде ништа не разумем. Стефановић је Мегатренд завршио, као хиљаде људи. Какве везе то има са странком....?".</p>
      <p>Ведрана Рудан је казала да случај продаје Мегатренда треба да буде предмет истраге тужилаштва.</p>
      <p>Указала је да и у Хрватској има оних који преписују докторате и купују дипломе.</p>
      <p>- Није то српска, нити хрватска прича, већ светска. Образовање постаје роба, што је врло лоше. Све се може купити као диплома - рекла је Рудан.</p>
      <p>И Вучић је казао да такве ствари постоје свуда и нагласио да се "свака диплома може купити, али не и знање".</p>
      <p>На питање Руданове да ли је могуће, као што то тврди председница Хрватске Колинда Грабар Китаровић бити председник и завршавати, као она, постдипломске студије, рекао је да је то тешко.</p>
      <p>- Ја сам својевремено ишао на постдипломске студије и положио са 10 правну друштвену методологију. Остали су ми усмени и писмени магистарски рад, али нисам ишао и нећу, подвукао је он.</p>
      <p>На иронично питање је л" то значи да је "глупљи" од хрватске председнице, Вучић је џентлменски одговорио: "Сасвим сигурно".</p>
      <p>Решена дилема о томе враћа обавезно служење војног рока! Више о томе <b><a href="http://www.pravda.rs/2019/12/9/sada-je-sve-poznato-resena-dilema-o-tome-vraca-obavezno-sluzenje-vojnog-roka/"><b>ОВДЕ</b></a></b>.</p>
      <figure>
        <img src="http://www.pravda.rs/fileadmin/slike/2019/07/29/Mustafa.jpg"/>
      </figure>
    </article>
  </body>
</html>