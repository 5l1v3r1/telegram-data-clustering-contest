<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2597624/odeski-ratuvalniki-rozpovili-pro-brak-obladnanna-ci-spravlatsa-z-masstabnou-pozezeu-ternopilski"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-12-09T08:02:00+00:00"/>
    <meta property="og:title" content="Одеські рятувальники розповіли про брак обладнання, чи справляться з масштабною пожежею тернопільські?"/>
    <meta property="og:description" content="У керівництві ДСНС проблем не приховують, але й говорять про них не охоче."/>
  </head>
  <body>
    <article>
      <h1>Одеські рятувальники розповіли про брак обладнання, чи справляться з масштабною пожежею тернопільські?</h1>
      <address><time datetime="2019-12-09T08:02:00+00:00">09 Dec 2019, 08:02</time> by <a rel="author">Андрій Вацик</a></address>
      <p>
        <i>Під час пожежі в Одеському економічному коледжі у рятувальників не було спеціальних батутів, якими могли б ловити людей, коли ті стрибали із вікон, не вистачало драбин, взуття та навіть звичайних оцинкованих відер.</i>
      </p>
      <p>Разом із героїзмом рятувальників та згуртованістю пересічних одеситів, що проходили на допомогу, ця трагедія викрила брак професійного оснащення пожежної служби. Про проблеми забезпечення заговорили пожежники і з інших регіонів розповів кореспондент <a href="https://tsn.ua/ukrayina/nestacha-drabin-ta-batutiv-chi-mogli-odeski-ryatuvalniki-distati-z-vognyu-bilshe-lyudey-1456023.html">ТСН</a> Сергій Моргун.</p>
      <p>Пожежники прибули на місце досить швидко, але ручні драбини короткі, а механізованим потрібен час. Полум’я у столітній будівлі з внутрішніми перекриттями з очерету поширилося занадто швидко. Люди почали просто вистрибувати з вікон.</p>
      <p>"Як показує досвід цієї пожежі, то напевне я би не відмовився від батутів, щоб у мене в підрозділі вони були, але по штату їх немає", - розповідає начальник ГУ ДСНС України в Одеській області Віктор Федорчак.</p>
      <p>Питання забезпечення українських надзвичайників виникає після кожної великої пожежі.</p>
      <p>"Видно як пожежна машина приїздить. а потім рятувальники безпорадно стоять. У них немає обладнання, якби були подушки, цих людей можна було б врятувати", - кажуть польські рятувальники.</p>
      <p>Польські вогнеборці показали своє обладнання. На такий батут можна стрибати з 4-го поверху, головне на спину або сідниці. Батут розгортається за 30-40 секунд. Вартість такого куба - 10 тисяч доларів, тоді як гідравлічний підйомник, так звана люлюка, потягне на мільйон.</p>
      <p>"Але в Одесі, під час гасіння пожежі, бракувало не те, що спецтехніки, навіть, елементарного, каже член рятувального загону із Києва. Спецзагін приїхав на допомогу одеським колегам. В соцмережах люди гуртувалися і збирали навіть оцинковані відра. І привозили надзвичайникам серед ночі - разом зі взуттям", - каже кореспондент.</p>
      <p>Рятувальники не звикли нарікати, працюють, попри все, але вже вголос кажуть, що з забезпеченням - біда. Потреба є в усьому - нових авто, шоломах, підшоломниках та рукавицях.</p>
      <p>"Підкасники, які ми одягаємо, не горючі. Індивідуальні ліхтарі ми купуємо за свій рахунок. Всього цього не вистачає. Захисний одяг ми ремонтуємо. Я собі купував, домовлявся через друзів. Вони мені з-за кордону подарували одяг. Він б\у, але він з Англії", - розповідає Начальник караулу 18-оі частини Дніпра Костянтин Губаренко.</p>
      <p>"Бракує самого звичайного, форми, оснащення. Ми писали начальству, і до Києва вже багато разів. Просто хочемо, щоб на нас звернули уваги, ми ж рятуємо життя", - каже рятувальник Павло Романчук.</p>
      <p>На зверенення він завжди отримував відповіді. Наприклад: "У зв'язку із складною ситуацією з фінансуванням, проведено аналіз по забезпеченню одягом. В першу чергу особи у яких критичних стан форменного одягу. Стан форменного стану заявника не критичний".</p>
      <p>"У керівництві ж Державної служби з надзвичайних ситуацій проблем не приховують, але й говорять не охоче. Адже, є оснащення чи ні, на виклики рятувальники реагують щодня. З пожежі в Одесі 12-тьох вони врятували сходовими клітками, 10-тьох - групами із кисневими масками, і ще 18-тьох за допомогою драбин і автопідіймачів. Пошукова операція триває - цілодобово”, - додали кореспонденти. </p>
    </article>
  </body>
</html>