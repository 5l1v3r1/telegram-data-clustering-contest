<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nato_ne_vvazhaye_rosiyu_vorogom__stoltenberg_n1245800"/>
    <meta property="og:site_name" content="24 Канал"/>
    <meta property="article:published_time" content="2019-12-09T08:22:00+00:00"/>
    <meta property="og:title" content="НАТО не вважає Росію ворогом, – Столтенберг"/>
    <meta property="og:description" content="Генеральний секретар Північноатлантичного альянсу Єнс Столтенберг заявив, що НАТО не вважає Росію ворогом, натомість вбачає в діях РФ застосування військової силу проти України."/>
  </head>
  <body>
    <article>
      <h1>НАТО не вважає Росію ворогом, – Столтенберг</h1>
      <address><time datetime="2019-12-09T08:22:00+00:00">09 Dec 2019, 08:22</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Генеральний секретар Північноатлантичного альянсу Єнс Столтенберг заявив, що НАТО не вважає Росію ворогом, натомість вбачає в діях РФ застосування військової силу проти України.</b>
      </p>
      <p>Про це Столтенберг зазначив в інтерв'ю <a href="https://edition.cnn.com/videos/tv/2019/12/06/exp-gps-1208-stoltenberg-on-nato-and-russia.cnn">CNN</a>.</p>
      <blockquote>До теми: <a href="https://24tv.ua/nato_dopomozhe_polshhi_i_krayinam_baltiyi_v_razi_agresiyi_rosiyi__stoltenberg_poperediv_kreml_n1243501">НАТО допоможе Польщі і країнам Балтії в разі агресії Росії, – Столтенберг попередив Кремль</a></blockquote>
      <p>"Ми не створюємо список ворогів. Ми не вважаємо Росію ворогом. Що ми бачимо відносно Росії, це те, що вона застосувала військову силу проти сусіда, України", – сказав генсек НАТО.</p>
      <p>За його словами, Росія – це не те ж саме, чим був Радянський Союз.</p>
      <aside>Ми завжди намагаємося покращити відносини... Ми не ділимо світ на ворогів і друзів,<cite>– наголосив Столтенберг.</cite></aside>
      <p>Також він підкреслив, що в нинішній "непередбачуваній" ситуації в області безпеки, необхідний такий сильний інститут як НАТО.</p>
      <p><b>Про що домовилися лідери Альянсу на <a href="https://24tv.ua/samit_nato_2019_pro_shho_domovilisya_lideri_alyansu_n1243912">саміті НАТО-2019</a> щодо Росії </b>В НАТО затвердили допрацьовані плани зі захисту та гарантій <a href="https://24tv.ua/nato_dopomozhe_polshhi_i_krayinam_baltiyi_v_razi_agresiyi_rosiyi__stoltenberg_poperediv_kreml_n1243501">військової безпеки Польщі та країн Прибалтики</a> через загрозу можливої агресії з боку Росії. <br/><br/>Попри визнання наявної загрози з боку Росії, Столтенберг заявив, що Альянсу потрібно посилювати відносини з нею, мовляв, РФ є найбільшим і найближчим сусідом.</p>
    </article>
  </body>
</html>