<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/taram-de-poveste-la-taraclia-in-centrul-orasului-a-fost-inaugurat-un-brad-de-15-metri_3061279.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T08:13:41+00:00"/>
    <meta property="og:title" content="Tărâm de poveste la Taraclia. În centrul orașului a fost inaugurat un brad de 15 metri"/>
    <meta property="og:description" content="Orașul Taraclia s-a transformat aseară într-un tărâm al poveștilor. Autorităţile au inaugurat bradul de Crăciun, înalt de peste 15 metri şi au aprins luminiţele decorative. Sărbătoarea nu s-a lăsat însă fără incidente. Primarul oraşului, membru al formaţi"/>
  </head>
  <body>
    <article>
      <h1>Tărâm de poveste la Taraclia. În centrul orașului a fost inaugurat un brad de 15 metri</h1>
      <address><time datetime="2019-12-09T08:13:41+00:00">09 Dec 2019, 08:13</time> by <a rel="author">PUBLIKA.MD</a></address>
      <p>
        <b>Orașul Taraclia s-a transformat aseară într-un tărâm al poveștilor. Autorităţile au inaugurat bradul de Crăciun, înalt de peste 15 metri şi au aprins luminiţele decorative. Sărbătoarea nu s-a lăsat însă fără incidente. Primarul oraşului, membru al formaţiunii Şor, a ţinut să repete tradiţia de la Orhei, unde fostul edil, Ilan Şor felicită participanţii la sărbătoare, printr-o transmisiune live prin Skype. Doar că tehnica le-a jucat festa organizatorilor, care s-au chinuit de câteva ori până au reparat problema. </b>
      </p>
      <p>Conform programului, după startul sărbătorii, de pe un ecran gigant, un cuvânt de felicitare trebuia să-l aibă Ilan Şor. Doar că tehnic, le-a cam dat bătăi de cap organizatorilor.<br/><br/><b>După mai multe tentative eşuate, din a cincea încercare, Ilan Şor şi-a transmis mesajul de felicitare.</b> <br/><br/>"Noi o să facem din Taraclia cel mai frumos oraș din sudul Moldovei. Așa și o să fie Uraa".<br/><br/>Bucuria celor prezenţi, mai ales a copiilor, a fost însă apariţia lui Moş Crăciun şi Alba ca Zăpada.<br/><br/><b>Locuitorii din Taraclia spun că sunt încântaţi de orăşelul de Crăciun din acest an.</b><br/><br/>"Mulțumesc frumos pentru o așa frumuseșe. Este locul pentru copii noștri și noi putem să vedem ce văd și alți oameni, din alta orașe".<br/><br/>"Super, foarte frumos. Totul este ca în poveste. Eu nu m-am așteptat la o așa sărbătoare în Taraclia".<br/><br/>"Foarte frumos. Sunt șocată. Noi niciodată n-am avut așa un brad frumos".<br/><br/>"Normal, frumos. Mulțumesc că au făcut așa. Niciodată în viață n-am avut așa ceva".<br/><br/><b>Cu un mesaj de felicitare a venit și primarul orașului Taraclia, care este la primaul său mandat.</b><br/><br/>"Eu vreau să felicit toți locuitorii și oaspeții Taracliei și sper că vor veni mai des la noi. Noi ne-am străduit să facem tot posibilul, pentru ca aici să fie frumos și interesant. Multe întrebări, de unde e bradul. Este un cadou, cadoul despre care vom vorbi mai târziu".<br/><br/>De la eveniment nu au lipsit nici artiștii autohtoni. În scenă au urcat membrii formației Do Re Dos, care au încins atmosfera cu cele mai frumoase melodii, iar cei prezenţi la sărbătoare au chefuit până seara târziu.</p>
    </article>
  </body>
</html>