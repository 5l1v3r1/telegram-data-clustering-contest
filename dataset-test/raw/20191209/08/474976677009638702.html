<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/122919/tajne-porozumienie-pis-u-z-szefem-nik-kaczynski-zalamany-banas-czuje-sie-oszukany.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T08:28:00+00:00"/>
    <meta property="og:title" content="Tajne porozumienie PiS-u z szefem NIK. &quot;Kaczyński załamany&quot;, &quot;Banaś czuje się oszukany&quot;"/>
    <meta property="og:description" content="Prezesowi Najwyższej Izby Kontroli obiecano, że informacja o jego spotkaniu z Jarosławem Kaczyńskim i Mariuszem Kamińskim nie wyjdzie na światło dzienne - pisze tygodnik &quot;Wprost&quot;, który informuje o nieformalnym porozumieniu PiS z Marianem Banasiem. To złamanie tej umowy doprowadziło prezesa NIK do zmiany zdania?"/>
  </head>
  <body>
    <article>
      <h1>Tajne porozumienie PiS-u z szefem NIK. "Kaczyński załamany", "Banaś czuje się oszukany"</h1>
      <address>
        <time datetime="2019-12-09T08:28:00+00:00">09 Dec 2019, 08:28</time>
      </address>
      <h4>Prezesowi Najwyższej Izby Kontroli obiecano, że informacja o jego spotkaniu z Jarosławem Kaczyńskim i Mariuszem Kamińskim nie wyjdzie na światło dzienne - pisze tygodnik "Wprost", który informuje o nieformalnym porozumieniu PiS z Marianem Banasiem. To złamanie tej umowy doprowadziło prezesa NIK do zmiany zdania?</h4>
      <p>Tygodnik pisze, że w Prawie i Sprawiedliwości uznano Mariana Banasia za wroga numer jeden. Według informatora gazety, Jarosław Kaczyński ma być całą sytuacją załamany i ma szukać winnych, przede wszystkim osoby, które podsunęła mu Banasia. – Bo w tyle głowy pojawia mu się spiskowa teoria, że wytypowanie Banasia na szefa NIK było elementem sabotażu w PiS – twierdzi rozmówca "Wprostu".</p>
      <p>Autorka tekstu, Joanna Miziołek, pisze także o nieformalnym porozumieniu pomiędzy PiS a Banasiem, którego złamanie miało doprowadzić do zmiany decyzji o dymisji. "Według naszych [ustaleń] szef NIK, po tym jak zgodził się na swoją dymisję, poczuł się przez PiS oszukany" – czytamy.</p>
      <p>– Podczas <a href="https://www.dorzeczy.pl/kraj/121900/bedzie-dymisja-szefa-nik-kaczynski-spotkal-sie-z-banasiem.html">rozmowy Banasia z Jarosławem Kaczyńskim i Mariuszem Kamińskim</a> doszło do pewnego rodzaju dealu. On zapewnił, że złoży dymisję, oni, że będzie miał po niej parasol ochronny. Obiecano mu, że informacja o spotkaniu nie wyjdzie. Tymczasem rzeczniczka partii Anita Czerwińska wydała w tej sprawie oficjalny komunikat – wskazuje informator tygodnika. Dlaczego tak się stało? W PiS-ie miało być przekonanie, że w ten sposób postawią Banasia przed faktem dokonanym i nie będzie mógł się już wycofać ze złożonej władzom partii obietnicy. – Tymczasem zamiast przybliżyć go do dymisji PiS odebrało mu prawo do ogłoszenia, że to jego osobista decyzja – dodaje informator tygodnika.</p>
      <footer>/ Źródło: <a href="https://www.wprost.pl/">Wprost<br/></a>/ api</footer>
      <related>
        <h4>Czytaj także</h4>
        <a href="https://www.dorzeczy.pl/kraj/122912/co-za-chamstwo-bezkarne-ostra-reakcja-cenckiewicza-na-skandaliczny-wpis-jazdzewskiego.html"/>
        <a href="https://www.dorzeczy.pl/kraj/122908/wisniewski-zniesmaczony-warunkiem-tvn-ujawnil-rozmowe-z-wydawca-programu.html"/>
      </related>
    </article>
  </body>
</html>