<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/dumu-detektorius-isgelbejo-bukoniskiu-gyvybes/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-12-09T08:49:00+00:00"/>
    <meta property="og:title" content="Dūmų detektorius išgelbėjo bukoniškių gyvybes"/>
    <meta property="og:description" content="Pranešimas apie viename Bukonių sen., Liepių k. Dzūkų gatvės name kilusį gaisrą buvo užregistruotas gruodžio 7 dieną, 3 valandą 52 minutės. Gelbėjimo tarnybų pagalbos šaukėsi gyventojai teigdami, kad dega 2 aukštų namas, iš rūsio rūksta dūmai."/>
  </head>
  <body>
    <article>
      <h1>Dūmų detektorius išgelbėjo bukoniškių gyvybes</h1>
      <address>
        <time datetime="2019-12-09T08:49:00+00:00">09 Dec 2019, 08:49</time>
      </address>
      <p>Pranešimas apie viename Bukonių sen., Liepių k. Dzūkų gatvės name kilusį gaisrą buvo užregistruotas gruodžio 7 dieną, 3 valandą 52 minutės. Gelbėjimo tarnybų pagalbos šaukėsi gyventojai teigdami, kad dega 2 aukštų namas, iš rūsio rūksta dūmai.</p>
      <p>Atvykę ugniagesiai gelbėtojai aptiko rūsyje degusias prie krosnies sudėtas malkas.</p>
      <p>Dūmų detektorius išgelbėjo bukoniškių gyvybes. Kilus gaisrui bei suveikus name įrengtam dūmų detektoriui gyventojai išėjo į lauką. Po medikų apžiūros moteris (1993 m.), galimai prisikvėpavusi smalkių, vykti į gydymo įstaigą atsisakė.</p>
      <p>Gaisro metu apdegė ir aprūko 2 aukštų namo rūsio patalpa.</p>
      <p>
        <i>Efektyvus apsisaugojimo nuo galimo gaisro būdas – įsirengti dūmų detektorius, jei to dar nesate padarę. Daug materialinės ir moralinės žalos pridaro per vėlai pastebėtas gaisras. Šie jutikliai greitai ir patikimai užfiksuoja vos kilusį gaisrą. Detektoriuje esanti sirena informuoja jus ir kaimynus apie iškilusią grėsmę, tad galima suspėti lokalizuoti beįsiplieskiančią ugnį, kol ji dar nepasiglemžė jūsų turto ar net gyvybės. </i>
      </p>
    </article>
  </body>
</html>