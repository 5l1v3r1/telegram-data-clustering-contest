<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792913/%DA%86%DB%8C%D9%86-%DB%B6-%D9%85%D8%A7%D9%87%D9%88%D8%A7%D8%B1%D9%87-%D8%B1%D8%A7-%D8%A8%D8%A7-%DB%8C%DA%A9-%D8%B1%D8%A7%DA%A9%D8%AA-%D8%A8%D9%87-%D9%81%D8%B6%D8%A7-%D9%81%D8%B1%D8%B3%D8%AA%D8%A7%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:20:19+00:00"/>
    <meta property="og:title" content="چین ۶ ماهواره را با یک راکت به فضا فرستاد"/>
    <meta property="og:description" content="چین ۶ ماهواره را با یک راکت از طریق مرکز پرتاب ماهواره تایوآن به فضا فرستاد."/>
  </head>
  <body>
    <article>
      <h1>چین ۶ ماهواره را با یک راکت به فضا فرستاد</h1>
      <address>
        <time datetime="2019-12-09T08:20:19+00:00">09 Dec 2019, 08:20</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از سی جی تی ان، راکت پرتاب کننده این ۶ ماهواره به فضا Kuaizhou-۱A نام دارد و ماهواره های یادشده نیز با موفقیت در مدار زمین قرار گرفته اند.</p>
      <p>پرتاب راکت یادشده به فضا شش ساعت بعد از پرتاب راکت دیگری به نام KZ-۱A صورت گرفت که از طریق آن ماهواره Jilin-۱ Gaofen ۰۲B در مدار زمین قرار گرفت. پرتاب دو راکت حامل ماهواره به فضا در فاصله شش ساعت از یکدیگر دستاوردی مهم برای صنعت فضایی چین محسوب می شود.</p>
      <p>۲ ماهواره از این مجموعه به نام های HEAD-۲A  و  HEAD-۲B برای ارائه خدماتی همچون کنترل شرایط زیست محیطی، کنترل و نظارت بر جابجایی و نگهداری برخی مواد خاص، برقراری ارتباطات در شرایط اضطراری، جمع آوری اطلاعات در مورد کشتی ها و هواپیماها در سطح جهان و غیره به کار می روند.</p>
      <p>ماهواره های Spacety-۱۶  و  Spacety-۱۷هم برای عکسبرداری و کنترل و نظارت به کار می روند تا از این طریق بلایای طبیعی شناسایی شده و برای مقابله با آنها برنامه ریزی شود. این ماهواره ها برای بررسی حیات در دریاها،سنجش از راه دور کشاورزی و نظارت بر محیط زیست در قطب های شمال و جنوب کاربرد دارند.</p>
      <p>دو ماهواره Tianqi-۴A و  Tianqi-۴B نیز که در مداری نزدیک تر به کره زمین حرکت می کنند برای ارائه خدمات اینترنت اشیا و تبادل داده، برقراری ارتباطات در شرایط اضطراری و ردگیری برخی اقلام کاربرد دارند. در مورد کاربردهای دو ماهواره دیگر اطلاع رسانی نشده است.</p>
    </article>
  </body>
</html>