<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848815"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T08:38:00+00:00"/>
    <meta property="og:title" content="দিনাজপুর হকার্স ইউনিয়নের নির্বাচন সম্পন্ন"/>
    <meta property="og:description" content="মো. জাফর আলী সভাপতি ও মোঃ ফিরোজ সাধারণ সম্পাদক নির্বাচিত"/>
  </head>
  <body>
    <article>
      <h1>দিনাজপুর হকার্স ইউনিয়নের নির্বাচন সম্পন্ন</h1>
      <h2>মো. জাফর আলী সভাপতি ও মোঃ ফিরোজ সাধারণ সম্পাদক নির্বাচিত</h2>
      <address><time datetime="2019-12-09T08:38:00+00:00">09 Dec 2019, 08:38</time> by <a rel="author">দিনাজপুর প্রতিনিধি</a></address>
      <p>দিনাজপুর জেলা সংবাদপত্র হকার্স ইউনিয়নের (রেজিঃ নং ২৩৯৪) দ্বি-বার্ষিক নির্বাচনে বর্তমান সভাপতি আব্দুল মান্ন বেপারী সমর্থীত মোঃ জাফর আলী- মোঃ ফিরোজ পরিষদ জয়লাভ করেছে।</p>
      <p>দিনাজপুর জেলা সংবাদপত্র হকার্স ইউনিয়নের নির্বাচনের ৭ টি পদের মধ্যে ৬ পদে গতকাল ৮ ডিসেম্বর রবিবার ভোট গ্রহণ অনুষ্ঠিত হয়। বিকাল ৪ টা থেকে বিরতীহীন ভাবে সন্ধ্যা ৭ টা পর্যন্ত ৬০ জন ভোটারের সবাই তাদের ভোটাধিকার প্রয়োগ করেন।</p>
      <p>নির্বাচন পরিচালনা কমিটির চেয়ারম্যান সিনিয়র সাংবাদিক মোঃ কামরুল হুদা হেলাল ও সদস্য সাবেক প্যানেল মেয়র আলতাফ হোসেন এবং সাংবাদিক এমদাদুল হক মিলন নির্বাচন পরিচালনা করেন।</p>
      <p>দিনাজপুর প্রেসক্লাব কমপ্লে· ভবনে উৎসব মুখর পরিবেশে ভোটাররা তাদের ভোটাধিকার প্রয়োগ করেন। ব্যানার ফেষ্টুনে ছেয়ে যায় প্রেসক্লাব চত্তর।</p>
      <p>নির্বাচনে বর্তমান সাধারণ সম্পাদক মোঃ জাফর আলী “বাই সাইকেল” প্রতীকে ৩৪ ভোট পেয়ে সভাপতি পদে নির্বাচিত হয়েছেন। তার নিকটতম প্রতিদ্বন্দ্বী সাবেক সভাপতি শ্রী ছবিলাল সরকার “কার” প্রতীক নিয়ে পেয়েছেন ২৫ ভোট।</p>
      <p>মোঃ নুর আলম “ছাতা” প্রতীকে ২৯ ভোট পেয়ে সহ সভাপতি নির্বাচিত হয়েছেন। তার নিকটতম প্রতিদ্বন্দ্বী মোঃ আব্দুস সামাদ (১) “চশমা” প্রতীকে পেয়েছেন ২৭ ভোট।</p>
      <p>মোঃ ফিরোজ “আম” প্রতীকে ৩৯ ভোট পেয়ে সাধারণ সম্পাদক নির্বাচিত হয়েছেন। তার নিকটতম প্রতিদ্বন্দ্বী সাবেক সাধারণ সম্পাদক মোঃ রফিকুল ইসলাম “গোলাপ” ফুল প্রতীকে পেয়েছেন ১৮ ভোট।</p>
      <p>মোঃ রুবেল ইসলাম “মোবাইল” ফোন প্রতীকে ৩৮ ভোট পেয়ে সহ সাধারণ সম্পাদক নির্বাচিত হয়েছেন। তার নিকটতম প্রতিদ্বন্দ্বী মোঃ আবুল হোসেন “মই” প্রতীকে পেয়েছেন ১৫ ভোট।</p>
      <p>নির্বাহী সদস্যের ২ টি পদের মধ্যে মোঃ জীবণ আলী “বই” প্রতীকে ৩৯ ও মোঃ রাজু রহমান টিয়া “পাখি” প্রতীকে ৩৫ ভোট পেয়ে নির্বাচিত হয়েছেন। তাদের নিকটতম প্রতিদ্বন্দী শ্রী দুঃখুয়া রায় “কাঁঠাল” প্রতীকে পেয়েছেন ২৫ ভোট।</p>
      <p>কোষাধক্ষ্য পদে মোঃ রবিউল ইসলাম বিনা প্রতিদ্বন্দ্বিতায় নির্বাচিত হয়েছেন।</p>
      <p>চেয়ারম্যান সিনিয়র সাংবাদিক মোঃ কামরুল হুদা হেলাল নির্বাচন পরিচালনা কমিটির সদস্য সাবেক প্যানেল মেয়র আলতাফ হোসেন এবং সাংবাদিক এমদাদুল হক মিলন এবং সকল প্রার্থী ও ভোটারদের উপস্থিতিতে নির্বাচনের ফলাফল ঘোষণা করেন।</p>
    </article>
  </body>
</html>