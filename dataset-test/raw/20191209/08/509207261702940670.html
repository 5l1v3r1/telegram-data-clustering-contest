<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/12/09/pornofesztivalokra-szervezhetett-lanyokat-a-kormany-legujabb-reklamarca"/>
    <meta property="og:site_name" content="444"/>
    <meta property="article:published_time" content="2019-12-09T08:18:14+00:00"/>
    <meta property="og:title" content="Pornófesztiválokra szervezhetett lányokat a kormány legújabb reklámarca"/>
    <meta property="og:description" content="&quot;Egymillió gyermek kap ingyen tankönyvet&quot; - hirdeti a plakát, amiről B. Erika mosolyog ránk."/>
  </head>
  <body>
    <article>
      <h1>Pornófesztiválokra szervezhetett lányokat a kormány legújabb reklámarca</h1>
      <address><time datetime="2019-12-09T08:18:14+00:00">09 Dec 2019, 08:18</time> by <a rel="author">akiraly</a></address>
      <p>Még 12 millió forintot szeretnénk összegyűjteni az év végéig. Köszönjük, hogy összedobjátok. Akkor nem tartozunk majd senkinek, csak köszönettel - nektek.</p>
      <p>
        <a href="https://444.hu/tamogatas">Támogatok</a>
      </p>
      <figure>
        <img src="https://4cdn.hu/kraken/image/upload/s--NP76i2hi--/c_limit,w_1160/7OE6OwZHXgtpCG69s.png"/>
      </figure>
      <p>Pornófilmforgatásokra és -kiállításokra szervezett lányokat "mindenféle feladatkörre" B. Erika, aki most éppen a kormány legújabb plakátkampányának egyik reklámarca, <a href="https://magyarnarancs.hu/belpol/a-szexiparbol-erkezhetett-a-kormany-legujabb-kampanyarca-125181?fbclid=IwAR0pe8IKfMEGPrAbrGpIpHc5a-iCeq6WmKM27E0Op0qAMEWRwGKSJ6QkCp0">írja a Narancs.hu</a>. A fiatalasszony egy "Egymillió gyermek kap ingyen tankönyvet" feliratú "Kormány [címer] Információ" <i>(sic!)</i> plakátról mosolyog.</p>
      <p>A Narancs.hu úgy tudja, hogy B. 2008-2009 között a szakmában csak "Pornós Tomor" néven emlegetett Tomor Andrásnak dolgozott. Ezt Tomor megerősítette a lapnak, mint mondta, B. "kiállítás szervezésében, lányok szervezésében" dolgozott neki. Azt is elárulta, hogy B. "mindenféle feladatkörre" szervezett lányokat kiállításra, filmforgatásra, és "ő koordinálta őket".</p>
      <p>B., aki a plakáton egy kislánnyal szerepel - aki a Facebook-oldala borítóképén is látható, vagyis gyaníthatóan a saját lánya -, a lap kérdésére tagadta, hogy Tomornak dolgozott. Annyit ismert csak el, hogy egy barátnőjén keresztül valóban ismerte a pornóproducert, és "ha volt kiállítás, akkor kinéztünk rá". De tagadta, hogy valaha a pornóiparban dolgozott, és külön kiemelte, hogy családos anyuka.</p>
    </article>
  </body>
</html>