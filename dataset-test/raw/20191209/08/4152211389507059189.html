<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/country/news/598283/%E0%A6%AD%E0%A6%BE%E0%A6%B0%E0%A6%A4-%E0%A6%A5%E0%A7%87%E0%A6%95%E0%A7%87-%E0%A6%85%E0%A6%AC%E0%A7%88%E0%A6%A7%E0%A6%AD%E0%A6%BE%E0%A6%AC%E0%A7%87-%E0%A6%86%E0%A6%A8%E0%A6%BE-%E0%A6%AA%E0%A7%8D%E0%A6%B0%E0%A6%B8%E0%A6%BE%E0%A6%A7%E0%A6%A8%E0%A7%80-%E0%A6%B8%E0%A6%BE%E0%A6%AE%E0%A6%97%E0%A7%8D%E0%A6%B0%E0%A7%80%E0%A6%B8%E0%A6%B9-%E0%A6%9B%E0%A7%9F-%E0%A6%9C%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T08:52:00+00:00"/>
    <meta property="og:title" content="ভারত থেকে অবৈধভাবে আনা প্রসাধনী সামগ্রীসহ ছয় জন আটক"/>
    <meta property="og:description" content="ব্রাহ্মণবাড়িয়ার কসবা সীমান্ত থেকে অবৈধভাবে আনা ভারতীয় প্রসাধনী সামগ্রীসহ ৬ পাচারকারীকে আটক করেছে জেলা গোয়েন্দা পুলিশের (ডিবি) সদস্যরা। রবিবার রাত সাড়ে ১২টার দিকে কসবা-কুটি সড়কের উলুচরা এলাকা থেকে মাইক্রোবাস ভর্তি মালামালসহ তাদের আটক করা হয়। জেলা গোয়েন্দা পুলিশের (ডিবি) ভারপ্রাপ্ত..."/>
  </head>
  <body>
    <article>
      <h1>ভারত থেকে অবৈধভাবে আনা প্রসাধনী সামগ্রীসহ ছয় জন আটক</h1>
      <address><time datetime="2019-12-09T08:52:00+00:00">09 Dec 2019, 08:52</time> by <a rel="author">ব্রাহ্মণবাড়িয়া প্রতিনিধি</a></address>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/12/09/54cedc6c00421202ac23f8d5e3e5f545-5dee0e44d97bd.jpg"/>
        <figcaption>অবৈধ কসমেটিক্সসহ আটক ছয় জন</figcaption>
      </figure>
      <p>ব্রাহ্মণবাড়িয়ার কসবা সীমান্ত থেকে অবৈধভাবে আনা ভারতীয় প্রসাধনী সামগ্রীসহ ৬ পাচারকারীকে আটক করেছে জেলা গোয়েন্দা পুলিশের (ডিবি) সদস্যরা। রবিবার রাত সাড়ে ১২টার দিকে কসবা-কুটি সড়কের উলুচরা এলাকা থেকে মাইক্রোবাস ভর্তি মালামালসহ তাদের আটক করা হয়।<br/>জেলা গোয়েন্দা পুলিশের (ডিবি) ভারপ্রাপ্ত কর্মকর্তা আমিনুর রশিদ জানান, ‘গোপন সংবাদের ভিত্তিতে তার নেতৃত্বে জেলা গোয়েন্দা পুলিশের সদস্যরা কসবা-কুটি সড়কে মাইক্রোবাসটি আটক করে। পরে তল্লাশি চালিয়ে বিপুল পরিমাণ ভারতীয় ইমামী সেভেন ওয়েল, ক্লিনিক প্লাস শ্যাম্পু, ইমামী কেশ কিং তৈল, সান সিল্ক শ্যাম্পু, ডাবল ভাটিকা কোকোনাট তেলসহ কমপক্ষে ৯ লাখ টাকার মালামাল উদ্ধারসহ ৬ জনকে আটক করে।</p>
      <p>আটককৃতরা হলো, কসবা উপজেলার মৃত কফিল উদ্দিনের ছেলে সালাউদ্দিন শাহীন (৫৫) ফেনী জেলার ছাগল নাইয়া এলাকার হারুনুর রশিদের ছেলে মনসুর হোসেন (২৮), একই এলাকার মো. হোসেনের ছেলে ইউনুছ (৩২), মো. নরুন্নবী মিয়ার ছেলে ছালামত উল্লাহ সুমন (৩৩), আলী আহাম্মদের ছেলে আশ্রাফুল আলম (২৪) ও কমিল্লার চৌদ্দ গ্রাম উপজেলার সিনাই মুরি গ্রামের মৃত নূরুল ইসলামের ছেলে আমিনুল ইসলাম (৩৫)।</p>
      <p>ডিবি ভারপ্রাপ্ত কর্মকর্তা আমিনুর রশিদ জানান, প্রাথমিক জিজ্ঞাসাবাদে তারা জানিয়েছে পণ্যগুলো বিক্রি উদ্দেশে তারা কুমিল্লা, ফেণী ও চট্টগ্রামসহ দেশের বিভিন্ন স্থানে নিয়ে যাচ্ছিলেন। এ ঘটনায় কসবা থানায় ১৯৭৪ সালের বিশেষ ক্ষমতা আইনে মামলা করা হয়েছে।</p>
      <footer>/জেবি/</footer>
    </article>
  </body>
</html>