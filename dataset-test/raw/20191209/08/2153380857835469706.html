<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/i-epomeni-mera-toy-alpha"/>
    <meta property="og:site_name" content="The Pressroom"/>
    <meta property="article:published_time" content="2019-12-09T08:49:15+00:00"/>
    <meta property="og:title" content="Η επόμενη μέρα του Alpha"/>
    <meta property="og:description" content="Σε νέα εποχή, με νέο ρόλο ο Alpha, μετά την ολοκλήρωση της εξαγοράς της εταιρείας από τη Motor Oil. Οι δύο σταθμοί συστεγάζονται και ήδη συνεργάζονται στην παραγωγή των τηλεοπτικών προγραμμάτων μέσω της εταιρείας του Ομίλου Star, Green Pixel."/>
  </head>
  <body>
    <article>
      <h1>Η επόμενη μέρα του Alpha</h1>
      <address>
        <time datetime="2019-12-09T08:49:15+00:00">09 Dec 2019, 08:49</time>
      </address>
      <p>
        <b>Σε νέα εποχή, με νέο ρόλο ο <a href="https://www.thepressroom.gr/tags/alpha">Alpha</a>, μετά την ολοκλήρωση της εξαγοράς της εταιρείας από τη Motor Oil.</b>
      </p>
      <p>Οι δύο σταθμοί συστεγάζονται και ήδη συνεργάζονται στην παραγωγή των τηλεοπτικών προγραμμάτων μέσω της εταιρείας του Ομίλου Star, Green Pixel.</p>
      <p>Αναμένονται πλέον αλλαγές στην όλη λειτουργία του Alpha, στο σκέλος των τεχνικών υπηρεσιών και του μάρκετινγκ αλλά και του ανθρώπινου δυναμικού. Πρόσωπα που ταυτίστηκαν με την περίοδο του Δημήτρη Κοντομηνά, με τον έναν ή τον άλλον τρόπο, θα βρεθούν εκτός. Είναι σαφές επίσης πως οι δύο σταθμοί θα συνεχίσουν να λειτουργούν διατηρώντας την ανεξαρτησία τους, με το προβάδισμα να ανήκει στο Star.</p>
      <p>Ο μέσος αριθμός του απασχολούμενου προσωπικού του Alpha το 2018 ανήλθε σε 525 άτομα, έναντι 515 το 2017. Υπενθυμίζεται πως ο ν. 4339/2015 του Νίκου Παππά προβλέπει για κάθε αδειοδοτημένο τηλεοπτικό σταθμό τουλάχιστον 400 θέσεις εργασίας. Για έναν σταθμό με πλήρες πρόγραμμα εκτιμάται πως χρειάζονται κοντά στους 500, όμως όταν υπάρχουν τέτοιες συνέργειες τα δεδομένα αλλάζουν.</p>
      <p>
        <b>Πηγή: Typologies</b>
      </p>
    </article>
  </body>
</html>