<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%bd%cf%8d%cf%87%cf%84%ce%b1-%cf%84%cf%81%cf%8c%ce%bc%ce%bf%cf%85-%ce%b3%ce%b9%ce%b1-85%cf%87%cf%81%ce%bf%ce%bd%ce%bf-%cf%83%cf%84%ce%b7%ce%bd-%ce%b7%ce%bb%ce%b5%ce%af%ce%b1-%ce%bb%ce%b7%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T08:03:32+00:00"/>
    <meta property="og:title" content="Νύχτα τρόμου για 85χρονο στην Ηλεία: Ληστές τον χτύπησαν και απέσπασαν 5.000 ευρώ (βίντεο)"/>
    <meta property="og:description" content="Όπως ανέφερε ο γιος του 85χρονου, ληστές εισέβαλαν στο σπίτι του ηλικιωμένου στο Λαντζόι, στον Πύργο Ηλείας, και αφού τον χτύπησαν, απέσπασαν τις οικονομίες του."/>
  </head>
  <body>
    <article>
      <h1>Νύχτα τρόμου για 85χρονο στην Ηλεία: Ληστές τον χτύπησαν και απέσπασαν 5.000 ευρώ (βίντεο)</h1>
      <address>
        <time datetime="2019-12-09T08:03:32+00:00">09 Dec 2019, 08:03</time>
      </address>
      <p>
        <b>Όπως ανέφερε ο γιος του 85χρονου, ληστές εισέβαλαν στο σπίτι του ηλικιωμένου στο Λαντζόι, στον Πύργο Ηλείας, και αφού τον χτύπησαν, απέσπασαν τις οικονομίες του.</b>
      </p>
      <p>Νύχτα τρόμου βίωσε ένας 85χρονος στο Λαντζόι, στον Πύργο Ηλείας, καθώς άγνωστοι εισέβαλαν στο σπίτι του τα μεσάνυχτα του Σαββάτου με σκοπό τη ληστεία.</p>
      <p>Σύμφωνα με το patrisnews.com, οι δράστες εισέβαλαν στο σπίτι και ακινητοποίησαν τον 85χρονο, αναζητώντας εν συνεχεία για χρήματα και πολύτιμα αντικείμενα.</p>
      <p>Αφού απέσπασαν 5.000 ευρώ, τράπηκαν σε φυγή.</p>
      <p>Οι δράστες φέρονται να είχαν καλυμμένα τα χαρακτηριστικά των προσώπων τους.</p>
      <p>Ο 85χρονος μετέβη εν συνεχεία σε γειτονικό σπίτι προκειμένου να ζητήσει βοήθεια, ενώ ειδοποιήθηκε η αστυνομία.</p>
      <p>Τι δήλωσε ο γιος του ηλικιωμένου<br/>Όπως περιέγραψε ο γιος του 85χρονου, οι ληστές χτύπησαν τον 85χρονο, ο οποίος διακομίστηκε για τις πρώτες βοήθειες στο νοσοκομείο.</p>
      <figure>
        <iframe src="https://www.youtube.com/embed/-11fEE_7tW0" width="560" height="315" data-service="Youtube" scrolling="no"/>
      </figure>
      <p>Ο γιος του συνταξιούχου ανέφερε πως φαίνεται ότι οι δράστες απέσπασαν τις οικονομίες του πατέρα του, ενώ εξέφρασε την εκτίμηση ότι ήξεραν πού να κινηθούν, καθώς φάνηκε να είναι πολύ οργανωμένοι.</p>
      <p>Συγκινημένος, δήλωσε πως «είναι κρίμα ανθρώπους οι οποίοι είναι μόνοι τους, να τους μεταχειρίζονται με αυτόν τον τρόπο» και πρόσθεσε πως είναι λυπηρό να χτυπούν μοναχικούς ανθρώπους για να αποσπάσουν τις οικονομίες τους.</p>
    </article>
  </body>
</html>