<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/free-guy-elozetes-ryan-reynolds-a-videojatek-hos/51995"/>
    <meta property="og:site_name" content="PC Guru"/>
    <meta property="article:published_time" content="2019-12-09T08:14:00+00:00"/>
    <meta property="og:title" content="Free Guy előzetes - Ryan Reynolds, a videojáték-hős"/>
    <meta property="og:description" content="Megérkezett az első trailer a Free Guy című filmről, melyben Ryan Reynolds rájön, hogy igazából csak egy háttérszereplő egy videojátékban."/>
  </head>
  <body>
    <article>
      <h1>Free Guy előzetes - Ryan Reynolds, a videojáték-hős</h1>
      <address><time datetime="2019-12-09T08:14:00+00:00">09 Dec 2019, 08:14</time> by <a rel="author">drag</a></address>
      <p>
        <b>Megérkezett az első trailer a Free Guy című filmről, melyben Ryan Reynolds rájön, hogy igazából csak egy háttérszereplő egy videojátékban.</b>
      </p>
      <ul>
        <li>Megkapta az első előzetesét a Free Guy</li>
        <li>A főszerepben Ryan Reynolds, aki rájön, hogy igazából egy videojáték-karakter</li>
      </ul>
      <p>A <a href="https://www.pcguru.hu/hirek/wonder-woman-1984-remek-filmet-sejtet-az-elso-trailer/51992">Wonder Woman 1984</a> mellett egy másik fontos mozis trailer is érkezett a hétvégén, amivel még adósak vagyunk nektek: ez nem más, mint a Free Guy első előzetese, mely a gamerek számára különösen sokat jelenthet.</p>
      <figure>
        <img src="https://www.pcguru.hu/uploads/editors/free-guy-elozetes-ryan-reynolds-a-videojatek-hos.jpg"/>
      </figure>
      <p>A főszerepben Ryan Reynoldsot találjuk, aki egy napon rájön, hogy valójában csak egy háttérszereplő egy nyitott világú videojátékban. Úgy dönt tehát, hogy kezébe veszi a sorsát, és hőssé válik - a feladat persze szokás szerint nem lesz egyszerű.</p>
      <figure>
        <iframe src="https://www.youtube.com/embed/X2m-08cOAbc" width="560" height="315" data-service="Youtube" scrolling="no"/>
      </figure>
      <p>Shawn Levy rendezése (Éjszaka a múzeumban) jövő júliusban kerül a mozikba, és érdekesség, hogy több ismert videós és streamer is felbukkan majd benne, mint például Ninja, Pokimane vagy LarazBeam.</p>
    </article>
  </body>
</html>