<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/aenergi/i/dOQVgJ/vaeret-skaper-troebbel-for-helikoptertrafikken-til-nordsjoeen"/>
    <meta property="og:site_name" content="Aftenbladet"/>
    <meta property="article:published_time" content="2019-12-09T08:12:23+00:00"/>
    <meta property="og:title" content="Været skaper trøbbel for helikoptertrafikken til Nordsjøen"/>
    <meta property="og:description" content="Sterk vind fører til utsettelser og kanselleringer av helikoptertrafikk til og fra Nordsjøen."/>
  </head>
  <body>
    <article>
      <h1>Været skaper trøbbel for helikoptertrafikken til Nordsjøen</h1>
      <h2>Sterk vind fører til utsettelser og kanselleringer av helikoptertrafikk til og fra Nordsjøen.</h2>
      <address><time datetime="2019-12-09T08:12:23+00:00">09 Dec 2019, 08:12</time> by <a rel="author">Tor Gunnar Tollaksen</a></address>
      <p>Den sterke vinden mandag morgen skaper trøbbel for avviklingen av helikoptertrafikk til og fra Nordsjøen. Fra Stavanger lufthavn, Sola, er noen avganger innstilt, mens andre har utsettelser.</p>
      <p><a href="https://www.yr.no/sted/Norge/Rogaland/Sola/Stavanger_lufthavn,_Sola/">Ifølge Yr.no</a> er vindstyrken oppe i stiv kuling på Stavanger lufthavn, Sola. På<a href="https://www.aftenbladet.no/lokalt/i/EWkG42/full-storm-paa-obrestad-mandag-morgen"> Obrestad fyr meldes det om full storm.</a></p>
      <p>En avgang som skulle ha gått 07.00 til Johan Sverdrup og Grane, hadde avgang 08.15, mens en annen avgang til samme sted er blitt kansellert. Kansellert er også en avgang til Jotun A og Balder.</p>
      <p>Foreløpig er det ikke kommet opp nye meldinger om avgangene til Ekofisk feltsenter, her har avgangene gått som planlagt.</p>
      <p>Men for Ekofisk-feltet meldes det at vindstyrken skal opp i liten storm i løpet av ettermiddagen, før vinden øker <a href="https://www.yr.no/sted/Norge/Hav/Ekofisk_A/">ytterligere tirsdag kveld opp mot full storm.</a></p>
      <p><a href="https://heliport.no/flights?refr=300&amp;dico=0&amp;lang=0&amp;tisp=2&amp;srch=0&amp;himi=30&amp;call=1575877563137004&amp;det=1&amp;date=0&amp;outb=0&amp;port=BGO&amp;inst=*&amp;go=S%C3%B8k">Equinor melder om at trafikken fra Flesland er innstilt inntil videre. </a>Det betyr at alle avganger til felt som Statfjord, Gullfaks, Troll og Brage er utsatt.</p>
    </article>
  </body>
</html>