<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468824/%D8%B3%D8%A7%D9%84%D8%A7%D9%86%D9%87-%D8%AA%D8%B1%D8%A7%D8%B2-%D8%AF%D8%B1%DB%8C%D8%A7%DA%86%D9%87-%D8%A7%D8%B1%D9%88%D9%85%DB%8C%D9%87-%D9%86%D8%B2%D8%AF%DB%8C%DA%A9-%D8%A8%D9%87-%DB%8C%DA%A9-%D9%85%D8%AA%D8%B1-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T08:34:20+00:00"/>
    <meta property="og:title" content="سالانه تراز دریاچه ارومیه نزدیک به یک متر افزایش می‌یابد"/>
    <meta property="og:description" content="مدیر دفتر استانی ستاد احیای دریاچه ارومیه در آذربایجان‌غربی گفت: با بهره برداری از طرح‌های مهم انتقال آب، تراز دریاچه ارومیه سالانه نزدیک به یک متر افزایش می‌یابد."/>
  </head>
  <body>
    <article>
      <h1>سالانه تراز دریاچه ارومیه نزدیک به یک متر افزایش می‌یابد</h1>
      <h2>مدیر دفتر استانی ستاد احیای دریاچه ارومیه در آذربایجان‌غربی گفت: با بهره برداری از طرح‌های مهم انتقال آب، تراز دریاچه ارومیه سالانه نزدیک به یک متر افزایش می‌یابد.</h2>
      <address>
        <time datetime="2019-12-09T08:34:20+00:00">09 Dec 2019, 08:34</time>
      </address>
      <p>به گزارش همشهری آنلاین به نقل از ایسنا، فرهاد سرخوش مدیر دفتر استانی ستاد احیای دریاچه ارومیه در <a href="https://www.hamshahrionline.ir/news/19022/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C">آذربایجان‌غربی</a> با بیان این‌که قبل از تشکیل ستاد احیا، تراز <a href="https://www.hamshahrionline.ir/news/87920/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%AF%D8%B1%DB%8C%D8%A7%DA%86%D9%87-%D8%A7%D8%B1%D9%88%D9%85%DB%8C%D9%87">دریاچه ارومیه</a> سالانه به طور متوسط ۴۰ سانتی‌متر کاهش می‌یافت، اظهار کرد: طرح‌های مهم انتقال آب به دریاچه ارومیه طی سال‌های آینده و به تدریج به بهره‌برداری می‌رسد که تراز دریاچه ارومیه در صورت بهره‌برداری از این طرح‌ها سالانه نزدیک به یک متر افزایش می‌یابد.</p>
      <p>وی با بیان این‌که  حفاری ۳۰.۵ کیلومتر از تونل انتقال <a href="https://www.hamshahrionline.ir/news/409284/%D9%85%D8%AC%D9%84%D9%87-%D8%A2%D8%A8">آب</a> از جنوب استان به دریاچه انجام شده‌ است، گفت: تنها ۵ کیلومتر برای بهره برداری از این طرح مهم و تاثیرگذار باقی مانده است که با تزریق اعتبار کارهای عملیاتی این مسیر باقی مانده انجام می‌شود.</p>
      <p>سرخوش با بیان این‌که تراز فعلی دریاچه ارومیه ۱۲۷۱.۲۴ متر است، افزود: این میزان در مدت مشابه سال گذشته ۱۲۷۰.۴۰ متر بود که رشد ۸۴ سانتی متری را شاهدیم.</p>
      <p>وی به وسعت دریاچه اشاره کرد و گفت: وسعت دریاچه ارومیه هم اکنون ۲۷۸۵ کیلومتر مربع است که این میزان در مدت مشابه سال گذشته ۱۸۹۲ کیلومتر مربع بود.</p>
      <p>مدیر دفتر استانی ستاد احیای دریاچه ارومیه در آذربایجان‌غربی با اشاره به اینکه حجم آب دریاچه ارومیه ۳ برابر شده است، تصریح کرد: در حال حاضر دریاچه ۳ میلیارد و ۲۶۰ میلیون مترمکعب آب دارد که در مقایسه با مدت زمان مشابه سال گذشته یک میلیارد و ۹۵۰ میلیون مترمکعب افزایش داشته است.</p>
    </article>
  </body>
</html>