<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840218-vodiyam-povidomili-pro-stan-proyizdu-dorogami-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T08:39:00+00:00"/>
    <meta property="og:title" content="Водіям повідомили про стан проїзду дорогами України"/>
    <meta property="og:description" content="КИЇВ. 9 грудня. УНН. На ранок понеділка, 9 грудня, автодороги державного значення у більшості областей сухі, у Черкаській області місцями ожеледиця, на …"/>
  </head>
  <body>
    <article>
      <h1>Водіям повідомили про стан проїзду дорогами України</h1>
      <address><time datetime="2019-12-09T08:39:00+00:00">09 Dec 2019, 08:39</time> by <a rel="author">Юлія Шрамко</a></address>
      <p><b>КИЇВ. 9 грудня. УНН.</b> На ранок понеділка, 9 грудня, автодороги державного значення у більшості областей сухі, у Черкаській області місцями ожеледиця, на Яблунецькому та Ужоцькому перевалах невеликий дощ. Проїзд дорогами забезпечено. Про це <b>УНН</b> повідомляє з посиланням на пресслужбу Укравтодору.</p>
      <p>"Станом на 6:00 9 грудня 2019 року опади у вигляді невеликого дощу у Закарпатській області, у східних областях туман; на решті території без опадів. Середня температура повітря коливається від -2 до +3°С. Покриття на автодорогах державного значення в більшості областей сухе, у Черкаській області місцями ожеледиця", - повідомили дорожники.</p>
      <p>На перевальних ділянках доріг, як вказано, переважно без опадів, на Яблунецькому та Ужоцькому перевалах невеликий дощ. Температура повітря 0...+3°С.</p>
      <p>"На дорогах державного значення виконуються роботи з обробки покриття протиожеледними матеріалами. Проїзд всіма ділянками доріг державного значення забезпечено, заторів в русі не зафіксовано", - додали в агентстві.</p>
      <p>Нагадаємо, 9 грудня в Україні переважно без опадів, <a href="https://www.unn.com.ua/uk/news/1840216-vid-2-morozu-do-11-tepla-sinoptiki-dali-prognoz-na-sogodni">температура повітря</a> протягом доби коливатиметься у межах від 2° морозу до 11° тепла.</p>
    </article>
  </body>
</html>