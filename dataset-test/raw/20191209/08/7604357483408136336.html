<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/12/stakingen-in-frankrijk-houden-aan/"/>
    <meta property="og:site_name" content="SCEPTR"/>
    <meta property="article:published_time" content="2019-12-09T08:37:47+00:00"/>
    <meta property="og:title" content="Stakingen in Frankrijk houden aan"/>
    <meta property="og:description" content="In Frankrijk wordt nog altijd gestaakt tegen een geplande pensioenhervorming."/>
  </head>
  <body>
    <article>
      <h1>Stakingen in Frankrijk houden aan</h1>
      <address><time datetime="2019-12-09T08:37:47+00:00">09 Dec 2019, 08:37</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>In Frankrijk <a href="https://www.reuters.com/article/us-france-protests-pensions/france-willing-to-delay-pension-reform-timing-as-strikes-continue-idUSKBN1YC08F">wordt nog altijd gestaakt</a> tegen een geplande pensioenhervorming. De Franse regering zegt dat ze nog altijd van plan is de vormingen door te voeren, maar doet tegelijkertijd toegevingen. Zo zou het nieuwe pensioenstelsel pas geleidelijk worden ingevoerd.</b>
      </p>
      <p>Zondag werd het openbaar vervoer in Frankrijk voor de vierde dag op rij lamgelegd. Ook vandaag is het openbaar vervoer ernstig verstoord. De vakbonden zijn van plan om dinsdag opnieuw te betogen. Een eerdere betoging op donderdag trok 65.000 deelnemers in Parijs en 806.000 deelnemers in geheel Frankrijk.</p>
      <h4>(lees verder onder de tweet)</h4>
      <figure>
        <iframe data-src="https://twitter.com/Ian56789/status/1202531690821902337?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Pensioenhervormingen</h3>
      <p>Een geplande pensioenhervorming vormt de aanleiding voor de stakingen. Frankrijk heeft een van de meest genereuze pensioenstelsels van alle ontwikkelde landen. Dat systeem kost echter bakken met geld en zet de begroting zwaar onder druk. De Franse president <a href="https://sceptr.net/tag/emmanuel-macron/">Emmanuel Macron</a> (LREM) beloofde grondige hervormingen toen hij verkozen werd. Zo wil de Franse regering onder meer een eind maken aan speciale regimes met vervroegde pensioenen en zorgen voor uniform stelsel voor alle werknemers.</p>
      <p>Intussen doet de Franse regering kleine toezeggingen. Maar de plannen opbergen – zoals de vakbonden eisen – zal niet gebeuren, klinkt het. <i>“Ik wil dat de staatsbegroting in evenwicht is, maar laten we niet dogmatisch zijn, het tijdsschema is open voor discussie”</i>, zegt minister van Financiën <a href="https://sceptr.net/tag/bruno-le-maire/">Bruno Le Maire</a>.</p>
      <p>Oorspronkelijk zouden de nieuwe plannen van toepassing zijn op diegenen die in 1963 of later geboren zouden zijn. Dat jaartal zou nog opgeschoven kunnen worden.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/12/arbeidseconoom-nota-magnette-is-een-pest-voor-vlaanderen/"/>
        <a href="https://sceptr.net/2019/12/trump-opnieuw-kritisch-voor-navo-wanbetalers-zoals-belgie/"/>
        <a href="https://sceptr.net/2019/11/erdogan-macron-ben-je-zelf-hersendood/"/>
      </related>
    </article>
  </body>
</html>