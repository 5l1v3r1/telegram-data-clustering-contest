<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176357/kucka-nedohral-zapas-v-janove-zranenie-lytka-by-vsak-nemalo-byt-vazne"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T08:49:00+00:00"/>
    <meta property="og:title" content="Kucka nedohral zápas v Janove, zranenie lýtka by však nemalo byť vážne"/>
    <meta property="og:description" content="Slovenský futbalový reprezentant Juraj Kucka nedohral nedeľný zápas 16. kola talianskej Serie A."/>
  </head>
  <body>
    <article>
      <h1>Kucka nedohral zápas v Janove, zranenie lýtka by však nemalo byť vážne</h1>
      <h2>Slovenský futbalový reprezentant Juraj Kucka nedohral nedeľný zápas 16. kola talianskej Serie A.</h2>
      <address><time datetime="2019-12-09T08:49:00+00:00">09 Dec 2019, 08:49</time> by <a rel="author">TASR</a></address>
      <p>Rím 9. decembra (TASR) - Slovenský futbalový reprezentant Juraj Kucka nedohral nedeľný zápas 16. kola talianskej Serie A, v ktorom rozhodol o triumfe FC Parma na pôde Sampdorie Janov 1:0. Jeho zranenie lýtka by však nemalo byť vážne.</p>
      <p><b>Kucka v 21. minúte po rohovom kope hlavičkou k vzdialenejšej žrdi prekonal brankára Emila Audera, gól následne oslávil tradičným saltom.</b> Do druhého polčasu však už slovenský stredopoliar nenastúpil.</p>
      <p><i>„Juraj mal bolesti lýtkového svalu, preto som ho musel vystriedať, Verím však, že v priebehu pár dní bude fit. Spoločne s Andreasom Corneliusom hrali v prvom polčase výborne, boli motormi ofenzívy. V druhom dejstve nás Sampodria zatlačila, no podarilo sa nám udržať cenné víťazstvo. Chalani na ihrisku tvrdo makajú a zaslúžia si byť tam, kde sú,"</i> uviedol tréner Parmy Roberto D<i>"</i>Aversa pre oficiálnu klubovú stránku.</p>
      <p>
        <b>Hostí podržal brankár Luigi Sepem, ktorý zneškodnil pokutový kop Fabia Quagliarellu.</b>
        <i> </i>
        <i>„Bola to moja prvá chytená penalta v Serii A. Vždy som sníval o tom, že sa mi podarí takýto dôležitý zákrok. Fabio je vychýrený kanonier, ktorý má vysokú úspešnosť premieňania jedenástok. Po všetkých stránkach sme podali výborný výkon a naše víťazstvo považujem za zaslúžené."</i>
      </p>
    </article>
  </body>
</html>