<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/suudi-arabistanda-kadinlar-artik-restoranlara-erkeklerle-ayni-kapidan-girebilecek-1408271"/>
    <meta property="og:site_name" content="Karar.com"/>
    <meta property="article:published_time" content="2019-12-09T08:41:00+00:00"/>
    <meta property="og:title" content="Suudi Arabistan'da kadınlar artık restoranlara erkeklerle aynı kapıdan girebilecek"/>
    <meta property="og:description" content="Suudi Arabistan'da hükümetin aldığı karar uyarınca kadınlar, erkeklerle birlikte aynı kapıdan restoranlara girebilecek."/>
  </head>
  <body>
    <article>
      <h1>Suudi Arabistan'da kadınlar artık restoranlara erkeklerle aynı kapıdan girebilecek</h1>
      <address>
        <time datetime="2019-12-09T08:41:00+00:00">09 Dec 2019, 08:41</time>
      </address>
      <p>
        <b>Suudi Arabistan'da hükümetin aldığı karar uyarınca kadınlar, erkeklerle birlikte aynı kapıdan restoranlara girebilecek.</b>
      </p>
      <p>Suudi Arabistan'da restoranlardan artık, kadınlar ve erkekler için ayrı giriş kapıları bulundurmaları istenmeyecek. Suudi Arabistan Belediyeler Bakanlığı'ndan Pazar günü yapılan açıklamada, artık bu konuda kararın işletme sahiplerine bırakılacağı belirtildi.</p>
      <p>Ülkede bugüne kadar restoranlarda iki ayrı giriş kapısı olması zorunluydu. Bu giriş kapılardan birini aileler ve kadınlar, diğerini ise erkekler kullanıyordu. Suudi Arabistan'da bir süredir çok sayıda restoranda ve kafede bu kuralın gevşetildiği gözlenmişti.</p>
      <p>Ülkede son dönemde bir yandan muhaliflere baskının arttığı, diğer yandan ise bir dizi sosyal reformun gerçekleştirildiği görülüyor.</p>
      <p>Suudi Arabistan'da bu yıl kadınlara yanlarında erkek olmadan araç kullanabilme ve pasaport alabilme izni verilmişti.</p>
      <p>Geçen yıla kadar Suudi kadınların araç kullanmaları yasaktı.</p>
      <p>Aktivistler ise Suudi Arabistan'da hala kadınlara yönelik çok sayıda ayrımcı uygulama olduğunu, bazı kadın hakları savuncularının da gözaltına alındığını söylüyor.</p>
      <related>
        <a href="https://www.karar.com/dunya-haberleri/yemen-sinirinda-3-suud-askeri-olduruldu-1408075"/>
      </related>
      <related>
        <a href="https://www.karar.com/dunya-haberleri/suudi-arabistan-aramconun-degeri-2-trilyon-dolari-asacak-1407052"/>
      </related>
    </article>
  </body>
</html>