<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-pakistan-nasir-jamshed-will-be-tried-in-a-uk-court-in-a-spot-fixing-bribery-case-2891544.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T08:17:54+00:00"/>
    <meta property="og:title" content="फिक्सिंग-रिश्वत मामले में पाकिस्तान के इस खिलाड़ी पर ब्रिटेन की अदालत में चलेगा ट्रायल"/>
    <meta property="og:description" content="पाकिस्तान के पूर्व क्रिकेटर नासिर जमशेद पर पाकिस्तान सुपर लीग में कथित स्पॉट फिक्सिंग करने और उसके बदले रिश्वत लेने के मामले में मंगलवार को ब्रिटेन की अदालत में ट्रायल चलाया जाएगा। 36 साल के यूसुफ..."/>
  </head>
  <body>
    <article>
      <h1>फिक्सिंग-रिश्वत मामले में पाकिस्तान के इस खिलाड़ी पर ब्रिटेन की अदालत में चलेगा ट्रायल</h1>
      <address><time datetime="2019-12-09T08:17:54+00:00">09 Dec 2019, 08:17</time> by <a rel="author">एजेंसी,नई दिल्ली</a></address>
      <p>पाकिस्तान के पूर्व क्रिकेटर नासिर जमशेद पर पाकिस्तान सुपर लीग में कथित स्पॉट फिक्सिंग करने और उसके बदले रिश्वत लेने के मामले में मंगलवार को ब्रिटेन की अदालत में ट्रायल चलाया जाएगा। 36 साल के यूसुफ अनवर और 34 साल के मोहमद इजाज ने सोमवार को स्वीकारा था कि उन्होंने पेशेवर क्रिकेटरों को रिश्वत के बदले फिक्सिंग करने के प्रस्ताव दिये थे। मैनचेस्टर में यह ट्रायल प्रक्रिया होगी। </p>
      <p>दोनों आरोपियों पर नवंबर 2016 और फरवरी 2017 के बीच पाकिस्तान सुपर लीग में फिक्सिंग के बदले खिलाड़ियों को रिश्वत का प्रस्ताव देने के मामले में दोषी पाया गया है। अनवर और इजाज ने नवंबर 2016 और दिसंबर 2016 के दौरान बंगलादेश प्रीमियर लीग में भी खिलाड़ियों को फिक्सिंग के बदले रिश्वत का प्रस्ताव देने का आरोप स्वीकार किया है।</p>
      <p>
        <b>
          <a href="https://www.livehindustan.com/cricket/story-india-vs-west-indies-shivam-dubey-says-can-hit-sixes-in-any-ground-in-the-world-2891453.html">INDvsWI: दुनिया के किसी भी मैदान पर छक्के लगा सकता हूं-शिवम दूबे</a>
        </b>
      </p>
      <p>33 साल की ओपनिंग बल्लेबाज़ जमशेद ने हालांकि पीएसएल में फिक्सिंग और उसके बदले रिश्वत के आरोपों से इंकार किया है। मैनचेस्टर क्राउन कोर्ट में वकील मंगलवार को इस मामले पर सुनवाई करेंगे। ब्रिटेन के निवासी अनवर वेस्ट लंदन के स्लाह के निवासी हैं जबकि इजाज लंदन के उत्तरी क्षेत्र शैफील्ड के रहने वाले हैं। दोनों को फिलहाल बेल पर रिहा कर दिया गया है। जमशेद पाकिस्तान की ओर से टेस्ट, वनडे और ट्वंटी 20 अंतरराष्ट्रीय प्रारूप में खेल चुके हैं।</p>
      <p>
        <b>
          <a href="https://www.livehindustan.com/cricket/story-former-australian-captain-playing-day-night-test-against-india-can-be-costly-2891520.html">भारत के खिलाफ डे-नाइट टेस्ट खेलना महंगा पड़ सकता है-पूर्व ऑस्ट्रेलियाई कप्तान</a>
        </b>
      </p>
    </article>
  </body>
</html>