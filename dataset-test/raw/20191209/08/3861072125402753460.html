<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/net-ir-devinta-karta-israsoma-bauda-nesustabdo-noro-vairuoti/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-12-09T08:21:00+00:00"/>
    <meta property="og:title" content="Net ir devintą kartą išrašoma bauda nesustabdo noro vairuoti"/>
    <meta property="og:description" content="Kauno apskrities vyriausiojo policijos komisariato Kelių policijos valdybos Kelių patrulių kuopos pareigūnai šį savaitgalį ir toliau Kauno apskrities teritorijoje aktyviai vykdė priemones, skirtas neblaiviems, apsvaigusiems nuo narkotinių, psi"/>
  </head>
  <body>
    <article>
      <h1>Net ir devintą kartą išrašoma bauda nesustabdo noro vairuoti</h1>
      <address>
        <time datetime="2019-12-09T08:21:00+00:00">09 Dec 2019, 08:21</time>
      </address>
      <p>
        <i>Kauno apskrities vyriausiojo policijos komisariato Kelių policijos valdybos Kelių patrulių kuopos pareigūnai šį savaitgalį ir toliau Kauno apskrities teritorijoje aktyviai vykdė priemones, skirtas neblaiviems, apsvaigusiems nuo narkotinių, psichotropinių ar kitų psichiką veikiančių medžiagų vairuotojams nustatyti. Taip pat pareigūnai tikrino, kaip vairuotojai naudojasi saugos diržais, vykdė pėsčiųjų kontrolę.</i>
      </p>
      <p>Penktadienį nuo 19.00 val. iki vidurnakčio iš viso buvo patikrtintos 376 transporto priemonės, o jų vairuotojams - blaivumas. 3 vairuotojai vairavo transporto priemones, neturėdami tam teisės. 17-etis vaikinas už šį pažeidimą buvo baudžiamas jau 9 kartą. Baltarusijos pilietis, nors ir turintis nuolatinį leidimą gyventi Lietuvoje, tačiau, praėjus 6 mėnesiams, neįgijęs Europos Sąjungoje galiojančio vairuotojo pažymėjimo, taip pat sėdo vairuoti. Vairuoti negalėjo ir pradedantysis vairuotojas, padaręs nusižengimą, už kurį buvo numatytas papildomas mokymas vairuoti, tačiau per metus laiko nuo padaryto pažeidimo, jis papildomų kursų nebuvo išklausęs. Pareigūnai nustatė ir kitų pažeidimų - 1 asmuo vairavo automobilį, kurio priekinių šoninių langų stiklų laidumas buvo mažesnis negu leistina (70 proc.) - 46 proc. Vairuotojui paskirta piniginė bauda, automobiliui anuliuota techninė apžiūra. Nustatytas ir vienas vairuotojas, vartojęs alkoholio (0,27 prom.), tačiau neviršijęs leistinos normos.</p>
      <p>Šeštadienį nuo 7.00 val. iki popietės patikrintos 174 transporto priemonės ir jų vairuotojai. Vienas vairuotojas vairavo transporto priemonę būdamas neblaivus - jam nustatytas lengvas girtumo laipsnis (0,5 prom.). Dar du vairuotojai taip pat buvo vartoję alkoholio, tačiau neviršijo nustatytos leistinos normos (0,1 prom. ir 0,42 prom.). Taip pat tikrinti ir dviračių vairuotojai - vienas iš jų buvo neblaivus. Jam nustatytas lengvas girtumo laipsnis (0,68 prom.). Tikrinant vairuotoju bei transporto priemonių dokumentus, pastebėta keletas atvejų, kuomet automobiliai, viršiję leistiną nustatytą greitį, užfiksuoti stacionariais greičio matuokliais, tačiau asmenys vengia administracinės atsakomybės. Todėl vairuotojams buvo surašyti ir įteikti protokolai.</p>
      <p>Atsižvelgiant į oro sąlygas, priemonė toliau tęsta vakare iki vidurnakčio. Jos metu pareigūnai patikrino 113 transporto priemonių ir jų vairuotojų. 3 vairuotojai buvo vartoję alkoholio, tačiau neviršijo nustatytos leistinos normos. Jiems alkoholio matuokliu jiems nustatyta 0,43 prom., 0,41 prom. ir 0,08 prom. girtumai. Dar vienas vairuotojas sėdo vairuoti, kuomet jo vairuotojo pažymėjimo galiojimo laikas buvo pasibaigęs.</p>
      <p>Tiek penktadienį, tiek šeštadienį viešosios tvarkos pažeidimų nebuvo nustatyta. Primename, kad tokios ir panašios eismo saugumo užtikrinimo priemonės ir toliau bus aktyviai vykdomos.</p>
      <p>Kauno apskrities policija ragina vairuotojus laikytis Kelių eismo taisyklių, būti drausmingiems kelyje bei linki saugaus kelio! Tik kartu rūpindamiesi savo ir kitų saugumu laimingai pasieksime kiekvienos kelionės tikslą.</p>
      <p>Kauno apskr. VPK inf.</p>
    </article>
  </body>
</html>