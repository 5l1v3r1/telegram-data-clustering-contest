<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/social/dosarul-colectiv-prima-decizie-pronuntata-astazi-dupa-patru-ani-de-la-tragedie-pedepsele-cerute-de-procurori-18659625"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T08:08:00+00:00"/>
    <meta property="og:title" content="Dosarul Colectiv. Prima decizie, pronunţată astăzi, după patru ani de la tragedie. Pedepsele cerute de procurori"/>
    <meta property="og:description" content="Magistraţii Tribunalului Bucureşti vor pronunţa, luni, a o decizie în dosarul Colectiv. Soluţia nu va fi definitivă. În ultimul cuvânt, cei doi angajaţi ISU au cerut achitarea spunând că nu au nicio..."/>
  </head>
  <body>
    <article>
      <h1>Dosarul Colectiv. Prima decizie, pronunţată astăzi, după patru ani de la tragedie. Pedepsele cerute de procurori</h1>
      <h2>Magistraţii Tribunalului Bucureşti vor pronunţa, luni, a o decizie în dosarul Colectiv. Soluţia nu va fi definitivă. În ultimul cuvânt, cei doi angajaţi ISU au cerut achitarea spunând că nu au nicio legătură cu faptele de care sunt acuzaţi. La fel a procedat şi fostul primar Cristian Popescu Piedone.</h2>
      <address><time datetime="2019-12-09T08:08:00+00:00">09 Dec 2019, 08:08</time> by <a rel="author" href="https://www.mediafax.ro/autor/departamentul-social-mediafax" target="_blank">Departamentul Social</a></address>
      <p>Magistraţii au stabilit pronunţarea în dosarul Colectiv pentru luni, 9 decembrie. Decizia nu va fi definitivă.</p>
      <p>Procurorii au cerut pedeapsă cu închisoarea orientată spre maxim pentru Antonina Radu şi Petrică George Matei, angajaţii ISU care ar fi ignorat, la verificări, neregulile din clubul Colectiv.</p>
      <p>Pedeapsa pentru faptele de care sunt acuzaţi (abuz în serviciu, uzurpare de calităţi oficiale şi exercitare necorespunzătoare a sarcinilor de serviciu) poate ajunge la 14 ani închisoare.</p>
      <p>Pedeapsă cu executarea au cerut procurorii şi pentru fostul primar Cristian Piedone (15 ani) şi pentru cei trei patroni ai Clubului Colectiv (peste 10 ani pentru fiecare).</p>
      <p>În ultimul cuvânt, cei doi angajaţi ISU, inculpaţi în dosarul Colectiv, Antonina Radu şi Petrică George Matei, au cerut instanţei achitarea.</p>
      <p>În 30 octombrie 2019, s-au împlinit 4 ani de la tragedia din clubul bucureştean Colectiv. În urma incendiului, au murit la faţa locului 26 de persoane, iar apoi mulţi dintre răniţii internaţi, numărul victimelor ajungând atunci la 64. Printre cei care şi-au pierdut viaţa în urma tragediei erau artişti, fotografi, jurnalişti, olimpici şi studenţi. Ulterior, la un şi 9 luni după tragedie, un alt tânăr a murit, ridicând bilanţul total la 65.</p>
      <p>De asemenea, zeci de persoane încă se află sub tratament pentru a-şi îngriji rănile.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>