<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/foreign/news/598279/%E0%A6%87%E0%A6%B8%E0%A6%B0%E0%A6%BE%E0%A7%9F%E0%A7%87%E0%A6%B2%E0%A6%BF-%E0%A6%B9%E0%A6%BE%E0%A6%AE%E0%A6%B2%E0%A6%BE-%E0%A6%AC%E0%A6%BF%E0%A6%A8%E0%A6%BE-%E0%A6%9C%E0%A6%AC%E0%A6%BE%E0%A6%AC%E0%A7%87-%E0%A6%AA%E0%A6%BE%E0%A6%B0-%E0%A6%AA%E0%A6%BE%E0%A6%AC%E0%A7%87-%E0%A6%A8%E0%A6%BE-%E0%A6%B9%E0%A6%BE%E0%A6%AE%E0%A6%BE%E0%A6%B8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T08:12:00+00:00"/>
    <meta property="og:title" content="ইসরায়েলি হামলা বিনা জবাবে পার পাবে না: হামাস"/>
    <meta property="og:description" content="গাজা উপত্যকায় দখলদার ইসরায়েলি বাহিনীর বিমান হামলা বিনা জবাবে পার পাবে না বলে হুঁশিয়ারি উচ্চারণ করেছে ফিলিস্তিনি প্রতিরোধ আন্দোলন হামাস। রবিবার হামাসের মুখপাত্র ফাউজি বারহুম এক বিবৃতিতে এ হুঁশিয়ারি উচ্চারণ করেন।ফাউজি বারহুম বলেন, দখলদার ইসরায়েল যে হামলা চালাচ্ছে তাকে আগ্রাসন হিসেবে..."/>
  </head>
  <body>
    <article>
      <h1>ইসরায়েলি হামলা বিনা জবাবে পার পাবে না: হামাস</h1>
      <address><time datetime="2019-12-09T08:12:00+00:00">09 Dec 2019, 08:12</time> by <a rel="author">বিদেশ ডেস্ক</a></address>
      <p>
        <b>গাজা উপত্যকায় দখলদার ইসরায়েলি বাহিনীর বিমান হামলা বিনা জবাবে পার পাবে না বলে হুঁশিয়ারি উচ্চারণ করেছে ফিলিস্তিনি প্রতিরোধ আন্দোলন হামাস। রবিবার হামাসের মুখপাত্র ফাউজি বারহুম এক বিবৃতিতে এ হুঁশিয়ারি উচ্চারণ করেন।</b>
      </p>
      <figure>
        <img src="https://cdn.banglatribune.com/contents/cache/images/1150x0x1/uploads/media/2019/12/09/e6573b22f05ee69e31e3fa3d9b23b8b4-5dee03906a027.jpg"/>
      </figure>
      <p>ফাউজি বারহুম বলেন, দখলদার ইসরায়েল যে হামলা চালাচ্ছে তাকে আগ্রাসন হিসেবে বিবেচনা করা হচ্ছে। এর পরিণতি তাদেরকে ভোগ করতে হবে।</p>
      <p>তিনি বলেন, হামাসের সামরিক শাখা আল-কাসসাম ব্রিগেড এখন অনেক বেশি অভিজ্ঞ। তারা জানে ইহুদিবাদীদের এই আগ্রাসনের জবাব কিভাবে দিতে হয়।</p>
      <p>এর আগে রবিবার সকালের দিকে ইসরায়েলের একটি জঙ্গিবিমান গাজায় হামাসের অবস্থানে হামলা চালায়। ফিলিস্তিনের নিরাপত্তা কর্মকর্তারা জানিয়েছেন, ইসরায়েলি বিমান গাজা উপত্যকার অন্তত দুইটি অবস্থানে হামলা চালিয়েছে। তবে এসব হামলায় হতাহতের কোনও খবর পাওয়া যায়নি।</p>
      <p>ইসরায়েলের সামরিক বাহিনী এক বিবৃতিতে জানিয়েছে, জঙ্গিবিমান ও হেলিকপ্টারের সাহায্যে হামাসের কয়েকটি অবস্থানে হামলা চালানো হয়েছে। এছাড়া গাজার উত্তরাঞ্চলে হামাসের একটি নৌঘাঁটিতে হামলা চালানো হয়।</p>
      <p>ইসরায়েলের ওপরে যেসব হামলা হচ্ছে তা গাজা উপত্যকা থেকে হচ্ছে। ফলে এর যাবতীয় দায়িত্ব হামাসকেই বহন করতে হবে বলে হুঁশিয়ারি দিয়েছে ইসরায়েল। সূত্র: পার্স টুডে।</p>
      <footer>/এমপি/</footer>
    </article>
  </body>
</html>