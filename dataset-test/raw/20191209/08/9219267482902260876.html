<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397511-%d7%94%d7%96%d7%99%d7%92%d7%96%d7%92-%d7%a9%d7%9c-%d7%a0%d7%aa%d7%a0%d7%99%d7%94%d7%95-%d7%91%d7%aa%d7%99%d7%a7-4000-%d7%90%d7%9c%d7%95%d7%91%d7%99%d7%a5-%d7%97%d7%91%d7%a8-%d7%90%d7%95-%d7%9e%d7%9b"/>
    <meta property="og:site_name" content="סרוגים"/>
    <meta property="article:published_time" content="2019-12-09T08:51:23+00:00"/>
    <meta property="og:title" content="הזיגזג של נתניהו בתיק 4000: אלוביץ' חבר או מכר?"/>
    <meta property="og:description" content="בתמלילי חקירת ראש הממשלה שנחשפו הבוקר ב'כלכליסט', מציגים תמונה לפיה ראש הממשלה מנסה לגלגל את האחריות לגבי הגשת תצהירים עם עמדות מנוגדות בנוגע לקשריו ע..."/>
  </head>
  <body>
    <article>
      <h1>הזיגזג של נתניהו בתיק 4000: אלוביץ' חבר או מכר?</h1>
      <h2>בתמלילי חקירת ראש הממשלה שנחשפו הבוקר ב'כלכליסט', מציגים תמונה לפיה ראש הממשלה מנסה לגלגל את האחריות לגבי הגשת תצהירים עם עמדות מנוגדות בנוגע לקשריו עם אלוביץ', על עורך דינו, דוד שמרון</h2>
      <address><time datetime="2019-12-09T08:51:23+00:00">09 Dec 2019, 08:51</time> by <a rel="author">אברהם בלוך, חדשות סרוגים</a></address>
      <p>הבוקר (שני) נחשפו ב'כלכליסט' תמלילים מ<u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">חקירתו של ראש הממשלה בתיק 4000</a></u>, לפיהם נראה כי נתניהו מנסה לגלגל את האחריות בדבר הגשת שני תצהירים עם עמדות מנוגדות, על עורך דינו.</p>
      <p>בשנת 2016 הוגשו על ידי עו"ד דוד שמרון שני מסמכים לגבי הקשר של בנימין נתניהו עם שאול אלוביץ'.</p>
      <p>האחד, הוגש בשנת 2016 כשנתניהו כיהן שר התקשורת, בו נטען כי אין בין השניים קשר מיוחד ולפיכך אין ניגוד עניינים בכך שנתניהו יכהן כשר התקשורת למרות קשריו עם אלוביץ', בעל השליטה בבזק ווואלה.</p>
      <p>המסמך השני הוגש לבית המשפט המחוזי בירושלים, בנובמבר 2016 במסגרת עתירה לפי חופש המידע בה התבקש נתניהו לפרסם את תאריכי פגישותיו ושיחותיו עם אלוביץ'. בתגובה לעתירה, נטען כי בין השניים יש יחסי חברות, רעות וקרבה במשך כ־20 שנה. בעדותו בעניין אמר שמרון: "העובדות בחוות הדעת שניתנו לי מפיו של ראש הממשלה עומדות בסתירה חזיתית למה שנאמר בתשובה לבית המשפט. אחד הדברים אינם אמת".</p>
      <h3>לא קראתי את חוות הדעת</h3>
      <p>החוקר שואל את נתניהו האם הוא זה שהביא לשמרון את הפרטים שעליהם התבסס המסמך, נתניהו אומר שהוא לא זוכר וכי לא קרא את חוות הדעת.</p>
      <p>נתניהו: "אני לא זוכר אני לא זוכר… בטוח שהיה שיח בינינו, אבל להגיד לך שאני זוכר סעיף ד' ג' ו־ב' לא. לא זוכר כזה דבר".</p>
      <p>חוקר: "שעו"ד שמרון החתים אותך על חוות הדעת הזו…"</p>
      <p>נתניהו: "אתה חושב שאני קורא את חוות הדעת הזאת?"</p>
      <p>חוקר: "אבל זו חוות דעת אישית שלך".</p>
      <p>נתניהו: "אז מה? אתה יודע כמה כאלה… אולי אצלכם אין דבר כזה, אבל אני מאמין שיש. שיש לכם עורכי דין וכול מיני ניירות, עורך הדין מכין ואתה חותם. אתה סומך על עורך הדין שלך".</p>
      <figure>
        <img src="https://www.srugim.co.il/i/wp-content/uploads/2019/11/%D7%A0%D7%99%D7%A8-%D7%97%D7%A4%D7%A5-2__w1980.jpg"/>
      </figure>
      <h4>עוד באותו נושא</h4>
      <h4>תרגיל מלוכלך: פרשת העדה המקורבת לניר חפץ תחקר</h4>
      <p>לכתבה המלאה בסרוגים &gt;<br/>3</p>
      <h3>נתניהו: דוד שמרון ידע על הקשר עם אלוביץ'</h3>
      <p>מהתמלולים שפורסמו ב'כלכליסט', עולה כי ראש הממשלה ניסה לגלגל את האחריות על הניגוד בין העמדות הסותרות שבשני המסמכים, על עורך דינו וטוען כי דוד שמרון ידע על הקשר בנושאי התקשורת עם אלוביץ':</p>
      <p>חוקר: "השאלה אם הפרטים שנמצאים במסמך הם פרטים שאתה העברת לשמרון או ששמרון…"</p>
      <p>נתניהו: "ברור שהוא ידע. דוד שמרון ידע שאני מקיים דיונים עם אלוביץ' בנושאים התקשורתיים".</p>
      <p>חוקר: "אז למה זה לא בתצהיר".</p>
      <p>נתניהו: "הוא ידע בוודאות".</p>
      <p>חוקר: "אז למה זה לא בתצהיר?"</p>
      <p>נתניהו: "אני בטוח שהוא ידע".</p>
      <p>חוקר: "למה זה לא בתצהיר?"</p>
      <p>נתניהו: "אני משוכנע שהוא ידע".</p>
      <p>חוקר: "אז למה זה לא בתצהיר?"</p>
      <p>נתניהו: "לא צריך כי זה מובן".</p>
      <p>חוקר: "למה אתה כל כך בטוח".</p>
      <p>נתניהו: "למה אני חושב שהוא ידע? כי הוא שמע אותי אומר הרבה פעמים את דעותיי על אמצעי התקשורת השונים וביניהם על וואלה".</p>
      <p>חוקר: "וביקשת ממנו שזה יירשם בתצהיר שלך?"</p>
      <p>נתניהו: "לא, לא ביקשתי..חשבתי שזה דבר..לא ביקשתי אני לא זוכר אם ביקשתי או לא ביקשתי. לא זוכר כלום".</p>
      <p>נתניהו: "אז מה? אתה יודע כמה כאלה… אולי אצלכם אין דבר כזה, אבל אני מאמין שיש. שיש לכם עורכי דין וכול מיני ניירות, עורך הדין מכין ואתה חותם. אתה סומך על עורך הדין שלך"</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>מירי רגב: "נתניהו לא קשור לתיק 4000" (קרדיט: ערוץ הכנסת)</p>
      <h3>אלוביץ': חבר או מכר?</h3>
      <p>בהמשך מציגים בפני נתניהו את הניגוד בין המסמך אותו הגיש על ניגוד העניינים כשר התקשורת ובין התשובה למחוזי לגבי הקשר עם אלוביץ':</p>
      <p>חוקר: "זה תצהיר שאתה חתום עליו והוכן גם ע"י שמרון. בעמוד 16 הגדרת את אלוביץ' כרע וחבר אישי מזה 20 שנה".</p>
      <p>נתניהו: "מתי זה היה?"</p>
      <p>חוקר: "גם ב־2016 באותה שנה. מספר חודשים לאחר מכן. מדוע קיים שוני מהותי בהגדרות של אלוביץ' בין שתי חוות הדעת שהצגתי בפניך? בחוות הדעת הראשונה הוא רק מכר וזו השנייה הוא פתאום כבר הפך להיות רע וחבר אישי מזה 20 שנה".</p>
      <p>נתניהו: "אין לי מושג, הוא לא חבר אישי והוא לא מכר מעבר.."</p>
      <p>חוקר: "זו הצהרה שלך, אדוני".</p>
      <p>נתניהו: "בסדר, אז אני אומר לך, מכיוון שאנחנו ניכנס כאן לשאלה עכשיו, מה זה חבר, מה זה מכר..מזכיר לי קצת את השאלה what is a state?"</p>
      <p>חוקר: "כשנוח לך אז הוא מכר וכשנוח לך הוא חבר אישי מזה 20 שנה. יש פה שינויים קוטביים בהגדרות…זה שני תצהירים משפטיים ועל סמך אותם תצהירים מקבלים החלטות. בימ"ש מקבל החלטות, היועמ"ש מקבל החלטות בקשר להצהרות שלך. האם אתה לא סבור שכשיש הצהרות שהן שונות בתכלית באותה תקופה, אין פה מקום לתת מענה ככה מהשרוול.."</p>
      <p>נתניהו: "תראו, אני לא אני לא אחראי ואני לא מכין, נכון שאני.. אני לא יודע, אני חותם על זה או לא חותם על זה".</p>
    </article>
  </body>
</html>