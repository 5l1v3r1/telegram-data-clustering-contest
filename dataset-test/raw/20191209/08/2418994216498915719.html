<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/koinwnia/article/apisteuto-aganaktismenoi-sto-aigaio-kata-kalikatzarwn-binteo"/>
    <meta property="og:site_name" content="The TOC"/>
    <meta property="article:published_time" content="2019-12-09T08:01:08+00:00"/>
    <meta property="og:title" content="Απίστευτο: «Αγανακτισμένοι» στο Αίγιο κατά ...καλικάτζαρων [βίντεο]"/>
    <meta property="og:description" content="Μία μικρή ομάδα θυμωμένων πολιτών του Αιγίου συγκεντρώθηκε στο κέντρο της πόλης για να εκφράσουν την αγανάκτησή τους για τον χριστουγεννιάτικο στολισμό."/>
  </head>
  <body>
    <article>
      <h1>Απίστευτο: «Αγανακτισμένοι» στο Αίγιο κατά ...καλικάτζαρων [βίντεο]</h1>
      <h2>Μία μικρή ομάδα θυμωμένων πολιτών του Αιγίου συγκεντρώθηκε στο κέντρο της πόλης για να εκφράσουν την αγανάκτησή τους για τον χριστουγεννιάτικο στολισμό.</h2>
      <address>
        <time datetime="2019-12-09T08:01:08+00:00">09 Dec 2019, 08:01</time>
      </address>
      <p>Μία μικρή ομάδα θυμωμένων πολιτών του Αιγίου συγκεντρώθηκε στο κέντρο της πόλης για να εκφράσουν την αγανάκτησή τους για τον χριστουγεννιάτικο στολισμό. </p>
      <p>Πιο συγκεκριμένα, ο δήμαρχος αποφάσισε αντί γα φάτνη να βάλει καλικάντζαρους.</p>
      <p>Οι λίγοι τον αριθμό πολίτες θύμωσαν και κρέμασαν ένα πανό, στο οποίο αποτυπωνόταν μια φάτνη και έγραφε:</p>
      <p>«Θέλουμε Χριστούγεννα ελληνικά και χριστιανικά με Χριστούλη και φάτνη στην πλατεία. Να πάρει πίσω ο δήμος το έκτρωμα με τους δαιμονικούς καλικάντζαρους».</p>
      <p>Στο βίντεο που κυκλοφόρησε, οι εν λόγω Αιγιώτες λένε, μεταξύ άλλων, ατάκες ακόμη και για τους πρόσφυγες, ενώ σχολιάζουν και τον χριστουγεννιάτικο στολισμό της Αθήνας.</p>
      <p>«Όταν βλέπεις τον τζιχαντιστή να σφάζει για τον Αλλάχ, εμείς θα κάνουμε χειρότερα για τον Χριστό», λέει ένας, ενώ ένας άλλος χαρακτηρίζει τους καλικάντζαρους «σατανάδες». </p>
      <p>Μια κυρία φωνάζει «ο δήμαρχος, τον ψηφίσαμε, να έρθει να τα βγάλει αυτά. Και αν είναι άθεος, να το δηλώσει. Να ξέρουμε με ποιον έχουμε να κάνουμε», ενώ ένας άλλος λέει: «Έχουμε Χριστούγεννα. Περιμέναμε να δούμε μια φάτνη με αγγέλους και τον Ιωσήφ. Και μας έβαλε διαβόλους και καλικαντζάρους».</p>
      <p>Άλλος δηλώνει «για τα Χριστούγεννα θέλουμε φάτνη, Χριστό, καμπανίτσες. Θα αλλάξουμε τον σταυρό με γραμμές; Με έξι γραμμές;».</p>
      <figure>
        <iframe src="https://www.youtube.com/embed/E2XFDwAvDKA" width="560" height="315" data-service="Youtube" scrolling="no"/>
      </figure>
      <h3>Η επιστολή διαμαρτυρίας των... αγωνιζόμεων και παραδοσιακών ελληνορθόδοξων αιγιαλέων</h3>
      <p>Χριστούγεννα χωρίς Χριστό κι οι αρχές του τόπου δε μπόρεσαν να στήσουνε μια φάτνη επιτόπου. Μα στήσαν καλικάτζαρους που χαίρονται, χορεύουν, στη θέα μιας καταστροφής μήπως την προφητεύουν; Και εμείς πολίτες θεατές θεάτρου παραλόγου, φτωχύναμε και υλικά ως αρνητές του Λόγου.Ως δημότες Αιγιάλειας , Ορθόδοξοι χριστιανοί ,που και με την ψήφο πολλών από εμάς στις πρόσφατες δημοτικές εκλογές, αναδείχθηκε η νέα δημοτική αρχή στην Αιγιάλεια , διαμαρτυρόμαστε στον Δήμαρχο Αιγιάλειας κο Δημήτριο Καλογερόπουλο και ειδικότερα στην πρόεδρο της ΔΗΚΕΠΑ κα Μαρία Τσουκαλά που σύμφωνα με δικές εξηγήσεις στην εφημερίδα ΠΡΩΤΗ ΤΗΣ ΑΙΓΙΑΛΕΙΑΣ ,είναι το πρόσωπο που αποφάσισε με την πρόφαση οικονομικής ανέχειας του Δήμου , να στολίσει την κεντρική πλατεία ΑΝΤΙ όπως πάντα με το Θείο βρέφος και την φάτνη Του ή και το καθιερωμένο Χριστουγεννιάτικο δέντρο , ΜΕ ΚΑΛΙΚΑΝΤΖΑΡΟΥΣ ΦΡΙΚΤΟΥΣ ΚΑΙ ΕΜΕΤΙΚΟΥΣ ΣΤΗΝ ΟΨΗ!</p>
      <p>Αποτελεί οικτρή πρόφαση ότι η φάτνη του Δήμου μεταφέρθηκε στην Κουλούρα κατόπιν αιτήματος και έτσι ελλείψει πόρων τοποθετήθηκαν οι καλικάντζαροι που πριονίζουν το δέντρο της ζωής , μια τεράστια αντιαισθητική κατασκευή με μοχθηρές μορφές δαιμόνων με ουρές και μία κουφάλα με δαιμόνια μέσα που μοιάζει με το ιερό σπήλαιο της Γεννήσεως ,στον αντίποδα , ώστε αν πλησιάσει ειδικά μικρό παιδί ,αντί για τον Χριστό να δει τα αηδιαστικά δαιμόνια της Νέας Σατανολατρικής Εποχής που ποιος ξέρει ποιας Στοάς την ιδεοληψία , αποφάσισαν οι εκλεγμένοι άρχοντες να μας επιβάλλουν.</p>
      <p>Ακόμα και εμπορικά – καταναλωτικά αποτυχημένο για την αγορά και καταθλιπτικό μύνημα εκπέμπει το τερατώδες έργο, να υποβάλλεται ο ποικίλως βασανιζόμενος οικονομικά πολίτης της κρίσης , σε μία αρνητική αύρα ότι του κόβουν τη ζωή , δεν έφταναν όλα τα άλλα…<br/>Αλλά έντονες υπόνοιες μας δημιουργεί και ο συνδυασμός της είδησης για την έλευση παράνομων εισβολέων – «επενδυτών» στην περιοχή μας , μήπως ερχόμενοι ενοχληθούν οι καημένοι από τα χριστιανικά σύμβολα του λαού μας και έτσι τα αποσύραμε προκαταβολικά για να παγιωθεί αυτό και στο εξής από φέτος κάθε χρόνο πλέον.</p>
      <p>Μάλιστα μόνο ο Δήμος μας αποτόλμησε να προσβάλλει την Ορθόδοξη έννοια της εορταστικής διακόσμησης , συνοδοιπόρος του Δήμου Αθηναίων με τα διαστημικά άχρωμα φωτάκια που κρέμασε μόλις τώρα αποσύροντας καμπάνες , αστέρια και ότι άλλο προκειμένου να ενθαρρύνει την αποδοχή της νέας μορφής συγκατοίκησης μετά αθέων και αλλοφύλλων.</p>
      <p>Όμως μία τέτοια προσβολή στον τόπο που γέννησε την Επανάσταση εναντίον των ισλαμιστών Οθωμανών , στην Βοστίτσα του σταυρού του Λόντου , δε θα γίνει ανεκτή επουδενί και το εκφοβιστικό έκτρωμα με τους διαβόλους πρέπει άμεσα να αποσυρθεί και να μπει η φάτνη των Ελλήνων όπως παντού και πάντα γίνεται και γινόταν .</p>
      <p>Φτηνές δικαιολογίες δε γίνονται πιστευτές , αντιθέτως δημιουργούν βάσιμες καχυποψίες για κάκιστη εκκίνηση της θητείας της δημοτικής αρχής με προσπάθεια καπελώματος των Χριστιανών , καθημερινών οικογενειαρχών που θα φοβούνται να φέρουν τα παιδάκια τους για μία φωτογραφία τέτοιες μέρες μπροστά από την άφαντη φάτνη .<br/>Αιδώς – την αισθητική σας την κακόγουστη και την «προοδευτική «αλληλέγγυη ( προς πάσα κατεύθυνση και ξέρετε εσείς ) ιδεοληψία σας, να την εφαρμόσετε στην διακόσμηση του σπιτιού σας και μόνο και όχι στη συνείδηση του δημότη , τον οποίο ταράζετε χρονιάρες μέρες ..</p>
      <p>Μας δημιουργήσατε βάσιμες υποψίες ότι εκτελείτε εντολές πολιτικών ή άλλων άθεων νεοταξικών κέντρων που με πρόσχημα το περιβάλλον υπερπροβάλλουν τις ιδέες της ανακύκλωσης – νέα μόδα της παγκοσμιοποίησης , πατώντας εκμεταλευτικά στο συναίσθημα της ταλαιπωρημένης από τα σκουπίδια Αιγιάλειας , προκειμένου να κάνουν μικροπολιτική ακόμα και τις Άγιες μέρες , εκδιώκοντας το Χριστό και αντικαθιστώντας τον από νέα νοήματα , όπως ότι το φετινό Πάρκο των Χριστουγέννων είναι αφιερωμένο σαν θέμα , στην «κυκλική οικονομία » και την αλληλεγγύη στον συνάνθρωπο . Που και από το Πάρκο μαθαίνουμε φέτος έχετε εκτοπίσει την φάτνη και δε θα βάλετε ούτε εκεί , χάριν των σκουπιδιών …κυριολεκτικά..</p>
      <p>Και ότι το νόημα των Χριστουγέννων κυρία Τσουκαλά ,μας λέτε χωρίς προσχήματα , ότι είναι, όχι η φάτνη, αλλά η αγάπη γενικά και αόριστα , κοινώς μπουρδολογείτε » προοδευτικά¨δίνοντας τα διαπιστευτήρια μίας άοσμης και αντιχριστιανικής κουλτούρας διακυβέρνησης προς τα πολιτικά κέντρα καταγωγής σας , προκαλώντας ανοικτά τους χριστιανούς της Αιγιάλειας .<br/>ΔΕΝ ΓΝΩΡΙΖΕΤΕ ότι η γέννηση του Χριστού συμβολίζει, ακριβώς, τον ερχομό της αγάπης στον Κόσμο.<br/>Ότι οι Καλικάντζαροι ΔΕΝ συνδέονται καθόλου με την αγάπη, αντίθετα, με ό,τι αρνητικό δημιουργείται αυτήν την περίοδο!</p>
      <p>Τα λαογραφικά έθιμα, όπως αυτό των κανθάρων-τριβολιών – δαιμονίων του Κάτω Κόσμου είναι στον αντίποδα των Χριστουγέννων. Ανήκουν στο σκοτάδι και τα Χριστούγεννα είναι Φως. Η Λαογραφία είναι η λαϊκή σοφία και είναι μέρος της Παράδοσης αλλά αναφορικά με διάκοσμο, η χριστιανορθόδοξη Πίστη εδράζει σε σύμβολα όπως: φάτνης, δέντρου, αγγέλων, φωτεινού αστεριού .. Τοσο απλά.</p>
      <p>Για χαϊβάνια μας πέρασαν….<br/>Η αποχριστιανοποίηση της Κοινωνίας μας σε πλήρη εξέλιξη.<br/>Ευχαριστούμε Κα Τσουκαλά που ετοιμάζετε το έδαφος για την Ισλαμοποίηση, τον αφελληνισμό και την πολυπολιτισμική πανσπερμία.<br/>Ζήτω ο Θρησκευτικός Πολιτισμός στο Αίγιον!!!<br/>Είναι όμως αποτέλεσμα της ομολογιακής μας ολιγωρίας και της παραμελημένης μας πίστης, όλων ημών των χριστιανών η κατάργηση επί της ουσίας του βαθύτερου σωτηριολογικού περιεχομένου των Χριστουγέννων.Φταίμε εμείς που σας δώσαμε το δικαίωμα να μας πιάσετ στον ύπνο ..</p>
      <p>Το νόημα των Χριστουγέννων είναι ΜΟΝΟ πως ένας Θεός, από άπειρη αγάπη για τον δημιούργημά Του, γεννιέται με απλότητα και ταπεινότητα ως άνθρωπος, σε ένα καταφρονεμένο τόπο (στάβλο) για να σώσει τον κόσμο με την απόκτηση της γήινης σάρκας μας..</p>
      <p>Αντί αυτού λοιπόν του κόσμο-χαρμόσυνου γεγονότος διαχρονικής εμβέλειας, που απαιτεί πίστη και ελπίδα, προβάλλεται με όρους παγκοσμιοποιημένης ομοιομορφίας που αγγίζει τα όρια του ολοκληρωτισμού, ένας εορτασμός άοσμος, άχρωμος και ανοίκειος, κενός περιεχομένου</p>
      <p>Όταν επιτρέψαμε να αλλοιωθεί η πολιτισμική μας ταυτότητα, με στρεβλή διαπαιδαγώγηση των νέων, με διαλυμένο κοινωνικό ιστό και με ανεξέλεγκτη φυλετική και θρησκευτική πανσπερμία, ουσιαστικά πριονίζαμε το κλαδί επάνω στο οποίο καθόμαστε τόσους αιώνες, και παράγαμε λόγο, τέχνη και πολιτισμό.</p>
      <p>Ο σύγχρονος άνθρωπος θυσίασε στα Χριστούγεννα το μεγάλο Χ που σήμαινε τη γέννηση του Σωτήρα Χριστού, για να το ανταλλάξει με πολύ εγωισμό, φρενήρη αλαζονεία και «φιλανθρωπία» προς χάριν δημοσιότητας και πολιτικής προβολής στην περιπτωσή μας , ώστε να δώσει και τα διαπιστευτήρια στα κέντρα πολιτικής της καθοδήγησης …</p>
      <p>Η συγκεκριμένη αγάπη που προαναγγέλλουν τα Χριστούγεννα υποκαθίσταται από την ουμανιστική φιλανθρωπία. Τα δώρα των μάγων αντικαθίστανται, διολισθαίνοντας στη σύγχρονη μαγεία των δώρων.</p>
      <p>Μάλιστα, στις περιπτώσεις όπου επιζεί ακόμη η παραδοσιακή φάτνη, αυτή είναι δυσανάλογα μικρή στα πόδια του τεράστιου δημόσιου στολισμένου έλατου.</p>
      <p>Και κυρίως, το βασικό πρόσωπο των Χριστουγέννων, ο Χριστός, αντικαθίσταται σταδιακά από τον αινιγματικό «Χ» των καλικαντζάρων . Από τα πατροπαράδοτα Χριστούγεννα του Παπαδιαμάντη και του Κόντογλου, φθάσαμε στα εισαγόμενα ρεβεγιόν της παγκοσμιοποίησης.</p>
      <p>Γιά άλλη μία φορά οι απανταχού Χριστιανοί ετοιμαζόμαστε να εορτάσουμε το μεγάλο γεγονός της γέννησης του Χριστού.</p>
      <p>Και βρίσκονται στην τοπική μας κοινωνία τώρα υποτίθεται » υπηρέτες του πολιτισμού» επικεφαλής φορέα (ΔΗΜΟΤΙΚΗ ΚΟΙΝΩΦΕΛΗΣ ΕΠΙΧΕΙΡΗΣΗ ΠΟΛΙΤΙΣΜΟΥ ΑΙΓΙΑΛΕΙΑΣ) να ντρέπονται να αναφερθούν στην Χριστιανική θρησκευτική ταυτότητα προβάλλοντάς την για τους δημότες που τους ψήφισαν , αντιθέτως προκαλούν δια του τύπου με εγωιστικές δηλώσεις και φθηνές δικαιολογίες που τους προδίδουν..</p>
      <p>Από το σημείο αυτό όμως, μέχρι την απαγόρευση έμμεσης ή άμεσης δημόσιας εκδήλωσης θρησκευτικού συναισθήματος, υπάρχει μεγάλη απόσταση. Ο στολισμός του χριστουγεννιάτικου δέντρου είναι μια τέτοια εκδήλωση.</p>
      <p>Το χριστουγεννιάτικο δέντρο και η φάτνη είναι μια έμμεση αναφορά σε μια παράδοση, που έχει όμως θρησκευτική αφετηρία</p>
      <p>Εύλογα θα ανακύψει το ερώτημα. Μεταξύ μας τώρα και μην κρυβόμαστε πίσω από προσχηματικές εξηγήσεις στον Τύπο.Πρέπει να απαγορεύσουμε το δημόσιο χριστουγεννιάτικο στολισμό στο όνομα της μη ενόχλησης των άθεων ή των μη Χριστιανών;</p>
      <p>Είναι λογικό μία ομάδα αλλόθρησκων ή και των ίδιων των αρχόντων αδιάφορων ή και άθεων , μια μικρής πόλης να ζητήσει να μην στολίζεται χριστουγεννιάτικο δέντρο ή φάτνη επειδή προκαλεί το δικό τους θρησκευτικό αίσθημα; Το δημοτικό συμβούλιο σαν εκφραστής της κοινωνίας τι πρέπει να απαντήσει;<br/>Η λογική λέει πως στο βαθμό που υπάρχει μια ισχυρή πλειοψηφία που επιθυμεί την διατήρηση των εθίμων, αυτά θα συνεχιστούν, όχι λόγω σεβασμού στους κανόνες της δημοκρατίας, αλλά λόγω επιβίωσης και αντοχής στο χρόνο. Αν πάλι εξασθενήσουν, απλά θα ξεχαστούν.</p>
      <p>Η ζωή δίνει τις απαντήσεις και όχι η πολιτική ορθότητα</p>
      <p>Η επιθετική στάση οπαδών της πλήρους εξαφάνισης τέτοιων εθίμων μάλλον δουλεύει και για λογαριασμό κάποιων, κυρίως μουσουλμάνων,αθέων κλπ. που δεν κατανοούν το αυτονόητο. Ότι δηλαδή στην κοινωνία που βρέθηκαν προϋπήρχαν συνήθειες και έθιμα που προφανώς τους είναι ξένα. Ο αμοιβαίος σεβασμός είναι πολιτιστική και όχι θρησκευτική κατάκτηση του Δυτικού κόσμου.</p>
      <p>Η τυχόν απαίτηση όμως να αλλάξουν οι κοινωνίες τις γιορταστικές τους συνήθειες πρέπει να μας βρίσκει αντίθετους.</p>
      <p>Φαίνεται όμως πως αυτό που έχει σημασία για τους κομματικούς – άρχοντες πιόνια ,είναι να είμαστε με τη “σωστή” άποψη.</p>
      <p>Η πολιτική ορθότητα σε όλο της το μεγαλείο. Οι αναφορές για “δίωξη” των χριστουγεννιάτικων εθίμων σε πολλές δυτικές χώρες ολοένα και πυκνώνουν και πρέπει να μας προβληματίσει.</p>
      <p>Επί Προεδρίας Ομπάμα – και επί απόλυτης κυριαρχίας της «πολιτικής ορθότητας» στις ΗΠΑ – σε πολλές μεγαλουπόλεις της χώρας είχε περίπου «απαγορευθεί» να λένε «Καλά Χριστούγεννα» (Μerry Christmas) και είχε υιοθετηθεί το πιο ουδέτερο «Καλές Γιορτές» (Season’s Greetings).</p>
      <p>Στο Λονδίνο, η φωταγωγία των Χριστουγέννων και τα χριστουγεννιάτικα πάρτι των περισσότερων επιχειρήσεων ματαιώθηκαν, ώστε να μη «θιγούν» οι μουσουλμάνοι της Βρετανίας (2% του πληθυσμού). Στην Ιταλία, αρκετά σχολεία και καταστήματα δεν έστησαν τις παραδοσιακές φάτνες, με παρόμοια αιτιολογία. Η παγκοσμιοποίηση έχει απεκδύσει τα Χριστούγεννα από κάθε θρησκευτική αναφορά, μετατρέποντάς τα σε εκδήλωση ΚΑΡΝΑΒΑΛΙ !</p>
      <p>Για να μη… προσβληθούν λέει οι αλλόθρησκοι ή οι άθεοι!</p>
      <p>Ταυτόχρονα όμως, στις αντίστοιχες εβραϊκές εορτές, οι ευχές Happy Hanukka ή στις αντίστοιχες μουσουλμανικές εορτές οι ευχές Ramadan Mubarak, όχι μόνο δεν «απαγορεύονται», αλλά προβάλλονται δημόσια.</p>
      <p>Γιατί άραγε, μόνο για τις εορτές της Χριστιανικής πλειονότητας να υπάρχει η «απαγόρευση» ή η δημόσια αποθάρρυνση;</p>
      <p>–Οι «καθωσπρέπει πολιτικώς ορθές» μαμάδες, δεν μιλάνε στα παιδιά τους για τον Άγιο Βασίλη που θα τους φέρει δώρα τα Χριστούγεννα. Τα δώρα θα τα φέρει την Πρωτοχρονιά ο …. Καλικάτζαρος!</p>
      <p>Ο,τιδήποτε, φτάνει να ξεχαστεί κάθε χριστιανικό έθιμο και κάθε χριστιανική παράδοση!<br/>Όχι σε μια έξαρση αντιθρησκευτικού-κοσμικού μένους. Αλλά σε μια μονοσήμαντη αντί-χριστιανική υστερία!</p>
      <p>Γιατί τα αντίστοιχα έθιμα των Εβραίων ή των Μουσουλμάνων δεν τολμούν να τα αποδομήσουν. Το αντίθετο…</p>
      <p>Όλοι αυτοί οι «πολιτικώς ορθοί», θεωρούν υποχρέωσή τους να προσβάλουν τα ήθη αποκλειστικά των Χριστιανών – και μόνο! (Η ιδέα να σέβονται εξ ίσου τις θρησκευτικές συνήθειες όλων, δεν τους περνάει από το μυαλό).<br/>Οι λαοί της Ανατολικής Ευρώπης, οι οποίοι μέχρι πρόσφατα ζούσαν σε αυταρχικά καθεστώτα υπαρκτού σοσιαλισμού έζησαν την… αθεΐα στην εξουσία. Και κατάλαβαν ότι οδηγεί στην Τυραννία– όχι στην Ελευθερία!</p>
      <p>Το πρόβλημα το έχουν κυρίως στην δυτική Ευρώπη…</p>
      <p>Για προφανείς λόγους, οι λαοί της Ανατολικής Ευρώπης, επειδή μέχρι πρόσφατα στερήθηκαν τη Δημοκρατία, την περιφρουρούν πολύ αποφασιστικά. Ούτε πρόβλημα ανεξέλεγκτης λαθρομετανάστευσης έχουν ούτε πρόβλημα από-χριστιανοποίησης.</p>
      <p>Η αρρώστια της «πολιτικής ορθότητας» χτυπάει λαούς που δεν έχουν δημοκρατικά αντισώματα – γιατί εκλαμβάνουν τη «δημοκρατία» ως «δεδομένη»!</p>
      <p>–Γιατί η «πολιτική ορθότητα» δεν χτυπάει τη θρησκευτικότητα γενικά, χτυπάει τον Χριστιανισμό – και μόνο!<br/>Δεν χρειάζεται να είναι κανείς Χριστιανός για να εξοργίζεται με όλα αυτά.</p>
      <p>Ακόμα και άθεοι και αγνωστικιστές συγκινούνται με τα σύμβολα της πολιτιστικής τους παράδοσης και με τα σημάδια που άφησε η Ιστορία πάνω στην Ψυχή και στο συλλογικό υποσυνείδητο του λαού τους.<br/>Όταν οι αριστεροί τραγουδούσαν επί χούντας το «Άξιον Εστί» του Ελύτη που μελοποίησε ο Θοδωράκης, το τελευταίο πράγμα που τους απασχολούσε ήταν ότι πηγή έμπνευσής του υπήρξε ένας Εκκλησιαστικός ύμνος της Ορθοδοξίας.</p>
      <p>Δεν χρειάζεται να είναι θρησκευόμενος κανείς για να σέβεται την Πίστη κάθε λαού – πολλώ μάλλον του δικού του λαού.</p>
      <p>Αρκεί να μην είναι «βάρβαρος» – με την πιο σύγχρονη έννοια του όρου.</p>
      <p>Δηλαδή: άξεστος, αγροίκος, φαύλος και… «πολιτικώς ορθώς»!</p>
      <p>ΣΑΣ ΥΠΕΝΘΥΜΙΖΟΥΜΕ ΩΣ ΚΥΡΙΑΡΧΟΣ ΕΛΛΗΝΙΚΟΣ ΛΑΟΣ ΤΙΣ ΥΠΟΧΡΕΩΣΕΙΣ ΣΑΣ ΣΤΟΝ ΕΛΛΗΝΟΡΘΟΔΟΞΟ ΔΗΜΟΤΗ , ΤΟΝ ΜΟΝΑΔΙΚΟ ΝΟΜΙΜΟ ΔΙΑΧΕΙΡΙΣΤΗ ΚΑΘΕ ΣΠΙΘΑΜΗΣ ΓΗΣ ΤΗΣ ΕΛΛΗΝΙΚΗΣ ΕΠΙΚΡΑΤΕΙΑΣ , ΠΟΥ ΑΠΟΤΕΛΕΙ ΚΑΙ ΤΗΝ ΠΛΕΙΟΨΗΦΙΑ ΚΑΙ ΕΚΦΡΑΖΕΙ ΤΟ ΚΟΙΝΟ ΠΕΡΙ ΔΙΚΑΙΟΥ ΑΙΣΘΗΜΑ , ΤΙΣ ΟΠΟΙΕΣ ΕΙΤΕ ΘΕΛΕΤΕ ΕΙΤΕ ΟΧΙ ΘΑ ΣΑΣ ΤΙΣ ΕΠΙΒΑΛΛΟΥΜΕ , ΟΠΩΣ ΤΟ ΕΛΛΗΝΙΚΟ ΣΥΝΤΑΓΜΑ ΠΟΥ ΕΧΕΙ ΣΥΝΤΑΧΘΕΙ ΣΤΟ ΟΝΟΜΑ ΤΗΣ ΑΓΙΑΣ ΤΡΙΑΔΑΣ ΜΑΣ ΔΙΝΕΙ ΤΗΝ ΕΞΟΥΣΙΑ :</p>
      <p>Επισημη σελιδα της Ελληνικης Βουλης:(https://www.hellenicparliament.gr/…/To-…/Syntagma/article-3/)<br/>Αρθρο 3: (Σχέσεις Εκκλησίας και Πολιτείας)<br/>1. Eπικρατούσα θρησκεία στην Eλλάδα είναι η θρησκεία της Aνατολικής Oρθόδοξης Eκκλησίας του Xριστού. H Oρθόδοξη Eκκλησία της Eλλάδας, που γνωρίζει κεφαλή της τον Kύριο ημών Iησού Xριστό, υπάρχει αναπόσπαστα ενωμένη δογματικά με τη Mεγάλη Eκκλησία της Kωνσταντινούπολης και με κάθε άλλη ομόδοξη Eκκλησία του Xριστού τηρεί απαρασάλευτα, όπως εκείνες, τους ιερούς αποστολικούς και συνοδικούς κανόνες και τις ιερές παραδόσεις.</p>
      <p>ΑΠΑΙΤΟΥΜΕ ΜΕ ΑΜΕΣΗ ΕΝΤΟΛΗ ΔΗΜΑΡΧΟΥ:</p>
      <p>EΔΩ ΚΑΙ ΤΩΡΑ ΑΠΟΜΑΚΡΥΝΣΗ ΤΟΥ ΣΑΤΑΝΙΚΟΥ ΚΑΤΑΣΚΕΥΑΣΜΑΤΟΣ ΚΑΙ ΕΠΑΝΑΦΟΡΑ ΦΑΤΝΗΣ Η ΚΑΙ ΔΕΝΤΡΟΥ ΣΤΗΝ ΠΛΑΤΕΙΑ ΑΓΙΑΣ ΛΑΥΡΑΣ</p>
      <p>ΣΕ ΠΕΡΙΠΤΩΣΗ ΜΗ ΣΥΜΜΟΡΦΩΣΗΣ ΕΚΤΑΚΤΗ ΣΥΓΚΛΗΣΗ ΔΗΜΟΤΙΚΟΥ ΣΥΜΒΟΥΛΙΟΥ ΩΣΤΕ ΝΑ ΕΚΤΕΘΟΥΝ ΟΙ ΘΕΣΕΙΣ ΤΩΝ ΔΗΜΟΤΙΚΩΝ ΣΥΜΒΟΥΛΩΝ</p>
      <p>ΑΝΑΛΗΨΗ ΠΡΩΤΟΒΟΥΛΙΑΣ ΑΠΟ ΤΗΝ ΙΕΡΑ ΜΗΤΡΟΠΟΛΗ ΚΑΛΑΒΡΥΤΩΝ ΚΑΙ ΑΙΓΙΑΛΕΙΑΣ ΓΙΑ ΠΑΡΕΜΒΑΣΗ ΣΤΟΝ ΔΗΜΟ ΚΑΙ ΕΝΙΣΧΥΣΗ ΤΟΥ ΑΓΩΝΙΖΟΜΕΝΟΥ ΠΟΙΜΝΙΟΥ ΚΑΙ ΑΝ Ο ΔΗΜΟΣ ΕΠΙΚΑΛΕΙΤΑΙ ΕΛΛΕΙΧΗ ΧΡΗΜΑΤΩΝ ΝΑ ΚΑΛΥΨΕΙ ΤΟ ΚΟΣΤΟΣ ΜΙΑ ΦΑΤΝΗΣ Η Ι. ΜΗΤΡΟΠΟΛΗ ΓΙΑ ΝΑ ΤΗΝ ΧΑΡΟΥΜΕ !</p>
      <p>ΕΝΗΜΕΡΩΝΟΥΜΕ ΚΑΘΕ ΕΝΟΡΙΑ ΚΑΙ ΚΑΘΕ ΠΙΣΤΟ ΑΙΓΙΑΛΕΑ ΔΗΜΟΤΗ</p>
      <p>ΣΥΓΚΡΑΤΟΥΜΕ ΤΙΣ ΕΞΕΛΙΞΕΙΣ ΓΙΑ ΤΗΝ ΕΠΟΜΕΝΗ ΚΑΛΠΗ…</p>
      <p>ΑΓΩΝΙΖΟΜΕΝΟΙ (ΚΑΙ ΠΡΟΣΒΕΒΛΗΜΕΝΟΙ) ΠΑΡΑΔΟΣΙΑΚΟΙ ΕΛΛΗΝΟΡΘΟΔΟΞΟΙ ΑΙΓΙΑΛΕΙΣ»</p>
    </article>
  </body>
</html>