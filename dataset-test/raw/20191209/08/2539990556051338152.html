<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/8341/Artykul/2415023,Karen-Kamensek-opera-Echnaton-brzmi-jak-plynny-miod"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T08:00:00+00:00"/>
    <meta property="og:title" content="Karen Kamensek: opera &quot;Echnaton&quot; brzmi jak płynny miód"/>
    <meta property="og:description" content="- Ten utwór ma bogate brzmienie, które jest ciepłe, gęste, spójne - o operze Philipa Glassa, która zabrzmiała na inaugurację sezonu Metropolitan Opera opowiedziała w Dwójce  pt. &quot;Echnaton&quot; amerykańska dyrygentka."/>
  </head>
  <body>
    <article>
      <h1>Karen Kamensek: opera "Echnaton" brzmi jak płynny miód</h1>
      <address>
        <time datetime="2019-12-09T08:00:00+00:00">09 Dec 2019, 08:00</time>
      </address>
      <p>
        <b>- Ten utwór ma bogate brzmienie, które jest ciepłe, gęste, spójne - o operze Philipa Glassa, która zabrzmiała na inaugurację sezonu Metropolitan Opera opowiedziała w Dwójce  pt. "Echnaton" amerykańska dyrygentka.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/18c92f2c-cd67-4bc9-8813-5d6bd5360f39.mp3"/>
          </figure>
          <p>Karen Kamensek o twórczości Philipa Glassa (Opera pod gwiazdami/Dwójka)</p>
        </li>
        <li>
          <figure>
            <audio src="https://static.prsa.pl/08987be7-2204-46a1-a86f-3e9e075d96bd.mp3"/>
          </figure>
          <p>Wojciech Michniewski o operze "Echnaton" (Opera pod gwiazdami/Dwójka)</p>
        </li>
      </ul>
      <p>Karen Kamensek poprowadziła w Nowym Jorku wykonanie trzyaktowej opery o faraonie rewolucjoniście. Wydarzenie to transmitowaliśmy w audycji "Opera pod gwiazdami". Dyrygentka mówiła, że utwór jest utrzymany w minimalistycznym duchu innych dzieł Philipa Glassa. - Cechą charakterystyczną jego twórczości jest stopniowe łączenie niewielkich muzycznych komórek, w celu ulepszenia całości dźwiękowej. On nakłada na siebie różne poziomy brzmieniowe i wzory rytmiczne, które z czasem podlegają zmianom. Mimo że "Echnaton" trwa ponad 3 godziny, to Philip jest bardzo pomysłowy w nadbudowywaniu kolejnych elementów. </p>
      <p>W "Echnatonie" najbardziej ciekawym momentem z perspektywy Karen Kamensek jest wyczekiwanie na wejście głosu kontratenora. - Zanim on zaśpiewa, wciąż ma się wrażenie, że brakuje jakiejś oktawy. Słucham więc w skupieniu, czuje się silnie związana z ziemią i wtem dołącza Anthony (<i>Roth Costanzo, odtwórca tytułowej roli</i>) ze swoim głosem, a ja odlatuje.</p>
      <p>W audycji dyrygentka mówiła o tajnikach warsztatowych muzyki Philipa Glassa i tym, co robi ona z ciałem ("najlepsze drzemki w moim życiu miałam na zajęciach z muzyki tego kompozytora").</p>
      <p>O twórczości amerykańskiego minimalisty opowiedział też Wojciech Michniewski, który dyrygował "Zagładą Domu Usherów" Philipa Glassa w Teatrze Wielkim Operze Narodowej.</p>
      <p>***</p>
      <p><b>Tytuł audycji: </b><a href="https://www.polskieradio.pl/8,Dwojka/8341,Opera-pod-gwiazdami">Opera pod gwiazdami</a> </p>
      <p><b>Prowadziła: </b><a href="https://www.polskieradio.pl/Joanna-Grotkowska/Tag175379">Joanna Grotkowska</a>; (rozmowę z Karen Kamensek opracowała <a href="https://www.polskieradio.pl/Milena-Gasienica/Tag179422">Milena Gąsienica</a>)</p>
      <p><b>Goście: </b>Karen Kamensek i Wojciech Michniewski (dyrygenci)</p>
      <p><b>Data emisji: </b>7.12.2019</p>
      <p><b>Godzina emisji: </b>19.00.</p>
      <p>bch</p>
      <related>
        <a href="https://www.polskieradio.pl/8/3669/Artykul/1655869,Za-co-kochamy-najgorsza-spiewaczke-swiata"/>
      </related>
      <related>
        <a href="https://www.polskieradio.pl/8/391/Artykul/2243143,Piotr-Beczala-wystep-Metropolitan-Opera-to-nowa-odslona"/>
      </related>
    </article>
  </body>
</html>