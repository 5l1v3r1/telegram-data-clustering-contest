<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792954/%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7-%D8%AE%D8%B4%D9%85-%D9%88%D8%A7%D8%B1%D8%AF-%D8%A8%D8%A7%D8%B4%DA%AF%D8%A7%D9%87-%D8%B4%D8%AF%D9%86%D8%AF-%D9%85%D8%B3%D8%A6%D9%88%D9%84-%D8%A8%D8%A7%D8%B4%DA%AF%D8%A7%D9%87-%DA%A9%D8%AA%DA%A9-%D8%AE%D9%88%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:07:37+00:00"/>
    <meta property="og:title" content="فعلا کسی پاسخگو نیست؛ هواداران استقلال با خشم وارد باشگاه شدند/ مسئول باشگاه کتک خورد!"/>
    <meta property="og:description" content="هواداران تیم فوتبال استقلال که از جدایی سرمربی ایتالیایی تیم شان به شدت عصبانی و دلخور هستند، با حضور مقابل باشگاه علیه مسئولان شعار دادند و دقایقی بعد وارد ساختمان شدند."/>
  </head>
  <body>
    <article>
      <h1>فعلا کسی پاسخگو نیست؛ هواداران استقلال با خشم وارد باشگاه شدند/ مسئول باشگاه کتک خورد!</h1>
      <address>
        <time datetime="2019-12-09T08:07:37+00:00">09 Dec 2019, 08:07</time>
      </address>
      <p>به گزارش <a href="https://www.mehrnews.com/">خبرنگار مهر</a>، آندره استراماچونی که توانسته بود استقلال را از انتهای جدول به صدر برساند و به مرد محبوب بین هواداران این تیم تبدیل شود، پس از آنکه باشگاه به تعهدات مالی‌اش عمل نکرد، قراردادش را فسخ کرد و صبح امروز تهران را ترک کرد.</p>
      <p>به دنبال این اتفاق هواداران عصبانی استقلال با حضور مقابل ساختمان این باشگاه اعتراض خود  را به بی تدبیری مسئولان اعلام کردند. تعدادی از هواداران که از وضعیت فعلی به شدت عصبانی بودند به سمت در پارکینگ ساختمان هجوم بردند و با شکستن در وارد ساختمان شدند. </p>
      <p>صحبت‌های مهدی کشاورز یکی از پیشکسوتان باشگاه استقلال با آنها هم ثمری نداشت و هواداران عصبانی وارد ساختمان شدند و در حال شعار دادن علیه مسئولان باشگاه هستند. ضمن اینکه هواداران عصبانی به هادی مباشری معاون باشگاه هم رحم نکردند و وی را کتک زدند.</p>
    </article>
  </body>
</html>