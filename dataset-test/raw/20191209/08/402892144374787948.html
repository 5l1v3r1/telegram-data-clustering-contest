<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/latvija/299185-pirmdien-sinoptiki-sola-gan-sauli-gan-lietu.htm"/>
    <meta property="og:site_name" content="nra.lv"/>
    <meta property="article:published_time" content="2019-12-09T08:15:00+00:00"/>
    <meta property="og:title" content="Pirmdien sinoptiķi sola gan sauli, gan lietu"/>
    <meta property="og:description" content="Pirmdien Latvijā starp mākoņiem uzspīdēs saule un daudzviet būs īslaicīgi nokrišņi, prognozē sinoptiķi."/>
  </head>
  <body>
    <article>
      <h1>Pirmdien sinoptiķi sola gan sauli, gan lietu</h1>
      <address><time datetime="2019-12-09T08:15:00+00:00">09 Dec 2019, 08:15</time> by <a rel="author">©F64</a></address>
      <p>Pirmdien Latvijā starp mākoņiem uzspīdēs saule un daudzviet būs īslaicīgi nokrišņi, prognozē sinoptiķi.</p>
      <blockquote>Pārsvarā gaidāms lietus, vietām lietusgāzes un krusa. Vietām - lielākoties Kurzemē - iespējami arī daži zibens spērieni un pērkona dārdi.</blockquote>
      <p>Dienvidrietumu vēja ātrums brāzmās vēl sasniegs 9-14 metrus sekundē, piekrastē saglabāsies brāzmas līdz 19 metriem sekundē.</p>
      <p>Gaisa temperatūra būs +5..+8 grādi.</p>
      <p>Rīgā gaidāmi saulaini mirkļi un īslaicīgs lietus, kā arī dienvidrietumu vēja brāzmas līdz 12 metriem sekundē. Gaisa temperatūra +7 grādi.</p>
      <p>Somiju šķērso liela un dziļa ciklona centrs. Atmosfēras spiediens Latvijā lēnām kāpj; aizvadītajā naktī tas bija pazeminājies līdz 737 dzīvsudraba staba milimetriem Kolkā un līdz 745 milimetriem Daugavpils pusē (jūras līmenī).</p>
      <p><a href="https://nra.lv/latvija/299185-pirmdien-sinoptiki-sola-gan-sauli-gan-lietu.htm#">Lasīt visu</a>  </p>
    </article>
  </body>
</html>