<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techfocus.cz/gadgets/1726-kompaktni-multifunkcni-monitorovaci-rele-pro-stejnosmerne-zateze.html"/>
    <meta property="og:site_name" content="TechFocus.cz"/>
    <meta property="article:published_time" content="2019-12-09T08:55:00+00:00"/>
    <meta property="og:title" content="Kompaktní multifunkční monitorovací relé pro stejnosměrné zátěže"/>
    <meta property="og:description" content="Nové multifunkční monitorovací relé SIRIUS 3UG546, vhodné pro stejnosměrné zátěže, zajišťuje snadné a přesné měření výkonu."/>
  </head>
  <body>
    <article>
      <h1>Kompaktní multifunkční monitorovací relé pro stejnosměrné zátěže</h1>
      <address><time datetime="2019-12-09T08:55:00+00:00">09 Dec 2019, 08:55</time> by <a rel="author">Martin Pokorný</a></address>
      <p>
        <b>Nové multifunkční monitorovací relé SIRIUS 3UG546, vhodné pro stejnosměrné zátěže, zajišťuje snadné a přesné měření výkonu.</b>
      </p>
      <p>V průmyslových aplikacích je SIRIUS 3UG546 společnosti Siemens vhodným řešením, protože integruje měření proudu a napětí, monitorování výkonu, komunikaci a další funkce v jediném kompaktním přístroji.</p>
      <p>Doposud bylo nutné za tímto účelem kombinovat několik samostatných přístrojů. Nové multifunkční monitorovací relé SIRIUS 3UG546 tak šetří místo a výdaje. Multifunkční monitorovací relé SIRIUS 3UG546 pro stejnosměrné zátěže najde uplatnění v průmyslových aplikacích, které využívají napájení z akumulátorů a baterií. Přístroje monitorují napětí a výkon stejnosměrných zátěží na pokles nebo překročení nastavených mezních hodnot.</p>
      <p>Pracovní napětí všech monitorovacích relé SIRIUS 3UG546 pokrývá rozsah od 0 V do 800 V, zátěž může odebírat proud do 63 A, přitom rozlišujeme konstrukční provedení široké 22,5 mm s měřením proudu 1 x 16 A nebo 2 x 8 A a provedení široké 45 mm s měřením proudu do 63 A.</p>
      <p>Multifunkční monitorovací relé SIRIUS 3UG546 rozlišuje směr toku energie, měří tedy nejen energii ze zdroje odebíranou, ale také energii dodávanou. Počítání provozních, popř. spínacích cyklů a počtu provozních hodin slouží k preventivní údržbě a jejímu plánování. Počítadlo cyklů zvýší svoji hodnotu o jeden cyklus vždy při vypnutí monitorované zátěže, provozní hodiny jsou přičítány, dokud zátěž odebírá měřitelný proud. Údaje o počtu provozních nebo spínacích cyklů a počtu provozních hodin slouží k plánování údržby za účelem výměny hlavních kontaktů, strojních součástí nebo dílů, které podléhají opotřebení.</p>
      <p>Nastavení parametrů monitorovacích relé SIRIUS 3UG546 podporuje softwarová platforma TIA-Portal v protokolu Profinet. Měřené hodnoty a ostatní údaje včetně diagnostických hlášení jsou přenášeny do řízení prostřednictvím Profinetu. Vestavěný reléový výstup hlásí poruchu monitorované zátěže ve smyslu překročení nebo poklesu nastavené mezní hodnoty. Všem počítaným a měřeným hodnotám lze přiřadit mezní hodnotu výstraha, která je generována při překročení nebo poklesu této hodnoty přes Profinet. Provoz přístroje je možný také bez Profinetu. </p>
      <related>
        <h4>Související</h4>
        <a href="https://techfocus.cz/1662-deset-strategickych-technologickych-trendu-pro-rok-2020.html"/>
        <a href="https://techfocus.cz/1672-nova-rada-rucniho-elektrickeho-naradi-youseries-zaujme-kazdeho-kutila.html"/>
      </related>
    </article>
  </body>
</html>