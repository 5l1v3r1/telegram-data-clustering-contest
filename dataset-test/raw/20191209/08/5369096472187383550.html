<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/789944/ayta-ta-tria-zodia-katastrefoun-mona-tous-tis-schesis-tous/"/>
    <meta property="og:site_name" content="to10.gr"/>
    <meta property="article:published_time" content="2019-12-09T08:16:23+00:00"/>
    <meta property="og:title" content="Aυτά τα τρία ζώδια καταστρέφουν μόνα τους τις σχέσεις τους"/>
    <meta property="og:description" content="Βάζουν τα χεράκια τους και βγάζουν τα ματάκια τους"/>
  </head>
  <body>
    <article>
      <h1>Aυτά τα τρία ζώδια καταστρέφουν μόνα τους τις σχέσεις τους</h1>
      <h2>Βάζουν τα χεράκια τους και βγάζουν τα ματάκια τους</h2>
      <address><time datetime="2019-12-09T08:16:23+00:00">09 Dec 2019, 08:16</time> by <a rel="author">to10.gr</a></address>
      <p>Όλοι σε αυτή τη ζωή θέλουν να αγαπήσουν και να αγαπηθούν και ορισμένοι τα καταφέρνουν. Ωστόσο υπάρχουν κι εκείνοι που δεν τα πάνε και τόσο καλά σε αυτόν τον τομέα ο καθένας για τους δικούς του ξεχωριστούς λόγους. Πάμε να δούμε τα τρία ζώδια που είναι συνυφασμένα με την ερωτική απογοήτευση:</p>
      <p>Kριός</p>
      <p>
        <a href="https://www.to10.gr/podosfero/789582/sklires-ikones-asyllipto-xylo-metaxy-opadon-se-elliniko-gipedo-vid/">
          <i>Σκληρές εικόνες: Ασύλληπτο ξύλο μεταξύ οπαδών σε ελληνικό γήπεδο (vid)</i>
        </a>
      </p>
      <p>Έχει μεγάλες προσδοκίες και θέλει να κάνει μια πολύ όμορφη μακροχρόνια και μονογαμική σχέση και γι αυτό μπορούμε να πούμε ότι έχει κριτήρια τα οποία αφορούν όχι αποκλειστικά στο συναίσθημα: Ο Κριός κοιτάει την οικονομικοκοινωνική κατάσταση ενός ανθρώπου το ίδιο ίσως και περισσότερο από το τι αισθάνεται για εκείνον, με αποτέλεσμα να κάνει το γάμο ή τη σχέση που νομίζει ότι θα είναι ιδανική αλλά στο τέλος πιάνει τον εαυτό του να μην είναι γεμάτος μέσα του. Οπωσδήποτε όμως έχει πληρωμένους τους λογαριασμούς. Επομένως η ατυχία του προκαλείται από τον ίδιο: Βάζει λάθος προτεραιότητες ενώ θα μπορούσε να τα ρυθμίσει όλα καλύτερα στη ζωή του.</p>
      <p>Τοξότης</p>
      <p>Δε θέλει τίποτα για πολύ, θέλει όμως τα πάντα για λίγο. Ο Τοξότης βαριέται πιο σύντομα από ότι απέχει η μία του αναπνοή από την άλλη. Ενθουσιάζεται πανεύκολα, ξενερώνει ακαριαία, φεύγει παντοτινά. Στη ζωή του αγαπιέται πολύ και αγαπάει σφόδρα όμως πάντα τα τινάζει όλα στον αέρα χωρίς ένα συγκεκριμένο γιατί, έτσι απλά, επειδή είναι Τοξότης και προτιμάει να κοιμάται αγκαλιά με το σκύλο του παρά με έναν σύντροφο. Μέσα του δε θα καταλαγιάσουν ποτέ δυο πράγματα: Το ένα είναι η ανάγκη για ελευθερία και το δεύτερο είναι αυτό το αιώνιο παιδί που δε θα μεγαλώσει ποτέ, ακόμη κι αν ο ίδιος κάθεται στην κουνιστή πολυθρόνα ενός γηροκομείου στα late 80s του.</p>
      <p>Αιγόκερως</p>
      <p>Είναι τόσο μίζερος που απορρίπτει τα πάντα έτσι από ιδεολογία: Δεν του αρέσει σχεδόν τίποτα, κουράζεται να προσπαθήσει, θεωρεί μάταιο να ονειρεύεται και προτιμάει να κοιτάει τους άλλους να προχωρούν τις ζωές τους και εκείνος να γκρινιάζει παρά να επιδιώκει να κάνει κάτι και ο ίδιος για την προσωπική του ευτυχία. Διαθέτει παρόλα αυτά ένα μοναδικό χιούμορ και έναν αφοπλιστικό αυτοσαρκασμό τα οποία δείχνουν ότι θα μπορούσε να είναι εξαιρετικά ευχάριστη παρέα για ένα σύντροφο αν δεν συσσωρεύονταν μέσα του όλα τα ψυχολογικά του κόσμου. Ωστόσο, αν ο Αιγόκερως συναντήσει κάποιον που θα αντέξει τη γκρίνια του, θα κάνει μια υπέροχη grumpy σχέση.</p>
      <p>Πηγή: marieclaire.gr</p>
      <p>
        <b>
          <a href="https://www.to10.gr/lifewitness/789944/ayta-ta-tria-zodia-katastrefoun-mona-tous-tis-schesis-tous/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>