<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-srbija/120375-naslovna-strana-za-ponedeljak-9-decembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-12-09T08:55:04+00:00"/>
    <meta property="og:title" content="Naslovna strana za ponedeljak, 9. decembar 2019. godine"/>
    <meta property="og:description" content="Dnevne novine u izdanjima za 9. decembar, na naslovnim stranama pišu o reakcijama na dešavanja ispred Skupštine Srbije tokom subotnjeg protesta &quot;Jedan od pet miliona&quot;, o najavi krivične prijave funkcionera Srpske napredne stranke Miloša Vučevića protiv predsednika Srbije Aleksandra Vučića i njegovog brata Andreja u slučaju &quot;Jovanjica&quot;, o hapšenju devojke srpskog porekla u Sidneju zbog uvoza droge i o drugim temama.ALO  -  &quot;Boško oskrnavio državni simbol Srbije&quot;, o dešavanjima ispred Skupštine na protestu Jedan od pet miliona. &quot;Srpkinja pala s drogom vrednom 300 miliona dolara&quot;, o hapšenju Srpkinje Aleksije Vračar u Sidneju zbog sumnje da je deo organizovane kriminalne grupe koja je uvozila drogu u bocama čili sosa.BLIC  -  &quot;Čak 10.000 migranata želi da ostane u Srbiji&quot;,  list navodi da je svaki treći migrant koji je prošao kroz Srbiju zvanično izrazio nameru da dobije azil. &quot;Srpkinja pala u Sidneju sa 400 kg droge&quot;, o hapšenju u Sidneju.VEČERNJE NOVOSTI  -  &quot;Pravda za Srbe spojila Handkea i Andrića&quot;, naslov je…"/>
  </head>
  <body>
    <article>
      <h1>Naslovna strana za ponedeljak, 9. decembar 2019. godine</h1>
      <address>
        <time datetime="2019-12-09T08:55:04+00:00">09 Dec 2019, 08:55</time>
      </address>
      <p>Dnevne novine u izdanjima za 9. decembar, na naslovnim stranama pišu o reakcijama na dešavanja ispred Skupštine Srbije tokom subotnjeg protesta "Jedan od pet miliona", o najavi krivične prijave funkcionera Srpske napredne stranke Miloša Vučevića protiv predsednika Srbije Aleksandra Vučića i njegovog brata Andreja u slučaju "Jovanjica", o hapšenju devojke srpskog porekla u Sidneju zbog uvoza droge i o drugim temama.<br/><br/><b>ALO</b>  <b>-</b>  "Boško oskrnavio državni simbol Srbije", o dešavanjima ispred Skupštine na protestu Jedan od pet miliona. "Srpkinja pala s drogom vrednom 300 miliona dolara", o hapšenju Srpkinje Aleksije Vračar u Sidneju zbog sumnje da je deo organizovane kriminalne grupe koja je uvozila drogu u bocama čili sosa.<br/><br/><b>BLIC</b>  <b>-</b>  "Čak 10.000 migranata želi da ostane u Srbiji",  list navodi da je svaki treći migrant koji je prošao kroz Srbiju zvanično izrazio nameru da dobije azil. "Srpkinja pala u Sidneju sa 400 kg droge", o hapšenju u Sidneju.<br/><br/><b>VEČERNJE NOVOSTI</b>  <b>-</b>  "Pravda za Srbe spojila Handkea i Andrića", naslov je intervjua srpskog reditelja Emira Kusturice za taj list. "Pogazili zastavu, tako bi i Srbiju", o reakcijama na na dešavanja ispred Skupštine Srbije tokom subotnjeg protesta. <br/><br/><b>DANAS</b>  <b>-</b>  "Pokušaj aboliranja braće Vučić od afere" o reakciji opozicije na najavu krivične prijave protiv predsednika Srbije Aleksandra Vučića i njegovog brata Andreja. Predsednik Stranke slobode i pravde Dragan Djilas o dešavanjima ispred Skupštine Srbije tokom subotnjeg protesta "Djilas: Udaranje zastavom nije kucanje, pogrešili smo".<br/><br/><b>INFORMER</b>  <b>-</b>  Pod naslovom "Boško divljak. On bi opet da pali Skupštinu", list piše o dešavanjima ispred Skupštine Srbije tokom protesta u subotu. "Nema snega za doček", o vremenskoj prognozi za Novu godinu.<br/><br/><b>KURIR</b>  <b>-</b>   "Srpkinja švercovala drogu vrednu 300 miliona dolara", o hapšenju devojke u Sidneju zbog uvoza droge. <br/><br/><b>POLITIKA</b>  <b>-</b>  "Gradjani se žale da ih policija razoružava, MUP demantuje", o nezavničnim saznanjima tog lista da je u toku preregistracije oružja odbijeno pet odsto gradjana. "Trese nas jadranska mikroploča" o nastavku potresa na Balkanskom poluostrvu.<br/><br/><b>SRPSKI TELEGRAF</b>  <b>-</b>  "Djilas raspisao konkurs. Traži se ko će Vučiću da zagorča život", list navodi da lider Stranke slobode i pravde Dragan Djilas traži "novo lice" za izlazak na izbore. "Ukrali lobanju zbog četiri zlatna zuba", o pljački i skrnavljenju groba učiteljice Dragice Krstić.</p>
    </article>
  </body>
</html>