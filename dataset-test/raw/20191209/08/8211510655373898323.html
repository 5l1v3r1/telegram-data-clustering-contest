<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/rally/wrc-tanak-nessun-risentimento-con-toyota-471319.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T08:15:52+00:00"/>
    <meta property="og:title" content="WRC | Tanak, nessun risentimento con Toyota"/>
    <meta property="og:description" content="Il neo campione del mondo ha spiegato i motivi che lo hanno portato ad accettare l'offerta di Andrea Adamo e ad iniziare una nuova avventura con la Hyundai"/>
  </head>
  <body>
    <article>
      <h1>WRC | Tanak, nessun risentimento con Toyota</h1>
      <h2>Il neo campione del mondo ha spiegato i motivi che lo hanno portato ad accettare l'offerta di Andrea Adamo e ad iniziare una nuova avventura con la Hyundai</h2>
      <address><time datetime="2019-12-09T08:15:52+00:00">09 Dec 2019, 08:15</time> by <a rel="author">Simone Peluso</a></address>
      <p>La notizia del passaggio in Hyundai dal 2020 ha lasciato in tanti senza parole, ma <b>Ott Tanak</b> resta convinto della sua scelta per continuare a vincere nel WRC anche in futuro. Il neo campione del mondo ha parlato della sua decisione durante il Gala di premiazione della FIA a Parigi, ammettendo le difficoltà nell’accettare la proposta della Casa coreana dopo il percorso compiuto insieme alla Toyota negli ultimi due anni.</p>
      <blockquote>
        <a href="https://www.formulapassion.it/motorsport/rally/wrc-ufficiale-tanak-lascia-toyota-per-hyundai-464959.html">WRC | Ufficiale: Tanak lascia Toyota per Hyundai</a>
      </blockquote>
      <p><i>“Non è mai facile lasciare una squadra, specialmente quando hai a disposizione un’auto come questa e un percorso fantastico fatto insieme</i> – ha dichiarato <b>Tanak</b> – <i>È sempre più semplice rimanere dove sei, ma sento ancora di avere molte motivazioni per continuare a spingere e, come ho già detto, <b>non voglio cullarmi con un solo titolo, ma mi piacerebbe averne di più</b>“.</i></p>
      <blockquote>
        <a href="https://www.formulapassion.it/motorsport/rally/wrc-hyundai-lesordio-di-ott-tanak-video-471003.html">WRC | Hyundai, l’esordio di Ott Tanak – VIDEO</a>
      </blockquote>
      <p><i>“Durante tutto l’anno sono stato in contatto con il team principal della Hyundai, Andrea Adamo</i> – ha aggiunto l’estone – <i>Spero davvero di formare una buona squadra insieme, ma ho già avuto modo di vedere che i ragazzi del team sono pieni di motivazioni per dare il massimo e lottare per il campionato. </i><i>È stata una lunga trattativa e alla fine ho scelto di intraprendere questo nuovo percorso. <b>Credo che non ci siano risentimenti con Tommi Makinen e la Toyota</b>, continueremo a correre nello stesso campionato ma, questa volta, l’uno contro l’altro”.</i></p>
      <footer>RIPRODUZIONE RISERVATA</footer>
    </article>
  </body>
</html>