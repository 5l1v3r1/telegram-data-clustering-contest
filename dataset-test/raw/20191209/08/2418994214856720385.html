<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/athlitika/article/prwtathlitis-xeimwna-me-istoriko-rekor-o-olumpiakos"/>
    <meta property="og:site_name" content="The TOC"/>
    <meta property="article:published_time" content="2019-12-09T08:01:59+00:00"/>
    <meta property="og:title" content="Πρωταθλητής χειμώνα με ιστορικό ρεκόρ ο Ολυμπιακός"/>
    <meta property="og:description" content="Τον άτυπο τίτλο του πρωταθλητή χειμώνα κατέκτησε ο Ολυμπιακός, έστω και στην ισοβαθμία (λόγω καλύτερης διαφοράς τερμάτων) με τον ΠΑΟΚ."/>
  </head>
  <body>
    <article>
      <h1>Πρωταθλητής χειμώνα με ιστορικό ρεκόρ ο Ολυμπιακός</h1>
      <h2>Τον άτυπο τίτλο του πρωταθλητή χειμώνα κατέκτησε ο Ολυμπιακός, έστω και στην ισοβαθμία (λόγω καλύτερης διαφοράς τερμάτων) με τον ΠΑΟΚ.</h2>
      <address>
        <time datetime="2019-12-09T08:01:59+00:00">09 Dec 2019, 08:01</time>
      </address>
      <p>Τον άτυπο τίτλο του πρωταθλητή χειμώνα κατέκτησε ο Ολυμπιακός, έστω και στην ισοβαθμία (λόγω καλύτερης διαφοράς τερμάτων) με τον ΠΑΟΚ.</p>
      <p>Οι «ερυθρόλευκοι», παράλληλα, έγιναν η πρώτη ομάδα στην ιστορία της μεγάλης κατηγορίας που σπάει το φράγμα των 4.000 βαθμών. Συγκεκριμένα με το τρίποντο στην έδρα του Παναιτωλικού οι Πειραιώτες έφτασαν τους 4.001 βαθμούς, τη στιγμή που οι βασικοί του ανταγωνιστές είναι αρκετά πίσω από αυτό το «όριο». Ο Παναθηναϊκός είναι δεύτερος με 3.757, η ΑΕΚ τρίτη με 3.487 (έχοντας απουσιάσει και δύο σεζόν σε Β’ και Γ’ Εθνική) και ο ΠΑΟΚ τέταρτος με 3.281.<br/><br/>Η κατάκτηση του τίτλου του πρωταθλητή χειμώνα συνεπάγεται συνήθως και… κανονικό πρωτάθλημα, έστω κι αν φέτος υπάρχουν playoffs που κρίνουν και τον πρωταθλητή. Ενδεικτικά, από τα 60 πρωταθλήματα που έχουν ολοκληρωθεί, ο πρωταθλητής χειμώνα πήρε τελικά τον τίτλο στις 44!<br/><br/>Την προηγούμενη 20ετία (1998/99-2018/19) ο Ολυμπιακός ήταν πρωταθλητής χειμώνα 18 φορές και έχασε τον τίτλο μόνο σε δύο από αυτές τις σεζόν, το 2004 από τον Παναθηναϊκό και το 2018 από την ΑΕΚ.</p>
    </article>
  </body>
</html>