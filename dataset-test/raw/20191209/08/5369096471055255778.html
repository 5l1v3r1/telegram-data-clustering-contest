<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/789951/teli-kykloforias-2020-ti-prepi-na-gnorizete/"/>
    <meta property="og:site_name" content="to10.gr"/>
    <meta property="article:published_time" content="2019-12-09T08:32:25+00:00"/>
    <meta property="og:title" content="Τέλη κυκλοφορίας 2020: Τι πρέπει να γνωρίζετε"/>
    <meta property="og:description" content="Διορία μέχρι τέλος Δεκεμβρίου για τα τέλη κυκλοφορίας."/>
  </head>
  <body>
    <article>
      <h1>Τέλη κυκλοφορίας 2020: Τι πρέπει να γνωρίζετε</h1>
      <h2>Διορία μέχρι τέλος Δεκεμβρίου για τα τέλη κυκλοφορίας.</h2>
      <address><time datetime="2019-12-09T08:32:25+00:00">09 Dec 2019, 08:32</time> by <a rel="author">to10.gr</a></address>
      <p>Μέχρι το τέλος Δεκεμβρίου θα πρέπει να καταβληθούν τα τέλη κυκλοφορίας καθώς οι ιδιοκτήτες θα κληθούν να πληρώσουν τσουχτερό πρόστιμο.</p>
      <p>Η πρώτη κίνηση που θα πρέπει να κάνουν οι ιδιοκτήτες οχημάτων είναι να εκτυπώσουν το ειδοποιητήριο στο οποίο αναγράφεται ο κωδικός για την πληρωμή των τελών θα πρέπει να εισέλθουν στην ειδική ηλεκτρονική εφαρμογή της ΑΑΔΕ για τα οχήματα στην ιστοσελίδα www.aade.gr.</p>
      <p>
        <a href="https://www.to10.gr/podosfero/789582/sklires-ikones-asyllipto-xylo-metaxy-opadon-se-elliniko-gipedo-vid/">
          <i>Σκληρές εικόνες: Ασύλληπτο ξύλο μεταξύ οπαδών σε ελληνικό γήπεδο (vid)</i>
        </a>
      </p>
      <p>Οι ιδιοκτήτες οχημάτων θα πληρώσουν από 22 ευρώ έως 1.380 ευρώ με τα ποσά να μένουν στα ίδια επίπεδα με το 2019.</p>
      <p>Να σημειωθεί πως το ποσό των τελών της κυκλοφορίας υπολογίζεται είτε με βάση τις εκπομπές διοξειδίου του άνθρακα είτε με βάση τα κυβικά του κινητήρα και το έτος ταξινόμησης.</p>
      <h4>Τα τέλη κυκλοφορίας</h4>
      <p>Οι κάτοχοι οχημάτων για να μην βρεθούν από την Πρωτοχρονιά αντιμέτωποι με τα τσουχτερά πρόστιμα, που ανέρχονται στο διπλάσιο των τελών κυκλοφορίας που αντιστοιχούν στο όχημά τους, θα πρέπει μέχρι τις 31 Δεκεμβρίου να πληρώσουν τα τέλη κυκλοφορίας τα οποία ανάλογα με τα κυβικά και το έτος πρώτης κυκλοφορίας κυμαίνονται:</p>
      <p>*Από 22 έως 1.230 ευρώ για οχήματα που κυκλοφόρησαν έως το 2000.<br/>*Από 22 έως 1.260 ευρώ για οχήματα που κυκλοφόρησαν από το 2001 έως το 2005.<br/>*Από 22 έως 1.380 ευρώ για οχήματα που κυκλοφόρησαν από το 2006 έως το 2010.</p>
      <figure>
        <img src="https://www.in.gr/wp-content/uploads/2019/12/okinit.jpg"/>
      </figure>
      <p>Για τα αυτοκίνητα που κυκλοφόρησαν από 1ης Νοεμβρίου 2010 και μετά τα τέλη κυκλοφορίας υπολογίζονται με βάση τις εκπομπές ρύπων. Υπενθυμίζεται ότι τα τέλη κυκλοφορίας 2020 είναι ήδη διαθέσιμα στο Taxisnet, ενώ και φέτος υπάρχουν κατηγορίες υπόχρεων που όπως και προηγούμενες χρονιές δεν θα χρειαστεί να τα πληρώσουν, καθώς βρίσκονται στις ομάδες που παίρνουν απαλλαγή από την πληρωμή των τελών. Επισημαίνεται ότι πλήρης απαλλαγή από τα τέλη κυκλοφορίας εκτός των ατόμων με αναπηρία ισχύει και για γονείς ανήλικων ΑμεΑ.</p>
      <p>Συγκεκριμένα, το δικαίωμα της απαλλαγής από τέλη κυκλοφορίας των ανήλικων αναπήρων, δύναται να παραχωρείται στο πρόσωπο που ασκεί τη γονική μέριμνα ή έχει την επιτροπεία του ανήλικου αναπήρου.</p>
      <p>Η απαλλαγή από τα τέλη κυκλοφορίας για τους παραχώρηση του δικαιώματος αυτού ισχύει μέχρι και το έτος της ενηλικίωσης του αναπήρου και για ένα μόνο όχημα, έστω και αν το πρόσωπο προς το οποίο παραχωρείται ασκεί τη γονική μέριμνα ή την επιτροπεία σε περισσότερους του ενός ανηλίκους αναπήρους.</p>
      <h3>Πώς θα τα εκτυπώσετε τα τέλη κυκλοφορίας</h3>
      <p>Πρώτα θα πρέπει να επισκεφθούν την ιστοσελίδα «aade.gr» της ΑΑΔΕ και να «πατήσουν» την ηλεκτρονική εφαρμογή των τελών κυκλοφορίας.</p>
      <figure>
        <img src="https://www.in.gr/wp-content/uploads/2019/12/tel.jpg"/>
      </figure>
      <p>Στην συνέχεια θα πρέπει να κάνετε τα ακόλουθα:<br/>– Να συμπληρώσετε τον Α.Φ.Μ., που αναγράφεται στην άδεια κυκλοφορίας.</p>
      <p>– Να συμπληρώστε τον αριθμό κυκλοφορίας του οχήματος, που αναγράφεται στην άδεια κυκλοφορίας.</p>
      <p>– Να συμπληρώστε το έτος τελών κυκλοφορίας.</p>
      <figure>
        <img src="https://www.in.gr/wp-content/uploads/2019/12/te.jpg"/>
      </figure>
      <p>– Να επιλέξετε «Αναζήτηση».</p>
      <p>– Να επιλέξετε «Εκτύπωση» όταν εμφανιστεί το μήνυμα «Επιτυχής αναζήτηση»</p>
      <p>
        <b>
          <a href="https://www.to10.gr/ten-files/epikerotita/789951/teli-kykloforias-2020-ti-prepi-na-gnorizete/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>