<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.antena3.ro/actualitate/locale/accident-mortal-un-barbat-a-decedat-dupa-ce-s-a-rasturnat-cu-un-camion-incarcat-cu-piatra-549623.html"/>
    <meta property="og:site_name" content="www.antena3.ro"/>
    <meta property="article:published_time" content="2019-12-09T08:11:00+00:00"/>
    <meta property="og:title" content="Accident mortal: Un bărbat a decedat după ce s-a răsturnat cu un camion încărcat cu piatră"/>
    <meta property="og:description" content=" Un bărbat de 68 de ani a murit, luni dimineaţa, în zona unei cariere din localitatea Geomal, în apropiere de Teiuş, după ce camionul pe care îl conducea, încărcat cu piatră, s-a răsturnat în afara drumului, a informat Inspectoratul pentru Situaţii de Urgenţă (ISU) Alba. La locul incidentului au intervenit pompierii militari din oraşul Aiud, care au găsit autobasculanta de 40 de tone răsturnată, iar şoferul acesteia era încarcerat. &quot;Din păcate, după ajungerea forţelor la faţa locului s-a constatat decesul victimei, care prezenta leziuni incompatibile cu viaţa&quot;, menţionează ISU Alba. Victima accidentului de muncă este din localitatea Stremţ şi se afla la serviciu. Din primele cercetări, bărbatul conducea camionul încărcat cu piatră, iar la un moment dat maşina a părăsit drumul şi s-a răsturnat pe partea stângă. Poliţiştii din judeţul Alba au început o anchetă în acest caz, fiind deschis un dosar penal pentru infracţiunile de ucidere din culpă, neluarea măsurilor legale de securitate în muncă şi nerespectarea măsurilor…"/>
  </head>
  <body>
    <article>
      <h1>Accident mortal: Un bărbat a decedat după ce s-a răsturnat cu un camion încărcat cu piatră</h1>
      <address>
        <time datetime="2019-12-09T08:11:00+00:00">09 Dec 2019, 08:11</time>
      </address>
      <p> Un bărbat de 68 de ani a murit, luni dimineaţa, în zona unei cariere din localitatea Geomal, în apropiere de Teiuş, după ce <a href="https://www.antena3.ro/tag/camion-7325.html">camion</a>ul pe care îl conducea, încărcat cu piatră, s-a răsturnat în afara drumului, a informat Inspectoratul pentru Situaţii de Urgenţă (ISU) <a href="https://www.antena3.ro/tag/alba-1665.html">Alba</a>.<br/><br/>La locul incidentului au intervenit pompierii militari din oraşul Aiud, care au găsit autobasculanta de 40 de tone răsturnată, iar şoferul acesteia era încarcerat.<br/><br/>"Din păcate, după ajungerea forţelor la faţa locului s-a constatat decesul victimei, care prezenta leziuni incompatibile cu viaţa", menţionează ISU <a href="https://www.antena3.ro/tag/alba-1665.html">Alba</a>.<br/><br/>Victima <a href="https://www.antena3.ro/tag/accident-47972.html">accident</a>ului de muncă este din localitatea Stremţ şi se afla la serviciu. Din primele cercetări, bărbatul conducea <a href="https://www.antena3.ro/tag/camion-7325.html">camion</a>ul încărcat cu piatră, iar la un moment dat maşina a părăsit drumul şi s-a răsturnat pe partea stângă.<br/><br/>Poliţiştii din judeţul <a href="https://www.antena3.ro/tag/alba-1665.html">Alba</a> au început o anchetă în acest caz, fiind deschis un dosar penal pentru infracţiunile de ucidere din culpă, neluarea măsurilor legale de securitate în muncă şi nerespectarea măsurilor de securitate şi sănătate în muncă, a precizat, pentru AGERPRES, purtătorul de cuvânt al Inspectoratului de Poliţie Judeţean <a href="https://www.antena3.ro/tag/alba-1665.html">Alba</a>, Luminiţa Prodan.</p>
      <footer><b>Sursă:</b> <a href="http://www.agerpres.ro/">Agerpres</a></footer>
    </article>
  </body>
</html>