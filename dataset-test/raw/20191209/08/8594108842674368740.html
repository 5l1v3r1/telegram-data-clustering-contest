<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/coca-cola-ma-specialne-star-wars-flase-s-oled-svetlami-a-svetelnymi-mecmi/267273"/>
    <meta property="og:site_name" content="touchIT"/>
    <meta property="article:published_time" content="2019-12-09T08:09:19+00:00"/>
    <meta property="og:title" content="Coca-Cola má špeciálne Star Wars fľaše s OLED svetlami a svetelnými mečmi"/>
    <meta property="og:description" content="Star Wars šialenstvo využíva aj spoločnosť Coca-Cola, ktorá prináša fľaše so svietiacimi svetelnými mečmi od berlínskej firmy Inuru. Nová časť Star Wars má vyjsť už koncom tohto mesiaca. Marketingoví"/>
  </head>
  <body>
    <article>
      <h1>Coca-Cola má špeciálne Star Wars fľaše s OLED svetlami a svetelnými mečmi</h1>
      <address><time datetime="2019-12-09T08:09:19+00:00">09 Dec 2019, 08:09</time> by <a rel="author">Martin Štěpánek</a></address>
      <p>
        <b>Star Wars šialenstvo využíva aj spoločnosť Coca-Cola, ktorá prináša fľaše so svietiacimi svetelnými mečmi od berlínskej firmy Inuru.</b>
      </p>
      <p>Nová časť Star Wars má vyjsť už koncom tohto mesiaca. Marketingoví kreatívci na seba nenechali dlho čakať a prinášajú zaujímavú novinku v podobe <b>Coca-Cola fliaš s OLED prvkami</b>. Zaujímavosť publikoval <a href="https://www.ubergizmo.com/2019/12/coca-cola-bottles-light-up-lightsabers/">portál Ubergizmo</a>.</p>
      <p>Fľaší bude vyprodukovaných<b> len obmedzený počet, konkrétne osem tisíc</b> a budú k dispozícii v Singapure od 6. do 22. decembra. Svetelné meče, ktoré držia dve hlavné postavy filmu, Rey a Kylo Ren, majú zabudované OLED svetlo. <b>Každý meč vydrží približne 500 aktivácií,</b> preto je rozumné neminúť ich v krátkej dobe.</p>
      <p>Špeciálne Coca-Cola fľaše boli vyrobené v Berlíne spoločnosťou Inuru. Meče pozostávajú z inteligentných častí, kde je zabudovaná batéria a tiež diódy, ktoré po dotyku uzavrú obvod, ktorý rozsvieti OLED svetlo.</p>
      <p>Dobrou správou je, že svetelné prvky boli <b>vyrobené bez použitia vzácnych materiálov</b> a chránia aspoň čiastočne planétu. </p>
      <figure>
        <embed-post data-src="https://www.instagram.com/p/B5q-h13K0be" data-service="Instagram"/>
      </figure>
      <p>
        <i>Zdroj náhľadovej fotografie: <a href="https://www.ubergizmo.com/2019/12/coca-cola-bottles-light-up-lightsabers/">Ubergizmo</a></i>
      </p>
      <p>
        <i>Zdroj: <a href="https://www.ubergizmo.com/2019/12/coca-cola-bottles-light-up-lightsabers/">Ubergizmo</a></i>
      </p>
      <related>
        <h4>Súvisiace články</h4>
        <a href="https://touchit.sk/google-v-spolupraci-s-dominos-roznasal-pixel-v-obale-s-pizzou/266687"/>
        <a href="https://touchit.sk/top-10-filmov-stiahnutych-z-torrentu-49-tyzden/267402"/>
        <a href="https://touchit.sk/genesis-seaborg-350-vzdy-prvy-na-cielovej-ciare/267392"/>
        <a href="https://touchit.sk/inteligentne-hodinky-carneo-gear-woman-sportova-elegancia-pre-aktivne-zeny/267352"/>
      </related>
    </article>
  </body>
</html>