<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/mikroepeisodia-prokalese-ta-ximeromata-tis-kuriakis-parea-atomon-pou-diaskedaze-stin-palia-poli.html"/>
    <meta property="og:site_name" content="GOODnet.gr"/>
    <meta property="article:published_time" content="2019-12-09T08:27:00+00:00"/>
    <meta property="og:title" content="Μικροεπεισόδια προκάλεσε τα ξημερώματα της Κυριακής παρέα ατόμων που διασκέδαζε στην παλιά πόλη"/>
    <meta property="og:description" content="Δύο από τους μεθυσμένους Σύριους και ένας υπάλληλος νυχτερινού μαγαζιού στο νοσοκομείο για πρώτες βοήθειες"/>
  </head>
  <body>
    <article>
      <h1>Μικροεπεισόδια προκάλεσε τα ξημερώματα της Κυριακής παρέα ατόμων που διασκέδαζε στην παλιά πόλη</h1>
      <address>
        <time datetime="2019-12-09T08:27:00+00:00">09 Dec 2019, 08:27</time>
      </address>
      <p>
        <b>Δύο από τους μεθυσμένους Σύριους και ένας υπάλληλος νυχτερινού μαγαζιού στο νοσοκομείο για πρώτες βοήθειες</b>
      </p>
      <p>Μία παρέα μεθυσμένων Σύριων, περίπου 5-6 άτομα, προκάλεσαν μικροεπεισόδια τα ξημερώματα της Κυριακής στην παλιά πόλη, χωρίς ωστόσο να λάβουν μεγαλύτερη έκταση. Δύο άτομα βέβαια από την παρέα των θερμόαιμων και ένας υπάλληλος νυχτερινού καταστήματος, που πήγε να τους χωρίσει κατέληξαν με μικροτραυματισμούς στο νοσοκομείο και μετά τις πρώτες βοήθειες αποχώρησαν.</p>
      <p>Το Λιμεναρχείο Ρεθύμνου που διενεργεί την προανάκριση διαπίστωσε ότι οι παρέα των αλλοδαπών διασκέδαζε σε μπαρ. Είχαν καταναλώσει μεγάλη ποσότητα αλκοόλ και οι υπεύθυνοι του καταστήματος δεν θέλησαν να τους σερβίρουν άλλο.  Αποχώρησαν και όντας σε κατάσταση μέθης προκάλεσαν φασαρίες στο Ενετικό λιμάνι, αλλά και στο Λύκειο Ελληνίδων.</p>
      <p>Το Λιμεναρχείο κάνει έρευνα για να διαπιστώσει τις συνθήκες του περιστατικού, έχει ήδη λάβει καταθέσεις από τους τραυματίες, ενώ δεν έχουν γίνει συλλήψεις.</p>
    </article>
  </body>
</html>