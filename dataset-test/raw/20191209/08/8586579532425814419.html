<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/akpli-omer-selim-ayan-karton-toplamayi-yasaklatti-259667h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T08:57:00+00:00"/>
    <meta property="og:title" content="AKP'li Ömer Selim Ayan karton toplamayı yasaklattı"/>
    <meta property="og:description" content="AKP'li Zonguldak Belediye Başkanı Ömer Selim Ayan'ın şehirde karton toplamayı yasaklaması üzerine, geçimini kağıt toplayarak sağlayan aileler &quot;Ne yapalım? Hırsızlık mı yapalım?&quot; diyerek isyan etti."/>
  </head>
  <body>
    <article>
      <h1>AKP'li Ömer Selim Ayan karton toplamayı yasaklattı</h1>
      <address><time datetime="2019-12-09T08:57:00+00:00">09 Dec 2019, 08:57</time> by <a rel="author">Yeni Çağ Gazetesi</a></address>
      <p>
        <b>AKP'li Zonguldak Belediye Başkanı Ömer Selim Ayan'ın şehirde karton toplamayı yasaklaması üzerine, geçimini kağıt toplayarak sağlayan aileler "Ne yapalım? Hırsızlık mı yapalım?" diyerek isyan etti.</b>
      </p>
      <p>AKP'li Zonguldak Belediye Başkanı Ömer Selim Ayan, şehirde karton toplanması yasakladı ve ilk uygulamanın salı günü başlayacağını duyurdu.</p>
      <p>Kararın karton toplayarak hayatını idame ettiren ailelere iletilmesinin ardından Ayan'a büyük tepki geldi.</p>
      <p>Birgün'den Aycan Karadağ'ın haberine göre, aileler belediye binası arkasında pazar yerinde toplanarak, Başkan Ömer Selim Ayan'ı protesto etti.</p>
      <p>
        <b>"SEÇİMDEN ÖNCE BİZİ GÖRÜNCE SARILIP ÖPERDİ..."</b>
      </p>
      <p>
        <b>20 yıldır karton toplayıcılığı yapan Sevda Sesver, 4 çocuğunun da işsiz olduğunu belirtti ve şöyle konuştu:</b>
      </p>
      <p>
        <i>“Belediye Başkanı seçimden önce bizi gördüğünde sarılıp öperdi. Şimdi üç gündür yanına gidiyorum içeri almıyor. Zonguldak merkezde yaklaşık 30 aile karton toplayarak geçimini sağlıyor. Roman vatandaşıyız, diye kimse bize iş vermiyor. Dilencilik mi yapalım, hırsızlık mı yapalım. Bizim çocuklarımıza Selim Alan mı bakacak?”</i>
      </p>
    </article>
  </body>
</html>