<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/vlaamse-regering-bereikt-akkoord-over-klimaatplan-demir-kan-naar-madrid~aebc905f/"/>
    <meta property="og:site_name" content="HLN"/>
    <meta property="article:published_time" content="2019-12-09T08:28:00+00:00"/>
    <meta property="og:title" content="Vlaamse regering bereikt akkoord over klimaatplan, Demir kan naar Madrid"/>
    <meta property="og:description" content="De Vlaamse regering heeft vanmorgen een akkoord bereikt over het klimaatplan. Nadat vrijdag de ministerraad zonder akkoord uit elkaar ging omdat er nog “berekeningen nodig waren”, is er afgelopen w..."/>
  </head>
  <body>
    <article>
      <h1>Vlaamse regering bereikt akkoord over klimaatplan, Demir kan naar Madrid</h1>
      <address><time datetime="2019-12-09T08:28:00+00:00">09 Dec 2019, 08:28</time> by <a rel="author">TT</a></address>
      <p>
        <b>De Vlaamse regering heeft vanmorgen een akkoord bereikt over het klimaatplan. Nadat vrijdag de ministerraad zonder akkoord uit elkaar ging omdat er nog “berekeningen nodig waren”, is er afgelopen weekend verder gewerkt. Vanmorgen kon de ministerraad dan toch een akkoord afkloppen. Minister van Omgeving en Energie Zuhal Demir (N-VA) kan daardoor naar de klimaattop in Madrid vertrekken.</b>
      </p>
      <p>“Ambitieus. Haalbaar. Betaalbaar. Die kernwoorden lopen als rode draad door het Vlaams Energie- en Klimaatplan”, tweet Demir vanochtend. Ook minister Bart Somers (Open Vld) bevestigt het akkoord.</p>
      <related>
        <h4>Lees ook</h4>
        <a href="https://www.hln.be/nieuws/binnenland/vlaamse-regering-vindt-geen-akkoord-over-klimaatplan-demir-gaat-zonder-plan-niet-naar-madrid~a8b16474/"/>
      </related>
      <p>Een eerste poging mislukte afgelopen vrijdag omdat er nog bijkomende berekeningen nodig bleken om de precieze impact van bepaalde maatregelen te kennen. Demir zei toen dat de Vlaamse regering blijft vasthouden aan de vooropgestelde doelstelling om de uitstoot van broeikasgassen tegen 2030 te verminderen. Ze maakte ook duidelijk dat ze zonder goedgekeurd klimaatplan niet naar de VN-Klimaatconferentie in Madrid (COP25) gaat.</p>
      <figure>
        <iframe data-src="https://twitter.com/Zu_Demir/status/1203954400932368384" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/BartSomers/status/1203954301292421121" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>