<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Konflikty-zbrojne/191209425-Irak-Baza-w-Bagdadzie-ostrzelana-z-Katiuszy.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T08:19:29+00:00"/>
    <meta property="og:title" content="Irak: Baza w Bagdadzie ostrzelana z Katiuszy"/>
    <meta property="og:description" content="Cztery rakiety z wyrzutni Katiusza spadły na bazę wojskową znajdującą się w pobliżu lotniska międzynarodowego w Bagdadzie. Rannych zostało &quot;sześciu bojowników&quot; - głosi oświadczenie irackiej armii."/>
  </head>
  <body>
    <article>
      <h1>Irak: Baza w Bagdadzie ostrzelana z Katiuszy</h1>
      <address><time datetime="2019-12-09T08:19:29+00:00">09 Dec 2019, 08:19</time> by <a rel="author">arb</a></address>
      <p>
        <b>Cztery rakiety z wyrzutni Katiusza spadły na bazę wojskową znajdującą się w pobliżu lotniska międzynarodowego w Bagdadzie. Rannych zostało "sześciu bojowników" - głosi oświadczenie irackiej armii.</b>
      </p>
      <p>Służby bezpieczeństwa po ataku znalazły w pobliżu bazy wyrzutnie rakiet Katiusza i kilka rakiet - czytamy w oświadczeniu.</p>
      <p>Jak dotąd żadna grupa nie przyznała się do ataku.</p>
      <p>W czwartek dwie rakiety wystrzelone z Katiuszy spadły na bazę sił powietrznych w Balad, ale wówczas nikt nie został ranny, a rakiety nie wyrządziły żadnych szkód.</p>
      <p>W bazie Balad stacjonują amerykańscy żołnierze. Znajduje się ona 80 km na północ od Bagdadu.</p>
      <p>We wtorek pięć rakiet wystrzelonych z Katiuszy spadło na bazę sił powietrznych Al Asad w mieście Hit, w której również stacjonują amerykańscy żołnierze. Również w wyniku tego ostrzału nikt nie został ranny.</p>
    </article>
  </body>
</html>