<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553124.html/%d8%a2%d8%ba%d8%a7%d8%b2-%d9%85%d8%b1%d9%85%d8%aa-%d8%a8%d8%ae%d8%b4-%d9%87%d8%a7%db%8c-%d8%a2%d8%b3%db%8c%d8%a8-%d8%af%db%8c%d8%af%d9%87-%d8%a7%d9%85%d8%a7%d9%85-%d8%b2%d8%a7%d8%af%d9%87-%d8%b4%d8%a7%d9%87%d8%b2%d8%a7%d8%af%d9%87-%d8%ad%d8%b3%db%8c%d9%86-%d9%81%d8%b1%d8%a7%d9%87%d8%a7%d9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T08:19:00+00:00"/>
    <meta property="og:title" content="آغاز مرمت بخش‌های آسیب‌دیده امام‌زاده شاهزاده حسین فراهان"/>
    <meta property="og:description" content="سرپرست نمایندگی میراث فرهنگی، گردشگری و صنایع‌دستی شهرستان فراهان از آغاز مرمت و بازسازی بخش‌های آسیب‌دیده امامزاده شاهزاده حسین روستای نظام‌آباد شهرستان فراهان خبر داد."/>
  </head>
  <body>
    <article>
      <h1>آغاز مرمت بخش‌های آسیب‌دیده امام‌زاده شاهزاده حسین فراهان</h1>
      <address>
        <time datetime="2019-12-09T08:19:00+00:00">09 Dec 2019, 08:19</time>
      </address>
      <p>سرپرست نمایندگی میراث فرهنگی، گردشگری و صنایع‌دستی شهرستان فراهان از آغاز مرمت و بازسازی بخش‌های آسیب‌دیده امامزاده شاهزاده حسین روستای نظام‌آباد شهرستان فراهان خبر داد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛سعید نیک‌نام سرپرست میراث فرهنگی شهرستان فراهان در گفتگو با <a href="http://diyareaftab.ir/">دیار آفتاب</a>؛ از آغاز مرمت و بازسازی بخش‌های آسیب‌دیده امامزاده شاهزاده حسین روستای نظام‌آباد شهرستان فراهان خبر داد و گفت: این مرمت بااعتباری بالغ‌بر ۳۰۰ میلیون ریال زیر نظر اداره کل میراث فرهنگی در حال انجام است.</p>
      <p>نیکنام اظهار کرد: مرمت بنای ارزشمند امامزاده شاهزاده حسین توسط اداره کل میراث فرهنگی و با مشارکت هیئت‌امنا امام‌زاده انجام خواهد پذیرفت و امیدوارم بتوانیم در مدت‌زمان منطقی این پروژه را به پایان رسانده و انتظار شهروندان را برآورده کنیم.</p>
      <p>وی ادامه داد: این بنای بسیار ارزشمند و با گنبد منحصربه‌فرد مربوط به قرن ‌۹ و۱۰ است و با شماره۱۹۱۹ در فهرست آثار ملی ایران به ثبت رسیده است.</p>
      <p>سرپرست نمایندگی شهرستان فراهان گفت: بنای ساختمان بقعه آجری و متعلق به دوره ایلخانی بوده و در دوره قاجار الحاقاتی به آن اضافه‌شده است و بنا دارای سه ایوان شمالی، جنوبی و شرقی است.</p>
      <p>انتهای پیام/</p>
      <p> </p>
    </article>
  </body>
</html>