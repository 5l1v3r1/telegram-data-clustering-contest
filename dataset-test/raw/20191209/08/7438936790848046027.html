<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Kromeriz-Zastupitele-schvalili-program-pro-poskytovani-dotaci-na-rok-2020-606253"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T08:34:00+00:00"/>
    <meta property="og:title" content="Kroměříž: Zastupitelé schválili program pro poskytování dotací na rok 2020"/>
    <meta property="og:description" content="Zastupitelstvo na čtvrtečním zasedání schválilo program města pro poskytování dotací na rok 2020. Ucházet se o ně budou moci neziskové organizace, spolky i další subjekty, kteří působí či pořádají akce na území města."/>
  </head>
  <body>
    <article>
      <h1>Kroměříž: Zastupitelé schválili program pro poskytování dotací na rok 2020</h1>
      <address>
        <time datetime="2019-12-09T08:34:00+00:00">09 Dec 2019, 08:34</time>
      </address>
      <p>
        <b>Zastupitelstvo na čtvrtečním zasedání schválilo program města pro poskytování dotací na rok 2020. Ucházet se o ně budou moci neziskové organizace, spolky i další subjekty, kteří působí či pořádají akce na území města.</b>
      </p>
      <p>V první výzvě lze žádosti podávat od 8. ledna 2020 do 24. ledna 2020, a to na činnost, provoz i na akce. „Celkem se stejně jako pro letošní rok počítá s rozdělením částky 2,65 milionu korun,“ uvedl starosta Jaroslav Němec.</p>
      <p>Peníze půjdou na aktivity v oblasti kultury, cestovního ruchu, prezentace města a partnerských měst, životního prostředí, sportu a volnočasových aktivit, výchovy a vzdělávání a aktivit v oblasti sociální a zdravotní. „Dotace může činit nejvíce 70 procent celkových výdajů žadatele. Pouze v případě poskytnutí dotace na akci do výše 10.000 korun může být příspěvek až 100 procent celkových výdajů,“ popsala Jaroslava Krejčiříková z právního odboru radnice.</p>
      <p>Žadatelem může být fyzická osoba, podnikatel i právnická osoba, která sídlí, případně vyvíjí činnost na území Kroměříže nebo její aktivity s městem souvisejí. Na akce mohou žádat i střední školy a příspěvkové organizace zřízené Kroměříží, které pořádají aktivity ve prospěch mládeže, občanů a návštěvníků města. O žádostech do 50.000 korun rozhodují radní, žádosti nad 50.000 korun posuzuje zastupitelstvo města.</p>
      <p>Ve druhé výzvě se bude žádat od 15. června 2020 do 26. června 2020. „Ve druhé výzvě už ale bude možné žádat pouze na akce, ne na provoz a činnost,“ upozornila Krejčiříková, která má agendu dotací na starost. Žadatelé ji mohou kontaktovat na telefonních číslech 573 321 295 a 606 762 604 nebo na e-mailové adrese jaroslava.krejcirikova@mesto-kromeriz.cz.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Kromeriz-Vyhrazene-trvale-parkovaci-misto-bude-od-ledna-stat-20-000-korun-rocne-606172"/>
        <a href="https://www.parlamentnilisty.cz/politika/obce-volicum/Kromeriz-Zastupitele-schvalili-transformacni-plan-Domova-pro-osoby-se-zdravotnim-postizenim-Barborka-606071"/>
        <a href="https://www.parlamentnilisty.cz/politika/obce-volicum/Kromeriz-Zamestnanci-uradu-obstarali-nadilku-handicapovanym-detem-605921"/>
        <a href="https://www.parlamentnilisty.cz/politika/obce-volicum/Kromeriz-ma-hotovy-plan-udrzitelne-mestske-mobility-604907"/>
      </related>
    </article>
  </body>
</html>