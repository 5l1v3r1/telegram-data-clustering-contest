<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-come-true-gioco-danganronpa/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T08:25:00+00:00"/>
    <meta property="og:title" content="Death Come True è il nuovo gioco del creatore di Danganronpa | Game Division"/>
    <meta property="og:description" content="Death Come True è il nuovo gioco FMV di Kodaka, meglio noto come il padre di Danganronpa, la serie di visual novel molto amata dai giocatori."/>
  </head>
  <body>
    <article>
      <h1>Death Come True è il nuovo gioco del creatore di Danganronpa | Game Division</h1>
      <address>
        <time datetime="2019-12-09T08:25:00+00:00">09 Dec 2019, 08:25</time>
      </address>
      <p>Quest’oggi Izanagi Games ha annunciato un nuovo gioco realizzato da Kazutaka Kodaka, creatore dell’amata serie Danganronpa. Si chiama “<b>Death Come True</b>” e viene descritto come un FMV. Ci saranno infatti scene con attori reali. Attualmente è stato aperto un sito teaser che mostra, come potete vedere poco sotto nell’immagine che abbiamo inserito nella notizia, sette personaggi.</p>
      <p>Attualmente non si sa altro, se non che <b>nella giornata di domani sarà svelato l’attore che ricopre il ruolo principale</b> all’interno di Death Come True. Andando a logica, pare un’opera fortemente basata sulla trama che probabilmente girerà attorno a un omicidio o a un serial killer: si tratta di speculazioni, ma la losca figura al centro dell’immagine non sembra certo promettere nulla di buono.</p>
      <figure>
        <img src="https://www.tomshw.it/images/images/2019/12/death-come-true-67434.768x432.jpg"/>
      </figure>
      <p>Leggi anche: <a href="https://www.tomshw.it/videogioco/starbreeze-ristrutturazione-finanziaria/">Starbreeze, il peggio sembra essere ormai alle spalle grazie alla recente ristrutturazione finanziaria</a></p>
      <p>Attualmente mancano tantissime informazioni su <b>Death Come True</b>; non solo non abbiamo idea di quale possa essere, precisamente, la trama, ma non sappiamo per quali piattaforme sarà rilasciato e se sia “solo” un classico FMV. Kodaka è il game directore e si occuperà anche delle ambientazioni: come già detto, è noto per aver creato Danganronpa, una visual novel con taglio investigativo/puzzle. Forse il nuovo gioco avrà uno stile simile.</p>
      <p>Inoltre, Shinsuke Umeda, che sta lavorando anche al gioco Death March Club, coprirà il ruolo di producer mentre Shunsuke Kamata sarà il creative director. Ora come ora non ci rimane altro da fare se non attendere nuove informazioni ufficiali su questo gioco. <b>Diteci, voi cosa ne pensate?</b> Vi piacciono gli FMV? Danganronpa da solo è sufficiente per convincervi a lanciarvi in un nuovo gioco di Kodaka?</p>
      <blockquote>In attesa di Death Come True, potete acquistare l’intera trilogia di Danganronpa su Amazon, precisamente a <a href="https://toms.it/9DSQP">questo indirizzo</a>.</blockquote>
    </article>
  </body>
</html>