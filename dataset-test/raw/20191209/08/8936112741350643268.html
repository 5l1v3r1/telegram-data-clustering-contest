<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/siatkowka,119/joanna-wolosz-i-mateusz-bieniek-zdobyli-klubowe-mistrzostwa-swiata-siatkowka,991733.html"/>
    <meta property="og:site_name" content="TVN24"/>
    <meta property="article:published_time" content="2019-12-09T08:03:00+00:00"/>
    <meta property="og:title" content="Włoska dominacja z polskimi akcentami. Wołosz i Bieniek Klubowymi Mistrzami Świata"/>
    <meta property="og:description" content="Kapitalna niedziela dla polskiej siatkówki. Joanna Wołosz w barwach Imoco Volley Conegliano oraz Mateusz Bieniek z Cucine Lube Civitanova zdobyli Klubowe Mistrzostwa Świata. Dla obu włoskich drużyn..."/>
  </head>
  <body>
    <article>
      <h1>Włoska dominacja z polskimi akcentami. Wołosz i Bieniek Klubowymi Mistrzami Świata</h1>
      <address>
        <time datetime="2019-12-09T08:03:00+00:00">09 Dec 2019, 08:03</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/03e7d2ebec1e820ac34d054df7e68f48/60ed957a-e6d6-404c-b0e3-6383a5ba3cb8.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/55e37a05-4223-4379-8754-4ad9dba31a4a-480p.mp4"/>
          <figcaption>Polacy pokonali Włochów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/f22e4747da1aa27e363d86d40ff442fe/d0c6e98e-e2db-11e9-888b-0050569b018a-480p.mp4"/>
          <figcaption>Polscy siatkarze zdobyli brązowy medal mistrzostw Europy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/081080e7-9ace-429a-a541-f7cc2e35260e-480p.mp4"/>
          <figcaption>Polscy siatkarze bez trudu pokonali Ukrainców</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/52d2752b150f9c35ccb6869cbf074e48/c3cf8335-55cc-443f-8500-5eded9cd96b0-480p.mp4"/>
          <figcaption>Polska - Słowenia. Polscy siatkarze jadą na igrzyska</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/5bce843dd76db8c939d5323dd3e54ec9/99b395c0-53d4-4464-b02c-d89ac4dfde57-480p.mp4"/>
          <figcaption>Polscy siatkarze przegrali z Rosją w półfinale Ligi Narodów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/5bce843dd76db8c939d5323dd3e54ec9/8e7f17b9-a4f5-40a9-b14b-e7db6ce1d421-480p.mp4"/>
          <figcaption>Polscy siatkarze pokonali Iran w Final Six Ligi Narodów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/d3a58690-ad42-416c-9c6c-205c856f423e-480p.mp4"/>
          <figcaption>Polskie siatkarki wróciły z mistrzostw Europy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/596dedf4498e258e4bdc9fd70df9a859/cd3b7703-a855-405e-9ad1-dfa0c95230a9-480p.mp4"/>
          <figcaption>Polskie siatkarki ograły mistrzynie olimpijskie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/84c6494d30851c63a55cdb8cb047fadd/f3b8ae97-ff56-47ba-85eb-1460ac112c0e-480p.mp4"/>
          <figcaption>Polskie siatkarki pokazały charakter</figcaption>
        </figure>
        <figcaption>Joanna Wołosz i Mateusz Bieniek są gwiazdami reprezentacji Polski Foto: Getty Images | Video: worldcup.2019.fivb.com</figcaption>
      </slideshow>
      <h3>Kapitalna niedziela dla polskiej siatkówki. Joanna Wołosz w barwach Imoco Volley Conegliano oraz Mateusz Bieniek z Cucine Lube Civitanova zdobyli Klubowe Mistrzostwa Świata. Dla obu włoskich drużyn to pierwsze takie trofeum w historii.</h3>
      <p>Imoco Volley Conegliano z Wołosz w składzie mierzyło się w chińskim Shaoxing z tureckim Eczacibasi Virta Stambuł. Włoszki problemy miały tylko i wyłącznie w pierwszym, przegranym do 22, secie. Później faworytki panowały bezdyskusyjnie, a w jednej z głównych ról wystąpiła polska rozgrywająca.</p>
      <h3>Skuteczna we wszystkich elementach</h3>
      <related>
        <a href="https://eurosport.tvn24.pl/siatkowka,119/chca-ukrasc-mi-swieta-siatkarz-prosi-o-pomoc-papieza-franciszka,991078.html"/>
      </related>
      <p>Wołosz zdobyła siedem punktów, na co złożyły się trzy ataki oraz po dwa bloki i asy serwisowe. Reprezentantka Polski doskonale współpracowała również z Włoszką Paolą Egonu (33 pkt), a to okazało się kluczem do okazałego zwycięstwa. Imoco wygrywało kolejne sety do 14, 19 i 21 i po raz pierwszy w historii sięgnęło po Klubowe Mistrzostwo Świata.</p>
      <h3>Trofeum także dla Bieńka</h3>
      <p>Również po raz pierwszy po tytuł najlepszej klubowej drużyny globu sięgnęli w niedzielę siatkarze Cucine Lube Civitanova. W finale turnieju w brazylijskim Betimie drużyna Bieńka pokonała Sadę Cruzeiro 3:1.</p>
      <p>Środkowy polskiej reprezentacji Bieniek grał we wszystkich czterech setach, zdobył w sumie trzy punkty, dwa atakiem i jeden blokiem. Najskuteczniejszym zawodnikiem Lube byli Włoch kubańskiego pochodzenia Osmany Juantorena i Brazylijczyk kubańskiego pochodzenia Joandry Leal. Obaj zdobyli po 20 punktów.</p>
      <p>Dla Bieńka jest to pierwszy tytuł wywalczony w nowych barwach. Przed trwającym sezonem do Włoch wyjechał z ZAKSY Kędzierzyn-Koźle.</p>
      <p>W kobiecym turnieju brązowe medale wywalczyła drużyna VakifBanku Stambuł, w męskim - Zenitu Kazań.</p>
      <p><b>Wyniki finałów Klubowych Mistrzostw Świata:</b><br/>Imoco Volley Conegliano - Eczacibasi Virya Stambuł 3:1 (22:25, 25:14, 25:19, 25:21)<br/>Cucine Lube Civitanova - Sada Cruzeiro Volei 3:1 (25:23, 19:25, 31:29, 25:21)</p>
      <p>Autor: pqv/łup / Źródło: eurosport.pl</p>
    </article>
  </body>
</html>