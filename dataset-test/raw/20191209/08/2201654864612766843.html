<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.napi.hu/ingatlan/gyenge_hatekonysaggal_mukodnek_a_magyar_epitocegek.696497.html"/>
    <meta property="og:site_name" content="Napi.hu"/>
    <meta property="article:published_time" content="2019-12-09T08:00:00+00:00"/>
    <meta property="og:title" content="Gyenge hatékonysággal működnek a magyar építőcégek"/>
    <meta property="og:description" content="A magasba szökött az építőipar lánctartozás mértéke – írta a Világgazdaság cikkére hivatkozva a hvg.hu."/>
  </head>
  <body>
    <article>
      <h1>Gyenge hatékonysággal működnek a magyar építőcégek</h1>
      <h2>A magasba szökött az építőipar lánctartozás mértéke – írta a Világgazdaság cikkére hivatkozva a hvg.hu.</h2>
      <address><time datetime="2019-12-09T08:00:00+00:00">09 Dec 2019, 08:00</time> by <a rel="author" href="https://www.napi.hu/szerzo/Domokos%20Erika" target="_blank">Domokos Erika</a></address>
      <p>Az idei négyezer milliárd forintnyi munka ellenértékéből nagyjából 200 milliárd forintot vélhetően soha nem fognak kifizetni a megrendelők - mondta <a href="https://www.vg.hu/vilaggazdasag/vilaggazdasag-magyar-gazdasag/megint-tobb-a-kesedelmes-fizetes-1915734/">a lapnak</a> Koji László, az Építőipari Vállalkozások Országos Szövetségének elnöke. A munka további 20 százalékát pedig kifizetik ugyan, de késve.</p>
      <p>Az ágazatban az átlagos jövedelmezőség 8 százalék körül, cégenként nagy szóródással 3-20 százalék között alakul. A legnagyobb probléma a gyenge hatékonyság, és az elaprózódott cégstruktúra. Minél nagyobb egy szervezet, annál inkább képes a technológiaváltásra, de az építőiparban a cégek átlagos foglalkoztatotti létszáma jelenleg mindössze három fő. A szektorban 103 ezer mikrovállalkozás működik.</p>
      <p>A munkaerő és az alapanyagok költségei az elmúlt években nálunk<a href="https://www.napi.hu/magyar_vallalatok/varosliget-kamera-colas.696468.html"> nőttek</a> a leginkább az egész EU-ban, ami a Világgazdaság szerint már a beruházók által tolerálhatatlan szint.</p>
    </article>
  </body>
</html>