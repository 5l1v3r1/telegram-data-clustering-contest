<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140391-osoba_napisala_na_suddyu_19_skarg_do_vrp_ale_toy_ne_zalishiv.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-12-09T08:41:00+00:00"/>
    <meta property="og:title" content="Особа написала на суддю 19 скарг до ВРП, але той не залишився в боргу"/>
    <meta property="og:description" content="Службовець, який вимагав хабара, опинився на лаві підсудних. Однак суддя не може розглянути справу, адже вже 2 роки має «вірного» скаржника, який пише заяви про скоєння ним дисциплінарного проступку."/>
  </head>
  <body>
    <article>
      <h1>Особа написала на суддю 19 скарг до ВРП, але той не залишився в боргу</h1>
      <address>
        <time datetime="2019-12-09T08:41:00+00:00">09 Dec 2019, 08:41</time>
      </address>
      <p>
        <i>
          <b>Службовець, який вимагав хабара, опинився на лаві підсудних. Однак суддя не може розглянути справу, адже вже 2 роки має «вірного» скаржника, який пише заяви про скоєння ним дисциплінарного проступку.</b>
        </i>
      </p>
      <p><b>Андрій Антонов</b> із Чутівського районного суду Полтавської області стикнувся зі справжнім водоспадом скарг на свої дії. Він розглядає справу про вимагання службовою особою хабара в особливо великому розмірі. У ході цього кримінального провадження особа звернулася зі скаргою на дії законника до Вищої ради правосуддя, стверджуючи, що А.Антонов допустив дисциплінарний проступок.</p>
      <p>Однак це не перша скарга особи на служителя Феміди, адже починаючи з 2017 року чоловік написав їх аж 19. 5 скарг — у 2017 році, одну — у 2018-му і 13 — цього року.</p>
      <p>Деякі зі скарг повернули, деякі досі перебувають на розгляді у ВРП.</p>
      <p>А.Антонов не бачить за собою жодної вини та вважає, що скаржник ставить собі за мету перешкоджати йому провадити професійну діяльність, а кінцевою метою є змусити ухвалити неправосудне рішення та досягти вигідного для себе результату в кримінальному провадженні.</p>
      <p>Тому, довго не думаючи, законник вирішив відплатити затятому скаржнику його ж монетою — поскаржився до ВРП (№<a href="https://hcj.gov.ua/sites/default/files/field/resolution/6136-1-6-19_.pdf">6136/1/6-19</a>). Він просить Раду вжити необхідних заходів, щоб забезпечити його незалежність і зупинити злісного недоброзичливця. Адже, на його думку, ці скарги свідчать про вчинення кримінального правопорушення, відповідальність за яке передбачено в ст.376 Кримінального кодексу.</p>
      <related>
        <h4>Матеріали за темою</h4>
        <a href="https://zib.com.ua/ua/140363-neprohaniy_netvereziy_gist_virishiv_scho_yogo_misce_v_kabine.html"/>
        <a href="https://zib.com.ua/ua/issue/688/"/>
        <a href="https://zib.com.ua/ua/140330-vimoga_kopiy_materialiv_nezavershenoi_spravi_posyagae_na_nez.html"/>
        <a href="https://zib.com.ua/ua/issue/687/"/>
        <a href="https://zib.com.ua/ua/140318-nevidomiy_povidomiv_scho_v_nikopolskomu_sudi_vibuhne_bomba.html"/>
        <a href="https://zib.com.ua/ua/140276-suddyu_vaks_zvinuvatili_scho_vona_obrala_zapobizhniy_zahid_p.html"/>
        <a href="https://zib.com.ua/ua/issue/686/"/>
        <a href="https://zib.com.ua/ua/140180-suddya_yaka_zupinila_diyu_licenzii_aviapereviznika_utratit_p.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140224-pozivachka_yaka_hoche_styagnuti_alimenti_sprobuvala_pogomoni.html"/>
        <a href="https://zib.com.ua/ua/140218-gpu_pidozryue_suddyu_v_uchasti_u_zlochinniy_grupi.html"/>
        <a href="https://zib.com.ua/ua/140211-suddya_skarzhitsya_bo_nabu_obshukalo_yogo_kvartiru_poki_vin_.html"/>
        <a href="https://zib.com.ua/ua/140201-chleni_vrp_nagadali_genprokuroru_pro_nebezpechni_praktiki_ru.html"/>
        <a href="https://zib.com.ua/ua/140146-pozivach_skazav_scho_koli_vin_pogrozhue_lyudi_ce_rozumiyut_z.html"/>
        <a href="https://zib.com.ua/ua/140132-pid_chas_rozglyadu_spravi_advokat_predyaviv_suddi_pidrobku_y.html"/>
        <a href="https://zib.com.ua/ua/140122-suddyu_obrazilo_te_scho_nachalnik_sizo_ne_vidav_obvinuvachen.html"/>
        <a href="https://zib.com.ua/ua/140049-prokuror_zayaviv_vidvid_kolegii_suddiv_ale_ti_virishili_vidv.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140043-advokat_poyasnila_suddi_scho_vona_hvora_iy_potribni_groshi_a.html"/>
        <a href="https://zib.com.ua/ua/140035-suddi_ne_mozhut_rozglyanuti_spravu_adzhe_prokurori_vidkrivay.html"/>
        <a href="https://zib.com.ua/ua/139957-zhurnalisti_rozpovili_yak_pidkupili_suddyu_u_spravi_viroku_v.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139951-golova_sudu_skarzhitsya_scho_dorogu_yakoyu_vin_dobiravsya_na.html"/>
        <a href="https://zib.com.ua/ua/139887-suddya_distala_doganu_za_te_scho_ne_skoristalasya_mashinoyu_.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139920-obvinuvacheniy_yakiy_kolis_pracyuvav_pravoohoroncem_zhburnuv.html"/>
        <a href="https://zib.com.ua/ua/139835-suddya_poskarzhivsya_na_golovu_sudu_bo_toy_poskarzhivsya_na_.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>