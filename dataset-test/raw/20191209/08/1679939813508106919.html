<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/controale-la-procuratura-anticoruptie-si-pccocs-sefii-celor-doua-institutii-suspendati-din-functie-_3061276.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T08:52:54+00:00"/>
    <meta property="og:title" content="Controale la Procuratura Anticorupţie şi PCCOCS. Şefii celor două instituţii, suspendaţi din funcţie"/>
    <meta property="og:description" content="(UPDATE) Procuratura General a venit cu o precizare:"/>
  </head>
  <body>
    <article>
      <h1>Controale la Procuratura Anticorupţie şi PCCOCS. Şefii celor două instituţii, suspendaţi din funcţie</h1>
      <address><time datetime="2019-12-09T08:52:54+00:00">09 Dec 2019, 08:52</time> by <a rel="author">PUBLIKA.MD</a></address>
      <p><b>(UPDATE) </b>Procuratura General a venit cu o precizare: "Începând cu ziua de marți, 10 decembrie curent, Procurorul-șef al Procuraturii Anticorupție – dl Viorel Morari, pe termen de o lună va fi delegat la PG, iar procurorului-șef al Procuraturii pentru Combaterea Criminalității Organizate și Cauze Speciale (PCCOCS) – dl Dorin Compan i se va sista delegarea, revenind în funcția sa de procuror în Procuratura Anticorupție. Referitor la persoanele care vor asigura interimatul acestor instituții, Procurorul General va decide pe parcursul zilei de azi."</p>
      <p>
        <b>ştirea iniţială</b>
      </p>
      <p>
        <b>Cotroale la Procuratura Anticorupţie (PA) şi la Procuratura pentru Combaterea Criminalităţii Organizate şi Cauze Speciale (PCCOCS)</b>
      </p>
      <p>Potrivit unui comunicat de presă al Procuraturii, prin Dispozițiile Procurorului General Alexandr Stoianoglo a fost dispusă efectuarea unui control complex al activității PA și a PCCOCS. Verificările vor fi făcute de două grupuri de procurori. </p>
      <p>Totodată, şeful PA, Viorel Morari a fost transferat pentru o perioadă la Procuratura Generală. După ce în presă au apărut informaţii că Morari ar fi fost suspendat din funcţie, <b>PUBLIKA.MD</b> l-a contactat pentru a confirma informaţiile. Viorel Morari ne-a răspuns printr-un sms: <i>"Sunt delegat pentru o lună de zile la Procuratura Generală. Nu  e posibilă suspendarea în cazul controlului". </i></p>
      <p>Totodată, şeful interimar al PCCOCS, Dorin Compan, a delcarat pentru <b>PUBLIKA.MD</b> că i-a fost sistată activitatea de şef interimar al instituţiei. <i>"În această dimineaţă am avut o şedinţă la care m-au anunţat",</i> a spus Compan. Acesta a mai explicat că în perioada cât vor fi efectuate controalele, el va reveni la funcţia de bază, cea de procuror anticorupţie. <i>"Probabil pe perioada verificărilor este înlăturat </i><i>conducătorul. Controalele vor dura aproximativ două săptămâni"</i>, a mai explicat procurorul Dorin Compan. </p>
    </article>
  </body>
</html>