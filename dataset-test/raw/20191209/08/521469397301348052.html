<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468819/%D8%AE%D8%B3%D8%A7%D8%B1%D8%AA-%DB%B1%DB%B4%DB%B7-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%A8%D8%A7%D8%B1%D8%A7%D9%86-%D8%A8%D9%87-%D9%85%D8%B2%D8%A7%D8%B1%D8%B9-%D8%B4%D8%A7%D8%AF%DA%AF%D8%A7%D9%86"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T08:41:51+00:00"/>
    <meta property="og:title" content="خسارت ۱۴۷ میلیاردی باران به مزارع شادگان "/>
    <meta property="og:description" content="مدیر جهاد کشاورزی شهرستان شادگان گفت: بارندگی همراه با تگرگ ۱۴۷میلیارد ریال به بخش کشاورزی این شهرستان خسارت وارد کرد."/>
  </head>
  <body>
    <article>
      <h1>خسارت ۱۴۷ میلیاردی باران به مزارع شادگان </h1>
      <h2>مدیر جهاد کشاورزی شهرستان شادگان گفت: بارندگی همراه با تگرگ ۱۴۷میلیارد ریال به بخش کشاورزی این شهرستان خسارت وارد کرد.</h2>
      <address>
        <time datetime="2019-12-09T08:41:51+00:00">09 Dec 2019, 08:41</time>
      </address>
      <p>به گزارش همشهری آنلاین به نقل از ایرنا، خلیل منیعات دوشنبه ۱۸ آذر با بیان این مطلب افزود: این بارندگی باعث از بین رفتن برخی از محصولات کشاورزی به ویژه مزارع کلزا و سبزیجات شد و در برخی از زمین‌های کشاورزی ۵۰ درصد محصول دچار خسارت شد.  </p>
      <p>جمعه ۱۵ و شنبه ۱۶ آذر بارندگی همراه با تگرگ رخ داد.</p>
      <p>مدیر جهاد کشاورزی <a href="https://www.hamshahrionline.ir/news/23255/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%D8%AE%D9%88%D8%B2%D8%B3%D8%AA%D8%A7%D9%86">شادگان </a>ادامه داد: در بررسی کارشناسان جهاد کشاورزی شادگان باران و تگرگ به ۲۲ هکتار زمین‌های کلزا و ۲ هکتار زمین‌های سبزی و صیفی‌جات خسارت وارد کرده است.</p>
      <p>منیعات ضمن سفارش به کشاورزان شادگانی برای بیمه کردن محصولات کشاورزی خود، افزود: باغداران و کشاورزانی که محصولات خود را بیمه کرده‌اند می‌توانند در چنین شرایطی خسارت مالی دریافت کنند.</p>
      <p>وی تصریح کرد: به دلیل هزینه بالای بیمه فقط ۱۰ درصد از زمین‌های کشاورزی در شادگان بیمه شده است.</p>
      <p>۲۱ هزار هکتار از مزارع و هشت هزار هکتار نخیلات شهرستان شادگان در سیل اوایل امسال خسارت دیدند.</p>
      <p>خسارت وارده به بخش کشاورزی شادگان ناشی از سیل امسال سه هزار و ۲۰۰ میلیارد ریال برآورد شد.</p>
    </article>
  </body>
</html>