<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/ciolacu-vom-avea-o-strategie-si-de-a-propune-un-guvern-daca-avem-majoritate-la-motiunea-de-cenzura-18659772"/>
    <meta property="og:site_name" content="Gândul"/>
    <meta property="article:published_time" content="2019-12-09T08:34:50+00:00"/>
    <meta property="og:title" content="Ciolacu: Vom avea o strategie şi de a propune un Guvern, dacă avem majoritate la moţiunea de cenzură"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ciolacu: Vom avea o strategie şi de a propune un Guvern, dacă avem majoritate la moţiunea de cenzură</h1>
      <h2>Marcel Ciolacu a anunţat că, în cazul în care PSD va depune o moţiune de cenzură şi va constata că are majoritatea necesară pentru a da jos Executivul Orban, atunci va avea şi o propunere pentru un nou Guvern.</h2>
      <address><time datetime="2019-12-09T08:34:50+00:00">09 Dec 2019, 08:34</time> by <a rel="author" href="https://www.gandul.info/autor/teodor-bobei" target="_blank">Teodor Bobei</a></address>
      <p>„Avem mai multe decizii de luat, administrative, de formă şi cele două grupuri, grupul de lucru pentru diaspora şi grupul de lucru în relaţia cu sindicatele, dar avem şi o serie de decizii politice, strategia la moţiunea simplă de astăzi din Senat, depusă împotriva ministrului Cîţu, ministrul Finanţelor şi o decizie foarte clară în cazul în care actualul guvern o să vină cu asumarea răspunderii pe legile electorale, decizia să fie ca PSD împreună cu alţi parteneri din parlament să depunem o moţiune de cenzură. Cu siguranţă dacă vom depune o moţiune de cenzură şi vom constata că avem o majoritate pentru ca această moţiune să aibă şi efecte juridice, respectiv Guvernul Orban să cadă, vom avea o strategie şi de a veni cu o propunere de nou Guvern”, a explicat Marcel Ciolacu, la începutul şedinţei Biroului permanent al PSD.</p>
      <p>Lideru interimar al PSD a adăugat că partidul urmează să stabilească într-o viitoare şedinţă a CEx dacă va fi un Congres ordinar sau extraordinar cel din 29 februarie.</p>
      <p>„Este prima şedinţă a Biroului permanent. Avem un mandat foarte clar. În afară de efortul comun de a începe reconstrucţia PSD, avem un mandat pentru organizarea Congresului. Astăzi (luni – n.r.) vom lua o decizie şi vom merge cu o propunere la viitorul Comitet Executiv, dacă este un Congres extraordinar sau ordinar. Eu o să rog colegii mei ca la următorul Comitet Executiv să avem invitaţi primarii de mari municipii şi preşedinţii de consilii judeţene, astfel încât decizia să fie una cât mai largă”, a conchis Ciolacu.</p>
      <p>Anterior, preşedintele Camerei Deputaţilor a declarat, duminică la Antena 3, că PSD nu exclude varianta depunerii unei moţiuni de cenzură pentru demiterea Guvernului PNL până la finalul anului. Preşedintele interimar al PSD a adăugat că aşteaptă să vadă pe ce legi îşi va asuma răspunderea premierul Ludovic Orban.</p>
      <p>Social-democraţii ar intenţiona să depună o moţiune de cenzură şi dacă Executivul orban îşi va asuma răspunderea pe Legea bugetului de stat pe anul 2020.</p>
      <related>
        <h4>Citeşte şi</h4>
        <a href="https://www.gandul.info/politica/liderul-interimar-psd-marcel-ciolacu-face-dezvaluiri-neasteptate-candidatura-vioricai-dancila-la-alegerile-prezidentiale-a-fost-o-greseala-18659653?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/mihai-tudose-ar-urma-sa-revina-in-psd-marcel-ciolacu-trebuie-tinuta-o-discutie-in-braila-18659490?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ciolacu-alegerile-anticipate-nu-isi-au-rostul-e-un-joc-de-conjunctura-18659460?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>