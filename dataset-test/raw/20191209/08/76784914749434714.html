<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/gazdasag/2019/12/09/korbetartozas_epitoipar_lanctartozas_veszteseg_200_milliard/"/>
    <meta property="og:site_name" content="Index.hu"/>
    <meta property="article:published_time" content="2019-12-09T08:13:00+00:00"/>
    <meta property="og:title" content="Évente 200 milliárd forintot buknak az építőipari cégek a körbetartozás miatt"/>
    <meta property="og:description" content="A lánctartozások 4-5 százalékát soha nem fizetik ki."/>
  </head>
  <body>
    <article>
      <h1>Évente 200 milliárd forintot buknak az építőipari cégek a körbetartozás miatt</h1>
      <address><time datetime="2019-12-09T08:13:00+00:00">09 Dec 2019, 08:13</time> by <a rel="author">DM</a></address>
      <p>A magasba szökött az építőipari lánctartozás mértéke – írja a Világgazdaság.</p>
      <aside>Az elvégzett munka 4-5 százalékát valószínűleg soha nem fogják kifizetni.</aside>
      <p>Az idei 4 ezer milliárd forintnyi munka ellenértékéből nagyjából 200 milliárd forintot vélhetően soha nem fognak kifizetni a megrendelők – nyilatkozta a lapnak Koji László, az Építőipari Vállalkozások Országos Szövetségének elnöke. A munka további 20 százalékát pedig kifizetik ugyan, de késve.</p>
      <p>A szektorban 103 ezer mikrovállalkozás működik, a cégek dolgozóinak átlagos létszáma 3 alatt van. A munkaerő és az alapanyagok költségei az elmúlt években nálunk nőttek a leginkább az egész EU-ban, ami a lap szerint már a beruházók által tolerálhatatlan szint.</p>
      <p>Nagy Ádám, az Innovációs és Technológiai Minisztérium helyettes államtitkára szerint technológiai fejlesztésre van szükség az építőiparban a költségek csökkentéséhez, ugyanis dolgozókkal már nem lehet tovább növelni az építőipar kapacitását. A kormány jövőre már csak 6 milliárddal támogatja az építőipart, miután 2019-ben 25 milliárdnyi támogatást fizettek ki a szektornak az Építőipari Támogatási Programban.</p>
    </article>
  </body>
</html>