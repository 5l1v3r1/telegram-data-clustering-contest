<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/entertainment/la-casa-de-papel-seizoen-4-vanaf-april-op-netflix"/>
    <meta property="og:site_name" content="DutchCowboys"/>
    <meta property="article:published_time" content="2019-12-09T08:15:00+00:00"/>
    <meta property="og:title" content="La Casa de Papel seizoen 4 vanaf april op Netflix"/>
    <meta property="og:description" content="De populaire Spaanse serie La Casa de Papel keert vanaf 3 april 2020 terug op Netflix met een nieuw seizoen. En daarna mogen we seizoen 5 en 6 verwachten!"/>
  </head>
  <body>
    <article>
      <h1>La Casa de Papel seizoen 4 vanaf april op Netflix</h1>
      <address><time datetime="2019-12-09T08:15:00+00:00">09 Dec 2019, 08:15</time> by <a rel="author">Irene Boskma</a></address>
      <p>We wisten al een tijdje dat <a href="https://www.dutchcowboys.nl/entertainment/nu-al-bekend-er-komt-ook-een-seizoen-4-van-la-casa-de-papel">seizoen 4 van Casa de Papel in de maak was</a>, maar niet vanaf wanneer we het op Netflix kunnen zien. Nu is daar eindelijk een datum en we hoeven niet eens heel lang te wachten. Vanaf 3 april 2020 kijk je weer naar je favoriete Spaanse serie. Dat is al over 4 maanden en dat is al best snel, toch?</p>
      <figure>
        <embed-post data-src="https://www.instagram.com/p/B50diB9FesB" data-service="Instagram"/>
      </figure>
      <h3>Overval op de Nationale Bank van Spanje</h3>
      <p><a href="https://www.dutchcowboys.nl/entertainment/vijf-nieuwe-bendeleden-la-casa-de-papel-el-professor-stelt-ze-voor">In seizoen 3</a> konden we zien hoe het team van El Profesor een nieuwe overval beraamt en pleegt op de Nationale Bank van Spanje. Hoe dat afloopt weten we nog niet en gaan we waarschijnlijk zien in het vierde seizoen. Over de verhaallijn is verder nog niets bekend, maar het kan nooit meer lang duren voordat de eerste trailer online komt. Als we kijken naar de teaser dan zien we in ieder geval weer verschillende bekende gezichten.</p>
      <h3>Meest bekeken niet-Engelstalige serie op Netflix</h3>
      <p>La Casa de Papel is wereldwijd een enorm succes voor <a href="https://www.dutchcowboys.nl/netflix">Netflix</a>. Het is zelfs de best bekeken niet-Engelstalige serie van de streamingdienst. De eerste 2 seizoenen waren direct populair en het 3e seizoen volgde afgelopen zomer. Binnen een jaar kunnen fans dus alweer genieten van seizoen 4 en we weten ook dat seizoen 5 en 6 in de maak zijn. Dat wist de Spaanse televisiegids FormulaTV namelijk te vertellen. De opnames voor deze seizoenen start aan het begin van 2020, rond dezelfde tijd dat seizoen 4 op Netflix staat. Waarschijnlijk vormen deze seizoenen één verhaal.</p>
      <h3>Spin-off La Casa de Papel</h3>
      <p>De producent van de populaire Spanse serie (Jesús Colmenar) vertelde vorige maand aan de site van <a href="https://www.netflix-nederland.nl/spin-off-la-casa-de-papel-op-komst/">Netflix-Nederland</a> dat er wellicht een spin-off van de serie gemaakt wordt. Er is nog niets zeker, naar de producent vertelde wel dat deze serie zich dan logischerwijs zal richten op een bestaand personage uit La Casa de Papel. Wat fans betreft draait het dan om Berlin, maar dit wordt nog niet bevestigd door Colmenar.</p>
      <p>
        <b>Seizoen 4 van La Casa de Papel is vanaf 3 april 2020 te zien op Netflix.</b>
      </p>
      <related>
        <h4>Lees ook:</h4>
        <a href="https://www.dutchcowboys.nl/entertainment/nu-al-bekend-er-komt-ook-een-seizoen-4-van-la-casa-de-papel"/>
        <a href="https://www.dutchcowboys.nl/entertainment/deel-3-hitserie-la-casa-de-papel-komt-er-aan-de-vakantie-zit-er-op"/>
        <a href="https://www.dutchcowboys.nl/entertainment/netflix-serie-la-casa-de-papel-seizoen-3-te-zien-in-2019"/>
      </related>
    </article>
  </body>
</html>