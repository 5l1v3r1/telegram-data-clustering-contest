<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/life/430140-kamen-donev-kaza-koga-e-nai-shtastliv"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T08:33:00+00:00"/>
    <meta property="og:title" content="Камен Донев каза кога е най-щастлив"/>
    <meta property="og:description" content="За Камен Донев щастието е по-скоро стремеж, отколкото резултат"/>
  </head>
  <body>
    <article>
      <h1>Камен Донев каза кога е най-щастлив</h1>
      <address><time datetime="2019-12-09T08:33:00+00:00">09 Dec 2019, 08:33</time> by <a rel="author" href="https://fakti.bg/author/sabina-andreeva" target="_blank">Събина Андреева</a></address>
      <p>"Празнувам като се събирам с приятели, ама аз това го правя през две три вечери. Говорим си, много е важно се говори, а не човек да чака да го забавляват”, сподели Камен Донев пред bTV.</p>
      <p>Според големия комик стремежът към забавление и борбата със скуката са съвременни заболявания. „Обикновено съвременният човек скучае. За това прибягва до разни средства да го извадят от скуката. Казват, че едно дете трябва нарочно да бъде оставено да скучае, за да му се развива въображението”, отбеляза актьорът и автор на едни от най-успешните комедийни спектакли.</p>
      <p>„Никога не ми е било интересно да се събера с много хора и да се напия. Истински щастлив се чувствам, когато се смея сам. Много трудно се разсмивам, когато се разсмея на нещо сам, веднага изваждам една тетрадка и си го записвам”, разказа той.</p>
      <p>За него щастието е по-скоро стремеж, отколкото резултат. „Най-щастлив съм бил, когато създавам нещо”, категоричен беше Камен Донев.</p>
    </article>
  </body>
</html>