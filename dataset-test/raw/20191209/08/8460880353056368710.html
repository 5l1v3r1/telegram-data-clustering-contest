<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/eletstilus/a-balesetveszelyes-jatekokra-hivjak-fel-a-figyelmet-2167941/"/>
    <meta property="og:site_name" content="BAMA"/>
    <meta property="article:published_time" content="2019-12-09T08:02:00+00:00"/>
    <meta property="og:title" content="A balesetveszélyes játékokra hívják fel a figyelmet"/>
    <meta property="og:description" content="Ne alkalmi árusítóhelyeken, hanem megbízható szaküzletben vagy inter­netes áruházban vásároljunk."/>
  </head>
  <body>
    <article>
      <h6 class="kicker">KARÁCSONYI AJÁNDÉKOZÁS</h6>
      <h1>A balesetveszélyes játékokra hívják fel a figyelmet</h1>
      <address>
        <time datetime="2019-12-09T08:02:00+00:00">09 Dec 2019, 08:02</time>
      </address>
      <h4>A megbízhatatlan helyről származó, rossz minőségű játékok balesetveszélyességére hívta fel a figyelmet az Innovációs és Techno­lógiai Minisztérium kereskedelempo­litikáért és fogyasztóvédelemért fele­lős államtitkára.</h4>
      <p>A Magyar Nemzet hétfői számában Cseresnyés Péter emlékeztetett rá, hogy a hatósági tapasztalatok szerint</p>
      <blockquote>a veszélyes játékok előfor­dulása az alkalmi árusítóhelye­ken a leggyakoribb, ezért alapvetőnek nevezte, hogy minden esetben megbízható szaküzletben vagy inter­netes áruházban vásároljanak a fogyasztók.</blockquote>
      <p>A ható­sági vizsgálatok tapasztalatai azt mu­tatják, hogy a játékboltláncok, az üz­letláncok és a webboltok nagyobb va­lószínűséggel forgalmaznak biztonsá­gos, a jogszabályi előírásoknak meg­felelő termékeket.</p>
      <p>Elsődlegesnek nevezte azt is, hogy</p>
      <blockquote>csak olyan játékot vegyünk, amely meg­felel a gyermek életkorának, képessé­geinek és készségszintjének.</blockquote>
      <p>Van­nak, akik nem veszik komolyan a „há­rom évesnél fiatalabb gyermekek szá­mára nem ajánlott” tiltást vagy az ezt jelző piros szimbólumot, holott a játé­kon lévő figyelmeztető feliratok fontos információkat adnak a használatról és arról, hogy melyik életkorban bizton­ságos a termék használata – emelte ki Cseresnyés Péter. Megjegyezte:</p>
      <blockquote>olyan játékot nem szabad megvásárolni, amelyikről hiány­zik a „CE” jelölés, mert az eleve felve­ti, hogy a termék nem felel meg a biz­tonsági előírásoknak.</blockquote>
      <h3>Leváló részek, egészségkárosító anyagok</h3>
      <p>Cseresnyés Péter kitért arra is, hogy 2016 és 2019 között a fogyasztóvédelem 403-féle gyermekjátékot vizsgált meg, ezek 39 százaléka nem felelt meg az előírásoknak. Például a műanyag babáknál, a lövedékes, a fürdő- és a felfújható játékoknál az egészségkárosító lágyítószer megengedett határérték feletti jelenléte veszélyes. A hangszerek, zenélő játszószőnyegek, fegyverek, járművek túl magas hang­ereje maradandó halláskárosodást okozhat, míg a nehézfémtartalmú ujjfestékek és festett fajátékok is egészségkárosítók lehetnek. A játékokról könnyen leváló, apró alkatrészek pedig fulladásveszélyesek. A plüssfiguráknál a laza varratok mentén a töltőanyag a kisgyermek szájába kerülhet, akár ful­ladást is okozhat. A könnyen eltávolítha­tó apró szemeket, orrokat, díszítéseket ugyancsak a szájába veheti vagy az orrába, fülébe dughatja, erre is tanácsos figyelni a választáskor. Az sem utolsó szempont, hogy a plüss mosható legyen – jegyezte meg.</p>
    </article>
  </body>
</html>