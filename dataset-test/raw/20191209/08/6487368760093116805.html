<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/karacsony/pasztell-dekoracio/"/>
    <meta property="og:site_name" content="FEMINA"/>
    <meta property="article:published_time" content="2019-12-09T08:50:03+00:00"/>
    <meta property="og:title" content="Csodás, pasztellszínű dekoráció, ha unod a zöldet, a pirosat és az aranyat"/>
    <meta property="og:description" content="Unod már, hogy minden karácsony alkalmával ugyanazokat a régi díszeket használod fel?"/>
  </head>
  <body>
    <article>
      <h1>Csodás, pasztellszínű dekoráció, ha unod a zöldet, a pirosat és az aranyat</h1>
      <h2>Unod már, hogy minden karácsony alkalmával ugyanazokat a régi díszeket használod fel?</h2>
      <address><time datetime="2019-12-09T08:50:03+00:00">09 Dec 2019, 08:50</time> by <a rel="author">Zám Adrienn</a></address>
      <p>Nem muszáj minden karácsony alkalmával a hagyományokhoz ragaszkodva piros, arany- vagy zöld színt használni a díszítéskor,és ma már könnyen be lehet szerezni más árnyalatokban pompázó díszeket.</p>
      <p>A pasztellszínek lágyságukkal szinte minden környezetbe tökéletesen illeszkednek. A romantikus díszek egyfajta meghitt eleganciával ruházzák fel az otthonokat.</p>
      <h3>Pasztellszínű dekoráció</h3>
      <p>A <b><a href="https://www.feminashop.hu/divat/pasztell-szines-kristalygyongyos-szikrazo-hajcsat.html">pasztellszínek</a></b> csodálatos árnyalatokkal rendelkeznek, a mély rózsaszíntől kezdve egészen a kékesszürkén át megszámlálhatatlan variáció közül lehet válogatni. Ezekhez a színekhez különösen jól illenek a fehér, csillogó díszek, mert fagyos, téli hatást keltenek.</p>
      <figure>
        <img src="https://kep.index.hu/1/0/3052/30522/305223/30522313_a063a98f2bc59ebd58188fac22ac77ed_wm.jpg"/>
        <figcaption>Nem kell feltétlenül rikító színeket használni koszorúkészítéskor sem. Sőt, a hagyományos zöld alaptól is bátran el lehet térni, a pasztelldíszekhez kitűnően passzol a fehér alap.</figcaption>
      </figure>
      <figure>
        <img src="https://kep.index.hu/1/0/3052/30522/305223/30522335_7e9e65aa5ac7469712cd84d1db06adfe_wm.jpg"/>
        <figcaption>Ugyan a diótörőkből legtöbben a hagyományos élénkpiros ruházatút ismerik, pasztellszínben is csodás dísze lehet az otthonnak.</figcaption>
      </figure>
      <figure>
        <img src="https://kep.index.hu/1/0/3052/30522/305223/30522337_aea442859a393f5a48db1e36161807ff_wm.jpg"/>
        <figcaption>A karácsonyfán lógó áttetsző üveggömbök akkor is jól mutatnak a fán, ha finom aranyba játszó barackszínben pompáznak. A szikrázó kiegészítők különösen szép hátteret adnak nekik.</figcaption>
      </figure>
      <figure>
        <img src="https://kep.index.hu/1/0/3052/30522/305223/30522339_c0e02f9edde215900ecc75cb5598052b_wm.jpg"/>
        <figcaption>A pasztellszínek mellé oda lehet csempészni egy kis feketét vagy fehéret. Mindkettő másért mutat jól velük: az előbbi kontrasztosabb, a fehér viszont harmonizál velük.</figcaption>
      </figure>
      <figure>
        <img src="https://kep.index.hu/1/0/3052/30522/305225/30522571_9dc3d5c25358eb911955cf2565c6fda7_wm.jpg"/>
        <figcaption>A karácsonyfának sem kell feltétlenül csak zöldnek lennie, egy kis műhóval varázslatos téli csodát lehet alkotni a fenyőből, ami szép hátteret ad a pasztellszínű díszeknek.</figcaption>
      </figure>
      <figure>
        <img src="https://kep.index.hu/1/0/3052/30522/305223/30522371_592c0cb32b76cdeeef1995a3ea5c5923_wm.jpg"/>
        <figcaption>Ha már a díszeknél inkább a lágy színek dominálnak, érdemes lehet a csomagolásnál is előnyben részesíteni ezeket a színkombinációkat.</figcaption>
      </figure>
      <figure>
        <img src="https://kep.index.hu/1/0/3052/30522/305223/30522373_24a1a9b41e3bce09df32dd73b293eac0_wm.jpg"/>
        <figcaption>Még a mézeskalácsot is lehet lágy, pasztellszínű, vidám cukormázba burkolni.</figcaption>
      </figure>
      <figure>
        <img src="https://kep.index.hu/1/0/3052/30522/305223/30522379_b21adbedd2c1bbd240cb1e06a1d63ba6_wm.jpg"/>
        <figcaption>Egyre többen akasztanak virágot a karácsonyfára, jó ötlet valamilyen lágy színű selyemvirág, ami igazán meglepő hatást kelt.</figcaption>
      </figure>
      <p>(Képek forrása: pinterest)</p>
    </article>
  </body>
</html>