<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792912/%DA%A9%D8%A7%D9%84%D8%AF%D8%B1%D9%88%D9%86-%D8%AF%D8%B1%DA%A9-%D8%AE%D9%88%D8%A8%DB%8C-%D8%A7%D8%B2-%D8%B4%D8%B1%D8%A7%DB%8C%D8%B7-%D8%AF%D8%A7%D8%B1%D8%AF-%D8%A7%D8%AD%D8%AA%D9%85%D8%A7%D9%84-%D9%BE%DB%8C%D8%B4%D9%86%D9%87%D8%A7%D8%AF-%D8%AE%D8%A7%D8%B1%D8%AC%DB%8C-%D9%88%D8%AC%D9%88%D8%AF-%D8%AF%D8%A7%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:13:52+00:00"/>
    <meta property="og:title" content="انصاریفرد در گفتگو با مهر: کالدرون درک خوبی از شرایط دارد/ احتمال پیشنهاد خارجی وجود دارد!"/>
    <meta property="og:description" content="مدیرعامل باشگاه پرسپولیس گفت: سه مرتبه پرداختی به آقای کالدرون داشته ایم اما هنوز بدهی داریم ولی آقای کالدرون درک خوبی از شرایط مالی باشگاه دارند."/>
  </head>
  <body>
    <article>
      <h1>انصاریفرد در گفتگو با مهر: کالدرون درک خوبی از شرایط دارد/ احتمال پیشنهاد خارجی وجود دارد!</h1>
      <address><time datetime="2019-12-09T08:13:52+00:00">09 Dec 2019, 08:13</time> by <a rel="author" href="https://www.mehrnews.com/archive?jr=626" target="_blank">مهدی مرتضویان</a></address>
      <p>محمدحسن انصاریفرد در گفتگو با <a href="https://www.mehrnews.com/">خبرنگار مهر</a>، در خصوص وضعیت پرسپولیس در آستانه بازی با گل گهر سیرجان گفت: روحیه تیم بسیار خوب است. خوشبختانه برد قاطعانه ای مقابل ذوب آهن اصفهان داشتیم که توانستیم بار دیگر خودمان را در بالای جدول نگه داریم.</p>
      <p>وی ادامه داد: اکنون هم می دانیم بازی بسیار سختی با گل گهر سیرجان داریم که قطعا انگیزه های فراوانی برای بازی مقابل پرسپولیس دارند اما من مطمئن هستم هواداران زیادی به ورزشگاه می آیند که می تواند به نفع تیم باشد.</p>
      <figure>
        <img src="https://media.mehrnews.com/d/2019/08/28/4/3220534.jpg"/>
      </figure>
      <p>مدیرعامل باشگاه پرسپولیس درباره پرداختی های این باشگاه به گابریل کالدرون تصریح کرد: باید بگویم بخشی از این تعهدات را پرداخت کرده ایم. سه مورد پرداختی متفاوت به آقای کالدرون داشته ایم. درباره میزان مطالبات باقیمانده با ایشان هم باید بگویم حدود ۱۲۰ هزار دلار از تعهداتمان باقی مانده است که تلاش می کنیم آن را هم در آینده ای نزدیک پرداخت کنیم.</p>
      <p>وی افزود: با این حال آقای کالدرون هرگونه همکاری لازم را با باشگاه داشته است و شرایط را درباره برخی مشکلات درک کرده است</p>
      <p>انصاریفرد بار دیگر درباره شایعه حضور گابریل کالدرون در تیم ملی امارات تاکید کرد: ایشان مربی شناخته شده ای در خاورمیانه است. پس احتمال دارد پیشنهاد به ایشان شده باشد. حضور در پرسپولیس هم باعث می شود که دوباره نام او سر زبان ها بیفتد. با این حال هیچ چیزی به ما اعلام نشده و خود کالدرون هم حرفی در این باره حرفی نزده است.</p>
      <p>مدیرعامل سرخپوشان درباره احتمال تغییرات قریب الوقوع در هیات مدیره باشگاه پرسپولیس افزود: من مدیرعامل فعلی باشگاه هستم و همواره به نظرات اعضای هیات مدیره احترام می گذارم. شاید تفاوت هایی در دیدگاه داشته باشیم اما به هر حال همواره در حال همکاری هستیم.</p>
    </article>
  </body>
</html>