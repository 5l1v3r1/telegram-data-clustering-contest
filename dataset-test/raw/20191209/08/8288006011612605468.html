<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176358/tisice-klimatickych-demonstrantov-vytvorili-v-bruseli-zivu-retaz"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T08:02:09+00:00"/>
    <meta property="og:title" content="Tisíce klimatických demonštrantov vytvorili v Bruseli živú reťaz"/>
    <meta property="og:description" content="Informovala o tom agentúra Reuters."/>
  </head>
  <body>
    <article>
      <h1>Tisíce klimatických demonštrantov vytvorili v Bruseli živú reťaz</h1>
      <h2>Informovala o tom agentúra Reuters.</h2>
      <address><time datetime="2019-12-09T08:02:09+00:00">09 Dec 2019, 08:02</time> by <a rel="author">TASR</a></address>
      <p>Brusel 9. decembra (TASR) - Tisíce ľudí vytvorili v nedeľu živú reťaz v centre Bruselu, aby upriamili pozornosť na potrebu urýchleného prijatia opatrení na boj proti globálnemu otepľovaniu. Informovala o tom agentúra Reuters.</p>
      <p><b>Na pokojnom proteste trvajúcom zhruba dve hodiny sa podľa odhadov polície zišlo okolo 2400 ľudí.</b> Demonštranti držiaci sa za ruky obkolesili budovu belgického parlamentu a bruselský kráľovský palác. Naliehali tak na belgickú federálnu vládu, aby prijala razantnejšie kroky v boji proti klimatickej kríze.</p>
      <figure>
        <iframe src="https://www.youtube.com/embed/PUsyPGCbj0M" width="1252" height="704" data-service="Youtube" scrolling="no"/>
      </figure>
      <p>Akcia sa konala v čase, keď v španielskom Madride prebieha globálny klimatický summit OSN (COP25), na ktorom sa zúčastňujú delegáti z takmer 200 krajín sveta. Cieľom summitu je podrobne rozpracovať pravidlá vyplývajúceho z parížskej klimatickej dohody z roku 2015.</p>
    </article>
  </body>
</html>