<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/technozone/430175-gm-i-lg-pravat-elektromobilite-po-evtini"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T08:34:00+00:00"/>
    <meta property="og:title" content="GM и LG правят електромобилите по-евтини"/>
    <meta property="og:description" content="Американската автомобилна корпорация General Motors и корейската компания LG Chem (част от LG Corporation) обявиха създаването на съвместно"/>
  </head>
  <body>
    <article>
      <h1>GM и LG правят електромобилите по-евтини</h1>
      <address><time datetime="2019-12-09T08:34:00+00:00">09 Dec 2019, 08:34</time> by <a rel="author" href="https://fakti.bg/author/radoslav-slavchev" target="_blank">Радослав Славчев</a></address>
      <p>Американската автомобилна корпорация General Motors и корейската компания LG Chem (част от LG Corporation) обявиха създаването на съвместно <a href="https://www.zaplata.bg/proizvodstvo/">производство</a> на батерии за електрически превозни средства. Това се посочва в съобщение за пресата, разпространено от двете компании.</p>
      <p>Общо партньорите възнамеряват да инвестират до 2,3 милиарда долара в новия проект. Съвместното предприятие е разделено по равно между GM и LG. Компаниите планират да открият завод за сглобяване на батерии на производствен обект в Лордстаун, Охайо. Това ще създаде 1 100 нови работни места в малкото градче.</p>
      <p>Компанията ще използва най-модерните технологии за намаляване на производствените отпадъци, се казва в доклада. Сътрудничеството включва и съвместното развитие и обмен на технологии между компаниите. GM отбеляза още, че изграждането на нов завод ще намали разходите за батерии и съответно ще направят електрическите <a href="https://bazar.bg/obiavi/avto">автомобили</a> по-достъпни за потребителите.</p>
      <p>General Motors и LG си сътрудничат в областта на електрическите превозни средства от много години. За първи път те подписаха споразумение за партньорство в тази област през 2011-а. Но дори преди това корейската компания достави батерии за хибридни автомобили на GM Chevrolet Volt и европейския му „роднина“ Opel Ampera.</p>
    </article>
  </body>
</html>