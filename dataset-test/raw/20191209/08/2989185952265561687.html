<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/life/430161-razuzdan-kupon-sled-koncerta-na-planeta"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T08:59:00+00:00"/>
    <meta property="og:title" content="Разюздан купон след концерта на &quot;Планета&quot;"/>
    <meta property="og:description" content="След концерта в Колодрума изпълнителите се пръснаха из заведенията на Пловдив"/>
  </head>
  <body>
    <article>
      <h1>Разюздан купон след концерта на "Планета"</h1>
      <address><time datetime="2019-12-09T08:59:00+00:00">09 Dec 2019, 08:59</time> by <a rel="author" href="https://fakti.bg/author/tihomir-shumov" target="_blank">Тихомир Шумов</a></address>
      <p>Зрелищно афтърпарти си спретнаха чалга звездите след годишния концерт на телевизия "Планета".</p>
      <p>След концерта в Колодрума изпълнителите се пръснаха из заведенията на Пловдив. Тони Стораро, Мария и Деси Слава заедно с шефа си Митко Пайнера отидоха на гръцки ресторант и поръчките от огромни плата заваляха. Стораро взе със себе си и сина си Емрах. Свидетели разказват, че Деси Слава не хапнала нищо. Певицата призна наскоро, че ще вземе драстични мерки да отслабне.</p>
      <p>Истинската веселба настъпва в чалготека, която е в близост до ресторанта. Там Мария буквално къса синджира на благоприличието и покачва градуса на купона, като аха да си съблече блузата.</p>
      <p>Илиян Тупалката още повече нахъса Мария, като грабна две палки и започва да бие по малките барабанчета. Борис Дали и Теди Александрова също извиват глас на сцената. Там някъде се мярка и Ваня, а най-много аплодисменти събира Деси Слава. След вечерта без храна, тя продължава в дискотеката без алкохол. Митко Пайнера е напуснал купона и пътува към Димитровград.</p>
      <p>За да натрупа опит в бранша, в дискотеката се завъртя и младата певица Таня Маринова. Другите новобранци пропуснаха купона и се прибраха по домовете си, както и по-опитните Милко Калайджиев, Анелия и Галин, също решиха, че нямат нужда от разпускане след събитието.</p>
      <p>За концерта в Колодрума ще се говори дълго. С най-впечатляващо участие се разписа една от надеждите на новата генерация фолк диви в "Пайнер" – Ариа. Най-актуалната певица буквално удари в земята колежите си с визия, шоу и изпълнение, като именно заради нея по никакъв начин не се усети липсата на някои от звездите на "Пайнер", пише сайтът за клюки и светски новини HotArena.</p>
      <p>
        <b>
          <a href="https://fakti.bg/bulgaria/plovdiv">Пловдив / България</a>
        </b>
      </p>
    </article>
  </body>
</html>