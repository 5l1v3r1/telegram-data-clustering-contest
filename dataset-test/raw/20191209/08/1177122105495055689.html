<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-ce-le-aduce-zodiilor-solstiiul-de-iarna-din-2019-cu-soarele-in-capricorn-149375.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T08:40:00+00:00"/>
    <meta property="og:title" content="Ce le aduce zodiilor solstițiul de iarnă din 2019, cu Soarele în Capricorn"/>
    <meta property="og:description" content="Data de 22 decembrie reprezintă începutul iernii astronomice, marcată de solstițiul de iarnă. Acesta coincide cu semnul cardinal al Capricornului și cu punctul cel mai nordic al axei solstițiale, ce leagă semnul Racului de cel al Capricornului. Axa solstițială este o adevărată axă a destinului, de-a lungul căreia se desfășoară energii cosmice incredibile, care ne conduc existența. Este vorba despre așa-numitele energii karmice, care curg de-a lungul generațiilor și ne leagă de strămoși, pentru că destinul nostru actual este conectat cu toate destinele celor din care ne tragem."/>
  </head>
  <body>
    <article>
      <h1>Ce le aduce zodiilor solstițiul de iarnă din 2019, cu Soarele în Capricorn</h1>
      <address>
        <time datetime="2019-12-09T08:40:00+00:00">09 Dec 2019, 08:40</time>
      </address>
      <p>
        <b>Data de 22 decembrie reprezintă începutul iernii astronomice, marcată de solstițiul de iarnă. Acesta coincide cu semnul cardinal al Capricornului și cu punctul cel mai nordic al axei solstițiale, ce leagă semnul Racului de cel al Capricornului.<br/><br/>Axa solstițială este o adevărată axă a destinului, de-a lungul căreia se desfășoară energii cosmice incredibile, care ne conduc existența. Este vorba despre așa-numitele energii karmice, care curg de-a lungul generațiilor și ne leagă de strămoși, pentru că destinul nostru actual este conectat cu toate destinele celor din care ne tragem.</b>
      </p>
      <p>Solstițiul de iarnă de pe data de 22 decembrie 2019 este punctul nodal al acestor energii karmice, care sunt amplificate de puterea astrului solar ce tranzitează semnul Capricornului.</p>
      <figure>
        <img src="https://media.newyorker.com/photos/5da78b2695487f0008b90047/master/w_727,c_limit/191028_r35202.jpg"/>
      </figure>
      <p>Asupra zodiilor se produc adevărate schimbări de destin, ce deschid noi drumuri pentru anul care urmează. Haideți să le descoperim împreună!<br/><b><br/>Influențele solstițiului de iarnă în viața zodiilor</b><br/>Berbec<br/>Solstiţiul de vară influenţează viaţa zodiilor<br/>Semnul Berbecului, un semn de foc, caracterizat prin corectitudine și spirit moral, este pus la încercare în această iarnă prin diferite influențe astrale, dar și prin amprente karmice. El va trebui să găsească un echilibru între respectarea normelor și tradițiilor și nevoia de libertate pe care a resimțit-o în ultimul timp. Va trebui să fie mai atent la propriile dorințe și să iasă din „corsetele” obligațiilor și normelor, fără a aluneca însă în libertinaj și imoralitate. Are de dus niște datorii transgeneraționale sau din vieți anterioare, respectiv să aibă grijă de anumite persoane care îi cer ajutorul. Dar trebuie să găsească o cale de mijloc, pentru a se ocupa și de lucrurile care îi fac bine.</p>
      <p>Taur<br/>Săgețile lui Cupidon te nimeresc din plin în această iarnă și ești capabilă să faci gesturi extreme, de dragul unei persoane care s-a ivit în viața ta. Este un moment de cotitură pentru tine, pentru că această nouă dragoste te poate face să cheltuiești foarte mulți bani sau să faci o schimbare importantă legată de statutul tău familial. Această schimbare din viața ta aduce pierderi materiale considerabile, conducându-te în final pe o cale karmică, spre o zonă de analiză personală și spiritualitate.</p>
      <p>Gemeni<br/>Solstițiul de iarnă activează în tine energii benefice, care îți vor schimba viața, mai ales în domeniul profesional. Inteligența pe care o deții și tenacitatea adusă de intrarea Soarelui în Capricorn vor conduce către o avansare în ierarhie sau către o creștere salarială consistentă. Este posibil ca noul loc de muncă sau postul pe care îl vei ocupa să-ți deschidă căi importante și în evoluția personală, pentru că vei întâlni anumite persoane care îți vor fi mentori și îndrumători.</p>
      <p>Rac<br/>Axa destinului unește punctul solstițial de vară, aflat în zodia Racului, de cel de iarnă, din zodia Capricornului. De aceea, Racul va începe niște proiecte pe cont propriu; de exemplu, își va deschide o afacere ori va intra într-un proiect artistic sau care ține de comunicare și publicitate. În plan social, gradul său de vizibilitate va crește, va deveni mult mai activ în diverse cercuri culturale sau educaționale, iar acest lucru îi va schimba complet imaginea despre sine. Este o vreme a răsturnărilor de destin, care îl va conduce dinspre zona sa de confort către împlinirea unor ambiții mai vechi.</p>
      <p>Leu<br/>Soarele, astrul care te guvernează, va intra într-un semn de pământ, care îți inhibă natura luminoasă și expansivă. Iată de ce, începând cu solstițiul de iarnă, va trebui să te confrunți cu vechi tipare karmice, care își fac apariția în mod ciclic în viața ta. Va fi o perioadă de pierderi materiale, despărțiri amoroase sau anonimat profesional, perioadă care îți va pune la încercare rezistența psihică. Pentru că Soarele este în Capricorn, vei avea totuși un dar: perseverență și capacitate de efort pe termen lung, care te vor ajuta să traversezi cu bine aceste încercări de natură karmică.</p>
      <p>Fecioară<br/>Odată cu solstițiul de iarnă, prioritățile tale se schimbă și vei pune semințele unui nou traseu de viață. Te vei descătușa de legături toxice, atât în mediul profesional, cât și în viața personală, și te vei concentra pe ceea ce poți clădi cu mâna ta, fără dependențe și ajutor din afară. Gradul tău de libertate va crește și vei merge spre o direcție pe care ți-ai dorit-o de mult timp. Te vei simți mult mai în acord cu ființa ta profundă, mai ales că sfârșitul de an îți va scoate în cale o iubire autentică.</p>
      <figure>
        <img src="https://summerkidworks.com/wp-content/uploads/2018/02/wienerin_01.png"/>
      </figure>
      <p>Balanță<br/>Sfârșitul de an te va întâmpina cu o energie debordantă care va face lucrurile să crească în jurul tău. Planurile tale vor prinde viață, iar cei apropiați te vor sprijini în tot ceea ce îți dorești. Mai mult decât atât, îți vor ieși în cale protectori și oportunități neașteptate, pentru că ai atins anumite puncte energetice magice pe axa destinului tău. Ceea ce începi acum, fie că este vorba de un curs, de o afacere sau de o legătură sentimentală, va prinde rădăcini și se va transforma într-un proiect de lungă durată, care îți va schimba viața.</p>
      <p>Scorpion<br/>O frumoasă poveste de dragoste, începută odată cu solstițiul de iarnă, te face să trăiești la maximum ultimele zile ale anului. Chiar dacă ești singură sau într-o relație, te vei arunca fără rețineri în acest vârtej amoros, care te va bulversa cu totul. Nu vrei să asculți de niciun sfat al prietenilor, te lași purtată de focul inimii, pentru că în interiorul tău simți că cel care a intrat în viața ta nu este o persoană întâmplătoare, ci te va ajuta să înveți o anume lecție karmică.</p>
      <p>Săgetător<br/>Tranziția Soarelul prin Capricorn te face să fii mai organizată și mai puțin aventuroasă, să-ți urmărești cu o mai mare perseverență scopurile. Încercarea sfârșitului de an este, pentru tine, cea de a-ți investi energia în anumite proiecte pe termen lung, în loc s-o risipești pe acțiuni mărunte. Fie că pui bazele unui parteneriat profesional sau a unuia sentimental, miza ta este cea a asumării de obligații și responsabilități. Este posibil să spui da unei cereri în căsătorie sau să semnezi un contract pe termen lung.</p>
      <p>Capricorn<br/>Solstițiul de iarnă deschide o nouă epocă pentru tine, în care vei ieși din anonimat, mai ales că Soarele este în zodia ta și îți luminează cărările. Toată configurața astrală te ajută să-ți împlinești visurile, iar proiectele pe care le demarezi sunt grandioase, complexe și pline de beneficii. Te vei apuca să strângi bani pentru o cauză umanitară, îți vei lansa o carte sau vei pleca în străinătate, într-un proiect internațional. Și în dragoste trăiești pe picior mare, pentru că sfârșitul de an îți va aduce o cucerire surprinzătoare.</p>
      <figure>
        <img src="https://summerkidworks.com/wp-content/uploads/2018/02/soyoung_01.png"/>
      </figure>
      <p>Vărsător<br/>Sfârșitul de an vine cu multiple dileme legate de o decizie pe care trebuie s-o iei, fie în domeniul profesional, fie în cel personal. Ți se ivește oportunitatea unui nou loc de muncă și nu știi ce să alegi între confortul slujbei actuale și avantajele noii propuneri. Ești prinsă între doi parteneri față de care nutrești sentimente puternice, dar mergi după îndemnul inimii, pentru că te va conduce pe firul karmic.</p>
      <p>Pești<br/>Karma ta personală te va duce departe de meleagurile natale, într-un loc cu multe provocări și posibilități de schimbare personală. Vei alege să faci o călătorie inițiatică, ce te va conduce spre împlinirea de sine. Vei întâlni oameni noi care îți vor deveni mentori, vei dobândi mai multă cunoaștere și putere interioară. Iubirea nu va lipsi din peregrinajul tău, ba mai mult, s-ar putea să întâlnești o persoană care îți era predestinată.</p>
      <p>https://www.divahair.ro/</p>
    </article>
  </body>
</html>