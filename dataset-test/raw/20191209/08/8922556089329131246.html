<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/segern-gav-stenson-rejalt-hopp-i-rankningen-5469789.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T08:24:42+00:00"/>
    <meta property="og:title" content="Segern gav Stenson rejält hopp i rankningen"/>
    <meta property="og:description" content="Golf Henrik Stensons seger på Bahamas i helgen gjorde ett rejält avtryck på golfens världsrankning. Svensken hoppar upp från 40:e till 26:e plats – och är därmed tillbaka på samma position som han var på i början av året."/>
  </head>
  <body>
    <article>
      <h1>Segern gav Stenson rejält hopp i rankningen</h1>
      <address><time datetime="2019-12-09T08:24:42+00:00">09 Dec 2019, 08:24</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5469790/120992612/henrik-stenson-vann-pa-bahamas?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Dante Carrer | Henrik Stenson vann på Bahamas och är nu rankad 26:a i världen.</figcaption>
      </figure>
      <p>Golf Henrik Stensons seger på Bahamas i helgen gjorde ett rejält avtryck på golfens världsrankning. Svensken hoppar upp från 40:e till 26:e plats – och är därmed tillbaka på samma position som han var på i början av året.</p>
      <p>Segern innebar i praktiken också ett stort kliv mot OS i Tokyo för Stenson. Han var redan sedan tidigare etta av svenskarna på världsrankningen, men har nu skaffat sig en rejäl lucka till Alex Norén (69:a) och Marcus Kinhult (83:a) som – med ett halvår kvar av kvalificeringsperioden – ser ut att få göra upp om den andra OS-platsen.</p>
      <p>Inbjudningstävlingen på Bahamas har inte fullvärdig PGA-tourstatus, men rankningspoängen som delades ut räknas även inför uttagningarna till Ryder Cup. Stenson är i nuläget en av nio spelare som har en direktplats i Europas lag inför mötet med USA på Whistling Straits i september.</p>
    </article>
  </body>
</html>