<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191209-normandska-zustrich-pid-ofisom-prezydenta-drugyj-den-aktsiya/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T08:18:06+00:00"/>
    <meta property="og:title" content="Нормандська зустріч: під Офісом президента другий день акція"/>
    <meta property="og:description" content="Під Офісом президента триває акція, приурочена до нормандського саміту, яка триватиме до його закінчення."/>
  </head>
  <body>
    <article>
      <h1>Нормандська зустріч: під Офісом президента другий день акція</h1>
      <address>
        <time datetime="2019-12-09T08:18:06+00:00">09 Dec 2019, 08:18</time>
      </address>
      <p>Під Офісом президента триває акція, приурочена до нормандського саміту, яка триватиме до його закінчення.</p>
      <p>9 грудня біля Офісу президента триває акція Варта на Банковій, учасники якої вимагають не допустити здачі національних інтересів України під час зустрічі лідерів країн нормандської четвірки.</p>
      <p>Акція триватиме до закінчення нормандського саміту, початок якого запланований на 17.00 за київським часом.</p>
      <p>Зараз під Офісом президента знаходяться учасники акції, які переночували в наметах. Однак до місця проведення Варти на Банковій вже починають підтягуватися й інші люди.</p>
      <p>
        <b>Читайте: </b>
        <a href="https://fakty.com.ua/ua/ukraine/20191209-normandskyj-samit-2019-vse-shho-potribno-znaty-pro-zustrich/">Нормандський саміт 2019: все, що потрібно знати про зустріч</a>
      </p>
      <p>Співробітники спецпідрозділу Нацполіції, Нацгвардії і ДСНС продовжують охороняти територію урядового кварталу.</p>
      <p>Наразі ситуація в районі проведення акції спокійна.</p>
      <p>До слова, після завершення переговорів лідерів країн нормандської четвірки запланована <a href="https://fakty.com.ua/ua/ukraine/20191209-zelenskyj-i-putin-mozhut-zustritysya-pislya-normandskogo-samitu-roszmi/">зустріч президента України Володимира Зеленського і президента РФ Володимира Путіна.</a></p>
    </article>
  </body>
</html>