<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1562348/ped-kritis-simera-i-1i-sunedriasi-me-ti-nea-dioikisi-to-prosfugiko-sto-epikedro/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T08:59:31+00:00"/>
    <meta property="og:title" content="ΠΕΔ Κρήτης: Σήμερα η 1η συνεδρίαση με τη νέα διοίκηση - Το προσφυγικό στο επίκεντρο"/>
    <meta property="og:description" content="Αναλυτικά τα θέματα που θα συζητηθούν"/>
  </head>
  <body>
    <article>
      <h1>ΠΕΔ Κρήτης: Σήμερα η 1η συνεδρίαση με τη νέα διοίκηση - Το προσφυγικό στο επίκεντρο</h1>
      <address>
        <time datetime="2019-12-09T08:59:31+00:00">09 Dec 2019, 08:59</time>
      </address>
      <p>
        <b>Αναλυτικά τα θέματα που θα συζητηθούν</b>
      </p>
      <p>Σήμερα το μεσημέρι συνεδριάζει για πρώτη φορά στο Ρέθυμνο η νέα διοίκηση της<a href="https://www.neakriti.gr/article/kriti/1560081/ped-kritis-poioi-eklegodai-analutika-oi-stauroi/"> ΠΕΔ Κρήτης</a>, σε μια συνεδρίαση που αναμένεται με ιδιαίτερο ενδιαφέρον, καθώς θα κάνει το “ντεμπούτο” του ως πρόεδρος ο Γιάννης Κουράκης.</p>
      <p>Μάλιστα ο πρώην δήμαρχος Ηρακλείου αναμένεται να ενημερώσει το Σώμα για ένα θέμα που “καίει” τους αυτοδιοικητικούς της Κρήτης, αυτό του προγράμματος των μεταναστών και του ρόλου που θα παίξει η Κρήτη σε αυτό.</p>
      <p>Αναλυτικά, το πρόγραμμα της πρώτης συνεδρίασης του νέου Δ.Σ. της ΠΕΔ έχει ως εξής:</p>
      <ol>
        <li>Ενημερώσεις-ανακοινώσεις.</li>
        <li>Συζήτηση σχετικά με το Πρόγραμμα “ΦιλόΔημος”.</li>
        <li>Έγκριση της κατάρτισης του προϋπολογισμού οικονομικού έτους 2020 από την Εκτελεστική Επιτροπή και ψήφιση αυτού.</li>
        <li>Ορισμός εκπροσώπων στο Πειθαρχικό Συμβούλιο της παρ. 2 του άρθρου 234 του Ν. 3852/2010, όπως έχει τροποποιηθεί με την παρ. 10 του άρθρου 20 του Ν. 4257/2014.</li>
        <li>Ορισμός εκπροσώπων στην Επιτροπή Ονομασίας και Μετονομασίας συνοικιών, οδών, πλατειών του άρθρου 8 του Ν. 3463/2006, όπως τροποποιήθηκε με το άρθρο 19, παρ. 2 του Ν. 4071/2012 και ισχύει.</li>
        <li>Ορισμός εκπροσώπων στο Συντονιστικό Όργανο Πολιτικής Προστασίας (ΣΟΠΠ) Περιφερειακής Ενότητας Λασιθίου.</li>
        <li>Ορισμός εκπροσώπων στην Επιτροπή Παρακολούθησης του Επιχειρησιακού Προγράμματος “Κρήτη 2014-2020”.</li>
        <li>Ορισμός εκπροσώπων στην Επιτροπή της Αποκεντρωμένης Διοίκησης Κρήτης, σύμφωνα με την παρ. 2 του άρθρου 232 του Ν. 3852/2010.</li>
        <li>Ορισμός εκπροσώπων στην τριμελή Ειδική Επιτροπή του άρθρου 152 του Ν. 3463/2003, όπως ισχύει, των νομών Ηρακλείου-Λασιθίου και των νομών Χανίων-Ρεθύμνου.</li>
        <li>Ορισμός εκπροσώπου και αναπληρωτή στο Δ.Σ. του Συλλόγου με την επωνυμία “Ένωση Δημάρχων Κρήτης”.</li>
      </ol>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1561572/prosfugiko-sunadisi-me-mihailidou-eihe-to-proedreio-tis-ped-kritis/"/>
        <a href="https://www.neakriti.gr/article/kriti/1560081/ped-kritis-poioi-eklegodai-analutika-oi-stauroi/"/>
      </related>
    </article>
  </body>
</html>