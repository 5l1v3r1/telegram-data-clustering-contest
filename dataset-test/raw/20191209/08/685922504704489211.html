<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483186"/>
    <meta property="og:site_name" content="طرفداری"/>
    <meta property="article:published_time" content="2019-12-09T08:07:15+00:00"/>
    <meta property="og:title" content="دراگان اسکوچیچ: قرارداد همکاریم با صنعت نفت همچنان ادامه دارد؛ سازگاری یک مربی حرفه ای با شرایط ایران سخت است"/>
    <meta property="og:description" content="طرفداری- ​​​​​​دراگان اسکوچیچ در مورد وضعست صنعت نفت آبادان صحبت هایی را عنوان کرد. به گزارش تسنیم، دراگان اسکوچیچ در برنامه تهران ورزشی رادیو, درباره وضعیت صنعت نفت آبادان و فوتبال ایران, اظهار داشت: واقعاً‌ در این شرایط هدایت یک تیم خیلی سخت است, ولی خوشبختانه ما کار‌مان را انجام می‌دهیم و همه در باشگاه تلاش می‌کنند, چون بازیکنان به این نتیجه رسیده‌اند که به نفع خودشان است تا تیم بهتری داشته باشند."/>
  </head>
  <body>
    <article>
      <h1>دراگان اسکوچیچ: قرارداد همکاریم با صنعت نفت همچنان ادامه دارد؛ سازگاری یک مربی حرفه ای با شرایط ایران سخت است</h1>
      <address><time datetime="2019-12-09T08:07:15+00:00">09 Dec 2019, 08:07</time> by <a rel="author" href="https://www.tarafdari.com/%D8%B9%D9%84%DB%8C-%DA%A9%D9%84%D9%87%D8%B1%DB%8C/280576" target="_blank">علی کلهری</a></address>
      <pre>اسکوچیچ از شرایط سخت مربیگری د ایران گفت.</pre>
      <p><b><a href="http://Www.tarafdari.com/">طرفداری-</a></b>​​​​​​دراگان اسکوچیچ در مورد وضعست صنعت نفت آبادان صحبت هایی را عنوان کرد.</p>
      <p>به گزارش <b>تسنیم،</b>دراگان اسکوچیچ در برنامه تهران ورزشی رادیو, درباره وضعیت صنعت نفت آبادان و فوتبال ایران, اظهار داشت:</p>
      <blockquote>واقعاً‌ در این شرایط هدایت یک تیم خیلی سخت است, ولی خوشبختانه ما کار‌مان را انجام می‌دهیم و همه در باشگاه تلاش می‌کنند, چون بازیکنان به این نتیجه رسیده‌اند که به نفع خودشان است تا تیم بهتری داشته باشند.</blockquote>
      <p>وی ادامه داد:</p>
      <blockquote>فقط تمرکز‌مان به کار و فوتبال است و سعی و تلاش‌مان بر این بوده که مشکلات جانبی و مالی را در تمرینات به فراموشی بسپاریم و تنها راه این است که تمرکز‌مان را فقط روی کار بگذاریم.</blockquote>
      <p>سرمربی تیم فوتبال صنعت نفت آبادان درباره روند خوب این تیم در فصل جاری لیگ برتر, یادآور شد:</p>
      <blockquote>با توجه به اینکه آخرین تیمی بودیم که برای این فصل خودمان را آماده کردیم، اما توانستیم بازیکنان خوبی را از لحاظ فنی و اخلاقی دور هم جمع کنیم. شاید تمرینات‌مان را 40 روز بعد از آغاز تمرینات اولین تیم‌, شروع کردیم، ولی واکنش خوبی نشان دادیم و خود را فوراً هماهنگ کردیم. یک فرمول که چگونه کار کنیم را پیدا کردیم و آن را ادامه دادیم.</blockquote>
      <p>اسکوچیچ در پاسخ به این سؤال که جدایی آندره‌آ استراماچونی را از استقلال چطور می‌بیند, گفت:</p>
      <blockquote>من دیروز از طریق رسانه‌ها در جریان این موضوع قرار گرفتم. خیلی سخت است نصیحتی به کسی داشته باشم، چون که خودم در آن شرایط قرار نداشته‌ام. استراماچونی یک مربی حرفه‌ای است، ولی متاسفانه برخی افراد از حرفه‌ای‌گری غافل می‌شوند. موضوع این است که در این شرایط یک مربی حرفه‌ای می‌تواند خود را سازگار کند یا خیر. با تجربه‌ای که در این چند سال در ایران دارم خیلی سخت می‌شود کسی خودش را با شرایط ایران سازگار کند.</blockquote>
      <p>وی درباره اینکه آیا در صنعت نفت خواهد ماند, تصریح کرد:</p>
      <blockquote>الان با باشگاه قرارداد دارم و همکاریم پا برجاست. من در آبادان اهداف خاصی دارم، جاه‌طلب هستم و به آینده فکر می‌کنم. با تمام احترامی که برای صنعت نفت قائلم ولی با جاه‌طلبی همیشه به دنبال پیشرفت بوده‌ام. الان در بوشهر هستیم و می‌خواهم تمام تمرکزم را برای بازی فردا بگذارم</blockquote>
    </article>
  </body>
</html>