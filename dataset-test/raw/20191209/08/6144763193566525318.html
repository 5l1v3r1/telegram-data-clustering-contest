<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/0766146894049.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T08:31:51+00:00"/>
    <meta property="og:title" content="مناجات خوان سحرهای رمضان خاموش شد/ موسوی قهار درگذشت"/>
    <meta property="og:description" content="سیدقاسم موسوی قهار که با مناجات سحرهای ماه مبارک رمضان و دعای ابوحمزه ثمالی شناخته می شد، شامگاه دیشب و پس از یک دوره بیماری سرطان درگذشت."/>
  </head>
  <body>
    <article>
      <h1>مناجات خوان سحرهای رمضان خاموش شد/ موسوی قهار درگذشت</h1>
      <address><time datetime="2019-12-09T08:31:51+00:00">09 Dec 2019, 08:31</time> by <a rel="author">فارس نیوز</a></address>
      <p>به گزارش خبرنگار مسجد و هیأت <a href="http://tnews.ir/tags/%d8%ae%d8%a8%d8%b1%da%af%d8%b2%d8%a7%d8%b1%db%8c-%d9%81%d8%a7%d8%b1%d8%b3">خبرگزاری فارس</a>، سیدقاسم موسوی قهار، مداح، قاری و مناجات خوانی که <a href="http://tnews.ir/tags/%d9%85%d8%b1%d8%af%d9%85-%d8%a7%db%8c%d8%b1%d8%a7%d9%86">مردم ایران</a>، صدای او را سال ها از رادیو و تلویزیون شنیده بودند و علاوه بر دعای فرج حضرت صاحب الامر (عج)، نوای گرمش را در سحرهای ماه مبارک رمضان به یاد داشتند، شامگاه دیشب در سن 71 سالگی به رحمت ایزدی پیوست.<br/>موسوی قهار که مدت ها از سرطان حنجره رنج می برد، پس از عفونت در مجرای تنفسی در بیمارستان امیراعلم تهران بستری شد و در حالی که خانواده او درصدد حل مشکلات مالی برای تأمین مخارج بیمارستانی بودند، دار فانی را وداع گفت.<br/>خبرگزاری فارس، ضمن تسلیت به جامعه مداحان و قاریان و همچنین خانواده این پیرغلام حسینی، جزییات تکمیلی مراسم تشییع و ترحیم این استاد بزرگ مناجات خوانی ایران را به اطلاع خواهد رساند.</p>
    </article>
  </body>
</html>