<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840213-pozhezha-v-odesi-kilkist-zagiblikh-zrosla-do-12-osib"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T08:03:00+00:00"/>
    <meta property="og:title" content="Пожежа в Одесі: кількість загиблих зросла до 12 осіб"/>
    <meta property="og:description" content="КИЇВ. 9 грудня. УНН. Внаслідок пожежі в Одеському коледжі економіки, права та готельно-ресторанного загальна кількість загиблих становить 12 осіб. Про це …"/>
  </head>
  <body>
    <article>
      <h1>Пожежа в Одесі: кількість загиблих зросла до 12 осіб</h1>
      <address><time datetime="2019-12-09T08:03:00+00:00">09 Dec 2019, 08:03</time> by <a rel="author">Ілля Нежигай</a></address>
      <p><b>КИЇВ. 9 грудня. УНН.</b> Внаслідок пожежі в Одеському коледжі економіки, права та готельно-ресторанного загальна кількість загиблих становить 12 осіб. Про це повідомили у пресцентрі Держслужбі з надзвичайних ситуацій (ДСНС) України, передає <b>УНН</b>.</p>
      <p>“Станом на 7 год. 9 грудня відкритого вогню не спостерігається. Проводяться пошуково-рятувальні роботи та роботи по гасінню окремих осередків тління конструкцій будівлі. В ході проведення пошукових робіт виявлено тіла 10 загиблих осіб (тіла 6 осіб не ідентифіковано)”, — йдеться у повідомленні.</p>
      <p>“Всього внаслідок пожежі загинуло 12 осіб, постраждало 30 осіб, в лікувальних закладах залишається 9 осіб”, — повідомили у пресцентрі.</p>
      <p>Раніше повідомлялось про десятьох загиблих внаслідок пожежі.</p>
      <p>Нагадаємо, за даними ДСНС, 4 грудня о 10:12 в Одесі на 3-му поверсі 6-поверхової будівлі Одеського коледжу економіки, права та готельно-ресторанного бізнесу <a href="https://www.unn.com.ua/uk/news/1839353-v-odesi-gorit-koledzh">виникла пожежа.</a> О 14:18 пожежу було локалізовано на площі 4 тис. кв. м. Підрозділами ДСНС врятовано та евакуйовано 40 осіб. Станом на ранок 5 грудня спостерігалося обрушення згорілих будівельних конструкцій всередині будівлі.</p>
      <p>Пізніше у ДСНС назвали ймовірну <a href="https://www.unn.com.ua/uk/news/1839506-pozhezha-u-koledzhi-v-odesi-v-dsns-nazvali-ymovirnu-prichinu-tragediyi">причину пожежі у коледжі</a> в Одесі — пошкоджений подовжувач. Відкрито кримінальне провадження. Поліція має дві версії пожежі у коледжі в Одесі — порушення пожежної безпеки і підпал.</p>
    </article>
  </body>
</html>