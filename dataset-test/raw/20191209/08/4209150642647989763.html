<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Zbog-klizista-na-Novom-Zelandu-odsjeceno-1000-turista/572674?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:41:54+00:00"/>
    <meta property="og:title" content="Zbog klizišta na Novom Zelandu odsječeno 1.000 turista"/>
    <meta property="og:description" content="VELINGTON - Skoro hiljadu turista u malom mjestu Franc Jozef na Novom Zelandu ostalo je odsječeno od saobraćajnica poslije olujnog nevremena, koje je tokom vikenda izazvalo klizišta i poplave duž glavnog autoputa."/>
  </head>
  <body>
    <article>
      <h1>Zbog klizišta na Novom Zelandu odsječeno 1.000 turista</h1>
      <address><time datetime="2019-12-09T08:41:54+00:00">09 Dec 2019, 08:41</time> by <a rel="author">Tanjug</a></address>
      <p>VELINGTON - Skoro hiljadu turista u malom mjestu Franc Jozef na Novom Zelandu ostalo je odsječeno od saobraćajnica poslije olujnog nevremena, koje je tokom vikenda izazvalo klizišta i poplave duž glavnog autoputa.</p>
      <p>Novozelandske vlasti navode da pristup saobraćajnicama do grada vjerovatno neće biti obnovljen do petka, prenosi AP.</p>
      <p>Neki turisti odlučili su da se evakuišu helikopterom ili malim avionom, dok će drugi sačekati da se put ponovo otvori.</p>
      <p>Predsjednik distrikta Vestland Brus Smit kaže da je za evakuaciju turista u više navrata poslato 20 aviona i helikoptera.</p>
    </article>
  </body>
</html>