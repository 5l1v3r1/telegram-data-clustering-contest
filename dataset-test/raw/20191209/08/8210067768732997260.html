<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11053585"/>
    <meta property="og:site_name" content="TV 2"/>
    <meta property="article:published_time" content="2019-12-09T08:12:52+00:00"/>
    <meta property="og:title" content="Varsler om seksuell trakassering ved byggeplassen til Nasjonalmuseet"/>
    <meta property="og:description" content="Tre arbeidere ved byggeplassen til det nye Nasjonalmuseet er bortvist etter varsler om seksuell trakassering. Ytterligere ett varsel er meldt inn til Statsbygg."/>
  </head>
  <body>
    <article>
      <h1>Varsler om seksuell trakassering ved byggeplassen til Nasjonalmuseet</h1>
      <h2>Tre arbeidere ved byggeplassen til det nye Nasjonalmuseet er bortvist etter varsler om seksuell trakassering. Ytterligere ett varsel er meldt inn til Statsbygg.</h2>
      <address><time datetime="2019-12-09T08:12:52+00:00">09 Dec 2019, 08:12</time> by <a rel="author">NTB</a></address>
      <p>Statsbygg har mottatt fire varsler om seksuell trakassering ved byggeplassen i Oslo sentrum siden mai 2018, ifølge <a href="https://www.nrk.no/kultur/tre-arbeidere-bortvist-fra-byggeplassen-til-nasjonalmuseet-etter-varsler-om-seksuell-trakassering-1.14809668">NRK</a>.</p>
      <p>Tre av sakene har endt med at arbeidere har mistet arbeidsoppgavene sine ved byggeplassen, bekrefter Statsbygg.</p>
      <p>Arbeiderne har vært ansatt hos underleverandører i byggeprosjektet. Statsbygg sier de har forsikret seg om at varselsakene er blitt håndtert hos underleverandørene.</p>
      <p>– Dette er varsel om forhold vi ikke på noen som helst måte ønsker på byggeplassen. Det skal være trygt å være hvem som helst på byggeplassen, uten å risikere å bli utsatt for en uønsket handling eller sjikanering, sier kommunikasjonsdirektør Hege Njaa Aschim i Statsbygg.</p>
      <p>Det er blant annet gjennomført en omfattende holdningskampanje og flere foredrag etter varslene.</p>
      <p>(©NTB)</p>
    </article>
  </body>
</html>