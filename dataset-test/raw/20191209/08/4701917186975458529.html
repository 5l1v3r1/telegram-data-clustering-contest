<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/zastrasujuca-prognoza-ruskog-admirala-nato-i-rusija-mogli-bi-da-zarate-na-ovom-mestu/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T08:09:00+00:00"/>
    <meta property="og:title" content="ЗАСТРАШУЈУЋА ПРОГНОЗА РУСКОГ АДМИРАЛА! НАТО и Русија могли би да зарате на овом месту!"/>
    <meta property="og:description" content="Све је већи ризик од рата између Русије и НАТО око Арктика, тврди један руски командант, а преносе британски медији."/>
  </head>
  <body>
    <article>
      <h1>ЗАСТРАШУЈУЋА ПРОГНОЗА РУСКОГ АДМИРАЛА! НАТО и Русија могли би да зарате на овом месту!</h1>
      <address><time datetime="2019-12-09T08:09:00+00:00">09 Dec 2019, 08:09</time> by <a rel="author">Информер</a></address>
      <p>
        <b>Све је већи ризик од рата између Русије и НАТО око Арктика, тврди један руски командант, а преносе британски медији.</b>
      </p>
      <p>Ова застрашујућа прогноза стиже од челника руске северне флоте, вице- адмирала Александра Мојсева.</p>
      <p>Он је упозорио на све веће присуство НАТО снага у леденим водама Арктика, додавши да војне вежбе које спроводе Британци и САД, уз помоћ других западних земаља су двоструко веће у протеклих пет година.</p>
      <p>Ова изјава руског вице- адмирала, како пише Дејли мејл, стиже непосредно након што је руски председник Владимир Путин наредио поновно отварање и модернизацију војних база дуж руске обале која је на Арктику дуга готово 25.000 километара.</p>
      <p>У наредном периоду требало би очекивати даље повећање војног пристуства комбинованих снага, а резултат, према речима Мојсева, биће потенцијални конфликт.</p>
      <figure>
        <iframe data-src="https://twitter.com/MarioZambeli/status/1203640787721785344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Мојсев је такође упозорио НАТО да се држи подаље од подручја које је за Москву уносно, нарочито што се тиче резерви гаса и нафте. </p>
      <p>- Последњих година заједничке војне снаге Запада извеле су више од десет војних вежби близу наше северне границе. Вежбе су биле различитог карактера, од оних које се тичу наоружања, преко нуклеарних подморница, до борбених снага и других јединица, као и јединица за специјалне операције- рекао је Мојсев.</p>
      <p>Овај командант је такође оптужио Запад да покушава да притисне Русију санкцијама и да мултилатералну сарадњу у Арктику политизује.</p>
      <p>Оптужио је НАТО да не признаје руске националне интересе, али и да не препознаје спремност ове земље да употреби војску како би постигла своје политичке циљеве.</p>
      <figure>
        <img src="http://www.pravda.rs/fileadmin/_processed_/4/c/csm_Mustafa_Golubic_640_x_360_12ba1985dd.jpg"/>
      </figure>
      <p>Да ли ће Трамп повући Америку из НАТО-а? Више о томе читајте <b><a href="http://www.pravda.rs/2019/12/9/zombi-alijansa-na-raskrscu-da-li-ce-tramp-povuci-ameriku-iz-nato-a-video/"><b>ОВДЕ.</b></a></b></p>
    </article>
  </body>
</html>