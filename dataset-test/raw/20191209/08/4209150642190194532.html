<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/Sberbank-Banjaluka-donirala-pet-racunara-Medicinskoj-skoli-u-Banjaluci/572671?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:33:43+00:00"/>
    <meta property="og:title" content="Sberbank Banjaluka donirala pet računara Medicinskoj školi u Banjaluci"/>
    <meta property="og:description" content="Sberbank Banjaluka nastoji da što više bude uključena u aktivnosti zajednice u kojoj posluje i da učestvuje u društveno odgovornim projektima."/>
  </head>
  <body>
    <article>
      <h1>Sberbank Banjaluka donirala pet računara Medicinskoj školi u Banjaluci</h1>
      <address><time datetime="2019-12-09T08:33:43+00:00">09 Dec 2019, 08:33</time> by <a rel="author">N.N.</a></address>
      <p>Sberbank Banjaluka nastoji da što više bude uključena u aktivnosti zajednice u kojoj posluje i da učestvuje u društveno odgovornim projektima.</p>
      <p>S obzirom da je decembar mjesec darivanja, u skladu sa prazničnim raspoloženjem Sberbank Banjaluka je Medicinskoj školi u Banjaluci donirala pet računara, kako bi spremni dokčekali novu 2020. godinu. </p>
      <p>Računari su namijenjeni računarskom kabinetu ove škole, a učenicima će omogućiti kvalitetniji i sadržajniji rad.</p>
      <p>Vladimir Jagodić, direktor Medicinske škole u Banjaluci, je u ime škole preuzeo računare, te se zahvalio Sberbanci što je prepoznala njihove potrebe, te što je ovom donacijom dala značajan doprinos ovoj školskoj ustanovi u budućnosti. </p>
      <p>Takođe je istakao da će ovi računari poboljštati proces rada same škole, a učenicima omogućiti sticanje znanja i vještina koje su im neophodne na putu ličnog i profesionalnog razvoja. </p>
      <p>Iz Sberbank Banjaluka su naglasili da obrazovanje ima jako važnu ulogu u svakom društvu, i da se trude da svojim donacijama osavremenjuju nastavni proces u mnogim školskim ustanovama u Republici Srpskoj. </p>
      <p>Društvena odgovornost je jedno od osnovnih načela poslovanja naše Banke i važan je dio korporativne kulture, a ova donacija predstavlja samo neke u nizu naših aktivnosti humanitarnog karaktera, kroz koje možemo stvoriti bolje i naprednije okruženje za sve nas. </p>
    </article>
  </body>
</html>