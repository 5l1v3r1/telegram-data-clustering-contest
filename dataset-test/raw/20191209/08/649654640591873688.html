<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/svet/zemljotres-magnitude-48-pogodio-oblast-firence/"/>
    <meta property="og:site_name" content="Dnevni list Danas"/>
    <meta property="article:published_time" content="2019-12-09T08:46:49+00:00"/>
    <meta property="og:title" content="Zemljotres magnitude 4,8 pogodio oblast Firence"/>
    <meta property="og:description" content="Zemljotres magnitude 4,8 pogodio je jutros oblast severno od Firence što je izazvalo otkazivanje ili kašnjenje vozova širom Italije."/>
  </head>
  <body>
    <article>
      <h1>Zemljotres magnitude 4,8 pogodio oblast Firence</h1>
      <address><time datetime="2019-12-09T08:46:49+00:00">09 Dec 2019, 08:46</time> by <a rel="author">Beta</a></address>
      <p>
        <b>Zemljotres magnitude 4,8 pogodio je jutros oblast severno od Firence što je izazvalo otkazivanje ili kašnjenje vozova širom Italije.</b>
      </p>
      <p>Potres je pogodio centralne Apeninske planine u 3.30 po lokalnom vremenu, magnitude 4,8, javio je Američki geološki institut, prenosi televizijski kanal Si-En-Bi-Si (CNBC) na svom portalu.</p>
      <p>Prema navodima vatrogasaca, nema izveštaja o nastradalim.</p>
      <p>„Saobraćaj je prekinut iz predostrožnosti da bi se proverilo stanje infrastrukture“, saopštila je italijanska železnička kompanija.</p>
      <p>Obavezno je proveravanje stanja mreže ukoliko je jačina zemljotresa veća od magnitude četiri.</p>
      <p>Kako prenosi italijanski portal Il Mesađero (Il Messaggero) neke zgrade naprsle su u o oblasti Mudželo, a škole su zatvorene u nekoliko mesta u okolini.</p>
      <p>Naknadni slabiji potresi su zabeleženi rano jutros, s magnitudom tri.</p>
      <h3>Povezani tekstovi:</h3>
    </article>
  </body>
</html>