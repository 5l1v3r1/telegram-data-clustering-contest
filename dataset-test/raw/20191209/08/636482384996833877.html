<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/postul-craciunului-in-ce-zile-mai-poti-manca-peste-20106417"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T08:17:40+00:00"/>
    <meta property="og:title" content="Postul Crăciunului. In ce zile mai poți mânca pește"/>
    <meta property="og:description" content="Postul Crăciunului este destul de permisiv, astfel că sunt multe zile în care se mănâncă pește. Iată care mai sunt datele cu dezlegare la pește din acest"/>
  </head>
  <body>
    <article>
      <h1>Postul Crăciunului. In ce zile mai poți mânca pește</h1>
      <address><time datetime="2019-12-09T08:17:40+00:00">09 Dec 2019, 08:17</time> by <a rel="author">Alina S.</a></address>
      <p>
        <b>Postul Crăciunului este destul de permisiv, astfel că sunt multe zile în care se mănâncă pește. Iată care mai sunt datele cu dezlegare la pește din acest post</b>
      </p>
      <p>În<b><a href="https://www.cancan.ro/postul-craciunului-2019-cand-incepe-si-ce-nu-ai-voie-sa-faci-in-postul-craciunului-20085762"> postul Crăciunului,</a></b> credincioșii obișnuiesc să postească de carne, brânză și ouă, iar în zilele de luni, miercuri și vineri este indicat să se consume mâncare fără ulei și fără vin. Tot în post, în zilele de marți și joi se face dezlegare la untdelemn și vin, iar în sâmbetele și duminicile, până pe data de 20 decembrie inclusiv, se dezleagă la untdelemn, pește și vin.</p>
      <h3>Postul Crăciunului 2019. Dezlegare la pește</h3>
      <p>Anul acesta, în Postul Crăciunului se  mai mănâncă pește pe 13 decembrie, de sărbătoarea Sfântului Ierarh Dosoftei, mitropolitul Moldovei.</p>
      <p>Tot în post, în zilele de marți și joi se face dezlegare la untdelemn și vin, iar în sâmbetele și duminicile, până pe data de 20 decembrie inclusiv, se face <b><a href="https://www.cancan.ro/postul-craciunului-2019-zilele-cu-dezlegare-la-peste-si-vin-20092521">dezlegare la pește</a></b>, untdelemn și vin.</p>
      <h3>Postul Crăciunului 2019. Rugăciune de rostit în post</h3>
      <p>„Dumnezeul nostru, nădejdea tuturor marginilor pământului şi a celor ce sunt pe mare, departe, Cel ce mai înainte ai întocmit, prin Legea Ta Veche şi Nouă aceste zile de post, la care ne-ai învrednicit să ajungem acum, pe Tine Te lăudăm şi Ţie ne rugăm: întăreşte-ne cu puterea Ta, ca să ne nevoim întru ele cu sârguinţă, spre mărirea numelui Tău celui sfânt şi spre iertarea păcatelor noastre, spre omorârea patimilor şi spre biruinţa asupra păcatului;</p>
      <p>Că împreună cu Tine răstignindu-ne şi îngropându-ne, să ne ridicăm din faptele cele moarte şi să petrecem cu bunăplăcere înaintea Ta în toate zilele vieţii noastre. Că Ţie se cuvine a ne milui şi a ne mântui pe noi, Hristoase Dumnezeule şi Ţie slavă înălţăm, împreună şi Celui fără de început al Tău Părinte, şi Preasfântului şi bunului şi de viaţă făcătorului Tău Duh, acum şi pururea şi în vecii vecilor. Amin!”.</p>
      <h3>Beneficiile postului Crăciunului</h3>
      <p>Postul Crăciunului 2019 are o serie de implicații semnificative și pentru organism, dincolo de sensul spiritual. Însă, perioada postului trebuie să țină cont și de cerințele organismului, cu respectarea anumitor condiții esențiale. Principalele beneficii ale postului sunt detoxifierea organismului, îmbunătățirea funcțiilor hepatice și digestive, dar și creșterea vitalității. În cazul în care postul nu este urmat corect, pot apărea dezechilibre ce au ca și principale surse următoarele: deficitul de calciu și vitamina D, insuficiența vitaminei A, deficitul de fier, lipsa varietății în ceea ce privește proteinele. Tocmai de aceea, este bine ca în zilele de dezlegare la pește din postul Crăciunului, să consumăm acest aliment.</p>
      <h3>Obiceiuri și tradiții în postul Crăciunului 2019</h3>
      <p>Unul dintre obiceiurile din perioada postului de Crăciun, în anumite zone ale țării, este şi spălarea veselei cu cenuşă sau leşie, ca să nu mai aibă nicio urmă de carne sau derivate ale acestor produse. Pe 20 decembrie, de Ignat, nu se mai spală rufe până după Bobotează şi nu se mai toarce, se taie porcii şi se spune că vederea sângelui apără de boli și aduce noroc. Pe 24 decembrie, în Ajun de Crăciun, nu se dă din casă, se mătură invers şi nu se scoate gunoiul ca să nu se ducă norocul. Ultima zi a Postului Crăciunului este denumită și Ajunul Crăciunului (24 decembrie), iar credincioşii îl aşteaptă pe preot ca să le aducă vestea Naşterii Mântuitorului.</p>
    </article>
  </body>
</html>