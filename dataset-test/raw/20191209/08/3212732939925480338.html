<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/yeni-zelandada-whakaari-yanardagi-patladi-20-yarali-110106229245"/>
    <meta property="og:site_name" content="Mynet Haber"/>
    <meta property="article:published_time" content="2019-12-09T08:21:08+00:00"/>
    <meta property="og:title" content="Yeni Zelanda'da yanardağ patlaması: 5 ölü, 20 kayıp"/>
    <meta property="og:description" content="Yeni Zelanda'nın en aktif yanardağlarından White Island, lav püskürtmeye başladı. Volkanın patlaması sonucu 5 kişi hayatını kaybetti, 20'ye yakın kişi yaralandı. Bazı yaralıların durumlarının ağır olduğu açıklanırken, 20'den fazla kişiden haber alınamıyor."/>
  </head>
  <body>
    <article>
      <h1>Yeni Zelanda'da yanardağ patlaması: 5 ölü, 20 kayıp</h1>
      <h2>Yeni Zelanda'nın en aktif yanardağlarından White Island, lav püskürtmeye başladı. Volkanın patlaması sonucu 5 kişi hayatını kaybetti, 20'ye yakın kişi yaralandı. Bazı yaralıların durumlarının ağır olduğu açıklanırken, 20'den fazla kişiden haber alınamıyor.</h2>
      <address><time datetime="2019-12-09T08:21:08+00:00">09 Dec 2019, 08:21</time> by <a rel="author">Mynet</a></address>
      <p>Yeni Zelanda polisi, yanardağ çevresindeki 23 kişinin kurtarıldığını duyurdu.</p>
      <p>Bu kişilerden bazılarının vücutlarında ciddi yanıklar olduğu belirtildi.</p>
      <p>Polis, ölü sayısının artmasından endişe ediyor.</p>
      <p>Başkent Wellington'da bir basın toplantısı düzenleyen Yeni Zelanda Başbakanı Jacinda Ardern ise yanardağ lav püskürttüğünde etrafında çoğu turist 50 kadar kişinin olduğunu söyledi.</p>
      <p>Jacinda Ardern, volkanın patlamasının ardından polisin hemen arama ve kurtarma operasyonu başlattığını ancak hava koşullarının çalışmaları olumsuz etkilediğini belirtti.</p>
      <p>White Island'ın yerel saatle 14:00 sularında 2001'den bu yana ilk kez lav püskürttüğü bildiriliyor.</p>
      <p>Yeni Zelanda, iki büyük adadan (North Island ve South Island) ile birçok küçük adadan oluşuyor.</p>
      <p>Patlayan yanardağ White Island ise North Island'ın doğu kıyısına 48 km mesafede.</p>
      <p>Arama kurtarma ekipleri çalışmalarını sürdürürken, bölge halkından yanardağ çevresinden uzak olmaları istendi.</p>
      <p>White Island çevresi ise uçuşa yasak bölge ilan edildi.</p>
      <p>1/</p>
    </article>
  </body>
</html>