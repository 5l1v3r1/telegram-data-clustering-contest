<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-cooch-bihar-u19-trophy-pritam-sheran-6-wickets-powers-rajasthan-thrash-uttar-pradesh-by-15-runs-2891560.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T08:34:38+00:00"/>
    <meta property="og:title" content="कूच बिहार U-19 ट्रॉफी: प्रीतम का शानदार 'छक्का', राजस्थान ने यूपी को 15 रन से हराया"/>
    <meta property="og:description" content="कानपुर के ग्रीनपार्क में हो रहे कूच बिहार अण्डर-19 ट्राफी के एक मुकाबले में उत्तर प्रदेश को राजस्थान पर जीत दर्ज करने के लिए 100 रन बनाने थे और प्रमुख बल्लेबाज अंश यादव समेत पांच बल्लेबाज बाकी थे। पर..."/>
  </head>
  <body>
    <article>
      <h1>कूच बिहार U-19 ट्रॉफी: प्रीतम का शानदार 'छक्का', राजस्थान ने यूपी को 15 रन से हराया</h1>
      <address><time datetime="2019-12-09T08:34:38+00:00">09 Dec 2019, 08:34</time> by <a rel="author">लाइव हिन्दुस्तान टीम,नई दिल्ली</a></address>
      <p>कानपुर के ग्रीनपार्क में हो रहे कूच बिहार अण्डर-19 ट्राफी के एक मुकाबले में उत्तर प्रदेश को राजस्थान पर जीत दर्ज करने के लिए 100 रन बनाने थे और प्रमुख बल्लेबाज अंश यादव समेत पांच बल्लेबाज बाकी थे। पर राजस्थान के फिरकी गेंदबाज प्रीतम शेरान ने ऐसी कमाल की गेंदबाजी की जो उत्तर प्रदेश जीत की कगार पर खड़ा था वह 15 रनों से हार गया। शेरान ने सोमवार को सुबह के सत्र में ही चार बल्लेबाजों को आउट कर दिया। एक बल्लेबाज रन आउट हुआ। उत्तर प्रदेश की दूसरी पारी 189 रनों पर ही सिमट गई। उसे जीतने के लिए 205 रन बनाने थे। </p>
      <p>उत्तर प्रदेश की यह लगातार दूसरी हार है। पिछले मैच में उसे बंगाल ने 10 विकेट से हराया था। उत्तर प्रदेश ने तीसरे रविवार को 5 विकेट पर 105 रन बना लिए थे। आखिरी दिन सोमवार को उसे 100 रनों की जरूरत थी। हर किसी को पता था ग्रीनपार्क की पिच आखिरी दिन टर्न लेगी और यही हुआ। राजस्थान के फिरकी गेंदबाज प्रीतम शेरान आखिरी के पांच में चार विकेट चटकाकर उत्तर प्रदेश के जबड़े से जीत छीन ली। एक बल्लेबाज रन आउट हुआ।</p>
      <p>उत्तर प्रदेश की दूसरी पारी 189 रनों पर सिमट गई। राजस्थान ने गेंदबाजों के दम पर यह मुकाबला 15 रनों से जीत लिया। आखिरी दिन उत्तर प्रदेश के अंश यादव 33, आदित्य शर्मा 48, आकिब खान 14, ऋषभ बंसल 08 और कृतज्ञ सिंह 16 रन बनाकर आउट हुए। राजस्थान के गेंदबाज प्रीतम शेरान ने 60 रन देकर छह विकेट लिए। पटेल को दो विकेट मिले।</p>
      <p>
        <b>
          <a href="https://www.livehindustan.com/cricket/story-ranji-trophy-2019-snake-enters-ground-interrupts-ranji-cricket-match-andhra-pradesh-vs-vidarbha-bcci-domestic-tweets-video-viral-cricket-video-2891559.html">Ranji Trophy 2019 Andhra Pradesh vs Vidarbha: रणजी मैच के दौरान मैदान पर घुसा सांप, जानिए फिर क्या हुआ</a>
        </b>
      </p>
    </article>
  </body>
</html>