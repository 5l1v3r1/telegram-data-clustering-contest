<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2833900-u-putina-kazut-so-zustric-iz-zelenskim-planuetsa-pisla-peregovoriv-cetvirki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T08:02:00+00:00"/>
    <meta property="og:title" content="У Путіна кажуть, що зустріч із Зеленським планується після переговорів &quot;четвірки&quot;"/>
    <meta property="og:description" content="Окрема двостороння зустріч президентів України і Росії Володимира Зеленського та Володимира Путіна запланована після завершення переговорів лідерів у &quot;нормандському форматі&quot;."/>
  </head>
  <body>
    <article>
      <h1>У Путіна кажуть, що зустріч із Зеленським планується після переговорів "четвірки"</h1>
      <h2>Окрема двостороння зустріч президентів України і Росії Володимира Зеленського та Володимира Путіна запланована після завершення переговорів лідерів у "нормандському форматі".</h2>
      <address>
        <time datetime="2019-12-09T08:02:00+00:00">09 Dec 2019, 08:02</time>
      </address>
      <p>Про це повідомив <a href="https://tass.ru/politika/7297311">ТАСС</a> з посиланням на помічника президента РФ із зовнішньополітичної проблематики Юрія Ушакова.</p>
      <p>«Зустріч Путіна з Зеленським пройде після завершення саміту в нормандському форматі, її тривалість залежатиме від лідерів», - сказав Ушаков.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2833575-mendel-nazvala-persi-tri-kroki-zelenskogo-na-normandskij-zustrici.html">Мендель назвала перші три кроки Зеленського на “нормандській зустрічі”</a>
      </blockquote>
      <p>До того неназване джерело агентству повідомляло, що зустріч відбудеться в Єлисейському палаці Парижа. За його ж словами, окремі зустрічі <a href="https://www.ukrinform.ua/tag-putin">Путіна</a> з президентом Франції Емманюелем Макроном і канцлером ФРН Ангелою Меркель плануються до початку засідання у форматі "четвірки". При цьому на зустріч чотирьох лідерів у "нормандському форматі", нібито, попередньо відводиться 2,5 години.</p>
      <p>Раніше Президент України заявляв, що має намір обговорити на саміті строки обміну "всіх на всіх" і чіткі строки деокупації Донбасу.</p>
      <p>Повідомлялося, що 9 грудня Володимир Зеленський прибуде в Єлисейський палац о 15.55 за київським часом. О 16.05 Зеленський зустрінеться з Макроном, о 16.30 - з Меркель, о 17.00 відбудеться зустріч всіх лідерів чотирьох країн, о 19.45 лідери "Нормандської четвірки" зустрінуться з журналістами.</p>
    </article>
  </body>
</html>