<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2833914-na-cernigivsini-otruilisa-troe-ditej-9ricnij-hlopcik-pomer.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T08:17:00+00:00"/>
    <meta property="og:title" content="На Чернігівщині отруїлися троє дітей, 9-річний хлопчик помер"/>
    <meta property="og:description" content="У селі Стахорщина Новгород-Сіверського району Чернігівщини троє дітей 2005, 2007 та 2010 років народження отруїлися невідомою речовиною й потрапили до лікарні, де найменший помер."/>
  </head>
  <body>
    <article>
      <h1>На Чернігівщині отруїлися троє дітей, 9-річний хлопчик помер</h1>
      <h2>У селі Стахорщина Новгород-Сіверського району Чернігівщини троє дітей 2005, 2007 та 2010 років народження отруїлися невідомою речовиною й потрапили до лікарні, де найменший помер.</h2>
      <address>
        <time datetime="2019-12-09T08:17:00+00:00">09 Dec 2019, 08:17</time>
      </address>
      <p>Про це повідомляє департамент з питань цивільного захисту та оборонної роботи <a href="http://dcz.cg.gov.ua/index.php?id=369349&amp;tp=0">Чернігівської ОДА</a>.</p>
      <p>"В с. Стахорщина Новгород-Сіверського району о 15 год. 57 хв. 08 грудня внаслідок вживання невідомої речовини важко отруїлися троє хлопчиків. О 16 год. 30 хв діти у важкому стані були госпіталізовані до реанімаційного відділення Новгород-Сіверської центральної районної лікарні, де один помер", - ідеться у повідомленні.</p>
      <p>Зазначається, що двох дітей, які вижили, доправили до обласної дитячої лікарні.</p>
      <p>Проводиться з’ясування обставин трагедії, відкрито кримінальне провадження.</p>
      <p>За попередньою інформацією, наданою речницею обласної <a href="https://www.ukrinform.ua/tag-policia">поліції</a> Юлією Ковтун, діти, гуляючи на вулиці, скуштували борщівника й запили його водою з річки.</p>
      <p>Як відомо, борщівник - отруйна рослина. Її ворсинки та їдкий сік викликають сильні опіки, нудоту, задуху, підвищення температури, алергічну реакцію, унаслідок чого на тілі залишаються характерні сліди-шрами.</p>
    </article>
  </body>
</html>