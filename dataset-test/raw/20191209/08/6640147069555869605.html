<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/wonder-woman-1984-ecco-il-trailer-ufficiale-di-warner-bros/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T08:10:00+00:00"/>
    <meta property="og:title" content="Wonder Woman 1984: ecco il trailer ufficiale di Warner Bros | Cultura Pop"/>
    <meta property="og:description" content="Finalmente, è stato rilasciato il trailer ufficiale di Wonder Woman 1984, nuova pellicola che uscirà nelle sale cinematografiche nel mese di giugno 2020."/>
  </head>
  <body>
    <article>
      <h1>Wonder Woman 1984: ecco il trailer ufficiale di Warner Bros | Cultura Pop</h1>
      <address>
        <time datetime="2019-12-09T08:10:00+00:00">09 Dec 2019, 08:10</time>
      </address>
      <p>Finalmente, per la gioia di tutti i fan, è stato rilasciato il trailer ufficiale di <b>Wonder Woman 1984, </b>nuova pellicola che uscirà nelle sale cinematografiche nel corso del prossimo anno, esattamente nel mese di<b> giugno 2020</b>. L’uscita del fantastico trailer era stata annunciata dalla stessa attrice che vestirà i panni della supereroina Wonder Woman, vale a dire <b>Gal Gadot. </b>Dunque, di seguito potete dare un’occhiata al nuovo video che vede come protagonista uno dei personaggi più amati del mondo DC. Anche in questo caso, è stata l’attrice – attraverso il suo profilo Instagram – a condividere il video che presenta il ritorno della <b>Principessa delle Amazzoni.</b></p>
      <p><i>“Boom” </i>con questa parola Gal Gadot ha reso pubblico il trailer il quale, effettivamente, è a dir poco “esplosivo”. Dato il gran numero di visualizzazioni che è stato in grado di raggiungere in poco tempo, molto probabilmente, sono veramente molti i fan che attendono il <b>ritorno di Wonder Woman</b>. Nel 2017, la pellicola cinematografica che vedeva come protagonista la Principessa delle Amazzoni, è stata il grado di guadagnare <b>822 milioni di dollari </b>aggiudicandosi il titolo di film campione d’incassi. Inoltre, per la gioia dei fan, sono state fornite informazioni abbastanza dettagliate in merito al nuovo film, <b>Wonder Woman 1984.</b></p>
      <figure>
        <iframe src="https://www.youtube.com/embed/sfM7_JLk-84" width="500" height="281" data-service="Youtube" scrolling="no"/>
      </figure>
      <p>Infatti la <b>Warner Bros</b> avrebbe affermato che “<i>Diana Prince entra in conflitto con l’Unione Sovietica durante la Guerra Fredda negli anni ’80 e trova una formidabile nemica di nome Cheetah”. </i>Dunque, il nuovo film con Gal Gadot sarà ambientato nel periodo della Guerra Fredda e, insieme all’attrice che interpreterà la protagonista, ci saranno anche <b>Kristen Wiig, </b>che vestirà i panni di Cheetah, <b>Pedro Pascal</b> che sarà invece Max Lord e <b>Chris Pine</b> che interpreterà Steve Trevor. Dunque, in attesa di vedere la nuova pellicola – la cui uscita è prevista nel 2020 – cosa ne pensate del trailer? Se vi va fatecelo sapere attraverso i vostri commenti.</p>
      <blockquote>Se vi siete persi il fantastico film campione d’incassi del 2017 niente paura, su Amazon a <a href="https://toms.it/GnTiw">questo link</a> è disponibile il blu-ray di Wonder Woman. Approfittatene e non lasciatevelo scappare!</blockquote>
    </article>
  </body>
</html>