<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/laura-codruta-kovesi-a-castigat-titlul-de-zfemeie-la-putere-la-bruxelles.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T08:34:00+00:00"/>
    <meta property="og:title" content="Laura Codruța Kovesi a câștigat titlul de „Femeie la putere” la Bruxelles"/>
    <meta property="og:description" content="Laura Codruța Kovesi, fostul procuror-șef al DNA și actualul procuror-șef european, a câștigat titlul de „Femeie la putere”, la a patra ediție a Premiilor Femeilor din Europa, organizate la Bruxelles."/>
  </head>
  <body>
    <article>
      <h1>Laura Codruța Kovesi a câștigat titlul de „Femeie la putere” la Bruxelles</h1>
      <h2>Laura Codruța Kovesi, fostul procuror-șef al DNA și actualul procuror-șef european, a câștigat titlul de „Femeie la putere”, la a patra ediție a Premiilor Femeilor din Europa, organizate la Bruxelles.</h2>
      <address>
        <time datetime="2019-12-09T08:34:00+00:00">09 Dec 2019, 08:34</time>
      </address>
      <p>Kovesi a devenit recent procurer-șef în cadrul Parchetului European. Premiul a fost acordat pentru<i> „demonstrarea unei conduceri politice extraordinare în Europa, prin munca sa remarcabilă depusă pentru combaterea corupției la nivel înalt din România”, </i>conform <a href="https://lepetitjournal.com/bucarest/actualites/kovesi-remporte-le-prix-femme-au-pouvoir-270008?fbclid=IwAR0jMS9qWOcN3PdhV0KQ5vciaUocjQ3aM09x_Xg_o0-r5ullJg7RqbHoAQo">lepetitjournal.com</a>.</p>
      <p>
        <i>„Sunt foarte onorată să primesc premiul pentru „Femeie la putere” și îl consider o recunoaștere a eforturilor mele și o încurajare pentru a nu renunța la munca mea.</i>
      </p>
      <p><i>În opinia mea, să fii puternică înseamnă să obții încrederea publică și, cel mai important, să fii capabil să o păstrezi. Munca mea nu poate fi făcută fără să fii extrem de profesionist și supus legii”</i>, a declarat Kovesi când a primit distincția.</p>
      <p>
        <i>„Acest premiu le aparține de asemenea tuturor celor care m-au susținut în lupta împotriva corupției și în respectarea statului de drept și a valorilor europene.</i>
      </p>
      <p><i>Doresc să le mulțumesc în mod special tuturor susținătorilor mei din acești ani. Pe viitor, trebuie să lucrăm la promovarea egalității, justiției și statului de drept, așa cum Mișcarea Europeană a făcut în ultimii 70 de ani”</i>, a adăugat Kovesi.</p>
      <p>Premiile Femeilor din Europa sunt prezentate anual pentru a onora femeile care muncesc la proiecte europene în manieră profesională sau privată.</p>
      <p>Sursa: lepetitjournal.com</p>
    </article>
  </body>
</html>