<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/kletsnatte-man-onderkoeld-uit-trein-gehaald"/>
    <meta property="og:site_name" content="1limburg"/>
    <meta property="article:published_time" content="2019-12-09T08:03:20+00:00"/>
    <meta property="og:title" content="Kletsnatte man onderkoeld uit trein gehaald"/>
    <meta property="og:description" content="Een trein is maandagochtend stilgezet bij station Venlo, omdat verschillende mensen onwel zijn geraakt."/>
  </head>
  <body>
    <article>
      <h1>Kletsnatte man onderkoeld uit trein gehaald</h1>
      <h2>Een trein is maandagochtend stilgezet bij station Venlo, omdat verschillende mensen onwel zijn geraakt.</h2>
      <address><time datetime="2019-12-09T08:03:20+00:00">09 Dec 2019, 08:03</time> by <a rel="author">Randy Beaumont</a></address>
      <slideshow>
        <figure>
          <img src="https://www.1limburg.nl/sites/default/files/public/styles/media-paragraph/public/678865.jpg?itok=RNrRTJjQ"/>
          <figcaption>
            <cite>Foto: Guus Benders (L1)</cite>
          </figcaption>
        </figure>
        <figure>
          <img src="https://www.1limburg.nl/sites/default/files/public/styles/media-paragraph/public/678866.jpg?itok=t9TSGVxe"/>
          <figcaption>
            <cite>Foto: Guus Benders (L1)</cite>
          </figcaption>
        </figure>
      </slideshow>
      <p>Een man is met kletsnatte kleren uit de trein gehaald, volgens een woordvoerder van de brandweer.</p>
      <p><b>Buiten zwemmen<br/></b>De mannen die onwel zijn geraakt komen uit Tanzania volgens de woordvoerder. Een van de mannen zou maandagochtend in een buitenplas in Eindhoven hebben gezwommen, meldt de zegsman. Daarna heeft het groepje de trein naar Venlo gepakt. De zwemmer is met natte kleren in de trein gaan zitten.</p>
      <p><b>Onderkoelingsverschijnselen<br/></b>Toen de trein in Venlo kwam, zijn de hulpdiensten gebeld vanwege de onwelwording. De zwemmer is per ambulance naar het ziekenhuis gebracht met onderkoelingsverschijnselen. De anderen zijn medisch onderzocht. Wat hun toestand is, wist de woordvoerder niet.</p>
      <p>De mannen maakten een verwarde indruk volgens de brandweerwoordvoerder.</p>
    </article>
  </body>
</html>