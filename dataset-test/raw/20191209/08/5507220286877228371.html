<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80192946/"/>
    <meta property="og:site_name" content="Janam TV"/>
    <meta property="article:published_time" content="2019-12-09T08:15:12+00:00"/>
    <meta property="og:title" content="സഭയില്‍ മര്യാദ പാലിക്കണമെന്ന് കേരളത്തില്‍ നിന്നെത്തിയ കോണ്‍ഗ്രസ് അംഗങ്ങള്‍ക്ക് സ്പീക്കറുടെ താക്കീത്;സ്മൃതി ഇറാനിക്കെതിരെ തട്ടിക്കയറിയ വിഷയത്തില്‍ മാപ്പ് പറയണമെന്ന് ആവശ്യപ്പെട്ട് ലോക്‌സഭയില്‍ പ്രമേയം"/>
    <meta property="og:description" content="ന്യൂഡല്‍ഹി:കേന്ദ്ര മന്ത്രി സ്മൃതി ഇറാനിക്കെതിരെ തട്ടിക്കയറിയ വിഷയത്തില്‍ കോണ്‍ഗ്രസ്സ് അംഗങ്ങള്‍ക്കെതിരെ നടപടി ആവശ്യപ്പെട്ട് ലോക്‌സഭയില്‍ പ്രമേയം . ടിഎന്‍"/>
  </head>
  <body>
    <article>
      <h1>സഭയില്‍ മര്യാദ പാലിക്കണമെന്ന് കേരളത്തില്‍ നിന്നെത്തിയ കോണ്‍ഗ്രസ് അംഗങ്ങള്‍ക്ക് സ്പീക്കറുടെ താക്കീത്;സ്മൃതി ഇറാനിക്കെതിരെ തട്ടിക്കയറിയ വിഷയത്തില്‍ മാപ്പ് പറയണമെന്ന് ആവശ്യപ്പെട്ട് ലോക്‌സഭയില്‍ പ്രമേയം</h1>
      <address><time datetime="2019-12-09T08:15:12+00:00">09 Dec 2019, 08:15</time> by <a rel="author">Janam TV Web Desk</a></address>
      <p>ന്യൂഡല്‍ഹി:കേന്ദ്ര മന്ത്രി സ്മൃതി ഇറാനിക്കെതിരെ തട്ടിക്കയറിയ വിഷയത്തില്‍ കോണ്‍ഗ്രസ്സ് അംഗങ്ങള്‍ക്കെതിരെ നടപടി ആവശ്യപ്പെട്ട് ലോക്‌സഭയില്‍ പ്രമേയം . ടിഎന്‍ പ്രതാപനും , ഡീന്‍ കുര്യാക്കോസിനുമെതിരെ നടപടി ആവശ്യപ്പെട്ട് കേന്ദ്ര പാര്‍ലിമെന്ററി കാര്യമന്ത്രി പ്രഹ്‌ളാദ് ജോഷിയാണ് പ്രമേയം അവതരിപ്പിച്ചത്. ഉചിതമായ നടപടി ഉണ്ടാകുമെന്ന് സ്പീക്കര്‍ അറിയിച്ചു .</p>
      <p>ലോക്‌സഭയില്‍ സ്മൃതി ഇറാനിക്കെതിരെ കയര്‍ത്തു സംസാരിച്ച വിഷയത്തില്‍ കേരളത്തില്‍ നിന്നുള്ള കോണ്‍ഗ്രസ്സ് അംഗങ്ങളായ ടിഎന്‍ പ്രതാപനും , ഡീന്‍ കുര്യാക്കോസിനുമെതിരെ നടപടി എടുക്കണമെന്ന് ആവശ്യപ്പെട്ടാണ് കേന്ദ്ര പാര്‍ലിമെന്ററി കാര്യമന്ത്രി പ്രഹ്‌ളാദ് ജോഷി പ്രമേയം അവതരിപ്പിച്ചത് .</p>
      <p>സ്മൃതി ഇറാനിയെ ഭീഷണിപ്പെടുത്തുകയാണ് കോണ്‍ഗ്രസ്സ് അംഗങ്ങള്‍ ചെയ്തത് മാതൃകാപരമായ നടപടി എടുക്കണമെന്നും പ്രഹ്ലാദ് ജോഷി ആവശ്യപ്പെട്ടു . എംപിമാര്‍ മാപ്പ് പറയണമെന്ന് കേന്ദ്രആഭ്യന്തര മന്ത്രി അമിത്ഷായും ആവശ്യപ്പെട്ടു . രണ്ടു എംപിമാരും മാപ്പ് പറയണമെന്ന് ബിജെപി നേരത്തെ ആവശ്യപ്പെട്ടിരുന്നു. എന്നാല്‍ മാപ്പ് പറയില്ലെന്ന് കോണ്‍ഗ്രസ്സ് നിലപാട് എടുത്തതോടെയാണ് നടപടി ആവശ്യപ്പെട്ട് പ്രമേയം അവതരിപ്പിച്ചത് . സഭയില്‍ അംഗങ്ങള്‍ മര്യാദ പാലിക്കണമെന്നും വിഷയത്തില്‍ ഉചിതമായ നടപടി ഉണ്ടാകുമെന്നും സ്പീക്കര്‍ ഓം ബിര്‍ള അറിയിച്ചു .</p>
    </article>
  </body>
</html>