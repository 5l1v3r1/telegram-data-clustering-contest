<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2418465,Serie-A-Piatek-nie-jest-na-sprzedaz-Milan-sciagnie-Zlatana"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T08:54:00+00:00"/>
    <meta property="og:title" content="Serie A: Piątek nie jest na sprzedaż. Milan ściągnie Zlatana?"/>
    <meta property="og:description" content="Ricky Massara, dyrektor sportowy AC Milanu powiedział w rozmowie ze Sky Sport Italia, że Krzysztof Piątek nie jest na sprzedaż. Massara dał jednocześnie do zrozumienia, że w klubie czeka się na Zlatana Ibrahimovicia."/>
  </head>
  <body>
    <article>
      <h1>Serie A: Piątek nie jest na sprzedaż. Milan ściągnie Zlatana?</h1>
      <address>
        <time datetime="2019-12-09T08:54:00+00:00">09 Dec 2019, 08:54</time>
      </address>
      <p>
        <b>Ricky Massara, dyrektor sportowy AC Milanu powiedział w rozmowie ze Sky Sport Italia, że Krzysztof Piątek nie jest na sprzedaż. Massara dał jednocześnie do zrozumienia, że w klubie czeka się na Zlatana Ibrahimovicia.</b>
      </p>
      <p>- Nie zamierzamy umieszczać Piątka na rynku. Cały czas wierzymy w niego, podobnie jak trener. Pracuje bardzo dużo dla zespołu i jesteśmy pewni, że wkrótce zacznie zdobywać bramki - przekonywał Massara w wypowiedzi udzielonej przed meczem z Bolonią, w którym reprezentant Polski strzelił gola z karnego.</p>
      <p>Odniósł się także do pogłosek o dołączeniu do mediolańskiego klubu słynnego napastnika, Zlatana Ibrahimovicia. </p>
      <figure>
        <iframe data-src="https://twitter.com/TotolotekPL/status/1202609544905547777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Nie mam żadnych nowych wiadomości, ponieważ nie toczą się negocjacje. Wiemy, że Ibrahimovic ocenia różne opcje, podobnie jak my, więc wszyscy czekamy  - dodał.</p>
      <p>Szwedzki napastnik występował już w Milanie w latach 2010-2012. Wcześniej był zawodnikiem m.in. Interu Mediolan i Juventusu.</p>
      <p>kp</p>
      <related>
        <a href="https://www.polskieradio.pl/5/4147/Artykul/2418144,Serie-A-Szczesny-obronil-karnego-ale-Juventus-przegral-z-Lazio-Gol-Zielinskiego-w-meczu-Napoli"/>
      </related>
      <related>
        <a href="https://www.polskieradio.pl/5/4147/Artykul/2418430,Serie-A-Krzysztof-Piatek-znow-strzela-Milan-wygral-na-zakonczenie-kolejki"/>
      </related>
    </article>
  </body>
</html>