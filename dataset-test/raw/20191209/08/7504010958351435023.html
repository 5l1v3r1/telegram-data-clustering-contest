<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wired.it/attualita/ambiente/2019/12/09/terremoto-toscana/"/>
    <meta property="og:site_name" content="Wired"/>
    <meta property="article:published_time" content="2019-12-09T08:50:31+00:00"/>
    <meta property="og:title" content="C’è stato un terremoto di magnitudo 4.5 in Toscana"/>
    <meta property="og:description" content="Durante la notte si è registrato uno sciame sismico nella zona del Mugello in Toscana con la scossa più forte di magnitudo 4.5 alle 4:37. Non si riportano al momento particolari danni o feriti"/>
  </head>
  <body>
    <article>
      <h1>C’è stato un terremoto di magnitudo 4.5 in Toscana</h1>
      <address><time datetime="2019-12-09T08:50:31+00:00">09 Dec 2019, 08:50</time> by <a rel="author" href="https://www.wired.it/author/afoderi/" target="_blank">Alessio Foderi</a></address>
      <h3>Durante la notte si è registrato uno sciame sismico nella zona del Mugello in Toscana con la scossa più forte di magnitudo 4.5 alle 4:37. Non si riportano al momento particolari danni o feriti</h3>
      <p>Diverse scosse di terremoto si sono registrate durante la notte scorsa nel <b>Mugello</b>, in Toscana. La più forte è stata di<b> magnitudo 4.5</b> sulla scala Richter ed è stata avvertita alle 4:37. L’epicentro è stato fra Scarperia e San Piero, a circa 30 chilometri dal capoluogo toscano, mentre l’ipocentro a nove chilometri di profondità. Le altre scosse – <b>36 in totale nlle ultime 12 ore</b> in tutta la zona – seppur di intensità minore hanno superato i 3 punti di magnitudo. Molti cittadini sono scesi in strada abbandonando le abitazioni, ma al momento <b>non si sono riscontrati feriti </b>o danni particolarmente gravi.</p>
      <figure>
        <iframe data-src="https://twitter.com/INGVterremoti/status/1203923006751420416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>“<i>Non c’è nessuna situazione di allarme, non ci sono danni a persone</i>” riporta il <b>prefetto di Firenze</b> Laura Lega, specificando che quelli registrati in alcuni immobili “<i>non sono particolarmente gravi</i>“. “<i>Ci sono alcune case lesionate e anche la chiesa e la canonica di Barberino sono state dichiarate inagibili</i>” ha dichiarato in una nota il presidente delle Misericordie della Toscana, Alberto Cosinovi dopo lo sciame sismico.</p>
      <p>Intanto si è deciso che tutte le <b>scuole</b> di ogni ordine e grado nella zona interessata dal terremoto resteranno chiuse nella giornata di oggi, compresi gli asili nido comunali. I maggiori disagi si sono invece verificati lungo la <b>linea ferroviaria</b>, specialmente per <a href="http://www.rfi.it/cms/v/index.jsp?vgnextoid=abb4c7d8178de610VgnVCM1000008916f90aRCRD&amp;vgnextchannel=fec4b8a1d1eba510VgnVCM1000008916f90aRCRD">l’alta velocità</a>. Fino le 8:30 di questa mattina infatti <b>il traffico dei treni è stato sospeso</b> per consentire la verifica dello stato delle infrastrutture nelle zone interessate dalla scossa.</p>
      <figure>
        <iframe data-src="https://twitter.com/fsnews_it/status/1203948852488921088?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <h4>Il terremoto del 1919</h4>
      <p>Esattamente un secolo fa, il<b> 29 giugno 1919</b>, ci fu un terrremoto nella stessa aerea dell’appennino tosco-emiliano che, in una domenica mattina d’estate, causò <b>oltre 100 morti</b>. La scossa fu tra il settimo e il nono grado della scala Mercalli con epicentro nella zona di <b>Vicchio</b>, dove ci furono una quarantina di vittime e crollò la metà degli edifici.</p>
    </article>
  </body>
</html>