<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/devlet-bahceliyi-kizdiracak-cikis-erdogan-yedigi-hurmalari-ifsa-ediyor-259664h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T08:39:00+00:00"/>
    <meta property="og:title" content="Devlet Bahçeli'yi kızdıracak çıkış: Erdoğan yediği hurmaları ifşa ediyor"/>
    <meta property="og:description" content="Cumhurbaşkanı Recep Tayyip Erdoğan'ın, İstanbul Şehir Üniversitesi ile ilgili eski yol arkadaşları Ahmet Davutoğlu, Ali Babacan ve Mehmet Şimşek'i dolandırıcılıkla suçlamasının yankıları sürerken, konu ile ilgili MHP'den beklenmedik bir çıkış geldi."/>
  </head>
  <body>
    <article>
      <h1>Devlet Bahçeli'yi kızdıracak çıkış: Erdoğan yediği hurmaları ifşa ediyor</h1>
      <address><time datetime="2019-12-09T08:39:00+00:00">09 Dec 2019, 08:39</time> by <a rel="author">Yeni Çağ Gazetesi</a></address>
      <p>
        <b>Cumhurbaşkanı Recep Tayyip Erdoğan'ın, İstanbul Şehir Üniversitesi ile ilgili eski yol arkadaşları Ahmet Davutoğlu, Ali Babacan ve Mehmet Şimşek'i dolandırıcılıkla suçlamasının yankıları sürerken, konu ile ilgili MHP'den beklenmedik bir çıkış geldi.</b>
      </p>
      <p>Cumhurbaşkanı Recep Tayyip Erdoğan'ın, İstanbul Şehir Üniversitesi ile ilgili eski yol arkadaşları Ahmet Davutoğlu, Ali Babacan ve Mehmet Şimşek'i dolandırıcılıkla suçlamasının yankıları sürüyor. Ahmet Davutoğlu'nun dolandırıcılık ithamı ile ilgili Cumhurbaşkanı Erdoğan'a verdiği cevap ve yaptığı mal varlığı araştırılmasına yönelik çağrı tartışmaya yeni bir boyut kazandırırken, Cumhur İttifakı'nın ortağı MHP'den de konu ile ilgili dikkat çeken bir çıkış geldi.</p>
      <p>
        <b>BAHÇELİ'Yİ KIZDIRACAK ÇIKIŞ!</b>
      </p>
      <p>MHP'nin mevcut MYK üyesi İbrahim Çiftçi, Twitter hesabından Cumhurbaşkanı Erdoğan'ı sert ifadelerle hedef alan paylaşımlarda bulundu. Çiftçi, "Şecaat arz eden Merd-i Kıpti kendisini ortaya koymaya başladı.Bugünün hasımları,dünün ihanet ortakları kirli çamaşırlarını dökerken kendilerini de göstermeye başladılar.Görebilenlere!" dedi.</p>
      <p>Çiftçi ikinci paylaşımında ise, "Serok Ahmet'i sahtekarlığın merkezine koyan RTE.kendi yediği hurmaları da ifşa etmek mecburiyetinde kaldı.Cumhurbaşkanlığı Mazbatasını geciktirip AKP Genel Başkanlığına A:Davutoğlu'nu seçtirirken bu hukuksuzluğun temelini kendisi atmadı mı?" dedi. </p>
      <figure>
        <img src="https://www.yenicaggazetesi.com.tr/d/other/74216698-2189136374722086-7391050555004551168-n.jpg"/>
      </figure>
      <related>
        <a href="https://www.yenicaggazetesi.com.tr/mhpli-isim-ahmet-davutoglunun-partisine-katiliyor-259436h.htm"/>
        <a href="https://www.yenicaggazetesi.com.tr/davutoglu-ya-da-babacanin-cumhur-ittifakina-dahil-edilmesinin-hesabi-yapiliyor-259403h.htm"/>
        <a href="https://www.yenicaggazetesi.com.tr/iste-erdoganin-masasina-gidecek-anket-258905h.htm"/>
        <a href="https://www.yenicaggazetesi.com.tr/davutoglunun-kuracagi-partinin-logosu-belli-oldu-258818h.htm"/>
      </related>
    </article>
  </body>
</html>