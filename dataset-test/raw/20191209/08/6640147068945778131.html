<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-s11-fotocamera-da-108-megapixel-e-zoom-ottico-5x/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T08:13:00+00:00"/>
    <meta property="og:title" content="Samsung Galaxy S11, fotocamera da 108 Megapixel e zoom ottico 5x | MobileLabs"/>
    <meta property="og:description" content="Secondo quanto riportato da Bloomberg, il prossimo Galaxy S11 dovrebbe essere dotato di una fotocamera principale da 108 MP, teleobiettivo ultrawide e uno zoom ottico 5x."/>
  </head>
  <body>
    <article>
      <h1>Samsung Galaxy S11, fotocamera da 108 Megapixel e zoom ottico 5x | MobileLabs</h1>
      <address>
        <time datetime="2019-12-09T08:13:00+00:00">09 Dec 2019, 08:13</time>
      </address>
      <p>Samsung sembrerebbe avere in serbo importanti novità per i suoi prossimi top di gamma. Le particolarità del<a href="https://www.tomshw.it/smartphone/samsung-galaxy-s11-plus-design-rumor/"><b> Galaxy S11</b></a> potrebbe infatti riguardare l’<b>innovazione del comparto fotografico</b>.</p>
      <p>La società coreana continua indubbiamente a migliorare i suoi dispositivi, prestando particolare attenzione a quella che ormai sta diventando una vera e propria competizione tra le varie aziende, ovvero l’<b>ottimizzazione</b> dei sensori fotografici. L’obiettivo del colosso di Seul per il nuovo Galaxy S11 sarà inevitabilmente l’implementazione di un comparto fotografico decisamente migliore a quello utilizzato fin ora da soli <b>12 Megapixel</b>.</p>
      <figure>
        <img src="https://www.tomshw.it/images/images/2018/10/samsung-galaxy-s10-4229.768x432.jpg"/>
      </figure>
      <p>Secondo quanto riportato da <i>Bloomberg</i>, il prossimo Galaxy S11 dovrebbe pertanto essere dotato da un<b> sensore principale da 108 Megapixel</b> accompagnato da tre sensori tra cui un<b> teleobiettivo ultrawide</b> e uno<b> zoom ottico 5x</b>. Inoltre, lo smartphone dovrebbe anche offrire un <b>sensore ToF</b>, sensore già visto sul Galaxy Note10+ presentato dall’azienda quest’anno. La fotocamera da 108 Megapixel e lo zoom 5x dovrebbero inoltre essere implementati anche sul Galaxy Fold 2, un dispositivo che potrebbe sfoggiare un <b>design “a conchiglia”</b> che potrebbe rivelarsi molto simile al nuovo <a href="https://www.tomshw.it/smartphone/motorola-razr-caratteristiche/">Motorola RARZ</a> , e che probabilmente sarà svelato dall’azienda nel corso dello stesso evento nel mese di febbraio.</p>
      <p>L’utilizzo di un sensore da ben 108 Megapixel sta pian piano diventando una <b>priorità delle aziende</b> per i futuri smartphone che vedranno la luce nel corso del prossimo anno. A tal proposito, possiamo ipotizzate che Samsung installerà sull’S11 un sensore che potrebbe condividere alcune caratteristiche con quello già utilizzato da aziende come Xiaomi nei suoi smartphone<a href="https://www.tomshw.it/smartphone/xiaomi-mi-note-10-caratteristiche/"> Mi Note 10</a> o il <a href="https://www.tomshw.it/smartphone/xiaomi-mi-mix-alpha-innovazione/">Mi Mix Alpha.</a></p>
    </article>
  </body>
</html>