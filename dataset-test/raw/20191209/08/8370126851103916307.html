<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/139866/ahmet-hakan-bir-siyasi-liderbunlara-nasil-tenezzul-eder-anlamiyorum"/>
    <meta property="og:site_name" content="Gerçek Gündem"/>
    <meta property="article:published_time" content="2019-12-09T08:42:00+00:00"/>
    <meta property="og:title" content="Ahmet Hakan: Bir siyasi lider, bunlara nasıl tenezzül eder anlamıyorum"/>
    <meta property="og:description" content="Hürriyet Genel Yayın Yönetmeni ve köşe yazarı Ahmet Hakan, yeni parti kurma hazırlığında olan Ahmet Davutoğlu'na yüklendi."/>
  </head>
  <body>
    <article>
      <h1>Ahmet Hakan: Bir siyasi lider, bunlara nasıl tenezzül eder anlamıyorum</h1>
      <h2>Hürriyet Genel Yayın Yönetmeni ve köşe yazarı Ahmet Hakan, yeni parti kurma hazırlığında olan Ahmet Davutoğlu'na yüklendi.</h2>
      <address>
        <time datetime="2019-12-09T08:42:00+00:00">09 Dec 2019, 08:42</time>
      </address>
      <p><b>Ahmet Hakan</b>, bugünkü yazısının ilgili bölümünde<b> Ahmet Davutoğlu'</b>nun üniversite ile ilgili açıklamasını eleştirdi. </p>
      <p>Hakan, Davutoğlu'na "Yeni bir siyasi parti kurmak için harekete geçmiş bir siyasi lider, bunlara nasıl tenezzül eder anlamıyorum." dedi. </p>
      <h3>İŞTE HAKAN'IN YAZISI </h3>
      <p>
        <b>NİYE TENEZZÜL EDİYORSUN DAVUTOĞLU?</b>
      </p>
      <p>AYRILMIŞ gitmiş AK Parti’den Ahmet Davutoğlu...</p>
      <p>Farklı bir siyasi kulvara girmiş.</p>
      <p>Partisini ha kurdu ha kuracak.</p>
      <p>Falan...</p>
      <p>*</p>
      <p>Durumu böyle olduğu halde...</p>
      <p>Bugün çıkmış...</p>
      <p>İktidardan...</p>
      <p>Öncülük ettiği bir özel üniversiteye başbakanlığı döneminde sağlamış olduğu imtiyazın devam etmesini ve üniversitenin başına gelen hukuki ve mali sorunları halledivermesini talep ediyor. “Borcumuzu yeniden yapılandırın, Halkbank parayı istemesin, hukuki sorunlarımızı çözün” falan diyor. Hatta ve hatta Abdullah Gül’ü araya sokup torpil arıyor.</p>
      <p>Oysa bugünkü siyasi konumuna yakışacak tutum...</p>
      <p>“Sizden bir şey istemiyorum. Sizden bir imtiyaz beklemiyorum. Ben öncülük ettiğim üniversitenin ekonomik sorunlarını çözerim” falan diye diklenmesidir.</p>
      <p>*</p>
      <p>İktidardan...</p>
      <p>Korunmayı beklemek, kayrılmayı istemek, “Ne olur yani bizim meseleyi çözseniz” diye tutturmak, banka borcunun affedilmesini temenni etmek falan...</p>
      <p>Yeni bir siyasi parti kurmak için harekete geçmiş bir siyasi lider, bunlara nasıl tenezzül eder anlamıyorum.</p>
    </article>
  </body>
</html>