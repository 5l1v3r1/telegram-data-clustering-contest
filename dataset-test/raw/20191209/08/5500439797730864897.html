<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/23001/v-ljutomeru-zapela-marko-skugor-in-drazen-zecic.html"/>
    <meta property="og:site_name" content="Prlekija on net"/>
    <meta property="article:published_time" content="2019-12-09T08:45:00+00:00"/>
    <meta property="og:title" content="V Ljutomeru zapela Marko Škugor in Dražen Zečić"/>
    <meta property="og:description" content="V nedeljo, 8. decembra, sta v Ljutomer prišla dva prav posebna glasbenika, ki sta poskrbela za božični koncert. V dvorani ŠIC sta nastopila prvi tenor Dalmacije - Marko Škugor ter legendarni Dražen Zečić, ki sta zapela največji nabor svojih najlepših uspešnic.Vokal hrvaškega tenorista Marka Škugorja velja ..."/>
  </head>
  <body>
    <article>
      <h1>V Ljutomeru zapela Marko Škugor in Dražen Zečić</h1>
      <h2>V dvorani ŠIC sta nastopila prvi tenor Dalmacije - Marko Škugor ter legendarni Dražen Zečić, ki sta zapela največji nabor svojih najlepših uspešnic</h2>
      <address><time datetime="2019-12-09T08:45:00+00:00">09 Dec 2019, 08:45</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_12/v-ljutomeru-zapela-marko-skugor-in-drazen-zecic_4727631618.jpg"/>
        <figcaption>Božični koncert v Ljutomeru</figcaption>
      </figure>
      <p>V nedeljo, 8. decembra, sta v Ljutomer prišla dva prav posebna glasbenika, ki sta poskrbela za božični koncert. V dvorani ŠIC sta nastopila prvi tenor Dalmacije - <b>Marko Škugor</b> ter legendarni <b>Dražen Zečić</b>, ki sta zapela največji nabor svojih najlepših uspešnic.</p>
      <p>Vokal hrvaškega tenorista <b>Marka Škugorja</b> velja za enega najlepših na Balkanu. Vrhunski glasbenik, ki je pevsko pot začel s klapami Maslina in Kampanel, kljub svojim rosnim 30. letom beleži številne uspehe in nagrade, poslušalce pa navduši praktično kjerkoli se pojavi. Šibeniški tenor je znan po tem, da s svojim prelepim vokalom in prav posebnim občutkom za glasbo, poslušalcem pričara pravo dalmatinsko vzdušje in poskrbi, da se marsikomu orosijo oči. Njegove največje uspešnice "Oće duša vanka tila", "Ružo bila", "Dalmatinska vilo", "Srce južnjačko" in številne druge so navdušile polno ljutomersko dvorano</p>
      <p><b>Dražen Zečić</b> velja za enega najelitnejših in najbolj iskanih pevcev na celotnem Balkanu. Kljub njegovi dolgoletni in uspešni karieri ter številnih nastopih, se ga občinstvo nikakor ne more naveličati. Slovenci ga vedno znova sprejmemo odprtih rok in z glasnim skandiranjem "Zeko, Zeko, Zeko," on pa nam ljubezen vsakič povrne tako, da nam zapoje z dušo in telesom. Njegove "Nitko nema dva života", "Ako se dušo moramo rastati", "Idi, idi", "Sokole", "Sve je zbog nje" in številne druge je skupaj z njim pela cela dvorana.</p>
    </article>
  </body>
</html>