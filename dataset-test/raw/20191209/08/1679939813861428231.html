<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/turcia-expulzeaza-spre-franta-11-jihadisti-acuzati-ca-fac-parte-din-gruparea-stat-islamic_3061287.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T08:55:47+00:00"/>
    <meta property="og:title" content="Turcia expulzează spre Franţa 11 jihadişti acuzați că fac parte din gruparea Stat Islamic"/>
    <meta property="og:description" content="Turcia continuă operațiunea de expulzare a unor presupuși jihadiști către statele de origine. Astfel, guvernul de la Ankara a trimis luni către Franța 11 presupuşi jihadişti care erau deţinuţi în Turcia. "/>
  </head>
  <body>
    <article>
      <h1>Turcia expulzează spre Franţa 11 jihadişti acuzați că fac parte din gruparea Stat Islamic</h1>
      <address><time datetime="2019-12-09T08:55:47+00:00">09 Dec 2019, 08:55</time> by <a rel="author">PUBLIKA.MD</a></address>
      <p>Turcia continuă operațiunea de expulzare a unor presupuși jihadiști către statele de origine. Astfel, guvernul de la Ankara a trimis luni către Franța 11 presupuşi jihadişti care erau deţinuţi în Turcia. </p>
      <p>"Expulzarea de combatanţi terorişti străini continuă. În acest cadru, 11 cetăţeni francezi au fost retrimişi" spre ţara lor, a anunţat ministerul turc într-un comunicat.</p>
      <p>Cei 11 cetățeni francezi sunt suspectaţi că fac parte din gruparea jihadistă Stat Islamic (SI) <br/><br/>Amintim faptul că Ankara a anunțat în luna noiembrie că va începe să trimită spre ţările lor presupuşi jihadişti străini aflaţi în detenţie în Turcia.<br/><br/>O sursă de la Paris apropiată acestui dosar a dezvăluit că aceşti cetăţeni francezi pe cale să fie expulzaţi de Turcia sunt "majoritatea femei".<br/><br/>Unele dintre aceste persoane se află în închisori "de mult timp", iar altele au sosit "ceva mai recent", precizase această sursă. Toate aceste persoane vor fi interpelate şi judecate la sosirea lor în Franţa, în cadrul "protocolului Cazeneuve", scrie <a href="https://www.b1.ro/stiri/externe/turcia-expulzeaza-spre-franta-unsprezece-presupusi-jihadisti-acuzati-ca-fac-parte-din-gruparea-stat-islamic-309819.html">b1.ro</a></p>
    </article>
  </body>
</html>