<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/deals/sanofi-kupi-synthorx-sreshtu-usd2-5-miliarda.html"/>
    <meta property="og:site_name" content="Money.bg"/>
    <meta property="article:published_time" content="2019-12-09T08:08:32+00:00"/>
    <meta property="og:title" content="Sanofi купи Synthorx срещу $2,5 милиарда"/>
    <meta property="og:description" content="Френската компания ще увеличи присъствието си в областта на борбата с рака"/>
  </head>
  <body>
    <article>
      <h1>Sanofi купи Synthorx срещу $2,5 милиарда</h1>
      <address>
        <time datetime="2019-12-09T08:08:32+00:00">09 Dec 2019, 08:08</time>
      </address>
      <p>Френският фармацевтивен гигант Sanofi постигна сделка за придобиването на Synthorx inc. за $2,5 милиарда - повече от два пъти пазарната капитализация на щатската биотех компания, пише Bloomberg. Ходът подчертава желанието на новия главен изпълнителен директор Пол Хъдсън да навлезе в областта на битката срещу рака.</p>
      <p>Sanofi ще плати по $68 за акция на Synthorx. В петък акциите на непечелившата компанията, базирана в Сан Диего, затвориха на $25,03, след рали от 40 процента през изминалата седмица.</p>
      <p>Сделката подчертава усилията на базирания в Париж производител на лекарства за изграждане на портфолио от иновативни терапии в бързо растящата и печеливша област на борбата с рака.</p>
      <p>Инвеститорите разчитат на Хъдсън да засили дейността в проучването и разработката и да засили търсенето на нови продукти, с които да намали зависимостта си от Dupixent, лекарство за екзема и астма. Хъдсън, доскоро директор в Novartis AG, помогна за пускането на ключови лекарства на пазара.</p>
      <p>Основният актив на Synthorx е THOR-707, на който в момента се провеждат тестове за действието му срещу различни видове тумори.</p>
      <p>Sanofi има над 110 хил. служители в 100 страни. В България компанията присъства от 1992 г.</p>
    </article>
  </body>
</html>