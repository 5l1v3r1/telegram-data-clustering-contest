<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/12/million.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-12-09T08:31:00+00:00"/>
    <meta property="og:title" content="அரசின் 2.8 மில்லியன் ரூபாய் போதாது"/>
    <meta property="og:description" content="மட்டக்களப்பு மாவட்டத்தில் வெள்ளத்தால் பாதிக்கப்பட்ட மக்களின் நிவாரணப் பணிகளுக்காக அரசாங்கத்தால் ஒதுக்கப்பட்ட 2.8 மில்லியன் ரூபாய் நிதியுத..."/>
  </head>
  <body>
    <article>
      <h1>அரசின் 2.8 மில்லியன் ரூபாய் போதாது</h1>
      <address><time datetime="2019-12-09T08:31:00+00:00">09 Dec 2019, 08:31</time> by <a rel="author">யாழவன்</a></address>
      <figure>
        <img src="https://1.bp.blogspot.com/-JOUditXDux4/Xe4GQ0PueUI/AAAAAAAAE1I/r43zd9tILqUJUR10UAlYRWRsNeiV8VjHgCNcBGAsYHQ/s1600/Srineshan-1-720x450.jpg"/>
      </figure>
      <p>மட்டக்களப்பு மாவட்டத்தில் வெள்ளத்தால் பாதிக்கப்பட்ட மக்களின் நிவாரணப் பணிகளுக்காக அரசாங்கத்தால் ஒதுக்கப்பட்ட 2.8 மில்லியன் ரூபாய் நிதியுதவி போதுமானதாக இருக்காது என தமிழ் தேசியக் கூட்டமைப்பின் மட்டக்களப்பு மாவட்ட நாடாளுமன்ற உறுப்பினர் ஸ்ரீநேசன் தெரிவித்தார்.</p>
      <p>மட்டக்களப்பு மாவட்டத்தில் ஏற்பட்டுள்ள வெள்ளப்பபாதிப்புக்குப் பின்னரான நிலைமை குறித்து இன்று (09) கருத்து வெளியிடும்போதே அவர் இவ்வாறு தெரிவித்தார். மேலும்,</p>
      <p>வெள்ளத்தினால் பாதிக்கப்பட்ட பிரதேச மக்கள் அடிப்படை வசதிகள் குறைந்த நிலையில் கதியற்றுப் போயுள்ளார்கள். தமது நாளாந்த உணவுக்கு மிகவும் சிரமப்படுகின்றார்கள்.</p>
      <p>குறிப்பாக வெள்ளத்தால் பாதிக்கப்பட்ட கிரான், வாகரை பிரதேச செயலாளர் பிரிவிலுள்ள கிராமங்களில் வாழும் மக்கள் தொடர்பாக அரசாங்கம் விஷேட கவனம் செலுத்த வேண்டிய தேவை உள்ளது.</p>
      <p>வெள்ளப் பாதிப்பு மட்டக்களப்பு மாவட்டத்திலுள்ள 14 பிரதேச செயலாளர் பிரிவுகளிலும் ஏற்பட்டுள்ளது. எனவே பாதிக்கப்பட்ட மக்களின் அடிப்படை வசதிகளை நிறைவேற்றுவதற்கு அரசாங்கம் உடனடியாக மேலதிக நிதிகளை பெற்றுக்கொடுக்க வேண்டும் - என்றார்.</p>
    </article>
  </body>
</html>