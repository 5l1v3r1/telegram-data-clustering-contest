<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2833907-proval-normandskogo-samitu-pohitne-prestiz-makrona-france-24.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T08:10:00+00:00"/>
    <meta property="og:title" content="Провал нормандського саміту похитне престиж Макрона – France 24"/>
    <meta property="og:description" content="Якщо президенти Володимир Зеленський і Володимир Путін не досягнуть домовленостей на саміті у нормандському форматі 9 грудня, то це матиме негативні наслідки як для встановлення миру, так і для особистого престижу президента Еммануеля Макрона."/>
  </head>
  <body>
    <article>
      <h1>Провал нормандського саміту похитне престиж Макрона – France 24</h1>
      <h2>Якщо президенти Володимир Зеленський і Володимир Путін не досягнуть домовленостей на саміті у нормандському форматі 9 грудня, то це матиме негативні наслідки як для встановлення миру, так і для особистого престижу президента Еммануеля Макрона.</h2>
      <address>
        <time datetime="2019-12-09T08:10:00+00:00">09 Dec 2019, 08:10</time>
      </address>
      <p>Про це йдеться в аналітичному матеріалі <a href="https://www.france24.com/en/20191208-france-macron-ukraine-crimea-zelensky-putin-peace-paris-summit-%C3%A9lys%C3%A9e-palace-russia-ukraine-germany-merkel-eu-european-union-annex">France 24</a>, оприлюдненому 9 грудня – у день проведення у Парижі саміту у нормандському форматі за участі лідерів Франції, України, Німеччини та Росії, повідомляє власний кореспондент Укрінформу.</p>
      <p>"Якщо Путін і Зеленський зазнають невдачі в намаганні домовитися про конкретні кроки в утвердженні довіри під час переговорів у Єлисейському палаці, це може розглядатися як головний удар по надіях на мир, а також по особистому престижу <a href="https://www.ukrinform.ua/tag-makron">Макрона</a>", - вважає автор публікації.</p>
      <p>Як зазначається, Макрон за останні місяці визначив серед своїх пріоритетів зростання рішучої присутності на міжнародній арені, у той час як Німеччина проводить менш активну дипломатію.</p>
      <p>"Для Зеленського можливості для маневру на переговорах у понеділок будуть обмеженими", - також вважає французький аналітик.</p>
      <p>Водночас, йдеться у публікації, пріоритетом Москви є збереження впливу на Україну, наполягання на автономії та проведенні виборів у неконтрольованих урядом територіях Донецької і Луганської областей.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2833875-kuleba-vvazae-normandsku-zustric-diplomaticnim-nastupom-ukraini.html">Кулеба вважає "нормандську зустріч" дипломатичним наступом України</a>
      </blockquote>
      <p>Як повідомляв Укрінформ, 9 грудня у Парижі <a href="https://www.ukrinform.ua/rubric-polytics/2833701-vizit-do-pariza-zelenskij-rozpocne-iz-zustrici-z-makronom.html">відбудеться саміт у нормандському форматі</a> за участі лідерів Франції, України, Німеччини та Росії.</p>
    </article>
  </body>
</html>