<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/anaf_500848.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T08:48:19+00:00"/>
    <meta property="og:title" content="Anunţ important de la ANAF, sunt vizaţi zeci de mii de români. Termenul limită este 16 decembrie"/>
    <meta property="og:description" content="Agenția Națională de Administrare Fiscală le reamintește celor care &amp;icirc;nregistrează obligații fiscale principale restante că pot beneficia de anularea dob&amp;acirc;nzilor, majorărilor și penalităților la acestea, dacă depun o cerere &amp;ic"/>
  </head>
  <body>
    <article>
      <h1>Anunţ important de la ANAF, sunt vizaţi zeci de mii de români. Termenul limită este 16 decembrie</h1>
      <address><time datetime="2019-12-09T08:48:19+00:00">09 Dec 2019, 08:48</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Agenția Națională de Administrare Fiscală le reamintește celor care înregistrează obligații fiscale principale restante că pot beneficia de anularea dobânzilor, majorărilor și penalităților la acestea, dacă depun o cerere în acest sens, până în 16 decembrie.</p>
      <p>Agenția Națională de Administrare Fiscală le reamintește celor care înregistrează obligații fiscale principale restante că pot beneficia de anularea dobânzilor, majorărilor și penalităților la acestea, dacă depun o cerere în acest sens, până în 16 decembrie.</p>
      <p>Facilitatea fiscală se acordă în condițiile reglementate de O.G. nr. 6/2019. Până marți, au depus notificări/cereri de anulare a obligațiilor accesorii un număr de 46.480 contribuabili, potrivit ANAF.</p>
      <h3>
        <a href="https://www.romaniatv.net/anaf-descinde-in-casele-romanilor-inainte-de-sarbatori-ce-verifica-inspectorii-fiscali_500306.html">ANAF, despre descinderile în casele românilor înainte de sărbători. Ce verifică inspectorii fiscali</a>
      </h3>
      <p>Pentru accesarea facilității fiscale constând în anularea obligațiilor accesorii, până la data de 16 decembrie inclusiv trebuie să fie respectate condițiile impuse de lege, respectiv achitarea obligațiilor bugetare principale cu scadențe până la 31 decembrie 2018, precum și a obligațiilor bugetare principale și accesorii cu termene de plată între 1 ianuarie și 16 decembrie 2019.</p>
      <p>Anularea obligațiilor accesorii nu este conditionată de depunerea notificării privind intenția de a beneficia de această facilitate fiscală, însă este obligatoriu să fie depusă, până la data de 16 decembrie, inclusiv, o cerere în acest sens, la organele fiscale competente, transmite ANAF.</p>
      <h3>
        <a href="https://www.romaniatv.net/culmea-anaf-plata-impozitelor-in-avans-este-perceputa-ca-restanta-si-se-pun-popriri-pe-conturi_499361.html">Culmea ANAF: Plata impozitelor în avans este percepută ca restanţă şi se pun popriri pe conturi</a>
      </h3>
      <p>Prin achitarea voluntară a obligațiilor bugetare principale restante la 31 decembrie 2018, precum și a obligațiilor bugetare principale și accesorii cu termene de plată între 1 ianuarie și 15 decembrie 2019, se pot anula obligațiile accesorii aferente obligațiilor bugetare principale restante la 31 decembrie 2018. În caz contrar, se vor continua măsurile de executare silită asupra tuturor veniturilor și bunurilor deținute de contribuabili pentru recuperarea acestor obligații.</p>
      <p>Cererea de anulare a obligațiilor de plată accesorii poate fi depusă și fără a fi necesară deplasarea contribuabilului la organul fiscal compentent, respectiv prin intermediul serviciului "Spațiul privat virtual".</p>
    </article>
  </body>
</html>