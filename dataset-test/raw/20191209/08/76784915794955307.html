<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/12/09/balotelli_brescia_gyoztes_gol_spal/"/>
    <meta property="og:site_name" content="Index.hu"/>
    <meta property="article:published_time" content="2019-12-09T08:26:00+00:00"/>
    <meta property="og:title" content="Balotelli győztes góllal felelt a távozási pletykákra"/>
    <meta property="og:description" content="Egy hete még arról beszéltek, pár hónap után elhagyja klubját a csatár, most ünneplik."/>
  </head>
  <body>
    <article>
      <h1>Balotelli győztes góllal felelt a távozási pletykákra</h1>
      <address><time datetime="2019-12-09T08:26:00+00:00">09 Dec 2019, 08:26</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>Alig egy hete arról beszélt a Brescia elnöke, hogy ha Mario Balotelli télen távozni akar klubjától, rajta nem fog múlni, elengedi a csatárt. Aztán három meccs és három lőtt gól nélküli vereség után <a href="https://index.hu/sport/futball/2019/11/22/grosso_balotelli_balhe_brescia/">kirúgta az edzőt, Fabio Grossót</a>, és visszahozta az előzőt, Eugenio Corinit.</p>
      <p>Vasárnap, a régi-új edző első meccsén győztek, Balotelli gólt rúgott. A kezdéskor utolsó előtti SPAL-t verték, idegenben, 1-0-ra. Így már a SPAL az utolsó helyettük. </p>
      <figure>
        <iframe src="https://www.youtube.com/embed/12GokuHQiNQ" width="560" height="315" data-service="Youtube" scrolling="no"/>
      </figure>
      <p>Balotelli nem nagy, de annál fontosabb gólt szerzett, majd azt nyilatkozta, semmi más nem jár a fejében, mint hogy bent tartsa az olasz első osztályban a Bresciát. A klubhoz érzelmileg is kötődik, bár Palermóban született, Bresciában nőtt fel.</p>
      <p>A túlélésre van is esélyük, csak két pontra vannak a már bent maradó Sampdoriától.</p>
      <p>
        <a href="https://sja.sportradar.com/w/Index/18927078/0131">a</a>
      </p>
    </article>
  </body>
</html>