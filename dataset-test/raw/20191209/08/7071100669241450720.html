<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/polityka/artykuly/614999,kaczynski-banas-nik-pis-spisek-polityka.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-12-09T08:45:00+00:00"/>
    <meta property="og:title" content="Spiskowa teoria Kaczyńskiego. Ktoś miał podsunąć mu kandydaturę Banasia na szefa NIK"/>
    <meta property="og:description" content="Jarosław Kaczyński uważa, że wytypowanie Mariana Banasia na szefa NIK było elementem sabotażu w PiS – donosi tygodnik &quot;Wprost&quot;."/>
  </head>
  <body>
    <article>
      <h1>Spiskowa teoria Kaczyńskiego. Ktoś miał podsunąć mu kandydaturę Banasia na szefa NIK</h1>
      <h2>Jarosław Kaczyński uważa, że wytypowanie Mariana Banasia na szefa NIK było elementem sabotażu w PiS – donosi tygodnik "Wprost".</h2>
      <address>
        <time datetime="2019-12-09T08:45:00+00:00">09 Dec 2019, 08:45</time>
      </address>
      <figure>
        <img src="https://s9.dziennik.pl/pliki/10202000/10202002-szef-krajowej-administracji-skarbowej-900-600.jpg"/>
        <figcaption>Marian Banaś / Polska Agencja Prasowa / Jakub Kamiski</figcaption>
      </figure>
      <p>Redakcja Dziennik.pl</p>
      <p><i>Prezes PiS jest załamany. Szuka winnych, a przede wszystkim osoby która podsunęła mu Banasia. Bo w tyle głowy pojawia mu się spiskowa teoria, że wytypowanie Banasia na szefa <a href="https://www.dziennik.pl/tagi/nik">NIK</a> było elementem sabotażu w partii</i> – mówi informator <a href="https://www.wprost.pl/tylko-u-nas/10278982/tajna-umowa-pis-u-z-banasiem-nie-wypalila-kaczynski-jest-zalamany-szuka-winnych.html">"Wprost".</a></p>
      <p>Tygodnik dodaje, że PiS ma również problem z relacjonowaniem zamieszania wokół <b>prezesa NIK</b>. PiS straciło bowiem jednego z głównych wizerunkowych doradców.</p>
      <p><i>Dotychczasowa narracja PiS upadła, bo po ostatnich wyborach Jarosław Kaczyński pozbył się ze swojego grona doradców Waldemara Parucha. Wszystko przez analizy, w których Paruch przekonywał <a href="https://www.dziennik.pl/tagi/kaczynski">Kaczyńskiego</a>, że PiS w wyborach zdobędzie Senat, ale i większość konstytucyjną</i> – tłumaczy rozmówca "Wprost".</p>
      <p>Według innego, Paruch na wstępie nowej kadencji powiedział w wywiadzie w TVP, że Prawo i Sprawiedliwość będzie przekonywać<b> senatora opozycji </b>do przejścia teką <a href="https://www.dziennik.pl/tagi/minister">ministra</a> sportu. <i>Zresztą podrzucał od dawna mediom, że po wyborach sam zostanie ministrem konstytucyjnym. Kaczyński tego nie wytrzymał - </i>podkreśla informator tygodnika.</p>
      <p>Od ubiegłego tygodnia <a href="https://www.dziennik.pl/tagi/dymisja">dymisji</a> od <a href="https://www.dziennik.pl/tagi/prezes">prezesa</a> Najwyższej Izby Kontroli Mariana Banasia domagają się prominentni politycy PiS. Premier <b>Mateusz <a href="https://www.dziennik.pl/tagi/morawiecki">Morawiecki</a> </b>mówił niedawno, że wnioski z raportu CBA powinny skłaniać prezesa NIK do dymisji.</p>
    </article>
  </body>
</html>