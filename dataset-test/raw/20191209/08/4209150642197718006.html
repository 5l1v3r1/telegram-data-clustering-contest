<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Pioli-Emotivno-zelio-sam-da-zagrlim-Mihajlovica/572673?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:37:24+00:00"/>
    <meta property="og:title" content="Pioli: Emotivno, želio sam da zagrlim Mihajlovića"/>
    <meta property="og:description" content="Trener Milana Stefano Pioli kaže da su ga preplavile emocije kada je vidio Sinišu Mihajlovića ponovo na klupi Bolonje."/>
  </head>
  <body>
    <article>
      <h1>Pioli: Emotivno, želio sam da zagrlim Mihajlovića</h1>
      <address><time datetime="2019-12-09T08:37:24+00:00">09 Dec 2019, 08:37</time> by <a rel="author">N.N.</a></address>
      <p>Trener Milana Stefano Pioli kaže da su ga preplavile emocije kada je vidio Sinišu Mihajlovića ponovo na klupi Bolonje.</p>
      <p>Srpski stručnjak bio je na klupi prvi put od transplantacije koštane srži prošlog mjeseca, pošto mu je ranije tokom godine ustanovljena leukemija.</p>
      <p>Milan je slavio sa 3:2, vodio je sa 2:0 i 3:1, a Pioli je posebnu pažnju posvetio kolegi.</p>
      <p>"Bilo je istinsko zadovoljstvo vidjeti ga. Želio sam da ga zagrlim, ali on je rekao da bolje to ne činim (zbog njegovog stanja). Bilo je uzbudljivo, lijep trenutak i nadam se da je na putu ka punom oporavku“, rekao je Pioli.</p>
      <p>Poslije skoro dva mjeseca gol je postigao Kšištof Pjontek,</p>
      <p>"Dobio je mnogo duela i njegov uticaj u meču bio je važan, on je bio tačka našeg oslonca. Predvidjeli smo da će nas Bolonja pritisnuti visoko, znali smo da ćemo morati da igramo direktno i to smo i učinili. I Pjontek će iz ovoga izaći sa više samopouzdanja", dodaje Pioli.</p>
      <p>Milan je deseti na tabeli Serije A sa 20 bodova.</p>
      <p>(Sport Klub)</p>
    </article>
  </body>
</html>