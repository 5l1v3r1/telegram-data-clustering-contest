<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/eurostoxx50-supera-media-mobile-091219/"/>
    <meta property="og:site_name" content="Trend Online"/>
    <meta property="article:published_time" content="2019-12-09T08:41:00+00:00"/>
    <meta property="og:title" content="L’EuroStoxx 50 supera la media mobile a 25 giorni"/>
    <meta property="og:description" content="Il mercato azionario europeo sembra essere ancora impostato al ribasso nel breve periodo."/>
  </head>
  <body>
    <article>
      <h1>L’EuroStoxx 50 supera la media mobile a 25 giorni</h1>
      <h2>Il mercato azionario europeo sembra essere ancora impostato al ribasso nel breve periodo, nonostante l’andamento positivo mostrato in chiusura della giornata di venerdì.</h2>
      <address><time datetime="2019-12-09T08:41:00+00:00">09 Dec 2019, 08:41</time> by <a rel="author" href="https://www.trend-online.com/alessandro-aldrovandi/" target="_blank">Alessandro Aldrovandi</a></address>
      <p>Il mercato azionario europeo sembra essere ancora impostato al ribasso nel breve periodo, nonostante l’andamento positivo mostrato in chiusura della giornata di venerdì. Per il Future EuroStoxx 50, infatti, è decisamente tornato il momento del pessimismo dato che le quotazioni non sono riuscite a confermare il superamento del livello 3.700, dopo aver realizzato il massimo annuale a quota 3.729. Nelle ultime sedute, comunque, i prezzi hanno dimostrato di non voler scendere sotto l’importante supporto posto a quota 3.600 e sono rimbalzati con forza sull’indicatore Supertrend, superando anche la propria media mobile a 25 giorni posta sul livello 3.684.</p>
      <p>Che lo scenario stia diventando positivo, comunque, lo dimostra anche l’impostazione tecnica del mercato. I prezzi, infatti, sono da considerarsi rialzisti sia in base all’indicatore Supertrend che alla media mobile a 25, mentre l’indicatore Parabolic Sar rimane al momento negativo. Anche l’indicatore Macd ha già incrociato il proprio Signal. Da segnalare, infine, come l’indicatore RSI stazioni nella sua area di “ipervenduto”, nell’intorno del valore 22.</p>
      <h3>I segnali di oggi sul Future EuroStoxx 50</h3>
      <p>Dal punto di vista operativo, l’ingresso in posizioni long è consigliabile solo al superamento del livello 3.703 con un target nell’intorno dei 3.719 punti, mentre le posizioni ribassiste potranno essere aperte solo alla violazione di quota 3.653 con obiettivo sotto al livello 3.638.</p>
    </article>
  </body>
</html>