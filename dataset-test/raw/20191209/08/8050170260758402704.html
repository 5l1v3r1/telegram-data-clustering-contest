<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/only-one-tylko-jeden-nowy-program-polsatu-z-zawodnikami-mma-to-odpowiedz-na-big/6h8ctf4"/>
    <meta property="og:site_name" content="Plejada.pl"/>
    <meta property="article:published_time" content="2019-12-09T08:42:12+00:00"/>
    <meta property="og:title" content="Polsat szykuje nowy program. To odpowiedź na &quot;Big Brothera&quot;?"/>
    <meta property="og:description" content="Polsat wyemituje nowy show. W &quot;Only One. Tylko jeden&quot; udział wezmą zawodnicy MMA, którzy zostaną zamknięci w jednym domu. Będzie to swego rodzaju &quot;Big Brother&quot;. O co chodzi?"/>
  </head>
  <body>
    <article>
      <h1>Polsat szykuje nowy program. To odpowiedź na "Big Brothera"?</h1>
      <address><time datetime="2019-12-09T08:42:12+00:00">09 Dec 2019, 08:42</time> by <a rel="author">Milena Majek</a></address>
      <p>
        <b>Polsat wyemituje nowy show. W "Only One. Tylko jeden" udział wezmą zawodnicy MMA, którzy zostaną zamknięci w jednym domu. Będzie to swego rodzaju "Big Brother". O co chodzi?</b>
      </p>
      <p>Telewizja Polsat postanowiła, że wiosną 2020 roku zaskoczy widzów. W nowej ramówce pojawi się show, jakiego jeszcze w Polsce nie było. Jak informuje portal Wirtualne Media, Polsat będzie emitował "Only One. Tylko jeden", który może być traktowany jako odpowiedź na TVN-owskiego "Big Brothera". Co ciekawe, widzowie obejrzą program w piątki, począwszy od 6 marca 2020 roku. Każdy odcinek zostanie wyemitowany tuż po "<a href="https://plejada.pl/taniec-z-gwiazdami"><u>Tańcu z gwiazdami 11</u></a>".</p>
      <p><i>Przeczytaj</i>: <a href="https://plejada.pl/wideo/julia-wieniawa-wystapi-w-programie-taniec-z-gwiazdami-tylko-u-nas/ndnf0l8"><u>Julia Wieniawa w "Tańcu z gwiazdami"?!: to program dla mnie</u></a></p>
      <h3>"Only One. Tylko jeden": nowy program Polsatu odpowiedzią na "Big Brothera"?</h3>
      <p>Na czym polegać będzie "Only One. Tylko jeden"? Program powstanie przy współpracy z redakcją sportową Polsatu. W show udział wezmą zawodnicy, a w zasadzie amatorzy MMA. Wszyscy zostaną zamknięci w jednym domu. O formule programu opowiedział współwłaściciel KSW, <a href="https://plejada.pl/newsy/blanka-lipinska-o-rozstaniu-z-partnerem-i-skandalu-w-mediach-tylko-u-nas/y4rnl21"><u>przyjaciel Natalii Siwiec i Blanki Lipińskiej</u></a>, <b>Maciej Kawulski</b>.</p>
      <anchor name="image_ebeea56f-737c-4f91-af62-b74cb3807f59">
        <figure>
          <img src="https://ocdn.eu/pulscms-transforms/1/YA0ktkpTURBXy9hNzJlZjc2MWFmZjhhODM1YzdkMjVmMWZhZDNkNTE4OC5qcGeSlQLNAxQAwsOVAgDNAvjCww"/>
          <figcaption>Maciej Kawulski<cite>Foto: MW Media</cite></figcaption>
        </figure>
        <p>Okazuje się, że finał programu "Only One. Tylko jeden" odbędzie się na gali KSW.</p>
        <p>Wystartowały castingi do programu "Only One. Tylko jeden". Aby zgłosić się do programu, należy wysłać maila pod wskazany przez Polsat adres. Jak zaznacza Maciej Kawulski,<b> w show zobaczymy jedynie debiutantów.</b></p>
        <p>Jak myślicie, czy "Only One. Tylko jeden" będzie popularniejszy niż "Big Brother"?</p>
        <p><i>Polecamy</i>: <a href="https://plejada.pl/newsy/big-brother-2-polfinal-odpadl-z-programu-tuz-przed-finalem-kto-w-finale/trwbzr1"><u>Faworytka odpadła na ostatniej prostej przed finałem "Big Brothera"</u></a></p>
        <p>
          <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
        </p>
        <footer>Źródło: <a href="https://plejada.pl/"><u/>Plejada.pl</a></footer>
      </anchor>
    </article>
  </body>
</html>