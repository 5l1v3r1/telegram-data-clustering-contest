<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/nara-800-bibliotek-i-storbritannien-har-stangts-sedan-2010/"/>
    <meta property="og:site_name" content="DN.SE"/>
    <meta property="article:published_time" content="2019-12-09T08:09:32+00:00"/>
    <meta property="og:title" content="Nära 800 bibliotek i Storbritannien har stängts sedan 2010"/>
    <meta property="og:description" content="Allt fler bibilotek läggs ner i Storbritannien"/>
  </head>
  <body>
    <article>
      <h1>Nära 800 bibliotek i Storbritannien har stängts sedan 2010</h1>
      <address><time datetime="2019-12-09T08:09:32+00:00">09 Dec 2019, 08:09</time> by <a rel="author" href="https://www.dn.se/av/georg-cederskog/" target="_blank">Georg Cederskog</a></address>
      <p>
        <b>Stora nedskärningar i Storbritannien drabbar biblioteken. 773 bibliotek har stängts under de senaste tio åren.</b>
      </p>
      <p>Cipfa, Chartered Institute of Public Finance and Accountancys, årliga granskning av biblioteksväsendet i Storbritannien visar att det i dag finns 3 583 bibliotek i öriket. En nedgång med 53 stycken sedan föregående år och hela 773 sedan 2010 – en femtedel under decenniet, rapporterar The Guardian. </p>
      <p>Nedgången sammanfaller med en neddragning av anslagen till verksamheten om nära 30 procent, enligt Cipfa. Antalet biblioteksanställda har samtidigt minskat dramatiskt – 2010 var 24 000 personer anställda, i dag är motsvarande siffra 15 300. </p>
      <p>Antalet besökare på de brittiska biblioteken följer samma mönster: 315 miljoner människor sökte sig till biblioteken 2009/2010, under förra året besöktes de av 226 miljoner bokläsare.    </p>
    </article>
  </body>
</html>