<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/huawei-band-4-pro-ufficiale/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T08:12:00+00:00"/>
    <meta property="og:title" content="Huawei Band 4 Pro è ora ufficiale: GPS, NFC, nuovi colori e un software aggiornato | MobileLabs"/>
    <meta property="og:description" content="Huawei Band 4 Pro è ora ufficiale: il meglio della versione precedente, nuove colorazioni e alcuni miglioramenti del software."/>
  </head>
  <body>
    <article>
      <h1>Huawei Band 4 Pro è ora ufficiale: GPS, NFC, nuovi colori e un software aggiornato | MobileLabs</h1>
      <address>
        <time datetime="2019-12-09T08:12:00+00:00">09 Dec 2019, 08:12</time>
      </address>
      <p><b>Huawei Band 4 Pro</b> è stata ufficialmente annunciata. Il modello precedente è stato presentato circa 1 anno fa e le differenze con questa versione non sono, purtroppo, moltissime. Le principali <b>novità</b> interessano l’<b>interfaccia utente</b> e le colorazioni.</p>
      <p>Le smartband prodotte dalla società cinese sono molto apprezzate, dato l’ottimo rapporto qualità/prezzo. Band 4 Pro ingloba un po’ tutte le caratteristiche che hanno contribuito al successo della <a href="http://www.tomshw.it/smartphone/huawei-band-4-ufficiale-display-a-colori-e-porta-di-ricarica-usb/"><b>versione precedente</b></a>. È infatti dotata del <b>GPS</b>, uno strumento per calcolare il livello di <b>ossigeno</b> nel <b>sangue</b> e il monitoraggio del <b>battito cardiaco</b> (grazie a TruSeen 3.5).</p>
      <figure>
        <img src="https://www.tomshw.it/images/images/2019/12/huawei-band-4-pro-67402.768x432.jpg"/>
      </figure>
      <p>Il dispositivo potrà essere collegato agli smartphone su cui gira:</p>
      <ul>
        <li><b>Android</b> (4.4 e versioni successive);</li>
        <li><b>iOS</b> (9.0 e versione successive).</li>
      </ul>
      <p>Il prodotto, del peso di 25 grammi, ha un <b>display</b> AMOLED a colori da 0,95 pollici, con risoluzione 240 x 120 pixel. Con il cinturino in silicone, la smartband offre <b>Bluetooth 4.2</b>, <b>NFC</b> ed è alimentata da una batteria da <b>100 mAh</b>. Il brand avrebbe però perfezionato il software e ciò dovrebbe coincidere con un sostanziale miglioramento dell’esperienza.</p>
      <p>Huawei Band 4 Pro è già disponibile per il preordine in <b>Cina</b> e gli esemplari saranno spediti a partire dal prossimo <b>12 dicembre</b>. Acquistabile nelle colorazioni <b>nero</b>, <b>rosso</b> e <b>rosa</b>, il dispositivo ha un costo di <b>399 yuan</b> (circa <b>50 euro</b>). Molto probabilmente, la società commercializzerà la smartband anche fuori dai confini cinesi.</p>
      <blockquote>Huawei Band 3 Pro è disponibile all’acquisto su Amazon. Lo trovate a <a href="https://toms.it/CIZGA">questo indirizzo</a>.</blockquote>
    </article>
  </body>
</html>