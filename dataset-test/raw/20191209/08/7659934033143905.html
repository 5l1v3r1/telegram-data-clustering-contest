<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2027636/ba%C4%9Fdat%E2%80%99ta-askeri-%C3%BCsse-f%C3%BCze-sald%C4%B1r%C4%B1s%C4%B1-6-yaral%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-12-09T08:15:00+00:00"/>
    <meta property="og:title" content="Bağdat’ta askeri üsse füze saldırısı: 6 yaralı"/>
    <meta property="og:description" content="Irak Savunma Bakanlığı’na bağlı Medya Güvenlik Ağı, başkentte bulunan Bağdat Uluslararası Havalimanı yakınlarındaki bir askeri üsse düzenlenen füze saldırısında 6 askerin yaralandığını bildirdi. Reuters’a göre söz konusu açıklamada, Bağdat Uluslarara"/>
  </head>
  <body>
    <article>
      <h1>Bağdat’ta askeri üsse füze saldırısı: 6 yaralı</h1>
      <address>
        <time datetime="2019-12-09T08:15:00+00:00">09 Dec 2019, 08:15</time>
      </address>
      <p>Irak Savunma Bakanlığı’na bağlı Medya Güvenlik Ağı, başkentte bulunan Bağdat Uluslararası Havalimanı yakınlarındaki bir askeri üsse düzenlenen füze saldırısında 6 askerin yaralandığını bildirdi.<br/><br/>Reuters’a göre söz konusu açıklamada, Bağdat Uluslararası Havalimanı yakınlarındaki bir askeri üsse 4 katyuşa füzesinin düşmesi sonucu 6 askerin yaralandığını belirtilirken, olay sonrası düzenlenen operasyonda bölgede füze rampası ve birkaç roket bulunduğunu bilgisi verildi.<br/><br/>Son aylarda ABD’nin Irak’taki askeri üslerine yönelik saldırılar artarken, son saldırının sorumluluğunu henüz kimse üstlenmedi.<br/><br/>AFP’ye bilgi veren güvenlik kaynakları, saldırıda yaralanan askerlerin ABD tarafından eğitilip ve silahlandırılan terörle mücadele biriminden olduğunu öne sürdü.<br/><br/>ABD askerlerinin kaldığı Anbar'daki Ayn'ul Esed Askeri Üssü’ne, geçtiğimiz Salı günü 5 füze fırlatılmış ancak saldırı herhangi bir zayiata neden olmamıştı.<br/><br/>Bağdat'ın kuzeyinde yer alan Balad Askeri Hava Üssü ise geçtiğimiz Perşembe günü 2 katyuşa füzesi ile hedef alınmış ancak saldırıda can ve mal kaybı yaşanmamıştı.<br/><br/>Bu son saldırı, altı hafta içinde ABD askerlerinin bulunduğu üsler veya Yeşil Bölge’deki ABD elçiliğine karşı düzenlenen dokuzuncu saldırı oldu.<br/><br/>Ortadoğu’ya 5 ila 7 bin ek asker göndermeyi planlayan Washington, Irak’taki ABD kuvvetleri ve diplomatlarına yönelik saldırıların artması konusunda endişeleniyor.</p>
    </article>
  </body>
</html>