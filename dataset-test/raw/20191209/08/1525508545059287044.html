<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792894/%D8%B4%D8%B4-%D8%B3%DB%8C%DA%AF%D9%85%D8%A7-%D8%A7%D8%A8%D8%B2%D8%A7%D8%B1%DB%8C-%D8%A8%D8%B1%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D8%AA%D9%88%D9%84%DB%8C%D8%AF-%D9%88-%D8%B3%D9%88%D8%AF%D8%AF%D9%87%DB%8C-%D8%AF%D8%B1-%DA%A9%D8%B3%D8%A8-%D9%88%DA%A9%D8%A7%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:03:05+00:00"/>
    <meta property="og:title" content="معرفی کتاب «شش سیگما»، ابزاری برای افزایش تولید و سوددهی در کسب‌وکار"/>
    <meta property="og:description" content="کتاب «شش سیگما» نوشته گِرِگ برو با ترجمه فاطمه پاکروان چاپ و منتشر شد"/>
  </head>
  <body>
    <article>
      <h1>معرفی کتاب «شش سیگما»، ابزاری برای افزایش تولید و سوددهی در کسب‌وکار</h1>
      <address><time datetime="2019-12-09T08:03:05+00:00">09 Dec 2019, 08:03</time> by <a rel="author" href="https://www.mehrnews.com/archive?jr=724" target="_blank">مریم علی بابایی</a></address>
      <p>به گزارش <a href="https://www.mehrnews.com/">خبرنگار مهر</a>، کتاب «شش سیگما» نوشته گِرِگ برو با ترجمه فاطمه پاکروان، توسط دهکده هوسم چاپ و منتشر شده است.</p>
      <p>این کتاب در ۱۰ فصل تهیه و تنظیم شده است که توضیحاتش درباره شش سیگما است، بهترین تعریف شش سیگما یک سفر است. سفری برای متخصصان کسب‌وکار که واقعا می‌خواهند سوددهی و تولید را افزایش دهند. شش سیگما تئوری نیست، یک فعالیت است. دستانی تلاشگر دارد که به نتیجه می‌رسند. به عبارت کوتاه، شما نباید به شش سیگما فکر کنید بلکه باید به آن عمل کنید. حتی انجام آن سریع‌ترین راه برای بدست آوردن بیشترین سود است.</p>
      <p>البته در فصل‌هایی که مقدمه‌ای برای شش سیگما و تعریف کیفیت و عملیات اندازه‌گیری هستند دلیل برای یادگیری و تمرین خواهند بود به نوعی مقدمه‌ای برای عبور از فازهای استراتژی تعریف، اندازه‌گیری، تحلیل، پیشرفت و کنترل هستند.</p>
      <p>در این کتاب نشان داده می‌شود که شش سیگما شما را در خیلی از سطوح از فرآیندهای داخلی پر بازده تا پیشرفت در موقعیت‌های بازار خارجی تواناتر خواهد کرد. همچنین یاد خواهد داد که چگونه کارمندها را برای تبدیل کردن هزینه به نتیجه نامزد کنید.</p>
      <p>در فصل شیوه صحیح شش سیگما ارائه داده می‌شود، مولف استراتژی اثبات شده واقع‌گرای عملی را برای اجرای شش سیگما به اشتراک می‌گذارد و تمرکز روی آغاز نوآوری شش سیگما است. متن اصول، اطلاعات و طرح‌های راهنمای ابتدایی که شما به آن‌ها نیاز دارید تا در مسیر درست حرکت کنید را ارائه می‌دهد. با مطالعه دقیق سازمان، می‌توانید بهترین پایه برای یک عملکرد موفق در شش سیگما را داشته باشید. همه در شش سیگما نقش دارند، از مدیر اجرایی تا کارگران خط.</p>
      <p>در مبحثی که مربوط به محافظت شش سیگما است نشان می‌دهد که چگونه می‌توان یک گشتاور همیشه در حال افزایش برگشت سرمایه را هدایت کرد و اینجا نقطه‌ای است که دانش تبدیل به اتفاق می‌شود همزمان با اینکه شما و گروه شما تئوری را به عمل تبدیل کرد و در این رهیافت ماهر می‌شوید، استراتژی‌هایی که اثرات فوق‌العاده‌ای را در سرتاسر سازمان شما دارند به اشتراک می‌گذارید.</p>
      <p>در فصل پایانی مثبت بودن شش سیگما را به رخ می‌کشد، هدف این فصل نمایش بیشتر شش سیگما است نه عبور از یک سبک کیفیتی زودگذر، یک ابزار تجاری برای جهان واقعی که نتایج مالی مثبت در زنجیره تجارت را ایجاد خواهد کرد. شاهد این ادعا در نتایج اثبات شده به دست آمده توسط شرکت‌هایی که پرونده آن‌ها موجود است، قابل مشاهده خواهد بود.</p>
      <p>در عصر حاضر این ادعا که دانش قدرت است همان اندازه صحیح است که چهارصد سال پیش صحیح بود. در هر صنعت، در هر سازمان، برای هر فرآیند وقتی نمی‌دانید که چه چیزی را نمی‌دانید، یعنی در حال حرکت کردن به سمت هزینه‌های اضافی هستید. برای خیلی از سازمان‌ها، هزینه‌های غالبا پنهان، نقایض و ضایعات در مسیر عمل بسیار بالا است. گهگاه خطاها در فرآیند به این اندازه بزرگ نمی‌رسند. اما بعد از بررسی تعداد خطاهای در کمین در فرآیندهای یک سازمان متوجه می‌شویم که این خطاها اثرات پولی متناوب دارند. شش سیگما دانش تولید می‌کند، شش سیگما می‌تواند خطاها، نقایض و ضایعات را در عملکرد هر سازمان آشکار کند. از طریق اعمال اتخاذ شده توسط شش سیگما که منجر به کاهش خطاها، نقایض و ضایعات می‌شوند غالبا قدرت دانش به طور چشگمیری افزایش می‌یابد.</p>
    </article>
  </body>
</html>