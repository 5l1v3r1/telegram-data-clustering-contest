<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/porzingis-pirmaja-puslaika-bijam-parak-pasparliecinati.d?id=51705427"/>
    <meta property="og:site_name" content="DELFI"/>
    <meta property="article:published_time" content="2019-12-09T08:13:51+00:00"/>
    <meta property="og:title" content="Porziņģis: pirmajā puslaikā bijām pārāk pašpārliecināti "/>
    <meta property="og:description" content="Latvijas basketbolists Kristaps Porziņģis no Dalasas &quot;Mavericks&quot; pēc mača ar Sakramento &quot;Kings&quot; nebija apmierināts ar savas komandas sniegumu pirmajā puslaikā, uzskatot, ka viņa komanda laukumā izgāja pārlieku pašpārliecināti."/>
  </head>
  <body>
    <article>
      <h1>Porziņģis: pirmajā puslaikā bijām pārāk pašpārliecināti </h1>
      <address><time datetime="2019-12-09T08:13:51+00:00">09 Dec 2019, 08:13</time> by <a rel="author">DELFI Sports</a></address>
      <p>
        <b>Latvijas basketbolists <a href="https://www.delfi.lv/temas/kristaps-porzingis">Kristaps Porziņģis</a> no Dalasas "<a href="https://www.delfi.lv/temas/mavericks">Mavericks</a>" pēc mača ar Sakramento "Kings" nebija apmierināts ar savas komandas sniegumu pirmajā puslaikā, uzskatot, ka viņa komanda laukumā izgāja pārlieku pašpārliecināti.</b>
      </p>
      <p>Jau vēstīts, ka Porziņģa pārstāvētā "Mavericks" <a href="https://www.delfi.lv/sports/news/basketbols/bertans-gust-25-punktus-pret-siksto-clippers-porzingim-velna-ducis-pret-kings.d?id=51704747">ar rezultātu 106:110 savā laukumā zaudēja</a> Sakramento "<a href="https://www.delfi.lv/temas/kings-sakramento">Kings</a>", pārtraucot savu piecu uzvaru sēriju.</p>
      <p>"Lai arī nācās aizvadīt divas spēles divās dienās, es paspēju atpūsties un jutos labi. Spēli iesākām lēnīgi, varbūt pat pārlieku pašpārliecināti, jo mēs izcīnījās uzvaras iepriekšējās spēlēs," sarunā ar ASV medijiem sacīja Porziņģis. "Pirmajā puslaikā mums pietrūka intensitātes, un tas mums traucēja turpinājumā. Otrajā puslaikā parādījām cīņassparu."</p>
      <p>Mača izskaņā "Mavericks" līderim Lukam Dončičam bija iespēja izlīdzināt rezultātu 108:108, bet metienā "Kings" spēlētājs Korijs Džozefs viņam viegli pieskārās elkonim, taču tiesneši pārkāpumu nefiksēja.</p>
      <p>"Es domāju, ka tajā epizodē noteikti bija kontakts ar Lukas elkoni. Taču tiesneši nevar visu pamanīt, tāpēc viss kārtībā. Domājam par nākamo spēli," sacīja Porziņģis.</p>
      <figure>
        <a href="https://www.delfi.lv/sports/">
          <img src="https://g4.delphi.lv/images/pix/file49529451_delfi-sports.png"/>
        </a>
      </figure>
      <p>
        <a href="https://www.delfi.lv/sports/news/basketbols/porzingis-pirmaja-puslaika-bijam-parak-pasparliecinati.d?id=51705427&amp;com=1&amp;reg=1">2</a>
      </p>
      <related>
        <h4>Lasi vēl</h4>
        <a href="https://www.delfi.lv/sports/news/basketbols/bertans-gust-25-punktus-pret-siksto-clippers-porzingim-velna-ducis-pret-kings.d?id=51704747"/>
        <a href="https://www.delfi.lv/sports/news/basketbols/porzingis-palidz-mavericks-ar-graujosu-uzvaru-nostiprinaties-otraja-vieta-konference.d?id=51703273"/>
        <a href="https://www.delfi.lv/sports/news/basketbols/deiviss-un-dzeimss-kopa-samet-82-punktus-lakers-uzvara.d?id=51705245"/>
      </related>
    </article>
  </body>
</html>