<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Pochina-Golyamoto-pile-ot-Ulica-Sezam-920361"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T08:39:00+00:00"/>
    <meta property="og:title" content="Почина Голямото пиле от &quot;Улица Сезам&quot;"/>
    <meta property="og:description" content="Американският актьор Каръл Спини, играл Голямото пиле от &quot;Улица Сезам&quot;, е починал, предаде Би Би Си...."/>
  </head>
  <body>
    <article>
      <h1>Почина Голямото пиле от "Улица Сезам"</h1>
      <address>
        <time datetime="2019-12-09T08:39:00+00:00">09 Dec 2019, 08:39</time>
      </address>
      <p>Американският актьор Каръл Спини, играл Голямото пиле от "Улица Сезам", е починал, предаде Би Би Си. Звездата се отишла вчера в дома си в щата Кънектикът на 85 години. Покойният е страдал от тежко неврологично заболяване.</p>
      <p>"Кончината на Спини сложи край на една епоха от нашето шоу", това е заявила създателката на популярното телевизионно предаване Джоан Ганц Куни. "Каръл бе прекрасен актьор и всеотдаден човек. Неговата загуба е тежък удар за нас", са посочили от компанията, стояща зад "Улица Сезам".</p>
      <p>Спини се влюбил в куклите още като ученик. Благодарение на хобито си той е финансирал следването си в колеж. След казармата Спини е започнал работа в Лас Вегас и Бостън, където се е срещнал с основателя на "Кукленото шоу" и "Улица Сезам" Джим Хенсън през 1969 г.</p>
      <p>Благодарение на таланта си Спини е бил отличен с две награди "Грами", шест "Еми" и звезда на Алеята на славата в Холивуд. Той се е оттеглил от екран миналата година, припомни британската медия.</p>
    </article>
  </body>
</html>