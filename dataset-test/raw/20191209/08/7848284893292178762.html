<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/mundo-deportivo-inter-barcellona-occasione-per-parlare-di-vidal-ma-i-blaugrana-aspettano-l-inter-e-c-e-sempre-la-tentazione-lautaro-325132"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T08:45:59+00:00"/>
    <meta property="og:title" content="Mundo Deportivo - Inter-Barcellona occasione per parlare di Vidal, ma i blaugrana aspettano l'Inter. E c'è sempre la tentazione Lautaro"/>
    <meta property="og:description" content="Inter-Barcellona sarà l'occasione per un incrocio di mercato. A sostenerlo è il Mundo Deportivo, secondo cui &quot;i nomi di Vidal e Lautaro Martinez saranno protagonisti a..."/>
  </head>
  <body>
    <article>
      <h1>Mundo Deportivo - Inter-Barcellona occasione per parlare di Vidal, ma i blaugrana aspettano l'Inter. E c'è sempre la tentazione Lautaro</h1>
      <address><time datetime="2019-12-09T08:45:59+00:00">09 Dec 2019, 08:45</time> by <a rel="author">Redazione FcInterNews.it</a></address>
      <p>Inter-Barcellona sarà l'occasione per un incrocio di mercato. A sostenerlo è il <i>Mundo Deportivo</i>, secondo cui "i nomi di <b>Vidal </b>e <b>Lautaro Martinez </b>saranno protagonisti a Milano dopo i contatti già avuti tra i club nelle ultime settimane, l'ultimo la settimana scorsa".</p>
      <p>Il cileno, sostiene il quotidiano iberico, è l'obiettivo principale di Conte e vanno messe in conto le ultime dichiarazioni del giocatore sul dover "vivere giorno per giorno" a causa del mancato impiego. Su Vidal ci sarebbe anche il <b>Manchester United</b>. "Il Barcellona non farà il primo passo per vendere Vidal - si legge ancora - Sicuramente influirà anche l'opinione di Valverde (se lo vede o meno imprescindibile), la volontà del calciatore e ovviamente quel che offre l'Inter. Conte vede in questa campagna trasferimenti una seria opportunità di vincere lo scudetto".</p>
      <p>Dall'altra parte si potrebbe parlare anche di Lautaro Martinez. "Il Barcellona non vorrebbe arrivare ai 111 milioni della clausola, ma l'Inter è comunque preoccupata e vuole migliorare l'ingaggio dell'argentino per evitare tentazioni. A Milano attendono l'agente del giocatore". </p>
    </article>
  </body>
</html>