<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205359-obsyagi-prodazhu-ozbroen-u-sviti-zrosli-na-46-sipri"/>
    <meta property="og:site_name" content="Mind UA"/>
    <meta property="article:published_time" content="2019-12-09T08:23:00+00:00"/>
    <meta property="og:title" content="Обсяги продажу озброєнь у світі зросли на 4,6% - SIPRI"/>
    <meta property="og:description" content="В рейтингу SIPRI концерн «Укроборонпром» посів 71-е місце з продажами в $1,3 млрд"/>
  </head>
  <body>
    <article>
      <h1>Обсяги продажу озброєнь у світі зросли на 4,6% - SIPRI</h1>
      <h2>В рейтингу SIPRI концерн «Укроборонпром» посів 71-е місце з продажами в $1,3 млрд</h2>
      <address>
        <time datetime="2019-12-09T08:23:00+00:00">09 Dec 2019, 08:23</time>
      </address>
      <p>У 2018 році обсяги продажу озброєнь у світі зросли на 4,6 відсотка порівняно з 2017 роком. Такі дані містить, дослідження Стокгольмського інституту проблем миру (SIPRI), передає <a href="https://www.dw.com/uk/sipri-%D0%BF%D1%80%D0%BE%D0%B4%D0%B0%D0%B6-%D0%BE%D0%B7%D0%B1%D1%80%D0%BE%D1%94%D0%BD%D1%8C-%D1%83-%D1%81%D0%B2%D1%96%D1%82%D1%96-%D1%83-2018-%D1%80%D0%BE%D1%86%D1%96-%D0%B7%D1%80%D1%96%D1%81-%D0%BD%D0%B0-%D0%BC%D0%B0%D0%B9%D0%B6%D0%B5-%D0%BF%D1%8F%D1%82%D1%8C-%D0%B2%D1%96%D0%B4%D1%81%D0%BE%D1%82%D0%BA%D1%96%D0%B2/a-51581929">DW</a>.</p>
      <p> Згідно з опублікованими даними, на світовому ринку озброєнь минулого року й надалі домінували американські компанії.</p>
      <p>У списку 100 провідних світових зброярських компаній перші п'ять місць – за такими американськими корпораціями, як Lockheed Martin, Boeing, Northrop Grumman, Raytheon та General Dynamics. Тільки ці п'ять компаній продали разом озброєнь на суму $148 млрд.</p>
      <p>А загалом американські компанії, що потрапили до рейтингу SIPRI, реалізували зброї та оснащення військового призначення сумарно на $246 млрд. Це відповідає 59% від загальних обсягів продажу зброї ста провідних зброярських концернів світу. Торішній показних американських оборонних підприємств на 7,2% перевищує позначку за 2017 рік, йдеться в дослідженні.</p>
      <p>На другому місці щодо обсягів продажу озброєнь опинилися російські підприємства. Ті 10 з них, що потрапили до переліку SIPRI, реалізували озброєнь та товарів військового призначення на сукупну суму $36,2 мільярда доларів США, що на 0,4% менше порівняно з 2017 роком.</p>
      <p>Китайські компанії у рейтинг не увійшли через брак надійної інформації щодо реальних обсягів продажу озброєнь.</p>
      <p>Щодо Європи, то до списку SIPRI увійшли 27 європейських виробників озброєнь. Упродовж 2018 року вони реалізували зброї на $102 млрд доларів США, що на 0,7 %більше порівняно з 2017 роком.</p>
      <p>До переліку сотні найбільших виробників зброї та військової техніки у світі знову потрапили чотири німецьких концерни: Rheinmetall AG, Krauss-Maffei Wegmann, Thyssenkrupp и Hensoldt. Їхня частка ринку становила два відсотки, а результат продажу продукції за підсумками 2018 року зменшився на 3,8 відсотка, до $8,4 млрд. </p>
      <p>В оприлюдненому експертами SIPRI рейтингу український державний концерн «Укроборонпром» посів 71-е місце з продажами в $1,3 млрд.</p>
      <p>Загальні обсяги продажу сотні найбільших оборонних концернів світу торік становили $420 млрд, порахували в SIPRI.</p>
      <related>
        <h4>Також читайте</h4>
        <a href="https://mind.ua/news/20205266-pentagon-planue-perekinuti-na-blizkij-shid-14-tisyach-vijskovih-wsj"/>
        <a href="https://mind.ua/news/20205232-tramp-proponue-vidiliti-ukrayini-shche-250-mln-vijskovoyi-dopomogi"/>
        <a href="https://mind.ua/news/20205193-vms-ssha-uklali-najbilshij-kontrakt-na-budivnictvo-bojovih-korabliv"/>
      </related>
    </article>
  </body>
</html>