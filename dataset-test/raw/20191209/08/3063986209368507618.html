<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848816"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T08:46:00+00:00"/>
    <meta property="og:title" content="কুমিল্লা উত্তর জেলা আওয়ামী লীগের সম্মেলন আজ"/>
    <meta property="og:description" content="চান্দিনায় প্রার্থীদের প্রচার-প্রচারণায় উৎসব মুখর পরিবেশ"/>
  </head>
  <body>
    <article>
      <h1>কুমিল্লা উত্তর জেলা আওয়ামী লীগের সম্মেলন আজ</h1>
      <h2>চান্দিনায় প্রার্থীদের প্রচার-প্রচারণায় উৎসব মুখর পরিবেশ</h2>
      <address><time datetime="2019-12-09T08:46:00+00:00">09 Dec 2019, 08:46</time> by <a rel="author">চান্দিনা (কুমিল্লা) প্রতিনিধি</a></address>
      <p>কুমিল্লা জেলাটি রাজনৈতিকভাবে দুই ভাগে বিভক্ত। ৭টি উপজেলার ৫টি সংসদীয় আসন নিয়ে কুমিল্লা উত্তর জেলা এবং ১০টি উপজেলার ৬টি সংসদীয় আসন নিয়ে কুমিল্লা দক্ষিণ জেলা।</p>
      <p>দক্ষিণ জেলার রাজনৈতিক কার্যালয় জেলা সদরে এবং উত্তর জেলার রাজনৈতিক কার্যালয় চান্দিনাতে। সেই হিসেবে চান্দিনা উপজেলা হচ্ছে কুমিল্লা উত্তর জেলার রাজনৈতিক কেন্দ্রবিন্দু।</p>
      <p>আজ সোমবার (৯ ডিসেম্বর) চান্দিনা মহিলা বিশ্ববিদ্যালয় কলেজ মাঠে অনুষ্ঠিত হতে যাচ্ছে কুমিল্লা উত্তর জেলা আওয়ামী লীগের ত্রি-বার্ষিক সম্মেলন। সম্মেলনকে ঘিরে সভাপতি ও সাধারণ সম্পাদক পদে ৯ প্রার্থী মাঠে রয়েছে। তাদের প্রচার-প্রচারনায় উৎসব মুখর পরিবেশ সৃষ্টি হয়েছে ঢাকা-চট্টগ্রাম মহাসড়ক সহ চান্দিনা উপজেলা সদর জুড়ে।</p>
      <p>সম্মেলনে প্রধান অতিথি হিসেবে বাংলাদেশ আওয়ামী লীগের প্রেসিডিয়াম সদস্য শেখ ফজলুল করিম সেলিম এমপি, বিশেষ অতিথি হিসেবে বাংলাদেশ আওয়ামী লীগের প্রেসিডিয়াম সদস্য সাবেক আইন মন্ত্রী এড. আব্দুল খসরু এমপি, যুগ্ম সাধারণ সম্পাদক মাহবুবুল আলম হানিফ এমপি, চট্টগ্রাম বিভাগীয় সাংগঠনিক সম্পাদক ও পানি সম্পদ উপমন্ত্রী এনামূল হক শামীম এমপি সহ অনেক কেন্দ্রীয় নেতবৃন্দ উপস্থিত থাকার কথা রয়েছে।</p>
      <p>সম্মেলনকে ঘিরে কুমিল্লা উত্তর জেলার সাতটি উপজেলার নেতা-কর্মীদের মধ্যে ব্যাপক উৎসাহ-উদ্দীপনা বিরাজ করছে। সম্মেলনের দিনক্ষণ নির্ধারণের পর থেকে সভাপতি পদে ৩ প্রার্থী এবং সাধারণ সম্পাদক পদে ৪ প্রার্থীর নাম শোনা যায়। কিন্তু দিন যতই ঘনিয়ে আসছে সাধারণ সম্পাদক পদে প্রার্থীর তালিকা ততই ভারী হচ্ছে।</p>
      <figure>
        <img src="https://www.kalerkantho.com/ckfinder/userfiles/images/hotjobs/all/Untitle1122d-1.jpg"/>
      </figure>
      <p>সর্বশেষ তথ্যমতে সভাপতি ও সাধারণ সম্পাদক পদের জন্য ৯ প্রার্থী বাংলাদেশ আওয়ামী লীগের কেন্দ্রীয় নেতৃবৃন্দের সাথে জোর লবিং তদবির চালিয়ে যাচ্ছে। জেলা নেতৃবৃন্দ সহ উপজেলা আওয়ামী লীগের নেতৃবৃন্দের সাথেও বেশ সু-সম্পর্ক গড়ার চেষ্টা চালিয়ে যাচ্ছে প্রার্থীরা। অনেক প্রার্থী তাদের প্রার্থীতা জানান দিয়ে</p>
      <p>ইতিমধ্যে তোরণ, ব্যানার, ফেস্টুণ সাঁটিয়েছে। আবার কেউ কেউ নীরবে কেন্দ্রীয় নেতৃবৃন্দের সাথে জোর লবিং চালাচ্ছে।</p>
      <p>সভাপতি পদে তিন প্রার্থী হলেন- কুমিল্লা উত্তর জেলা আওয়ামী লীগ বর্তমান সভাপতি আব্দুল আউয়াল সরকার, সাধারণ সম্পাদক জাহাঙ্গীর আলম সরকার এবং সম্মেলন প্রস্তুতি কমিটির আহবায়ক মু. রুহুল আমিন। আসন্ন সম্মেলনে সভাপতি পদে ওই তিন প্রার্থীর মধ্যে আলোচনার শীর্ষে রয়েছেন কুমিল্লা উত্তর জেলা আওয়ামী লীগের তিন বারের সাধারণ সম্পাদক জাহাঙ্গীর আলম সরকার।</p>
      <p>সাধারণ সম্পাদক পদে চার প্রার্থী হলো- কুমিল্লা উত্তর জেলা আওয়ামী লীগ সম্মেলন প্রস্তুতি কমিটির সদস্য সচিব অধ্যক্ষ এম হুমায়ূন মাহমুদ, কুমিল্লা উত্তর জেলা আওয়ামী লীগ সহ-সভাপতি রোশন আলী মাস্টার, কুমিল্লা-২ (হোমনা-তিতাস) আসনের সংসদ সদস্য সেলিমা আহমাদ মেরী সিআইপি, কুমিল্লা উত্তর জেলা আওয়ামী লীগের সহ-সভাপতি লক্ষীপুর জেলার সংরক্ষিত সংসদ সদস্য সেলিনা ইসলাম সিআইপি, দাউদকান্দি উপজেলা চেয়ারম্যান মেজর (অব.) মোহাম্মদ আলী সুমন, এবং হোমনা উপজেলা আওয়ামী লীগ সাধারণ সম্পাদক ও কুমিল্লা উত্তর জেলা ছাত্রলীগ সাবেক সাধারণ সম্পাদক ছিদ্দিকুর রহমান আবুল।</p>
      <p>এদিকে সম্মেলনকে ঘিরে কুমিল্লা উত্তর জেলার রাজনৈতিক সদর চান্দিনায় ব্যাপক প্রস্তুতি গ্রহণ করেছে চান্দিনা উপজেলা আওয়ামী লীগসহ কুমিল্লা উত্তর জেলা আওয়ামী লীগ। ঢাকা-চট্টগ্রাম মহাসড়ক সহ চান্দিনা উপজেলার প্রধান সড়ক হয়ে সম্মেলন স্থল চান্দিনা মহিলা কলেজ পর্যন্ত ব্যানার ফেস্টুন ও তোরণ নির্মাণে ব্যস্ত সময় পার কারছে নেতা-কর্মীরা। প্রায় ৫ হাজার ধারণ ক্ষমতা সম্পন্ন বিশাল সভাস্থল, অতিথিদের ¯^াগত জানিয়ে প্রায় অর্ধশত তোরণ, বিলবোর্ড, ব্যানার-ফেস্টুন সাঁটানোর কারণে উৎসবের আমেজ বিরাজ করছে।</p>
      <p>অধিকাংশ তোরণে ও ফেস্টুনে কুমিল্লা উত্তর জেলা আওয়ামী লীগ ও চান্দিনা উপজেলা আওয়ামী লীগ নেতৃবৃন্দ জাহাঙ্গীর আলম সরকারকে সভাপতি হিসেবে দেখতে চায় বলে প্রচারণা চালিয়ে যাচ্ছে।</p>
      <p>অপরদিকে, প্রতিদিন জেলা আওয়ামী লীগ, যুবলীগ, ছাত্রলীগ, স্বেচ্ছাসেবক লীগ নেতৃবৃন্দসহ সম্মেলন প্রস্তুতি কমিটির নেতৃবৃন্দ সভাস্থল পরিদর্শন করছেন।</p>
      <p>এ ব্যাপারে সভাপতি প্রার্থী জেলা আওয়ামী লীগ সাধারণ সম্পাদক জাহাঙ্গীর আলম সরকার বলেন- দীর্ঘদিন যাবৎ অত্যন্ত সততা ও নিষ্ঠার সাথে জেলা আওয়ামী লীগের সাধারণ সম্পাদক পদের দায়িত্ব পালন করছি। এই সম্মেলনে আমি সভাপতি পদের প্রার্থী। জেলার ৭টি উপজেলা আওয়ামী লীগ সভাপতি ও সাধারন সম্পাদক সহ সকল নেতৃবৃন্দ আমাকে সমর্থন দিয়ে পদের প্রার্থীতা চেয়েছেন। আমি বিশ্বাস করি জননেত্রী প্রধানমন্ত্রী শেখ হাসিনা আমাকে কুমিল্লা উত্তর জেলা আওয়ামী লীগের সভাপতি পদ দিয়ে জেলা আওয়ামী লীগকে আরও গতিশীল করবেন।</p>
      <p>সম্মেলন প্রস্তুতি কমিটির আহবায়ক ম. রুহুল আমিন জানান, সম্মেলন সফল করতে প্রধানমন্ত্রী শেখ হাসিনা আমাদেকে যে গুরুদায়িত্ব দিয়েছেন তা যথাযথ ভাবেই পালন করেছি। অতিথি হিসেবে প্রধান অতিথি শেখ ফজলুল করিম সেলিম এমপি সহ কেন্দ্রীয় বেশ কয়েকজন নেতৃবৃন্দকে আমন্ত্রণ জানানো হয়েছে। আশাকরি সম্মেলন সফল হবে এবং আমাকেই সভাপতি পদ দেওয়া হবে।</p>
      <p>আইন-শৃক্সখলা পরিস্থিতি নিয়ন্ত্রণে যথাযথ ব্যবস্থা গ্রহণ করা হয়েছে বলে জানান চান্দিনা থানার অফিসার ইন-চার্জ (ওসি) মো. আবুল ফয়সল। তিনি জানান, সম্মেলনের একদিন আগে থেকেই আমাদের একাধিক টিম কাজ করবে। সম্মেলনের দিন সকাল থেকে প্রতিটি পয়েন্টে পর্যাপ্ত পুলিশ মোতায়েন করা হবে এবং তিন স্তরের নিরাপত্ত ব্যবস্থা নিশ্চিত করা হবে।</p>
    </article>
  </body>
</html>