<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/cod-rutier-2020-amenzile-rutiere-s-ar-putea-majora-cu-50prc_500850.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T08:57:05+00:00"/>
    <meta property="og:title" content="COD RUTIER 2020. Amenzile rutiere s-ar putea majora cu 50% de la 1 ianuarie"/>
    <meta property="og:description" content="COD RUTIER 2020. Punctul de amendă a fost &amp;icirc;nghețat de Guvern din anul 2017 și p&amp;acirc;nă acum. &amp;Icirc;n cazul &amp;icirc;n care actualul Guvern ia decizia de a nu mai menține la acest nivel și vor fi aduse la zi, atunci amenzile rutiere se vo"/>
  </head>
  <body>
    <article>
      <h1>COD RUTIER 2020. Amenzile rutiere s-ar putea majora cu 50% de la 1 ianuarie</h1>
      <address><time datetime="2019-12-09T08:57:05+00:00">09 Dec 2019, 08:57</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p><b>COD RUTIER 2020.</b> Punctul de amendă a fost înghețat de Guvern din anul 2017 și până acum. În cazul în care actualul Guvern ia decizia de a nu mai menține la acest nivel și vor fi aduse la zi, atunci amenzile rutiere se vor majora și cu 50%.</p>
      <p><b>COD RUTIER 2020.</b> Guvernul Orban nu a făcut încă nicio precizare în acest sens însă circulă informații, venite pe surse guvernamentale, conform cărora Executivul ar dori liberarea amenzilor.</p>
      <p>
        <a href="https://www.romaniatv.net/cod-rutier-2020-majoritatea-soferilor-incalca-aceasta-regula-amenzi-si-de-1-800-lei-de-la-1-ianuarie-daca-faci-asta-la-volan_500394.html">COD RUTIER 2020. Majoritatea şoferilor încalcă această regulă. Amenzi şi de 1.800 lei de la 1 ianuarie dacă faci asta la volan</a>
      </p>
      <p>La acest moment valoare puntului de amendă este de 10% din salariul minim brut, însă acesta ar urmă să crească de la începutul anului viitor până la 2.230 de lei. Chiar dacă salariul minim brut a mai crescut și în ultimii doi ani, autoritățile au luat mereu decizia prin ordonanță de urgență de a plafona punctul de amendă la 145 de lei, conform valorii din momentul în care salariul minim brut pe economie era de doar 1.450 de lei!</p>
      <p>În acest context a apărut și o declarație făcută de Ionel Danca, șeful Cancelariei noului premier liberal Ludovic Orban, care transmite practic că nu s-a luat încă nicio decizie. Declarația acestuia lasă însă loc de interpretări, nefiind clar dacă noul Executiv se gândește măcar la o nouă plafonare a punctului de amendă sau dacă o altă varianta de lucru este luată în calcul la această ora.</p>
      <p>
        <a href="https://www.romaniatv.net/cresc-amenzile-salariul-minim-aduce-majorari-substantiale_496549.html"> Majorarea salariului minim aduce amenzi mai mari. Sancţiunile vor exploda de la 1 ianuarie 2020 </a>
      </p>
      <p>Dacă punctul de amendă va crește la 223 de lei începând cu dată de 1 ianuarie 2020, amenzile din Clasa I ar urmă să fie cuprinse între 446 și 669 de lei, în timp ce amenzile prevăzute în Clasa II ar urmă să fie cuprinse între 892 și 1.115 lei. Totodată, amenzile din Clasa III ar putea fi cuprinse între 1.338 și 1.784 de lei, în timp ce amenzile din Clasa IV ar putea ajunge până la o valoare maximă de 4.460 de lei. În cele din urmă, amenzile din Clasa V, sancționate cu până la 100 de puncte de amendă, ar urmă să fie cuprinse între 4.683 și 22.300 de lei!</p>
    </article>
  </body>
</html>