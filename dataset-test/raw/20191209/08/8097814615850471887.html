<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/emmanuel-dennis-verlaat-club-brugge-per-direct-en-versiert-toptransfer"/>
    <meta property="og:site_name" content="Voetbal24"/>
    <meta property="article:published_time" content="2019-12-09T08:30:00+00:00"/>
    <meta property="og:title" content="'Emmanuel Dennis verlaat Club Brugge per direct en versiert toptransfer'"/>
    <meta property="og:description" content="Tot nader order is hij nog steeds een speler van Club Brugge, maar het ziet er ondertussen naar uit dat Emmanuel Dennis in januari andere oorden gaat opzoeken. Er zou een transfer in de maak zijn voor de Nigeriaanse aanvaller."/>
  </head>
  <body>
    <article>
      <h1>'Emmanuel Dennis verlaat Club Brugge per direct en versiert toptransfer'</h1>
      <address><time datetime="2019-12-09T08:30:00+00:00">09 Dec 2019, 08:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Tot nader order is hij nog steeds een speler van Club Brugge, maar het ziet er ondertussen naar uit dat Emmanuel Dennis in januari andere oorden gaat opzoeken. Er zou een transfer in de maak zijn voor de Nigeriaanse aanvaller.</b>
      </p>
      <p>Het Nigeriaanse medium <i>The Nation</i> meldt dat Dennis in januari per direct zal vertrekken bij <a href="https://www.voetbal24.be/tag/Club+Brugge">Club Brugge</a>. Hij zou niet wachten tot na het seizoen om andere oorden op te zoeken, maar al in januari naar een andere club verkassen én een toptransfer versieren.</p>
      <p>Er is interesse vanuit Frankrijk, Turkije en Engeland. Leicester City zou zelfs concreet zijn voor Dennis. De aanvaller moet zo'n 20 miljoen euro in het laatje brengen. Of dat is althans het transferbedrag waar <a href="https://www.voetbal24.be/tag/Club+Brugge">Club Brugge</a> op mikt.</p>
      <figure>
        <video src="https://www.mupload.nl/img/lv8ch51te.gif" autoplay="" loop=""/>
      </figure>
    </article>
  </body>
</html>