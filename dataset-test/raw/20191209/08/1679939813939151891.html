<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/partidul-sor-este-obligat-de-csj-sa-plateasca-statului-doua-milioane-de-lei_3061285.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T08:44:02+00:00"/>
    <meta property="og:title" content="Partidul &quot;ŞOR&quot; este obligat de CSJ să plătească statului două milioane de lei"/>
    <meta property="og:description" content="Înfrângere pentru Partidul"/>
  </head>
  <body>
    <article>
      <h1>Partidul "ŞOR" este obligat de CSJ să plătească statului două milioane de lei</h1>
      <address><time datetime="2019-12-09T08:44:02+00:00">09 Dec 2019, 08:44</time> by <a rel="author">PUBLIKA.MD</a></address>
      <p>Înfrângere pentru Partidul "ŞOR". <b>Curtea Supremă de Justiţie i-a dat dreptate Comisiei Electorale Centrale, astfel formaţiunea este obligată să verse în bugetul de stat peste două milioane de lei.</b> Asta după ce a fost constatate încălcări ale Codului Electoral privind finanţarea campaniei partidului pentru alegerile parlamentare din 24 februarie. Informaţia a fost confirmată pentru postul nostru de televiziune de serviciul de presă al CEC-ului. </p>
      <p>Decizia Curţii Supreme de Justiţie a fost pronunţată după ce Comisia Electorală Centrală a stabilit că Partidul "ŞOR", în calitate de concurent electoral în cadrul alegerilor parlamentare din 24 februarie, a obținut peste două milioane de lei ca donații pentru campanie din partea unor agenți economici. CEC a fost sesizat de fostul candidat al blocului "ACUM" în circumscripția din Orhei, Valeriu Munteanu, care afirma că formaţiunea a primit donații de la agenți economici care au beneficiat de bani publici anul trecut și, potrivit legii, nu aveau dreptul să finanțeze partide politice.<br/><br/>Purtătorul de cuvânt al Partidului "ŞOR" a declarat că, în scurt timp, formaţiunea va prezenta poziţia sa referitor la acest subiect, printr-un comunicat de presă. <br/><br/>În urma alegerile parlamentare din 24 februarie, Partidul "ŞOR" a obţinut şapte mandate de deputat.</p>
    </article>
  </body>
</html>