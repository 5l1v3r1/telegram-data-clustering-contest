<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/yasam/667589.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-12-09T08:07:00+00:00"/>
    <meta property="og:title" content="İki gündür kayıp olan 17 yaşındaki Merve bulundu"/>
    <meta property="og:description" content="Zonguldak’ın Ereğli ilçesinde yaşayan iki gündür haber alınamayan 17 yaşındaki Merve'nin; İHA'nın haberi üzerine bulunduğu ortaya çıktı."/>
  </head>
  <body>
    <article>
      <h1>İki gündür kayıp olan 17 yaşındaki Merve bulundu</h1>
      <h2>Zonguldak’ın Ereğli ilçesinde yaşayan iki gündür haber alınamayan 17 yaşındaki Merve'nin; İHA'nın haberi üzerine bulunduğu ortaya çıktı.</h2>
      <address>
        <time datetime="2019-12-09T08:07:00+00:00">09 Dec 2019, 08:07</time>
      </address>
      <p>Kdz. Ereğli ilçesinde ailesi ile birlikte yaşayan 17 yaşındaki lise son sınıf öğrencisi Merve'den iki gündür haber alınamadı. İHA'ya ulaşan genç kızın babası, kızının hayatından endişe ettiğini söyledi. Ören Yenimalle'de ikamet ettiklerini ifade eden baba, kızının bulunması için herkesten yardım istedi. Baba Aydın S., "Kızım dün 07.30-08.00 saatleri arasında evden çıktı. Otobüse binip binmediği konusunda net bilgimiz yok. Merve ve diğer çocuklarımla arkadaş gibiyiz. Derslerine çalışmaları dışında hiçbir şekilde baskı yapmıyoruz. Bildiğimiz kadarıyla bir erkek arkadaşı da yok. Merve'nin kaybolduğu ile ilgili İlçe Emniyet Müdürlüğüne başvurumuzu yaptık" ifadelerine yer verdi.</p>
      <p>Kamuoyunda yer alan haberler üzerine Merve'nin Düzce'deki bir kız arkadaşının yanına gittiği ortaya çıktı. Liseli kızın haberleri gördükten sonra ailesine ulaştığı sağlığının iyi olduğu öğrenildi. Baba Aydın S.'nin de gece saatlerinde Düzce'ye giderek kızını aldığı öğrenildi.</p>
    </article>
  </body>
</html>