<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/emeaa-eladasok-ures-kapura-talalt-be-a-fifa-20/51996"/>
    <meta property="og:site_name" content="PC Guru"/>
    <meta property="article:published_time" content="2019-12-09T08:40:00+00:00"/>
    <meta property="og:title" content="EMEAA eladások - Üres kapura talált be a FIFA 20"/>
    <meta property="og:description" content="Új kihívók híján megnyílt az út az élre a korábbi sikercímek számára, a legjobban pedig a FIFA 20 helyezkedett."/>
  </head>
  <body>
    <article>
      <h1>EMEAA eladások - Üres kapura talált be a FIFA 20</h1>
      <address><time datetime="2019-12-09T08:40:00+00:00">09 Dec 2019, 08:40</time> by <a rel="author">drag</a></address>
      <p>
        <b>Új kihívók híján megnyílt az út az élre a korábbi sikercímek számára, a legjobban pedig a FIFA 20 helyezkedett.</b>
      </p>
      <ul>
        <li>Élre állt a FIFA 20 az EMEAA eladási listán</li>
        <li>Európa, Közel-Kelet, Afrika és Ausztrália a négy vizsgált régió</li>
        <li>A fizikai és a digitális eladások is benne vannak</li>
      </ul>
      <p>Az <a href="https://www.pcguru.hu/hirek/emeaa-eladasok-nagyagyuk-elott-a-football-manager-2020/51851">előző hét</a> után ismét egy focis címet köszönthetünk az Európa, Afrika, Ausztrália és a közel-keleti régió fizikai és digitális eladásait összesítő EMEAA eladási lista élén, ám amíg akkor a Football Manager 2020 szerezte meg az első helyet, addig most a FIFA 20 tért vissza a trónra, kihasználva azt, hogy nem igazán voltak komolyabb új megjelenések a vizsgált héten.</p>
      <figure>
        <img src="https://www.pcguru.hu/uploads/editors/emeaa-eladasok-ures-kapura-talalt-be-a-fifa-20.jpg"/>
      </figure>
      <p>Ez összességében már az ötödik elsősége a FIFA 20-nak, a megjelenést követően négy hetet húzott le zsinórban az élen - akkor az a Call of Duty: Modern Warfare tudta letaszítani, amely most a második helyen zárt, éppen mögötte.</p>
      <p>Az örökifjú Grand Theft Auto V újból ott van a dobogón, az ősz sikercímei közül pedig a Pokémon Shield &amp; Sword, a Star Wars Jedi: Fallen Order, a Luigi's Mansion 3 és a Need for Speed Heat tartják még magukat a top tízben.</p>
      <h3>EMEAA eladások (november 25. - december 1.)</h3>
      <ul>
        <li>1. FIFA 20</li>
        <li>2. Call of Duty: Modern Warfare</li>
        <li>3. Grand Theft Auto V</li>
        <li>4. Pokémon Sword</li>
        <li>5. Star Wars Jedi: Fallen Order</li>
        <li>6. Luigi's Mansion 3</li>
        <li>7. Marvel's Spider-Man</li>
        <li>8. Pokémon Shield</li>
        <li>9. Need for Speed Heat</li>
        <li>10. Mario Kart 8 Deluxe</li>
      </ul>
      <p>
        <i>*a digitális eladások csak az alábbi kiadók játékainál szerepelnek: Activision Blizzard, Bandai Namco, Capcom, Codemasters, EA, Focus Home Interactive, Koch Media, Microsoft, Milestone, Paradox, Sega, Sony, Square Enix, Ubisoft, Warner Bros.</i>
        <br/>
        <i>**a digitális eladások csak az alábbi országokból szerepelnek: Ausztrália, Ausztria, Bahrein, Belgium, Bulgária, Horvátország, Ciprus, Csehország, Dánia, Finnország, Franciaország, Németország, Egyesült Királyság, Görögország, Magyarország, Izland, Írország, India, Izrael, Olaszország, Kuwait, Libanon, Luxemburg, Málta, Hollandia, Új-Zéland, Norvégia, Omán, Lengyelország, Portugália</i>
        <br/>
        <i>Katar, Románia, Oroszország, Szaúd-Arábia, Szlovákia, Szlovénia, Dél-Afrikai Köztársaság, Spanyolország, Svédország, Svájc, Törökország, Ukrajna, Egyesült Arab Emírségek</i>
        <br/>
        <i>***a fizikai eladások csak az alábbi országokból szerepelnek: Belgium, Dánia, Finnország, Franciaország, Egyesült Királyság, Olaszország, Hollandia, Norvégia, Lengyelország, Portugália, Spanyolország, Svédország Svájc</i>
      </p>
    </article>
  </body>
</html>