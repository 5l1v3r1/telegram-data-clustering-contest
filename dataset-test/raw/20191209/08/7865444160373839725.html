<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/12/09/apple-innforer-strengere-foreldrekontroll-i-ios-13-3-denne-uken/"/>
    <meta property="og:site_name" content="ITavisen"/>
    <meta property="article:published_time" content="2019-12-09T08:38:00+00:00"/>
    <meta property="og:title" content="Apple innfører strengere foreldrekontroll i iOS 13.3 denne uken - ITavisen"/>
    <meta property="og:description" content="Denne uken kan du regne med å få iOS 13.3-oppdateringen som blant annet introduserer smartere foreldrekontroll."/>
  </head>
  <body>
    <article>
      <h1>Apple innfører strengere foreldrekontroll i iOS 13.3 denne uken - ITavisen</h1>
      <h2>Støtte for FIDO2 er også i pakken.</h2>
      <address><time datetime="2019-12-09T08:38:00+00:00">09 Dec 2019, 08:38</time> by <a rel="author">Seirwan Kareemi</a></address>
      <p>Før juleferien kan du se frem til i hvert fall én siste store oppdatering til iOS 13, denne gangen i form av 13.3. Blant endringene er det ventet strengere foreldrekontroll slik at foresatte i større grad har oversikt over hva barna kan foreta seg på telefonene sine.</p>
      <h3>Skjermtid strammes inn</h3>
      <p>Helt spesifikt dreier det seg om at foreldre skal få større kontroll ved at kontakter skal inngå i skjermtid-funksjonaliteten, slik at man kan spesifisere hvem barna kan prate med, og når de kan prate. Det gjelder for vanlige anrop så vel som FaceTime og meldinger.</p>
      <p>Oppdateringen er ventet denne uken, sannsynligvis før eller senest den 11. desember. Utenom iOS 13.3 er det dessuten forventninger om en liten oppdatering til watchOS (6.1.1).</p>
      <p>Utover bedre foreldrekontroll så er det snakk om støtte for FIDO2-sikkerhetsnøkler som gjør det lettere å logge inn steder uten å taste passordet gang på gang. Memojiene skal dessuten være mulig å fjerne fra tastaturet dersom en foretrekker de vanlige emojiene.</p>
    </article>
  </body>
</html>