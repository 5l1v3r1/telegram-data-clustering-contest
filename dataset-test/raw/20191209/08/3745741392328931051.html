<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/twin-peaks-vr-fragman-h81363.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T08:21:05+00:00"/>
    <meta property="og:title" content="Twin Peaks VR Oyununun Lansman Fragmanı Yayınlandı"/>
    <meta property="og:description" content="Collider Games, ABD'li televizyon kanalı Showtime ve David Lynch ile birlikte geliştirdiği Twin Peaks VR adlı oyunun ilk fragmanını yayınladı."/>
  </head>
  <body>
    <article>
      <h1>Twin Peaks VR Oyununun Lansman Fragmanı Yayınlandı</h1>
      <h2>Collider Games, ABD'li televizyon kanalı Showtime ve David Lynch ile birlikte bir ekip oluşturarak Twin Peaks VR adlı bir oyun geliştirdiğini açıklamıştı. VR oyununun çıkışına haftalar kala ilk fragman sonunda yayınlandı.</h2>
      <address><time datetime="2019-12-09T08:21:05+00:00">09 Dec 2019, 08:21</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p><b>Twin Peaks VR</b> geçtiğimiz ay duyurulmasına rağmen geliştiriciler, o zamandan beri oyun hakkında sessiz kaldılar. Twin Peaks dizisinden uyarlanan oyunun erteleneceğine dair söylentilerin ardından nihayet resmi fragman yayınlandı ve bu gelişme, oyunun kısa süre içinde yayınlanacağını gösteriyor.</p>
      <p>Twin Peaks VR,<b> </b>aslında çeşitli bulmacaları çözmenizi gerektiren bir kaçış odası oyunu. Oyun ilk iki sezondan ziyade, esrarengiz 3. sezona dayanıyor gibi görünüyor. Fragmanda diziden birçok <b>spoiler</b> alabileceğinizi belirtelim. Zira fragman, ikinci sezonun sonunda Cooper'ın Kırmızı Oda'ya girdiği Glastonbury Grove'da başlıyor ve olaylar gittikçe garipleşmeye başlıyor.</p>
      <figure>
        <img src="https://www.webtekno.com/images/editor/default/0002/33/93adde30ed1c37d8258b0a4a1088a68f35013748.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/twin-peaks-vr-oyunculari-serinin-en-korkunc-odasina-kapatacak-h54447.html">Twin Peaks VR, Oyuncuları Serinin En Korkunç Odasına Kapatacak</a>
      </p>
      <p>Twin Peaks VR'dan ilk görüntüler, koltukların ve heykellerin yanı sıra <b>Dougie Jones</b>'un beklemekte olduğu Kırmızı Oda'yı gösteriyor. Ayrıca dizideki beyaz at ve ağacı andıran Evolution of the Arm da göze çarpıyor. Ayrıca oyun 3. sezonun 8. bölümünden Fireman'ın sinema odası, şerifin odası ve Laura Palmer'ın öldürüldüğü yere götürüyor.</p>
      <p>Fragmanda Bob'un posterleri ve Laura'nın kolyesi gibi sürpriz yumurtalar da yer alıyor. Ancak oyun tamamen Twin Peaks evreninde geçmeyecek ve oyuncular dizideki bazı önemli anları keşfedecekler. Twin Peaks VR bu ay Steam ve Oculus mağazalarında yayınlanacak. Oculus Quest ve PlayStation VR versiyonları ilerleyen zamanlarda gelecek.</p>
      <h3>Twin Peaks VR fragmanı:</h3>
      <figure>
        <iframe src="https://www.youtube.com/embed/0S2mRM49hz0" width="700" height="500" data-service="Youtube" scrolling="no"/>
      </figure>
    </article>
  </body>
</html>