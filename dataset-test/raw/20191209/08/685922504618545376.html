<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483209"/>
    <meta property="og:site_name" content="طرفداری"/>
    <meta property="article:published_time" content="2019-12-09T08:42:24+00:00"/>
    <meta property="og:title" content="رودری: به شدت از VAR عصبانی هستیم؛ طرفداران منچسترسیتی فراموش نکنند هنوز در سایر جام‌ها شانس داریم"/>
    <meta property="og:description" content="طرفداری- بد شانسی‌های منچسترسیتی از VAR، صدای رودری را هم در آورده است. "/>
  </head>
  <body>
    <article>
      <h1>رودری: به شدت از VAR عصبانی هستیم؛ طرفداران منچسترسیتی فراموش نکنند هنوز در سایر جام‌ها شانس داریم</h1>
      <address><time datetime="2019-12-09T08:42:24+00:00">09 Dec 2019, 08:42</time> by <a rel="author" href="https://www.tarafdari.com/%D9%85%DB%8C%D9%84%D8%A7%D8%AF-%D9%88%D9%81%D8%A7%D8%AF%D8%A7%D8%B1/130292" target="_blank">میلاد وفادار</a></address>
      <pre>هافبک اسپانیایی سیتیزن‌ها اعتقاد دارد حتی اگر لیگ برتر از دست رفته باشد، نباید از سه جام باقیمانده دیگر دست کشید.</pre>
      <p><b><a href="https://www.tarafdari.com/">طرفداری</a></b>- بد شانسی‌های منچسترسیتی از VAR، صدای رودری را هم در آورده است.</p>
      <p>به گزارش <a href="https://www.mirror.co.uk/sport/football/news/rodri-admits-man-city-players-21055072"><b>میرر</b></a>، باخت 2-1<a href="https://www.tarafdari.com/node/1482286"> منچسترسیتی مقابل منچستریونایتد در دربی منچستر</a> در حالی رقم خورد که اعتراضات تیم میزبان به خطای هند لیندلوف و فرد فایده‌ای نداشت و پنالتی‌ای به سود آن‌ها اعلام نشد. در عوض مایکل اولیور (داور VAR) خطای برناردو سیلوا روی مارکوس رشفورد در محوطه جریمه سیتی را اعلام کرد تا نارضایتی سیتیزن‌ها از فناوری کمک داور ویدیویی افزایش یابد.</p>
      <blockquote>به شدت عصبانی هستیم ولی حرف زدن در این رابطه فایده‌ای ندارد. باید به جنگیدن ادامه بدهیم و روی این چیزها تمرکز نکنیم. این وظیفه سایر افراد است و ما نمی‌توانیم داد و بیداد کنیم. برخی تصمیمات می‌توانند نتیجه مسابقات را عوض کنند و VAR برای اتخاذ تصمیمات (صحیح) اینجاست. این نمی‌تواند بهانه‌ای برای ما باشد. از طرفداران می‌خواهم پشتیبان ما بمانند چون جام‌های دیگری هم هستند که می‌توانیم در این فصل آن‌ها را تعقیب کنیم. لیگ برتر همین است؛ باید تیم را از نظر جسمانی و ذهنی به سطح مطلوب برگردانیم چون کمی افت کرده‌ایم. اوضاع وفق مراد ما پیش نرفته است و ضمنا مصدومیت‌های زیادی هم داشته‌ایم. سخت است ولی باید تا انتها بجنگیم. شروع سختی در این فصل داشته‌ایم. ما اهداف و جام‌های جذاب دیگری هم داریم.</blockquote>
    </article>
  </body>
</html>