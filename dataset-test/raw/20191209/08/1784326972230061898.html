<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/horoszkop/2019/12/09/horoszkop-december-9-hetfo-2/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T08:12:00+00:00"/>
    <meta property="og:title" content="Horoszkóp: December 9., Hétfő"/>
    <meta property="og:description" content="Halihó, Cosmo-lány! Kíváncsi vagy, mi vár rád ma a melóban és a szerelemben? Csekkold le nálunk a horoszkópodat december 9-én is!"/>
  </head>
  <body>
    <article>
      <h1>Horoszkóp: December 9., Hétfő</h1>
      <h2>Halihó, Cosmo-lány! Kíváncsi vagy, mi vár rád ma a melóban és a szerelemben? Csekkold le nálunk a horoszkópodat december 9-én is!</h2>
      <address><time datetime="2019-12-09T08:12:00+00:00">09 Dec 2019, 08:12</time> by <a rel="author">Cosmopolitan.hu</a></address>
      <h3>Kos</h3>
      <p>Hiába vagy kiegyensúlyozott és vidám, a kollégáid stresszesek, frusztráltak és negatívak, ráadásul valahogy egyszerre jött rájuk a dolog. Ne hagyd, hogy rád ragasszák ezt a hangulatot!</p>
      <h3>Bika</h3>
      <p>Jót tenne neked, ha több időt töltenél a családoddal. Amúgy is hiányolnak már, nem igaz? Szervezz közös programot délutánra, örülni fognak neki, plusz te is feltöltődsz és kikapcsolsz kicsit.</p>
      <h3>Ikrek</h3>
      <p>Előkerülhet egy számla, büntetés vagy tartozás, amiről megfeledkeztél és nagyon nem jön most jókor. Inkább ess túl rajta most, mint hogy halogasd és nagyobb probléma legyen belőle!</p>
      <h3>Rák</h3>
      <p>Olyan nagy hatással van rád, amit éjszaka álmodtál, hogy még nap közben is ezen agyalsz. Sőt, még délután is foglalkoztat, hogy vajon milyen jelentősége van a dolognak.</p>
      <h3>Oroszlán</h3>
      <p>Iszonyú kreatív vagy ma, csak úgy özönlenek a jobbnál jobb ötleteid. Neked csak annyi a dolgod, hogy kiválaszd a legjobbakat és meg is valósítsd, ez a része viszont nem lesz könnyű…</p>
      <h3>Szűz</h3>
      <p>Egy hozzád közel álló személynek sikerül nagyon megsértenie. Annyira bánt, amit mondott vagy tett, hogy nem is tudsz másra gondolni, de vajon ő is tudja, hogy megbánott? Mert ha nem, azt sem sejti, hogy bocsánatot kéne kérnie…</p>
      <h3>Mérleg</h3>
      <p>Egy extra meló vagy váratlan vészhelyzet miatt sikerül egy kicsit jobban megismerned a főnöködet. Kiderülhet, hogy nem is olyan szörnyű, mint gondoltad, sőt egy csomó közös van bennetek.</p>
      <h3>Skorpió</h3>
      <p>Akármennyire is könnyebbnek tűnik a kegyes hazugság ma egy cikis szituban, inkább vállald be az őszinteséget! Oké, most csak kis füllentésről van szó, de ebből később nagyobb bonyodalmak is adódhatnak…</p>
      <h3>Nyilas</h3>
      <p>Ha biztos vagy az álláspontodban vagy a döntésedben, ne hagyd magadat befolyásolni, akármennyire is győzködnek. Főleg azt vedd figyelembe, ki akar meggyőzni, mert közel sem biztos, hogy valójában is neked szeretne jót!</p>
      <h3>Bak</h3>
      <p>Megtévesztőek lehetnek ma a megérzéseid, mivel elég változékony hangulatban vagy. Nem kell elnyomnod magadban ezeket, de azért ne az első benyomásod alapján ítélj, mindenkinek adj még egy esélyt!</p>
      <h3>Vízöntő</h3>
      <p>Bomba formában vagy testileg és lelkileg is, amitől szuperül teljesítesz a melóban. Tényleg egyfolytában megdicsérnek, aminek viszont nem mindegyik kollégád örül annyira… Ne hagyd, hogy lehúzzanak, igenis megérdemled az elismeréseket!</p>
      <h3>Halak</h3>
      <p>Próbálj meg nyugodt és racionális maradni, ne hagyd, hogy eluralkodjanak rajtad az érzelmeid! Ma különösen fontos a jövőd szempontjából, hogy profi benyomását keltsd a főnököd és a partnerek előtt.</p>
    </article>
  </body>
</html>