<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/robbanasokkal-fenyegettek-meg-intezmenyeket-oroszorszagban/jcmqrze"/>
    <meta property="og:site_name" content="Blikk.hu"/>
    <meta property="article:published_time" content="2019-12-09T08:55:30+00:00"/>
    <meta property="og:title" content="Sokkoló: robbantással fenyegettek meg közintézményeket"/>
    <meta property="og:description" content="Bombafenyegetést kapott számos oroszországi közintézmény e-mailen. A fenyegetettek között van a szentpétervári Emiázs és a pulkovói repülőtér is."/>
  </head>
  <body>
    <article>
      <h1>Sokkoló: robbantással fenyegettek meg közintézményeket</h1>
      <address><time datetime="2019-12-09T08:55:30+00:00">09 Dec 2019, 08:55</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Bombafenyegetést kapott számos oroszországi közintézmény e-mailen. A fenyegetettek között van a szentpétervári Emiázs és a pulkovói repülőtér is.</b>
        </i>
      </p>
      <p>Moszkvában, ahol <b>a</b> <b>múlt héten mintegy 600 robbantással megfenyegetett épületből több mint 110 ezer embert kellet kimenekíteni</b>, hétfőn legkevesebb <u>három bíróság kapott pokolgépre figyelmeztető üzenetet</u>. Szentpéterváron legkevesebb<b> 6 bíróságot, 13 kórházat, valamit hajókat ürítettek ki</b>.</p>
      <p>(<a href="https://www.blikk.hu/legfrissebb"><u>A legfrissebb hírek itt</u></a>) <i>﻿</i></p>
      <p>A szentpétervári bíróságok sajtószolgálata azt közölte múlt héten, hogy az e-mailek szerzője kilátásba helyezte, hogy <u>mindaddig fog hasonló üzeneteket küldözgetni, amíg Konsztantyin Malofejev üzletember, a moszkvai központú Cárgrád televízió alapítója nem fizeti vissz a "WEX tőzsdéről ellopott 120 bitcoint</u>". (Egy bitcoin jelenleg körülbelül 2,2 millió Ft-ot ér.)</p>
      <p>Pénteken Moszkvában 19, Szentpéterváron pedig 10 bíróságot fenyegettek meg.</p>
      <p><b>Hétfőn az Oroszország keleti részén több iskola is bombafenyegetést kapott. Ez az ellenőrzés során alaptalannak bizonyult</b>.</p>
      <p>A bombafenyegetések újabb hulláma november 28-án kezdődött el Oroszországban, ahol 2017-ben több millió embert kellett kimenekíteni nyilvános helyekről hasonló, robbantásos merényletekre figyelmeztető üzenetek miatt. A riasztások akkor is hamisnak bizonyultak.</p>
      <p>
        <b>Amíg 2017-ben a figyelmeztetések telefonon, előre felvett hangüzenetekben érkeztek, addig idén a bűnözők az e-mailt részesítették előnyben.</b>
      </p>
      <p>(MTI)</p>
    </article>
  </body>
</html>