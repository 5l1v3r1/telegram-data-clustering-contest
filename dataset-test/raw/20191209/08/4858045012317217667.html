<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/premiera-stiintifica-exemplare-hibride-maimuta-porc-au-fost-realizate-in-china_1411016.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T08:32:28+00:00"/>
    <meta property="og:title" content="Premieră științifică: exemplare hibride maimuță-porc au fost realizate în China"/>
    <meta property="og:description" content="Primele exemplare hibride maimuță-porc au fost realizate în China, cercetătorii încercând să folosească informațiile obținute în dezvoltarea..."/>
  </head>
  <body>
    <article>
      <h1>Premieră științifică: exemplare hibride maimuță-porc au fost realizate în China</h1>
      <address><time datetime="2019-12-09T08:32:28+00:00">09 Dec 2019, 08:32</time> by <a rel="author">Ionel Dancu, Reporter</a></address>
      <p>Primele exemplare hibride maimuță-porc au fost realizate în China, cercetătorii încercând să folosească informațiile obținute în dezvoltarea unei tehnologii de creștere a unor organe umane pentru transplant, arată The Independent, potrivit Mediafax.</p>
      <p>Oamenii de știință chinezi obținut doi purcei care au trăit o singură săptămână. Animalele aveau ADN de maimuță în țesuturile inimii, ale ficatului, al splinei și la nivelul pielii.</p>
      <p>Cele două exemplare au fost obținute după ce 4.000 de embrioni au fost implantați folosind fertilizarea in vitro, notează New Scientist.</p>
      <p>O echipă de la cel mai important laborator de stat din Beijing specializat în celule stem și biologia reproducerii a folosit celule de maimuță modificate genetic pentru a produce o proteină fluorescentă, astfel încât cercetătorii să poată identifica celulele descendente. Aceste celule modificate au fost injectate în embrionii de porc la cinci zile după fertilizare.</p>
      <p>Oamenii de știință își propun să repete experimentele pentru a obține animale sănătoase pentru a putea să realizeze, în final, proci cu un organ care conține exclusiv ADN de maimuță.</p>
      <p>Rezultatele cercetării au fost date publicității în revista „Protein and Cell”.</p>
      <p>Nu este prima dată când sunt obținute animale hibride. O echipă de la Universitatea Stanford din California, a creat, în 2010, șoareci cu pancreas de șobolan. Iar în 2017, cercetătorii de la Institutul Salk din California au creat hibrizi porc-om, una din din 100.000 de celule ale animalelor obținute fiind umane.</p>
    </article>
  </body>
</html>