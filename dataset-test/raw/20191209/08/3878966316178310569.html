<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.interia.pl/swiat/news-wladimir-putin-jedzie-na-spotkanie-z-wolodymyrem-zelenskim,nId,3378711"/>
    <meta property="og:site_name" content="fakty.interia.pl"/>
    <meta property="article:published_time" content="2019-12-09T08:48:23+00:00"/>
    <meta property="og:title" content="Władimir Putin jedzie na spotkanie z Wołodymyrem Zełenskim"/>
    <meta property="og:description" content="Rosyjskie media przypominają, że w Paryżu powinno dojść w poniedziałek (9 grudnia) do spotkania prezydentów Rosji i Ukrainy. Część rosyjskich komentatorów przewiduje, że pierwsza, bezpośrednia rozmowa Władimira Putina z Wołodymyrem Zełenskim nie przyniesie przełomu w stosunkach Moskwy z Kijowem."/>
  </head>
  <body>
    <article>
      <h1>Władimir Putin jedzie na spotkanie z Wołodymyrem Zełenskim</h1>
      <address><time datetime="2019-12-09T08:48:23+00:00">09 Dec 2019, 08:48</time> by <a rel="author">INTERIA.PL</a></address>
      <p>
        <b>Rosyjskie media przypominają, że w Paryżu powinno dojść w poniedziałek (9 grudnia) do spotkania prezydentów Rosji i Ukrainy. Część rosyjskich komentatorów przewiduje, że pierwsza, bezpośrednia rozmowa Władimira Putina z Wołodymyrem Zełenskim nie przyniesie przełomu w stosunkach Moskwy z Kijowem.</b>
      </p>
      <p>Radio Svoboda zwraca uwagę, że Rosji zależy na pozostawieniu w niezmienionym kształcie tzw. Porozumień Mińskich. Taką ocenę potwierdza również dziennik "Kommiersant".</p>
      <p>Eksperci podkreślają, że "Rosję zadowala utrzymywanie kontaktów z Ukrainą według modelu gruzińskiego". Moskwa chce więc utrzymywać kontakty z Kijowem tak, jak z Tbilisi, ale nie podejmie działań na rzecz rozwiązania konfliktu w Donbasie dokładnie tak, jak nie zrobiła tego w Abchazji i Osetii Południowej. </p>
      <p>Zdaniem części niezależnych komentatorów, w Paryżu nie zostaną podpisane żadne dokumenty, które zmieniałyby tę sytuację. Jednak - jak podkreślają eksperci - już sam fakt takiego spotkania pokazuje "rozwagę i determinację strony ukraińskiej".</p>
    </article>
  </body>
</html>