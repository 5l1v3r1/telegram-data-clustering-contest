<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/12/09/news/lodi_rapinatori_banca_augurano_buon_natale-242973373/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T08:07:00+00:00"/>
    <meta property="og:title" content="Lodi, rapinano la banca prendendo in ostaggio i clienti: vanno via col bottino augurando &quot;Buon Natale&quot;"/>
    <meta property="og:description" content="In tre - due a volto scoperto - sono entrati nella filiale Bpm di Marudo e hanno tenuto in ostaggio per un'ora un bancario e tre clienti. Scappati con"/>
  </head>
  <body>
    <article>
      <h1>Lodi, rapinano la banca prendendo in ostaggio i clienti: vanno via col bottino augurando "Buon Natale"</h1>
      <h2>In tre - due a volto scoperto - sono entrati nella filiale Bpm di Marudo e hanno tenuto in ostaggio per un'ora un bancario e tre clienti. Scappati con decine di migliaia di euro della cassaforte a tempo</h2>
      <address>
        <time datetime="2019-12-09T08:07:00+00:00">09 Dec 2019, 08:07</time>
      </address>
      <p>Tre rapinatori, due dei quali a volto scoperto, hanno rapinato lo sportello del Banco Bpm di Marudo, nel lodigiano, tenendo un bancario e tre clienti in ostaggio per un'ora e, quando sono fuggiti con l'incasso della giornata e il contenuto della cassaforte principale, hanno augurato a tutti "buon Natale".<br/><br/>Per esigenze investigative, l'episodio risalente a venerdì è stato reso noto solo in queste ore. Contemporaneamente è emerso che il bottino, contenuto per la maggior parte in una cassa temporizzata, risulta di decine di migliaia di euro. Sul colpo indagano i carabinieri lodigiani che hanno acquisito le immagini di diversi circuiti di videosorveglianza pubblici e privati della zona. Nessuno degli ostaggi è rimasto ferito.</p>
    </article>
  </body>
</html>