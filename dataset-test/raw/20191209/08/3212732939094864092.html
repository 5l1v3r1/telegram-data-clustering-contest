<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/birbirinden-lezzetli-tatli-tuzlu-nar-tarifleri-1194975-myyemek"/>
    <meta property="og:site_name" content="Mynet Yemek"/>
    <meta property="article:published_time" content="2019-12-09T08:34:32+00:00"/>
    <meta property="og:title" content="Birbirinden lezzetli tatlı tuzlu nar tarifleri"/>
    <meta property="og:description" content="Kış mevsiminin en lezzetli meyvelerinden narı tatlı tuzlu fark etmeksizin birçok tarifte kullanabileceğinizi biliyor muydunuz? İşte bereketin ve bolluğun sembolü olarak kabul edilen ve sayısız faydası bulunan nar ile sofralarınızı renklendirecek birbirinden lezzetli tarifler..."/>
  </head>
  <body>
    <article>
      <h1>Birbirinden lezzetli tatlı tuzlu nar tarifleri</h1>
      <h2>Kış mevsiminin en lezzetli meyvelerinden narı tatlı tuzlu fark etmeksizin birçok tarifte kullanabileceğinizi biliyor muydunuz? İşte bereketin ve bolluğun sembolü olarak kabul edilen ve sayısız faydası bulunan nar ile sofralarınızı renklendirecek birbirinden lezzetli tarifler...</h2>
      <address><time datetime="2019-12-09T08:34:32+00:00">09 Dec 2019, 08:34</time> by <a rel="author">Mynet</a></address>
      <p>İstanbul Rumeli Üniversitesi Meslek Yüksekokulu Aşçılık Bölümü Öğretim Görevlisi Ramazan Karmış, "Narın şifası ve bereketi sofranızdan eksik olmasın’’ diyerek tatlı ve tuzlu nar tarifleri paylaştı.</p>
      <h3>KAKAOLU ISLAK KURABİYE</h3>
      <p>
        <b>Malzemeler</b>
      </p>
      <p>1 adet yumurta<br/>1 çay bardağı sıvı yağ<br/>1 çay bardağı şeker<br/>Yarım paket margarin<br/>4 yemek kaşığı kakao tozu<br/>1 paket kabartma tozu<br/>1 paket vanilya<br/>3 su bardağı un</p>
      <p>
        <b>Şerbeti için;</b>
      </p>
      <p>1 su bardağı Nar suyu<br/>1 su bardağı şeker</p>
      <p>
        <b>Yapılışı;</b>
      </p>
      <ol>
        <li>Önce nar suyu ve şekeri kaynatın, şerbet istediğiniz kıvama geldiğinde kenara alıp soğumaya bırakın.</li>
        <li>Yumurta, şeker ve sıvı yağı iyice çırpın, Daha sonra kabartma tozu, vanilya, kakao tozu, Margarini ekleyin ve kulak memesi kıvamında bir hamur elde edin.</li>
        <li>170 Derecelik fırında yaklaşık 15 dakika kurabiyeler çatlayana kadar pişirin, Çatlamaya başlayınca kürdan ile pişip pişmediğini kontrol edin.</li>
        <li>Pişen kurabiyeleri sıcakken şerbetin içerisine batırın ve ıslak bir yapı haline geldiğinde servis tabağına alın ve servis edin.</li>
      </ol>
      <h4>NARLI MUHALLEBİLİ PASTA</h4>
      <figure>
        <img src="https://imgrosetta.mynet.com/file/11517494/640xauto.jpg"/>
      </figure>
      <p>
        <b>Malzemeler</b>
      </p>
      <p>
        <b>Kek için;</b>
      </p>
      <p>4 adet yumurta<br/>200 gr. şeker<br/>100 ml. Nar suyu (hamurun içine)<br/>400 gr. un<br/>1 paket vanilya<br/>1 paket kabartma tozu<br/>200 ml. Süt (Pişen kekin üzerine)<br/>200 ml. Nar suyu (Pişen kekin üzerine)</p>
      <p><b>Muhallebi için;</b><br/>800 ml. süt<br/>200 gr. toz şeker<br/>50 gr. un<br/>50 gr. nişasta<br/>100 gr. Hindistancevizi (toz)</p>
      <p>
        <b>Kek yapılışı;</b>
      </p>
      <p>Bir kabın içerinde yumurta ve toz şekeri 3-4 dakika köpük kıvamına gelene kadar çırpın.</p>
      <p>İçerisine 1 çay bardağı nar suyunu ilave edip çırpın. Ardından 1 su bardağı un, kabartma tozu ve vanilyayı ilave edin ve çırpın.</p>
      <p>Daha sonra 1 su bardağı unu da ilave edin, kıvamı olana kadar çırpın.</p>
      <p>Kek kalıbını yağlayın ve hamurunuzu içerine dökün.</p>
      <p>Önceden 175 derece ısıtılmış fırında 20 dakika kadar pişirin ardından, fırını 160 dereceye düşürün 10 dakika daha pişirin.</p>
      <p>Pişen keki fırından çıkardığınızda sıcakken üzerine 1 su bardağı süt ve nar suyu ile ıslatın ve soğumaya bırakın.</p>
      <p>
        <b>Muhallebi yapılışı;</b>
      </p>
      <p>Süt, toz şeker, un ve nişastayı bir tencereye alın ve çırpın.</p>
      <p>Orta ateşte kıvam alana kadar pişirin.</p>
      <p>Pişen muhallebinizi ocaktan alın ve vanilya tozunu ekleyin.</p>
      <p>Ara ara çırparak 10 dakika kadar soğutmaya bırakın.</p>
      <p>Muhallebi soğuduktan sonra içerisine toz kremşantiyi ilave edin blender ile krema kıvamı alana kadar çırpın.</p>
      <p>Son olarak hazırlamış olduğunuz muhallebiyi pişen kekin üzerine yayın ve zemini düzenleyin.</p>
      <p>Üzerini Hindistancevizi ve nar taneleri ile süsleyin ve servis edin.</p>
      <h4>NARLI TABULE SALATASI</h4>
      <figure>
        <img src="https://imgrosetta.mynet.com/file/11517496/640xauto.jpg"/>
      </figure>
      <p>
        <b>Malzemeler</b>
      </p>
      <p>1 su bardağı bulgur (ince)<br/>½ demet maydanoz<br/>½ Nane<br/>1 adet domates<br/>½ Çay bardağı Nar (tane)<br/>2 yemek kaşığı Nar ekşisi<br/>3 yemek kaşığı zeytinyağı<br/>1 çay kaşığı tuz<br/>1 adet limon</p>
      <p>
        <b>Yapılışı;</b>
      </p>
      <p>İnce bulgur bir kaba alınarak üzerini ıslatacak kadar sıcak su eklenir ve kapağı kapatılarak 20 dakika kadar yumuşaması için bekletilir.</p>
      <p>Bu sırada yeşillikler mümkün olduğunca ince doğranır.</p>
      <p>Domates çok minik küpler halinde doğranır.</p>
      <p>Yumuşayan bulgur geniş bir kaba alınıp karıştırılır.</p>
      <p>Yeşillikler, domatesler ve nar taneleri eklenir ve karıştırılır.</p>
      <p>Nar ekşisi, limon suyu, zeytinyağı ve tuzu isteğe göre ayarlanır.</p>
      <p>Servis tabağına alınarak servis edilir, afiyet olsun. (DHA)</p>
    </article>
  </body>
</html>