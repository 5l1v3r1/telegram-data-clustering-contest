<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/diethni/synantisi-poytin-zelenski-sto-parisi-me-stoho-tin-eirineysi-sto-ntonmpas"/>
    <meta property="og:site_name" content="The Pressroom"/>
    <meta property="article:published_time" content="2019-12-09T08:41:21+00:00"/>
    <meta property="og:title" content="Συνάντηση Πούτιν - Ζελένσκι στο Παρίσι με στόχο την ειρήνευση στο Ντονμπάς"/>
    <meta property="og:description" content="Ο Ρώσος πρόεδρος Βλαντίμιρ Πούτιν και ο Ουκρανός ομόλογός του Βολοντίμιρ Ζελένσκι αναμένονται σήμερα στο Παρίσι για να συμμετάσχουν σε συνομιλίες με στόχο την ειρήνευση στην ανατολική Ουκρανία. Τις συνομιλίες αυτές φιλοξενεί ο Γάλλος πρόεδρος Εμανουέλ Μακρόν, με τη συμμετοχή και της Γερμανίδας καγκελαρίου Άγγελα Μέρκελ. Έπειτα από τρία χρόνια αδιεξόδου ο Πούτιν, ένας βετεράνος της διεθνούς σκηνής, θα σφίξει για πρώτη φορά το χέρι του Ζελένσκι, πρώην ηθοποιού που ανέλαβε την προεδρία της Ουκρανίας τον Μάιο. Εξάλλου οι σχέσεις Ρωσίας - Γερμανίας διέρχονται μία κρίσιμη φάση μετά τη διπλωματική κρίση που ξέσπασε μεταξύ τους. Την προηγούμενη εβδομάδα το Βερολίνο απέλασε δύο Ρώσους διπλωμάτες μετά τη δολοφονία ενός Γεωργιανού μέρα μεσημέρι στη γερμανική πρωτεύουσα τον Αύγουστο, για την οποία έδωσε εντολή, σύμφωνα με τη γερμανική δικαιοσύνη, «μια ρωσική κρατική οντότητα» ή η Τσετσενία. Από την πλευρά του ο Ζελένσκι έχει αναγάγει την επίλυση της κρίσης στην ανατολική Ουκρανία -μια περιοχή γνωστή και ως Ντονμπάς, όπου…"/>
  </head>
  <body>
    <article>
      <h1>Συνάντηση Πούτιν - Ζελένσκι στο Παρίσι με στόχο την ειρήνευση στο Ντονμπάς</h1>
      <address>
        <time datetime="2019-12-09T08:41:21+00:00">09 Dec 2019, 08:41</time>
      </address>
      <p>
        <b>Ο Ρώσος πρόεδρος <a href="https://www.thepressroom.gr/tags/vlantimir-poytin">Βλαντίμιρ Πούτιν</a> και ο Ουκρανός ομόλογός του <a href="https://www.thepressroom.gr/tags/bolontimir-zelenski">Βολοντίμιρ Ζελένσκι</a> αναμένονται σήμερα στο Παρίσι για να συμμετάσχουν σε συνομιλίες με στόχο την ειρήνευση στην ανατολική Ουκρανία. Τις συνομιλίες αυτές φιλοξενεί ο Γάλλος πρόεδρος Εμανουέλ Μακρόν, με τη συμμετοχή και της Γερμανίδας καγκελαρίου Άγγελα Μέρκελ. Έπειτα από τρία χρόνια αδιεξόδου ο Πούτιν, ένας βετεράνος της διεθνούς σκηνής, θα σφίξει για πρώτη φορά το χέρι του Ζελένσκι, πρώην ηθοποιού που ανέλαβε την προεδρία της Ουκρανίας τον Μάιο.</b>
      </p>
      <p>Εξάλλου <b>οι σχέσεις Ρωσίας - Γερμανίας διέρχονται μία κρίσιμη φάση μετά τη διπλωματική κρίση που ξέσπασε μεταξύ τους</b>. Την προηγούμενη εβδομάδα το Βερολίνο απέλασε δύο Ρώσους διπλωμάτες μετά τη δολοφονία ενός Γεωργιανού μέρα μεσημέρι στη γερμανική πρωτεύουσα τον Αύγουστο, για την οποία έδωσε εντολή, σύμφωνα με τη γερμανική δικαιοσύνη, «μια ρωσική κρατική οντότητα» ή η Τσετσενία. Από την πλευρά του ο Ζελένσκι έχει αναγάγει την επίλυση της κρίσης στην ανατολική Ουκρανία -μια περιοχή γνωστή και ως Ντονμπάς, όπου από το 2014 έχουν σκοτωθεί περισσότεροι από 13.000 άνθρωποι στις συγκρούσεις μεταξύ Ρώσων αυτονομιστών και του Κιέβου-προτεραιότητα της κυβέρνησής του.</p>
    </article>
  </body>
</html>