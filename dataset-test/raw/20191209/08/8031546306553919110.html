<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110586-Ekonspekciyata-v-Burgas-e-razreshila-stroedz-na-kamping-%20Gradina%20"/>
    <meta property="og:site_name" content="Канал 3"/>
    <meta property="article:published_time" content="2019-12-09T08:54:00+00:00"/>
    <meta property="og:title" content="Еконспекцията в Бургас е разрешила строеж на къмпинг &quot;Градина&quot;"/>
    <meta property="og:description" content="Към настоящия момент в общината няма постъпили нови инвестиционни намерения"/>
  </head>
  <body>
    <article>
      <h1>Еконспекцията в Бургас е разрешила строеж на къмпинг "Градина"</h1>
      <h2>Към настоящия момент в общината няма постъпили нови инвестиционни намерения</h2>
      <address>
        <time datetime="2019-12-09T08:54:00+00:00">09 Dec 2019, 08:54</time>
      </address>
      <p>
        <b>Бургаската екоинспекция отново е дала зелена светлина за строеж на къмпинг „Градина”. В началото на годината екоактивисти алармираха, че започва строителство върху терен от 5 декара, след което обаче инвеститорът сам се отказа от реализирането на проекта.</b>
      </p>
      <p>Към настоящия момент в общината няма постъпили нови инвестиционни намерения. Ще направим всичко възможно да бъдат спазени всички параметри, които са заложени в общия устройствен план, заяви в сутрешния блок на Нова тв  кметът на Община Созопол Тихомир Янакиев.</p>
      <p>„Главният архитект на проектите ще прецени дали ще бъде издадено разрешение за строеж. Става въпрос за частен имот”, каза главният специалист „Строителство” Виктория Димитрова.</p>
      <p>„Теренът се намира в две защитени зони. Настояваме да имаме свободен достъп до плажа. Притесняваме се, че има презастрояване”, споделиха притеснени местни жители.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/104086-Trup-na-divo-prase-izpluva-na-kamping-%20Gradina%20"/>
        <a href="http://kanal3.bg/news/bulgaria/zakonired/104036-Zapochva-deloto-za-razoranite-dyuni-na-kamping-%20Smokinya%20"/>
        <a href="http://kanal3.bg/news/bulgaria/parlamentarni-novini/100484-Parlamentat-butna-vetoto-na-Radev-za-divoto-kampinguvane"/>
      </related>
    </article>
  </body>
</html>