<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553133.html/%d8%ac%d9%85%d8%b9-%d8%a2%d9%88%d8%b1%db%8c-%d8%a8%db%8c%d8%b4-%d8%a7%d8%b2----%d9%85%db%8c%d9%84%db%8c%d8%a7%d8%b1%d8%af-%d8%aa%d9%88%d9%85%d8%a7%d9%86-%d8%b2%da%a9%d8%a7%d8%aa-%d8%af%d8%b1-%d8%a7%d8%b3%d8%aa%d8%a7%d9%86-%d9%85%d8%b1%da%a9%d8%b2%db%8c"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T08:21:00+00:00"/>
    <meta property="og:title" content="جمع‌آوری بیش از ۱۱ میلیارد تومان زکات در استان مرکزی"/>
    <meta property="og:description" content="معاون توسعه مشارکت‌های مردمی کمیته امداد استان مرکزی گفت: مردم استان مرکزی در هشت‌ماهه سال جاری ۱۱ میلیارد و ۳۰۰ میلیون تومان زکات پرداخت کردند که به نسبت مشابه سال قبل ۳۳ درصد رشد داشته است."/>
  </head>
  <body>
    <article>
      <h1>جمع‌آوری بیش از ۱۱ میلیارد تومان زکات در استان مرکزی</h1>
      <h2>معاون توسعه مشارکت‌های مردمی کمیته امداد استان مرکزی خبر داد؛</h2>
      <address>
        <time datetime="2019-12-09T08:21:00+00:00">09 Dec 2019, 08:21</time>
      </address>
      <p>معاون توسعه مشارکت‌های مردمی کمیته امداد استان مرکزی گفت: مردم استان مرکزی در هشت‌ماهه سال جاری ۱۱ میلیارد و ۳۰۰ میلیون تومان زکات پرداخت کردند که به نسبت مشابه سال قبل ۳۳ درصد رشد داشته است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ شاپور جلالی ، معاون توسعه مشارکت‌های مردمی کمیته امداد استان مرکزی در گفتگو با <a href="http://diyareaftab.ir/">دیار آفتاب</a>؛ بابیان اینکه پرداخت به‌موقع زکات در رفع فقر و حل مشکلات اقتصادی مؤثر است، گفت: مردم استان مرکزی در هشت‌ماهه سال جاری ۱۱ میلیارد و ۳۰۰ میلیون تومان زکات پرداخت کردند که به نسبت مشابه سال قبل ۳۳ درصد رشد داشته است.</p>
      <p>وی با اشاره به اینکه پیش‌بینی و برنامه کمیته امداد استان برای زکات امسال، جمع‌آوری ۱۶ میلیارد تومان زکات بوده است گفت: با همکاری روحانیون و مبلغان تا پایان سال این میزان زکات محقق شود.</p>
      <p>معاون توسعه مشارکت‌های کمیته امداد استان مرکزی در ادامه تصریح کرد: از میزان زکات جمع‌آوری‌شده تاکنون پنج میلیارد تومان مربوط به زکات فطریه بوده که از مجموع زکات‌های پرداخت شده بیشترین سهم را به خود اختصاص داده است.</p>
      <p>جلالی خاطرنشان کرد: زکات‌های جمع‌آوری شده به منظورتأمین جهیزیه، کمک به پرداخت هزینه درمان، تأمین هزینه‌های تحصیلی دانش آموزان و دانشجویان، ساخت و تعمیر مسکن نیازمندان و کمک هزینه تأمین معیشت خانواده‌های نیازمند هزینه می شود.</p>
      <p>انتهای پیام/</p>
    </article>
  </body>
</html>