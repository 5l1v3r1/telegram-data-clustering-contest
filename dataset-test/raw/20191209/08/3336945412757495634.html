<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-12-09/skjuter-pa-reformering-av-arbetsformedlingen"/>
    <meta property="og:site_name" content="HD"/>
    <meta property="article:published_time" content="2019-12-09T08:10:00+00:00"/>
    <meta property="og:title" content="Skjuter på reformering av Arbetsförmedlingen"/>
    <meta property="og:description" content="Beslut från regeringen och samarbetspartierna Centern och Liberalerna."/>
  </head>
  <body>
    <article>
      <h1>Skjuter på reformering av Arbetsförmedlingen</h1>
      <h2>Reformeringen av Arbetsförmedlingen skjuts fram ett år. Det har regeringen och samarbetspartierna Centern och Liberalerna beslutat, enligt en debattartikel i <a href="https://www.aftonbladet.se/debatt/a/narqd5/vi-ar-overens-om-arbetsformedlingen">Aftonbladet</a>.</h2>
      <address><time datetime="2019-12-09T08:10:00+00:00">09 Dec 2019, 08:10</time> by <a rel="author">TT</a></address>
      <p>Dessutom ska reformen, enligt överenskommelsen, inte vila på LOV (lagen om valfrihet).</p>
      <p>”Vissa regelförändringar kan behöva finnas på plats 2021. Det huvudsakliga regelverket ska beslutas under mandatperioden för ikraftträdande under slutet av 2022”, skriver partiledarna för de fyra partierna som ingår i samarbetet.</p>
      <p>Men januariavtalet ligger fast, skriver de.</p>
      <p>”Det är en överenskommelse mellan fyra partier som lägger grund för att utveckla Sverige och lösa de samhällsproblem som vi står inför”.</p>
      <p>Beslutet tas inför hotet om att oppositionen väckt misstroende mot arbetsmarknadsminister Eva Nordmark (S).</p>
      <p>Just dessa två punkter, att skjuta fram reformen och att den inte ska vila på LOV, är de krav som Moderaterna och Kristdemokraterna ställt för att inte rösta för en misstroendeförklaring.</p>
      <p>Under morgonen håller Nordmark en presskonferens om överenskommelsen.</p>
    </article>
  </body>
</html>