<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/cultura/morta-anna-bravo-addio-a-81-anni-alla-studiosa-e-militante-femminista/"/>
    <meta property="og:site_name" content="fanpage.it"/>
    <meta property="article:published_time" content="2019-12-09T08:21:34+00:00"/>
    <meta property="og:title" content="Morta Anna Bravo, addio a 81 anni alla studiosa e militante femminista"/>
    <meta property="og:description" content="È morta ieri nel suo appartamento di Torino la studiosa e militante femminista Anna Bravo. Una vita spesa per la ricerca e i diritti delle donne, era docente all'Università di Torino, dove ci ha lasciati a 81 anni per un infarto. Di recente aveva contribuito alla discussione sul #metoo nel nostro Paese portando in dote la sua immensa capacità di analisi."/>
  </head>
  <body>
    <article>
      <h1>Morta Anna Bravo, addio a 81 anni alla studiosa e militante femminista</h1>
      <h2>È morta ieri nel suo appartamento di Torino la studiosa e militante femminista Anna Bravo. Una vita spesa per la ricerca e i diritti delle donne, era docente all’Università di Torino, dove ci ha lasciati a 81 anni per un infarto. Di recente aveva contribuito alla discussione sul #metoo nel nostro Paese portando in dote la sua immensa capacità di analisi.</h2>
      <address><time datetime="2019-12-09T08:21:34+00:00">09 Dec 2019, 08:21</time> by <a rel="author" href="https://www.fanpage.it/author/redazione-cultura/" target="_blank">Redazione Cultura</a></address>
      <p>È morta <b>ieri</b> di <b>infarto</b> <b>Anna Bravo</b>. La studiosa ci ha lasciato nella notte, a <b>81 anni</b>, nel suo appartamento di <b>Torino</b>. Era docente all’Università del capoluogo piemontese ed era nota per le sue ricerche sulla questione di genere, specializzati in studi sul <b>ruolo della donna</b> nella nostra società. Naturalmente in primo piano, nei suoi interessi di donna, attivista e ricercatrice, c'erano i diritti delle donne, il loro ruolo nella nostra società. Da ragazza militò nelle file del <b>Partito Comunista Italiano</b> e poi in <b>Lotta Continua</b>, di recente aveva assunto posizioni molto chiare e nette sulla questione del <b>#metoo</b>. Nel 2018, quando Catherine Denevue scatenò un vortice di polemiche con le sue dichiarazioni contro il movimento in difesa delle donne, la Bravo sostenne l'attrice francese:</p>
      <blockquote>È sbagliato considerare le donne solo vittime quando va loro riconosciuto l’essere soggetti di un potere, magari piccolo, ma non trascurabile.</blockquote>
      <p>Ma è francamente riduttivo pensare di poter condurre l'intensa attività di ricercatrice, studiosa e militante femminista di Anna Bravo alle sue più recenti posizioni sul #metoo. Numerosi, infatti, sono i suoi studi sui movimenti politici e sociali del Novecento, mentre di recente era membro del Comitato scientifico della <b>Fondazione Alexander Langer</b> e dell'Istituto per la storia della resistenza "Giorgio Agosti". Da ultimo, nel 1981, ha ricevuto il Premio Nazionale Nonviolenza, motivazione che riassume bene il senso del suo lavoro in questi decenni:</p>
      <blockquote>per i suoi studi sulle donne, sull'impegno sociale da loro profuso, sulla resistenza armata e su quella nonviolenta, che hanno contribuito alla comprensione, progettazione, costruzione ed edificazione di una società solidale, nonviolenta e pacifica.</blockquote>
    </article>
  </body>
</html>