<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/pr/egy-vallalat-harom-program-igy-keszul-a-ddc-a-karacsonyra-2162907/"/>
    <meta property="og:site_name" content="BAMA"/>
    <meta property="article:published_time" content="2019-12-09T08:46:00+00:00"/>
    <meta property="og:title" content="Egy vállalat, három program – Így készül a DDC a karácsonyra"/>
    <meta property="og:description" content="Az ünnepek közeledtével egyre inkább a fiatal generációra terelődik a figyelem a Duna-Dráva Cement Kft.-nél (DDC)."/>
  </head>
  <body>
    <article>
      <h6 class="kicker">SZPONZORÁLT TARTALOM</h6>
      <h1>Egy vállalat, három program – Így készül a DDC a karácsonyra</h1>
      <address>
        <time datetime="2019-12-09T08:46:00+00:00">09 Dec 2019, 08:46</time>
      </address>
      <h4>Az ünnepek közeledtével egyre inkább a fiatal generációra terelődik a figyelem a Duna-Dráva Cement Kft.-nél (DDC).</h4>
      <p>A vállalat számára kiemelten fontos, hogy a fiatal tehetségek számára megfelelő hátteret nyújtson, éppen ezért folytatta idén is két cementgyára térségében az általános és középiskolásokat célzó ösztöndíjprogramját, illetve csatlakozik évről-évre a Rotary Club adventi kezdeményezéséhez. Idén pedig egy újabb kezdeményezéshez kapcsolódva bővítette jótékonysági programját.</p>
      <h3>Ösztöndíjprogram a tehetségekért</h3>
      <p>A DDC a Váci és a Beremendi Cementgyár környezetében hosszú évek óta felkarolja azokat a fiatal tehetségeket, akik a tantárgyi tudás mellett zene, sport vagy éppen művészetek terén kimagasló tehetségről, szorgalomról, kitartásról tesznek tanúbizonyságot. A <a href="https://mail.google.com/mail/b/AH1rexTETmxU3IPwYYTRk6Q796-zNJIuHojnNU3cJGA3M46HPsDg/u/2/">„Duna-Dráva a Tehetségekért” ösztöndíjprogram keretében</a> Vácott a 2005/2006-os, Beremenden pedig a 2010/2011-es tanévtől kezdődően a vállalat összesen közel 85 millió forinttal támogatott közel 1100 tehetséges tanulót. A nyertes tanulók tíz hónapon keresztül kapják az elnyert ösztöndíjat, amely az általános iskolásoknak havonta 8 000 forintos, míg a középiskolásoknak 10 000 forintos támogatást jelent. Az ösztöndíjban részesültek közül több diák is éveken keresztül részesül a támogatásban folyamatos, elkötelezett munkájuk elismeréseként. 2019/2020-as tanévben a Duna-Dráva Ifjúsági és Innovációs Alapítvány kuratóriuma Vácott 43, míg Beremenden 48 tanuló számára osztotta ki a program keretében az ösztöndíjakat. A Beremend vonzáskörzetében élő diákok november 21-én, Vácott pedig november 22-én vehették át okleveleiket.</p>
      <h3>A Nádor Szálló ablaka idén is kitárult</h3>
      <p>De nem csak az ösztöndíjprogram ad lehetőséget a vállalat számára, hogy a tehetségek iránti elkötelezettségét kifejezze. A hagyományokhoz híven a DDC idén is csatlakozott a <a href="http://www.rotarypecs.hu/">Pécsi Rotary Club</a> adventi meglepetés-sorozatához, amely során egy szorgalmas fiatal tanuló részesülhetett 100 000 forintos támogatásban. A Rotary a társadalmi szolidaritás elősegítését küldetésének tekintve az adventi időszakban 24 általános vagy középiskolás diák karácsonyát igyekszik szebbé tenni programjával. Hagyományosan a pécsi karácsonyi vásár részeként advent minden napján kitárul egy a patinás Nádor Szálló ablakai közül, amely 100 000 forintos pénzjutalmat rejt magában egy ifjú tehetség számára.</p>
      <p>2019-ben a kalendárium 6. ablaka rejtette a DDC ajándékát, amelyet kimagasló teljesítményéért Riczu Dániel, a Pécsi SZC Angster József Szakgimnáziuma, Szakközépiskolája, Szakiskolája és Általános Iskolájának diákja vehetett át Lenhardt Istvántól, a DDC HR koordinátorától. Dániel tanulmányi előmenetele kifogásolhatatlan, folyamatos tudásvágy jellemzi, és kimagasló tanulmányi eredményeket mutat fel a gépi forgácsolónak tanuló fiatal.</p>
      <h3>Összefogtak a cementgyári dolgozók</h3>
      <p>Az idei évben először az építőanyag-ipari vállalat is csatlakozott a MikulásGyár akciójához, ezzel bearanyozva sok család karácsonyi ünnepét. A Váci és a Beremendi Cementgyárban, valamint a Betonüzletág budapesti központjában dolgozó kollégák rengeteg, kicsiknek és nagyoknak szóló ajándékot és hasznos, a mindennapi életvitelhez elengedhetetlen tárgyakat és élelmiszert gyűjtött össze, ezeket a program szervezői később eljuttatták rászoruló családokhoz.</p>
    </article>
  </body>
</html>