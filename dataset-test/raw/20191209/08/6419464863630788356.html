<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/syriza-fainomena-kyvernitikis-kakopoiisis-toy-kratoys-dikaioy/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T08:35:14+00:00"/>
    <meta property="og:title" content="ΣΥΡΙΖΑ: Φαινόμενα κυβερνητικής κακοποίησης του κράτους δικαίου"/>
    <meta property="og:description" content="«Η Ελλάδα έχει εισέλθει σε μια ζοφερή κι απολύτως ανησυχητική περίοδο», αναφέρει ο ΣΥΡΙΖΑ με δήλωση του τομεάρχη Προστασίας του Πολίτη, Γιάννη Ραγκούση,"/>
  </head>
  <body>
    <article>
      <h1>ΣΥΡΙΖΑ: Φαινόμενα κυβερνητικής κακοποίησης του κράτους δικαίου</h1>
      <address>
        <time datetime="2019-12-09T08:35:14+00:00">09 Dec 2019, 08:35</time>
      </address>
      <p>«Η<b> Ελλάδα</b> έχει εισέλθει σε μια ζοφερή κι απολύτως ανησυχητική περίοδο», αναφέρει ο <a href="https://neaselida.gr/tag/syriza/">ΣΥΡΙΖΑ</a> με δήλωση του τομεάρχη <b>Προστασίας του Πολίτη,</b> <a href="https://neaselida.gr/tag/giannis-ragkousis/">Γιάννη Ραγκούση</a>, απαντώντας στην ανακοίνωση του υπουργού <a href="https://neaselida.gr/tag/michalis-chrysochoidis/">Μιχάλη Χρυσοχοΐδη</a>, σχετικά με «τις αναφορές αστυνομικής βίας» μετά την πορεία για την επέτειο της δολοφονίας του Γρηγορόπουλου.</p>
      <p><b>«Την ώρα πο</b>υ υποτίθεται πως με ειλικρινή πρόθεση ελέγχου το Αρχηγείο της Ελληνικής Αστυνομίας <b>έχει διαβιβάσει στον εθνικό μηχανισμό</b> διερεύνησης περιστατικών αυθαιρεσίας του Συνηγόρου του Πολίτη βίντεο και αναφορές αστυνομικής βίας για να διερευνηθούν κατά προτεραιότητα, η ίδια η κυβέρνηση έσπευσε με τη χθεσινοβραδινή -θεσμικά και πολιτικά απαράδεκτη-ανακοίνωση του<b> ΥΠΡΟΠΟ</b> και εξέδωσε πόρισμα. Έβγαλε ήδη συμπέρασμα.<b> «Τίποτε δεν συνέβη, όλα -βίντεο</b>, φωτογραφίες, μαρτυρίες από τα γεγονότα της 6ης Δεκεμβρίου- είναι ψέματα»» αναφέρει ο κ. Ραγκούσης στην ανακοίνωσή του.</p>
      <p><b>Και προσθέτει:</b> «Αναμφίβολα, πρόκειται για την πιο επικίνδυνη εκδήλωση φαινομένων κυβερνητικής κακοποίησης του κράτους δικαίου και της συνταγματικά κατοχυρωμένης ανεξαρτησίας του Συνηγόρου του Πολίτη. Η κυβέρνηση Μητσοτάκη προσβάλλει όλων μας τη νοημοσύνη. Πολιτών, Βουλής, κομμάτων, ΜΜΕ».</p>
      <related>
        <a href="https://neaselida.gr/efimerida/mia-dyskoli-evdomada-gia-tin-kyvernisi/"/>
      </related>
    </article>
  </body>
</html>