<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/sommario/bra-e-roero/leggi-notizia/argomenti/bra-e-roero/articolo/bra-pensieri-e-canzoni-con-pino-milenr-sonia-de-castelli-e-coco.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T08:00:47+00:00"/>
    <meta property="og:title" content="Bra, pensieri e canzoni con Pino Milenr, Sonia de Castelli e Cocò"/>
    <meta property="og:description" content="Appuntamento domenica 15 dicembre, dalle 20.45, presso la “Casa del Commiato Luce di Speranza”"/>
  </head>
  <body>
    <article>
      <h1>Bra, pensieri e canzoni con Pino Milenr, Sonia de Castelli e Cocò</h1>
      <h2>Appuntamento domenica 15 dicembre, dalle 20.45, presso la “Casa del Commiato Luce di Speranza”</h2>
      <address><time datetime="2019-12-09T08:00:47+00:00">09 Dec 2019, 08:00</time> by <a rel="author">Silvia Gullino</a></address>
      <p>Bra, pensieri, canzoni e…  tanta gioia.</p>
      <p>Si respira aria di grande fermento a Bra, quella del Natale, capace di mettere tutti d’accordo, riuscendo a porsi come il comune denominatore di tradizione, folklore ed intima fede religiosa. Lo sanno bene <b>Armando e Viviano Verrua,</b> titolari dell’omonima impresa di onoranze funebri, che hanno pensato di regalare qualche ora di serenità all’intera cittadinanza.</p>
      <p>Come? Allestendo uno spettacolo di alto livello presso la “Casa del Commiato Luce di Speranza” di via don Orione, 77/A. Un mix di canzoni di successo, cabaret popolare e musiche di festa darà vita ad un evento da non perdere in programma domenica 15 dicembre, a partire dalle ore 20.45.</p>
      <p>“Pensieri e canzoni…” è il titolo della serata che vedrà protagonisti <b>Pino Milenr, Sonia de Castelli e Cocò</b>, artisti di grande calibro umano e professionale, come ha pure ricordato Armando Verrua: “ <i>Sappiamo bene quanti momenti dolorosi e difficili si debbano affrontare nel corso della vita, ne siamo quotidianamente testimoni, anche per questo motivo quest’anno gli Auguri di Natale li faremo insieme a Pino Milenr, Sonia de Castelli e Cocò, che da grandi artisti hanno accettato di affrontare con serietà la nostra richiesta, allontanando la scaramanzia che da sempre aleggia intorno a questo settore. Ci intratterranno facendoci ascoltare dolci melodie, rappresentazioni teatrali e tanto altro ancora</i>”. Insomma, noi non vediamo alcun motivo valido per non esserci, e voi?</p>
      <p> </p>
      <p>Ingresso libero, gradita la prenotazione per motivi organizzativi al numero 0172/412838.</p>
    </article>
  </body>
</html>