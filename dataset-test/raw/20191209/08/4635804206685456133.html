<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/joker-filmini-evinin-konforunda-izlemek-isteyenlere-mujde/"/>
    <meta property="og:site_name" content="LOG"/>
    <meta property="article:published_time" content="2019-12-09T08:00:31+00:00"/>
    <meta property="og:title" content="Joker filmini evinin konforunda izlemek isteyenlere müjde"/>
    <meta property="og:description" content="Gişede 1 milyar dolar barajını aşarak en başarılı filmler arasına adını yazdıran Joker filminin dijitale ne zaman geleceği belli oldu."/>
  </head>
  <body>
    <article>
      <h1>Joker filmini evinin konforunda izlemek isteyenlere müjde</h1>
      <address><time datetime="2019-12-09T08:00:31+00:00">09 Dec 2019, 08:00</time> by <a rel="author">Ninsu KAHRAMAN</a></address>
      <p>Gişede 1 milyar dolar barajını aşarak en başarılı filmler arasına adını yazdıran <b>Joker </b>filminin dijitale ne zaman geleceği belli oldu.</p>
      <p><b>Joker </b>filmi sadece DC için değil çizgi roman uyarlamaları için de çok önemli bir noktada konumlanıyor. DC Sinematik Evreni’nden bağımsız olan yapım Joaquin Phoenix’in etkileyici performansını bizlerle buluştururken; başarılı bir çizgi roman filminin illa genel izleyici kitlesine hitap etmesine gerek olmadığını da gösteriyor. Todd Phillips’in yönetmen koltuğuna oturduğu film bildiğiniz gibi +18 yaş sınırlaması ile “yetişkinlere göre” olarak sınıflandırılmış ve buna uygun şekilde izleyicilerle buluşmuştu. Gişe başarısı için “zorlayıcı” görünen bu kısıtlama ise filmin <b>1 milyar dolar</b> sınırını aşmasıyla adeta yerle bir oldu.</p>
      <h3>Joker filminin iTunes’a geleceği tarih açıklandı</h3>
      <p>2019’un en çok kazandıran ilk 10 filmi arasına adını yazdıran yapım aynı zamanda tüm zamanların en çok kazandıran 34. filmi olmayı da başarıyor. Diğer çizgi roman uyarlamaları için de cesaretlendirici olan filmi yeniden izlemek istiyorsanız ya da sinema gösterimini kaçırdıysanız; filmin dijitale ne zaman geleceği de belli oldu. Bir süredir iTunes üzerinde ön siparişe sunulan filmin Türkiye sayfasında tarih görünmüyordu. Nihayet Türkiye sayfası güncellenen yapım filmin izleyicilerle <b>6 Ocak 2020</b>‘den itibaren buluşacağını <a href="https://itunes.apple.com/tr/movie/joker/id1480861897">müjdeledi</a>. iTunes’un Türkiye mağazasında filmin ön sipariş fiyatının <b>18,99 TL</b> olduğunu da belirtelim. Yapımın Netflix ve benzeri çevrim içi servislerdeki yerini alması ise daha uzun sürecektir. Şimdilik çevrim içi yayın servisleri için bir resmi tarih bulunmadığını da ekleyelim.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/netflix-filmi-the-irishman-icin-bitirememe-aciklamasi/"/>
      </related>
    </article>
  </body>
</html>