<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oos_okupanty_zdiysnyly_7_obstriliv_332673.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T08:17:00+00:00"/>
    <meta property="og:title" content="ООС: окупанти здійснили 7 обстрілів"/>
    <meta property="og:description" content="Як інформують у прес-центрі ООС, 8 грудня збройні формування Російської Федерації 7 разів порушили режим припинення вогню."/>
  </head>
  <body>
    <article>
      <h1>ООС: окупанти здійснили 7 обстрілів</h1>
      <h2>Як інформують у прес-центрі ООС, 8 грудня збройні формування Російської Федерації 7 разів порушили режим припинення вогню.</h2>
      <address>
        <time datetime="2019-12-09T08:17:00+00:00">09 Dec 2019, 08:17</time>
      </address>
      <figure>
        <img src="https://galinfo.com.ua/media/gallery/intxt/r/a/rankovezvedennja.jpg"/>
        <figcaption>Ранкове зведення із зони ООС</figcaption>
      </figure>
      <p>Противник обстрілював позиції Об'єднаних сил з гранатометів різних систем, великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 4 обстріли:</p>
      <ul>
        <li>біля Василівки – з автоматичних гранатометів та стрілецької зброї;</li>
        <li>біля Павлополя – з великокаліберних кулеметів;</li>
        <li>неподалік Мар'їнки та Широкиного – з ручних протитанкових гранатометів, великокаліберних кулеметів та іншої стрілецької зброї.</li>
      </ul>
      <p>В районі відповідальності оперативно-тактичного угруповання "ПІВНІЧ" зафіксовано 3 ворожих обстріли:</p>
      <ul>
        <li>біля Травневого – зі станкових протитанкових гранатометів та великокаліберних кулеметів;</li>
        <li>поблизу Кримського і Хутора Вільного – з гранатометів різних систем, великокаліберних кулеметів та іншої стрілецької зброї.</li>
      </ul>
      <p>Вчора, 8 грудня, втрат внаслідок обстрілів серед особового складу Об’єднаних сил не зафіксовано.</p>
      <p>З початку цієї доби російські окупаційні війська вогневої активності не проявляли. Втрат з нашого боку немає.</p>
      <p>Нагадаємо, як писало <a href="https://galinfo.com.ua/news/doba_na_fronti_zagynuv_odyn_viyskovyy_shche_troie__postrazhdalo_332627.html">Гал-інфо</a>, 7 грудня під час обстрілів загинув один військовослужбовець Об’єднаних сил, ще двоє наших захисників отримали поранення, а один – бойову травму.</p>
    </article>
  </body>
</html>