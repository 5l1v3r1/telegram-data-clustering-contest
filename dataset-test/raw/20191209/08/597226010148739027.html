<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082418-yunih-kremenchuzhan-zaproshuyut-na-novorchnu-kazku-detektiv-mashina-chasu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-12-09T08:35:00+00:00"/>
    <meta property="og:title" content="Юних кременчужан запрошують на новорічну казку-детектив «Машина часу»"/>
    <meta property="og:description" content="Новорічне шоу-виставу можна буде побачити у Міському палаці культури з 24 грудня по 5 січня Юних кременчужан запрошують на новорічну казку-детектив «Машина часу», яку можна буде побачити у Міському"/>
  </head>
  <body>
    <article>
      <h1>Юних кременчужан запрошують на новорічну казку-детектив «Машина часу»</h1>
      <address><time datetime="2019-12-09T08:35:00+00:00">09 Dec 2019, 08:35</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-12/1575645853_afsha-noviy-rk.jpg"/>
      </figure>
      <p>
        <b>Новорічне шоу-виставу можна буде побачити у Міському палаці культури з 24 грудня по 5 січня. Білети від 50 до 80 грн.</b>
      </p>
      <p>Юних кременчужан запрошують на новорічну казку-детектив «Машина часу», яку можна буде побачити у Міському палаці культури з 24 грудня по 5 січня.</p>
      <p>Традиційно у Кременчуці напередодні та після Нового Року у МПК проходять святкові ранки для маленьких жителів міста, у які входять новорічна казка та розважальна ігрова програма для дітей біля ялинки у мармуровій залі. Цього року на малюків чекає шоу-вистава «Новорічний детектив «Машина часу».</p>
      <blockquote>Один із головних героїв казки Містер Кіт намагається за допомогою чарівного годинника, який створив Дядечко Годинникар, повернути час назад, щоб Новий Рік не настав. Справу розслідують відомі і поважні детективи Шерлок Холмс і Доктор Ватсон. Їм, як завжди, вдалося розв'язати цю заплутану справу, припинити інтриги Містера Кота та допомогти всім зустріти Новий Рік, - такий анонс майбутньої казки надає пресслужба мерії.</blockquote>
      <p>Новорічні ранки у МПК проводитимуть з 24 грудня 2019 року до 5 січня 2020 року. Вистави проходитимуть тричі на день о 10.00, 12.30 та 15.00.</p>
      <p>2, 3 та 4 січня пройдуть вистави для кременчуцьких дітей пільгових категорій. Цього року їх зможуть відвідати безкоштовно близько 6 тисяч діток-пільговиків.</p>
      <p>Всі бажаючі можуть придбати квитки на виставу у касах Міського палацу культури та міста, а також через <a href="https://kremenchug.karabas.com/">інтернет</a>. Вартість білетів від 50 до 80 грн.</p>
      <p>Довідки за телефоном: (05366) 3-61-05, 097 445 57 99. Колективні та корпоративні замовлення приймаються за телефоном: 096 279 55 45.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>