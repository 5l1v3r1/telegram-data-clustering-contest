<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/evdomadiaies-problepseis-2019-12-dekembri/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T08:47:19+00:00"/>
    <meta property="og:title" content="Εβδομαδιαίες προβλέψεις 2019: Πανσέληνος στους Διδύμους 12 Δεκεμβρίου"/>
    <meta property="og:description" content="Εβδομαδιαίες προβλέψεις 2019: Πανσέληνος στους Διδύμους 12 Δεκεμβρίου"/>
  </head>
  <body>
    <article>
      <h1>Εβδομαδιαίες προβλέψεις 2019: Πανσέληνος στους Διδύμους 12 Δεκεμβρίου</h1>
      <h2>Εβδομαδιαίες προβλέψεις 2019: Τι θα φέρει η νέα εβδομάδα στο ζώδιό σου!</h2>
      <address><time datetime="2019-12-09T08:47:19+00:00">09 Dec 2019, 08:47</time> by <a rel="author">neolaia.gr Team</a></address>
      <p>
        <b><a href="https://www.neolaia.gr/tag/%CE%B5%CE%B2%CE%B4%CE%BF%CE%BC%CE%B1%CE%B4%CE%B9%CE%B1%CE%AF%CE%B5%CF%82-%CF%80%CF%81%CE%BF%CE%B2%CE%BB%CE%AD%CF%88%CE%B5%CE%B9%CF%82-2019/">Εβδομαδιαίες προβλέψεις 2019</a>: Πανσέληνος στους Διδύμους 12 Δεκεμβρίου</b>
      </p>
      <p>
        <b>Από την Λίλιαν Σίμου</b>
      </p>
      <p>Πανσέληνος στους Διδύμους στο μεσημέρι της 12ης Δεκεμβρίου και στην 20η μοίρα, ένας ονειρικός και ευμετάβλητος συνδυασμός, καθορίζει το χρώμα της ημέρας και του νέου δεκαπενθημέρου.</p>
      <p>Τα βασικά σημεία που περιγράφουν την Πανσέληνο του μήνα είναι τα εξής:</p>
      <p>Στο ζώδιο των Διδύμων το φεγγάρι του μήνα, φέρνει στον νου μνήμες, σκέψεις, ιδέες, που μας συγκίνησαν και μας άγγιξαν βαθιά. Ωστόσο, ως πληροφορίες θα μας οδηγήσουν να κάνουμε τον απολογισμό και να μην μείνουμε μόνο στην πρώτη καταγραφή.</p>
      <p>Ο ωροσκόπος και ο Ερμής στον Τοξότη, ενισχύουν την μεταβλητή διάθεση της Σελήνης και του Ήλιου. Νέοι ορίζοντες, νέες βλέψεις και ένα άνοιγμα προς νέους στόχους.</p>
      <p>Δύσκολο σημείο του συνδυασμού, είναι το τετράγωνο με τον Ποσειδώνα στους Ιχθείς. Στην ουσία πρόκειται για ένα ταυ τετράγωνο και προβάλλει την ανάγκη να δράσουμε ή να αντιδράσουμε για ένα όνειρο, ένα όραμα ή ένα ιδανικό. Ταυτόχρονα όμως, είναι σημαντικό να προχωρήσουμε με σαφήνεια και να αποφύγουμε την σύγχυση, την εριστική διάθεση, τις διαφωνίες, τις παρεξηγήσεις. Διότι αυτές τις ημέρες, πολλά ενδέχεται να παρανοηθούν. Παράλληλα, μπορεί να περιγράφει αποκαλύψεις σε κρίσιμες περιόδους που θα έχουν ένα θετικό αποτέλεσμα.</p>
      <p>Είναι μία ευκαιρία για διαλογισμό, περισυλλογή, περίσκεψη και εστίαση σε δημιουργικά μας όνειρα.</p>
      <p>Ο Ποσειδώνας όμως στηρίζεται από τον Άρη στον Σκορπιό και ο συνδυασμός τους οδηγεί σε δραστικές αποφάσεις, προκειμένου να υλοποιήσουμε το όνειρό μας. Με πείσμα, αποφασιστικότητα και επιμονή στον στόχο, θα δώσουμε την μάχη της κατάκτησης, για κάθε ιδέα και όραμα που μας συγκινούν.</p>
      <p>Ο χάρτης της Πανσελήνου έχει έμφαση στον Αιγόκερω και στο στοιχείο της Γης.</p>
      <p>Η πρακτική αξιολόγηση των ονείρων μας, είναι βασικό μας μέλημα. Προτού ξεκινήσουμε την αναζήτηση νέων στόχων και γνωριμιών, ας εστιάσουμε στην ουσία της κατάκτησης.</p>
      <p>Τι ζητάμε από τις προσωπικές σχέσεις;</p>
      <p>Ποιες προσδοκίες έχουμε;</p>
      <p>Πόσες επιλογές πραγματικά αξίζουν;</p>
      <p>Πόσοι δρόμοι ανοίγονται μπροστά μας;</p>
      <p>Στους προβληματισμούς μας, βασικά κλειδιά είναι η γέφυρα επικοινωνίας και η συλλογή πληροφοριών.</p>
      <p>Το μήνυμα της Πανσελήνου:</p>
      <p>Συνειδητοποίηση εμπειριών, απομυθοποίηση, απομάκρυνση από την ουτοπία ή την αφέλεια. Οι εντυπώσεις των συναισθημάτων διυλίζονται από την λογική και η εναλλαγή των διαθέσεων προσφέρει την ευκαιρία να προσαρμοστούμε στις νέες συνθήκες που παρουσιάζονται.</p>
      <p>Μπορούμε να υλοποιήσουμε τα όνειρά μας, αν διαχωρίσουμε όσα αξίζουν, αν επιμείνουμε με πάθος στην κατάκτησή τους!</p>
      <p>
        <b>Κριός</b>
      </p>
      <p>Η Πανσέληνος σας υπόσχεται τα μέγιστα, αν είστε άνθρωποι που ασχολείστε με πνευματικές δραστηριότητες. Αλλά ακόμη κι αν αυτός ο τομέας δεν ας απασχολεί άμεσα, στραφείτε προς την επικοινωνία. Θα είστε επιτυχημένοι και πειστικοί, θα θαυμάσουν τις ιδέες σας και συχνά θα έρχονται προς εσάς, γιατί θα κρίνουν την γνώμη σας απαραίτητη. Με μία ευχάριστη διάθεση, θα τους δίνετε ελπίδα και φως και είναι σημαντικό να ενθαρρύνετε τους γύρω σας.</p>
      <p>Ο Άρης στον Σκορπιό, φέρνει νέους πειρασμούς στη ζωή σας, μαγνητίζει και σίγουρα σας προσφέρει μία καλή και αισιόδοξη -σε προοπτική- περιπέτεια ως πρόκληση.</p>
      <p>Για τα επαγγελματικά σας, βρείτε ένα στόχο που θα σας συναρπάσει και προχωρήσετε ακάθεκτοι. Οι απόψεις γύρω από τον τομέα αυτό θα έχετε την τάση να είναι απόλυτες και κάποιες αποφάσεις σκληρές. Ας αποφύγετε την κριτική και ας παραμείνετε συνεπείς στις αξίες σας.</p>
      <p>Η ποιότητα της ζωής θα εξαρτηθεί από μακροπρόθεσμα και χρήσιμα σχέδια για το μέλλον. Κάποια θα καθυστερήσουν παροδικά, αλλά ο στόχος μετρά. Θα κυλήσουν πιο εύκολα αργότερα.</p>
      <p>
        <b>Ταύρος</b>
      </p>
      <p>Η Πανσέληνος δίνει έμφαση στα οικονομικά σας και στα αισθήματα που σας προσφέρουν την χαρά της ασφάλειας.</p>
      <p>Σε ένα ζήτημα που έχει να κάνει με επενδύσεις, θα είναι σημαντικό να μην πάρετε επιπόλαιες ή βιαστικές αποφάσεις.</p>
      <p>Η πινελιά του Άρη στον Σκορπιό, προσδίδει μαζί με τον Ποσειδώνα ερωτικά όνειρα και σχέσεις πάθους και ρομαντισμού. Ερωτευθείτε και ζήστε τον αισθησιασμό αυτές τις μέρες, με χαρούμενη διάθεση αποφεύγοντας τις δεσμεύσεις διαρκείας. Η περιπέτεια σας καλεί και θα ήταν καλό να τολμήσετε μια φορά να σπάσετε τις σταθερές σας αξίες.</p>
      <p>Με τους πλανήτες στον Αιγόκερω σε αρμονική σχέση προς εσάς, μπορείτε να πάρετε δύναμη αναζωογόνησης, να χαρείτε, να διακριθείτε, να ενδυναμώσετε ιδέες και στόχους.</p>
      <p>Ωστόσο, βαθιά μέσα σας πιστεύετε πως το μονοπάτι της ζωής είναι επίπονο και κοπιαστικό. Το ανέφικτο μοιάζει να σας πικραίνει, αφού οι υποχρεώσεις δεν σας επιτρέπουν να φύγετε μακριά και να αλλάξετε ριζικά τη ζωή σας.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/12/09/evdomadiaies-problepseis-2019-12-dekembri/2">Επόμενη Σελίδα (1/4) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/09/kriti-kai-kiklades-i-ekpliktiki-fotografia-apo-to-diastima/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/teli-kikloforias-2020-deite-pos-tha-ta-ektiposete-sto-taxisnet/"/>
        <a href="https://neolaia.gr/2019/12/09/i-panepistimiou-stolistike-kai-to-twitter-exei-polla-na-pei/"/>
        <a href="https://neolaia.gr/2019/12/09/pote-klinun-ta-sholeia-gia-ta-hrostougenna/"/>
        <a href="https://neolaia.gr/2019/12/09/grammi-4-neoi-stathmoi-metro/"/>
      </related>
    </article>
  </body>
</html>