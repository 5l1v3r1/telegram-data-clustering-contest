<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/gheorghe-dinca-in-fata-inevitabilului-stiu-ca-se-pregatesc-20106456"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T08:30:08+00:00"/>
    <meta property="og:title" content="Gheorghe Dincă în fața inevitabilului: ”Știu că se pregătesc!”"/>
    <meta property="og:description" content="Ancheta în cazul ”Caracal” se apropie de final, chiar dacă persistă, încă, numeroase semne de întrebare. Familile adolescentelor pe care ”Monstrul din"/>
  </head>
  <body>
    <article>
      <h1>Gheorghe Dincă în fața inevitabilului: ”Știu că se pregătesc!”</h1>
      <address><time datetime="2019-12-09T08:30:08+00:00">09 Dec 2019, 08:30</time> by <a rel="author">Alexandru C.</a></address>
      <p>
        <b>Ancheta în cazul ”Caracal” se apropie de final, chiar dacă persistă, încă, numeroase semne de întrebare. Familile adolescentelor pe care ”Monstrul din Caracal” le-a ucis speră, totuși, că acestea sunt în viață, însă nu a fost descoperit, de către anchetatori, niciun indiciu care să alimenteze aceste speranțe.</b>
      </p>
      <p>Pe de altă parte, cel puțin în cazul Luizei Melencu, nu au fost descoperite nici probe care să îl incrimineze pe Gheorghe Dincă. <a href="https://www.cancan.ro/gheorghe-dinca-a-povestit-cum-a-rapit-o-si-a-violat-o-pe-luiza-20106226">Acesta a declarat</a> că a omorât-o și pe ea, însă din acel moment totul a rămas <a href="https://www.cancan.ro/luiza-si-alexandra-sunt-vii-maria-ghiorghiu-a-aflat-unde-se-afla-de-fapt-fetele-rapite-de-gheorghe-dinca-in-caracal-20105948">învăluit în mister</a>. Nu au fost descoperite rămășițele Luizei, iar părinții ei cred că Gheorghe Dincă a mințit. Mai mult, de-a lungul ultimelor luni au apărut foarte multe informații contradictorii, existând martori care au susținut că <a href="https://www.cancan.ro/alexandra-si-luiza-sunt-la-mine-o-avocata-din-italia-arunca-bomba-in-cazul-caracal-20105667">le-ar fi văzut pe fete</a> în Italia.</p>
      <p>Peste câteva zile urmează a fi definitivat rechizitoriul, iar Gheorghe Dincă va fi trimis în judecată pentru <a href="https://www.cancan.ro/noi-imagini-din-camera-unde-au-fost-tinute-alexandra-si-luiza-de-gheorghe-dinca-ce-biletel-au-gasit-anchetatorii-pe-jos-doresc-sa-20093120">omor calificat</a>. Unchiul Alexandrei Măceșanu spune, însă, că nu există probe concludente din care să reiasă că Alexandra a fost ucisă de Dincă. <i><b>„Ştiu că se pregătesc de trimiterea în judecată, însă nu suntem de acord că Alexandra a fost ucisă în lipsa unor probe concludente”</b></i>, a declarat Alexandru Cumpănaşu.</p>
      <figure>
        <img src="https://www.cancan.ro/wp-content/uploads/2019/12/rss-italia-1280x720-1-1024x576.jpg"/>
        <figcaption>Alexandra Măceșanu și Luiza Melencu</figcaption>
      </figure>
      <h3>”Luiza a fost traficată”</h3>
      <p>Bunicul Luizei Melencu insistă în a spune că nepoata sa a fost <a href="https://www.cancan.ro/bomba-in-cazul-caracal-luiza-si-alexandra-au-fost-gasite-primele-cuvinte-ale-luizei-mi-a-20097740">victima</a> unei rețele de trafic de persoane. Mai mult, acuză autoritățile din România că nu și-au făcut datoria așa cum ar fi trebuit.</p>
      <p><i><b>„Asupra morții Luizei nu există nicio dovadă. Luiza a fost traficată. Anumite instituții ale statului nu și-au făcut datoria. Vom cere să fim primiți de ministrul Justiției să se reia cazul de la început”</b></i>, a declarat bunicul Luizei Melencu.</p>
    </article>
  </body>
</html>