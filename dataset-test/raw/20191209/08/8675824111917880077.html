<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/it-may-backfire-india-have-a-strong-attack-ian-chappell-on-2-day-night-tests-in-australia-143929"/>
    <meta property="og:site_name" content="Wah Cricket"/>
    <meta property="article:published_time" content="2019-12-09T08:37:11+00:00"/>
    <meta property="og:title" content="ऑस्ट्रेलिया के पूर्व कप्तान इयान चैपल ने कहा, 'भारत के खिलाफ डे-नाइट टेस्ट मैच खेलना महंगा पड़ सकता है'"/>
    <meta property="og:description" content="भारतीय क्रिकेट टीम ने हाल ही में कोलकाता में डे- नाइट टेस्ट मैच खेला था और भी पिंक गेंद से. इस दौरान टीम इंडिया ने बांग्लादेश को हराया और सीरीज पर भी कब्जा किया. ऐसें में ऑस्ट्रेलियाई टीम के कप्तान टिम पेन और पूर्व गेंदबाज शेन वॉर्न ने विराट एंड कंपनी को चैलेंज दे दिया था कि वो ऑस्ट्रेलिया आकर डे नाइट टेस्ट मैच खेले. अब इसपर ऑस्ट्रेलिया के पूर्व कप्तान इयान चैपल ने बड़ा बयान दिया है."/>
  </head>
  <body>
    <article>
      <h1>ऑस्ट्रेलिया के पूर्व कप्तान इयान चैपल ने कहा, 'भारत के खिलाफ डे-नाइट टेस्ट मैच खेलना महंगा पड़ सकता है'</h1>
      <h2>चैपल ने कहा है कि क्रिकेट आस्ट्रेलिया (सीए) का 2020-21 में भारत के खिलाफ दिन-रात फॉर्मेट के दो टेस्ट मैच खेलने का विचार उसके लिए मंहगा साबित हो सकता है.</h2>
      <address>
        <time datetime="2019-12-09T08:37:11+00:00">09 Dec 2019, 08:37</time>
      </address>
      <p>भारतीय क्रिकेट टीम ने हाल ही में कोलकाता में डे- नाइट टेस्ट मैच खेला था और भी पिंक गेंद से. इस दौरान टीम इंडिया ने बांग्लादेश को हराया और सीरीज पर भी कब्जा किया. ऐसें में ऑस्ट्रेलियाई टीम के कप्तान टिम पेन और पूर्व गेंदबाज शेन वॉर्न ने विराट एंड कंपनी को चैलेंज दे दिया था कि वो ऑस्ट्रेलिया आकर डे नाइट टेस्ट मैच खेले. अब इसपर ऑस्ट्रेलिया के पूर्व कप्तान इयान चैपल ने बड़ा बयान दिया है.</p>
      <p>चैपल ने कहा है कि क्रिकेट आस्ट्रेलिया (सीए) का 2020-21 में भारत के खिलाफ दिन-रात प्रारूप के दो टेस्ट मैच खेलने का विचार उसके लिए मंहगा साबित हो सकता है. चैपल को लगता है कि भारत का गेंदबाजी आक्रमण बेहतर है, जो ऑस्ट्रेलिया के लिए दुखदायी हो सकता है. चैपल ने वेबसाइट ईएसपीएनक्रिकइंफो में अपने कॉलम में लिखा है, "क्रिकेट ऑस्ट्रेलिया 2020-21 में भारतीय टीम के दौरे पर दो दिन-रात प्रारूप के टेस्ट मैच खेलने पर विचार कर रही है."</p>
      <p>उन्होंने कहा, "इस कदम का मकसद ऑस्ट्रेलिया को फायदा पहुंचाना है, लेकिन यह कदम उलटा साबित हो सकता है, क्योंकि भारत के पास मजबूत आक्रमण है. साथ ही विराट कोहली ने पहले ही बता दिया है कि वह विश्व के इस हिस्से में कप्तानी में उस्ताद हैं."</p>
      <p>ईएसपीएनक्रिकइंफो की रिपोर्ट के मुताबिक, जब अगले साल जनवरी में ऑस्ट्रेलिया भारत का दौर करेगी तब सीए का प्रतिनिधिमंडल बीसीसीआई के नए अधिकारियों से मिलेंगे. आस्ट्रेलिया के इस मंडल का नेतृत्व उसके चेयरमैन अर्ल एडिंग्स करेंगे.</p>
    </article>
  </body>
</html>