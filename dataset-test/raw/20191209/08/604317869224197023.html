<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.samacharjagat.com/news/lifestyle/9-december-horoscope-know-what-the-stars-say-about-your-day-242760"/>
    <meta property="og:site_name" content="SamacharJagat"/>
    <meta property="article:published_time" content="2019-12-09T08:55:50+00:00"/>
    <meta property="og:title" content="9 दिसंबर राशिफल : जानें क्या कहते हैं सितारे आपके दिन के बारे में"/>
    <meta property="og:description" content="9 दिसंबर राशिफल : जानें क्या कहते हैं सितारे आपके दिन के बारे में"/>
  </head>
  <body>
    <article>
      <h1>9 दिसंबर राशिफल : जानें क्या कहते हैं सितारे आपके दिन के बारे में</h1>
      <address><time datetime="2019-12-09T08:55:50+00:00">09 Dec 2019, 08:55</time> by <a rel="author" href="http://samacharjagat.com/" target="_blank">Samachar Jagat</a></address>
      <p><b>मेष (Aries) –</b>भाग्य साथ हैपर भाग्य पर भरोसा नहीं है इसी वजह से आपने अपने लिए बहुत सारे उतार-चढ़ाव बना रखे हैं जिसकी वजह से संभल के चलने की जरूरत है. लोगों की हर बात को भली-भाँति समझना होगा ताकि लोग आपके खिलाफ न होते चले जाएं. </p>
      <p>loading...</p>
      <p><b>क्या करें –</b>पैसे की स्थिति ठीक है पर पैसे को संभाले रखने के लिए कई तरह के सकारात्मक कदम उठाने होंगे. अच्छी संभावनाओं से जुड़कर ही इंसान जिन्दगी में आगे बढ़ पाता है, ऐसी सोच बनाएंगे तो हालात भी आपकी मदद करना शुरू कर देंगे.</p>
      <p><b>क्या न करें –</b>बदलता हुआ समय है इसलिए लोगों से कोई ऐसी उम्मीद न लगाएं जो आगे चलकर पूरी होने वाली नहीं. हो सकता है जो आज आपको समर्थन मिल रहा हो, आगे चलके वो रूकावटों में परिवर्तित हो जाए इसलिए किसी भी वजह से लोगों को नाराज न करते चले जाएं.</p>
      <p> </p>
      <p><b>वृषभ (Taurus) –</b>कामकाज के क्षेत्र में आपको लगता है कि आपसे वरिष्ठ लोग आपके खिलाफ हैं जबकि काम के प्रति आपकी अच्छाई भी बनी हुई है पर आपकी गलतियां भी नजर आ रही हैं. अपने रवैये को बिगाड़के मुसीबतों को बुलावा देते चले जाना कभी भी ठीक नहीं होता.</p>
      <p><b>क्या करें –</b>तकदीर को आजमाने से बचना होगा इसलिए किसी तरह का खतरा मोल लेना महंगा पड़ सकता है इस बात को भी समझना होगा. जिन्दगी का सुख और सुकून तब बनता है जब आप एक-एक करके उन चुनौतियों को संभालते चले जाएं जो इस समय बनी हुई हैं.</p>
      <p><b>क्या न करें –</b>पैसे से जुड़ी किसी ऐसी गलतफहमी में बिल्कुल न पड़े जो आपका नुकसान करती चली जाएं और लोगों को भी अपने इतना खिलाफ न कर लें कि उनकी वजह से भी आपका कोई नुकसान होता चला जाए. काम के प्रति आपकी मेहनत जरूर नजर आ रही है पर अब आप अपनी मुश्किलों को संभाल नहीं पा रहें और इस समय यही ठीक नहीं.</p>
      <p> </p>
      <p><b>मिथुन (Gemini) –</b>हालात इस कदर आपके लिए मेहरबान हैं कि आपके कामकाज की स्थिति बेहतर होती चली जा रही है. लोगों की अच्छाई की वजह से भी आपके काम में तरक्की मिल सकती है या आपके कारोबार में इजाफा हो सकता है, इसी अच्छाई को बनाए रखने की जरूरत है.</p>
      <p><b>क्या करें –</b>आपके साथी-सहयोगी हो सकता है आपकी सफलता से परेशान हो और आपसे ईर्ष्या करने लगे इसलिए हर कदम पर सतर्कता बरतने की भी जरूरत है. हालात को आजमाने के प्रयास में अपने लिए किसी भी तरह का जोखिम बनाने से बचना होगा.</p>
      <p><b>क्या न करें –</b>किसी प्यार के रिश्ते में कोई ऐसा वायदा न करें जिसे आगे चलके संभलना मुश्किल होता चला जाए. हो सकता है आने वाले समय में आपको अपनों को उतना साथ न मिल पाए जितने की आप उम्मीद लगा रहे हैं. घर-परिवार की खुशियों को किसी तरह के मतभेद की वजह से कम न करते चले जाएं.</p>
      <p> </p>
      <p><b>कर्क (Cancer)</b> <b>–</b>किसी भी तरह का नकारात्मक विचार आपकी मुश्किलों को बढ़ा सकता है और आपके लिए मतभेद की स्थिति पैदा कर सकता है पर कोई भी मतभेद परेशानी में या झगड़े में परिवर्तित होने में देर नहीं लगती. घर-परिवार में भी इसी तरह की शांति बनाए रखनी होगी ताकि हर चीज सुचारु रूप से चलती चली जाए.</p>
      <p><b>क्या करें –</b>आपके साथी-सहयोगी आपसे क्या अपेक्षा रखते हैं इस बात पे गौर करना होगा पर लोगों के प्रति अपने बिगड़ते हुए रवैये को भी थामना होगा. सेहत की ओर भी ध्यान रखने की जरूरत पड़ेगी.</p>
      <p><b>क्या न करें –</b>कुछ समय से आपने अपनी मेहनत को अपने काम में लगाया है. अब ऐसा समय बनता चला जा रहा है कि उसी मेहनत को अपने रिश्तों को संभालने में भी लगा दें ताकि कोई भी बात बिगड़े नहीं, वैसे भी अपने रवैये को इतना मधुर बना लें कि आपको लोगों की सिर्फ अच्छाई ही नजर आए क्योंकि लोगों में बुराइयां ढूंढना कभी भी ठीक नहीं होता.</p>
      <p> </p>
      <p><b>सिंह (Leo) –</b>पढ़ाई-लिखाई को आगे बढ़ाने के प्रयास में आप मेहनत कर रहे हैं पर कुछ ऐसा लगता है कि आप लोगों पे भरोसा करके ज्यादा ही चल रहे हैं पर किसी पे भी जरूरत से ज्यादा मदद की उम्मीद लगाना कभी भी ठीक नहीं होता.</p>
      <p><b>क्या करें –</b>रिश्तों को और लोगों के नजरिए को व्यवहारिकता से समझने की जरूरत पड़ती है और वैसे भी यह जिन्दगी की सच्चाई है कि हर कोई अपने हित का पहले सोचता है इसलिए जिन्दगी में ऐसा तालमेल बनाना होगा जो लोगों को समझते हुए आप अपने फैसले कर सके. थोड़ी सी कोशिश करने से किसी प्यार के रिश्ते को आगे बढ़ाना आसान हो जाएगा.</p>
      <p><b>क्या न करें –</b>पहले पैसे से जुड़ा जो भी सुधार हो रहा था उससे आपकी प्रेरणा जग रही थी अब उसी पैसे को आप अपनों की खुशी के लिए भी इस्तेमाल कर सकते हैं पर इस परिवर्तन के चलते आप अपनी मेहनत को किसी भी वजह से कम न करते चले जाएं क्योंकि अपनी अच्छाई और एकाग्रता को किसी भी वजह से कम कर लेना किसी भी वजह से ठीक नहीं होता. </p>
      <p> </p>
      <p><b>कन्या (Virgo) –</b>पैसे से जुड़ी परेशानियों का असर आपके घर-परिवार के रिश्तों पर पड़ सकता है इसलिए अपनों की जरूरतों को समझने की जरूरत है. पैसे के लेन-देन में भी सतर्कता बरतनी होगी कि किसी भी तरह के उभरते हुए मतभेद को समय रहते संभाला जा सके.</p>
      <p><b>क्या करें –</b>कोई प्यार का रिश्ता मिली-जुली प्रतिक्रिया दिखा रहा है जिसमें आपकी परेशानियां बढ़ी हुई नजर आ रही है. अगर आप किसी दोस्ती को किसी प्यार के रिश्ते में परिवर्तित करना चाह रहे हैं तो उसमें भी कई तरह की छुपी हुई मुश्किलें हो सकती हैं.</p>
      <p><b>क्या न करें –</b>कामकाज को सिर्फ लाभ की नजर से न देखें पर ऐसा सोचें कि आपकी मेहनत किस रूप से उभरकर आएगी, ऐसे में काम या कारोबार को लेके किसी भी तरह का बड़ा परिवर्तन इस समय बिल्कुल न करें.</p>
      <p> </p>
      <p><b>तुला (Libra) –</b>कुछ सीखने और कुछ बेहतर करने के प्रयास में अपनी क्षमताओं को बढ़ावा देना बहुत बड़ी बात है और यही वजह है कि आपकी मेहनत नजर आ रही है पर आपकी इसी अच्छाई को लेके भी लोगों के मन में कई तरह के बनते-बिगड़ते विचार हो सकते हैं जो आपकी चुनौतियों को साथ ही साथ बनाए रखेंगे. ऐसे में आपका बेहतर होता हुआ प्रदर्शन ही आपके काम आएगा, ऐसा ही कहते हैं आपके तारे.</p>
      <p><b>क्या करें –</b>अपने बेहतर होते हुए ज्ञान को इस नजर से देखें कि उसे आप किस रूप से इस्तेमाल कर पाएं पर उससे भी जरूरी बात यह है कि इस समय वही चीज अच्छी होगी जो आपको अपनों से जोड़ पाए इसलिए ऐसे प्रयत्न करने होंगे कि आप रिश्तों को सही दिशा दे पाएं.</p>
      <p><b>क्या न करें –</b>रोजमर्रा के खर्चो को इतना न बढ़ाते चले जाएं कि उसका बुरा असर आपके पैसे की स्थिति पर या आपकी बचत पर पड़े पर ऐसा भी न सोचे कि नुकसान के सारे बादल छंट गए क्योंकि अभी भी आपको अपनी आर्थिक स्थिति को संभाले रखने के लिए सतर्कता बरतने की जरूरत पड़ सकती है.</p>
      <p> </p>
      <p><b>वृश्चिक (Scorpio) –</b>पैसे की स्थिति भी ठीक है और अपनों से हर तरह की मदद भी मिल रही है. घर-परिवार की खुशियां भी इसी वजह से बनी हुई हैं क्योंकि आपके लिए लोगों का नजरिया आपके प्रति बेहतर होता चला जा रहा है, यह और बात है कि आप अभी भी अपनों से कुछ हद तक दूरियां ही बनाए हुए हैं.</p>
      <p><b>क्या करें –</b>काम या कारोबार कोई भी हो पर अपनी एकाग्रता को बनाए रखना ही सबसे जरूरी चीज है, जो बड़ी सफलता देती है पर ऐसे में अपनी मेहनत से कहीं ज्यादा इस बात की भी जरूरत पड़ती है कि आप सही योजना बना पाएं और उसके लिए विचार-विमर्श करने से फायदा भी हो सकता है.</p>
      <p><b>क्या न करें –</b>रोजमर्रा के खर्चो को इतना न बढ़ाएं कि आपकी मुश्किलें बढ़ती चली जाएं, वैसे भी अपनी आर्थिक स्थिति को लेके लापरवाह होते चले जाना कभी भी ठीक नहीं है.</p>
      <p> </p>
      <p><b>धनु (Sagittarius) –</b>आपका भरोसा इसलिए जगा हुआ है क्योंकि आपकी मेहनत नजर आ रही है पर अच्छी बात यह भी है कि आपकी आर्थिक स्थिति बेहतर होती चली जा रही है जो आपके भरोसे को और जगाता चला जाए, ऐसे में ही किसी गलत फैसले से बचकर निकल जाने की जरूरत पड़ सकती है.</p>
      <p><b>क्या करें –</b>लोगों पे भरोसा करने की बजाय अपनी मेहनत पे भरोसा करना होगा ताकि आपकी मेहनत उभरकर आए. यह समय ही कुछ ऐसा है जिसमें आप प्रतिकूल परिस्थिति में भी अपने लिए सही रास्ता खोज सकते हैं जो आपको बहुत दूर तक ले जाएं.</p>
      <p><b>क्या न करें –</b>कामकाज से जो लाभ बना रहा है उसके चलते आप कहीं लापरवाह न होते चले जाएं और कहीं ऐसा न हो कि कामकाज से जुड़े फैसले करने में कोई गलती हो जाए इसलिए तकदीर को आजमा के अपने लिए नुकसान की स्थिति बनाना भी ठीक नहीं है.</p>
      <p> </p>
      <p><b>मकर (Capricorn) –</b>पैसे को संभालना भी बहुत जरूरी है और अपने कामकाज की स्थिरता को बनाए रखना भी बहुत जरूरी है. ऐसे में लोगों के उकसावे में आते चले जाने से बचना होगा ताकि आपके लिए हर तरह का बचाव बना रहे.</p>
      <p><b>क्या करें –</b>कई तरह के दबाव हैं आपके सामने इसलिए थोड़ा सा थम जाने की जरूरत है. कोई भी बड़ा फैसला करने से पहले भी रुका जा सकता है और अपने हालात को बेहतर तरीके से समझने की कोशिश की जा सकती है.</p>
      <p><b>क्या न करें–</b>पहले आप अपने कामकाज से जुडी हुई जरूरतों को पूरा करने के लिए पैसा जुटा रहे थे अब आप अपने पैसे की स्थिति को मजबूत करने के लिए पैसा जुटाना चाह रहे हैं और यही ठीक नहीं. देनदारी का बोझ बढ़ा लेना भी एक तरह का नुकसान है जो आपकी परेशानियों का बढ़ा सकता है. बदलता हुआ समय है इसलिए अपनी मुश्किलों को आप बुलावा न देते चले जाएं.</p>
      <p> </p>
      <p><b>कुंभ (Aquarius) –</b>पैसे की स्थिति भी ठीक है और काम से लाभ भी बना हुआ है, लोग भी आपकी हर तरह से मदद करना चाह रहे हैं और यह भी बहुत बड़ी बात है.</p>
      <p><b>क्या करें –</b>दिल से फैसले करने की बजाय दिमाग से फैसले करने होंगे और बहुत सूझबूझ कर ही किसी नई चीज में हाथ डालना होगा. देखने को कोई भी फैसला बहुत अच्छा लग सकता है पर किसी भी ऐसी चीज से बचना होगा जिसमें जरूरत से ज्यादा पैसा लगता चला जाए.</p>
      <p><b>क्या न करें –</b>किसी प्यार के रिश्ते को आगे बढ़ाने की सम्भावनाएं अच्छी हैं पर कामकाज के क्षेत्र में अपने साथी-सहयोगियों से उलझते चले जाना ठीक नहीं है इसलिए कोई ऐसी स्थिति न बनने दें जो आपको बुरी लगनी शुरू हो जाए.</p>
      <p> </p>
      <p><b>मीन (Pisces) –</b>तरक्की मिल सकती है और कामकाज को आगे बढ़ाने के नए रास्ते खुल सकते हैं पर ऐसे में आपकी उत्तेजना बढ़ी हुई लगती है जो ठीक नहीं है.</p>
      <p><b>क्या करें –</b>किसी भी चीज में हाथ उतना ही डालना चाहिए जो आपके संयम को दर्शाए, यह समय ही ऐसा है जो आपके फैसलों में गलती करवा सकता है इसलिए भी भावनाओं में बहके फैसले करते चले जाने से भी बचना होगा ताकि हर चीज को सोच समझ कर ही आप उसमें हाथ डाल सके.</p>
      <p><b>क्या न करें –</b>आपको लगेगा कि रिश्तों से जुड़ी परेशानियां दूर हो रही हैं पर अभी भी परेशानियां पूरी तरह से थमी नहीं है. आपके प्रति लोगों के अभी भी अपने ही विचार हो सकते हैं जिन्हें भली-भांति समझने की और संभाले रखने की जरूरत है इसलिए रिश्तों को लेके कोई ऐसा कदम न उठाएं जो आगे चलके आपकी गलतियों में परिवर्तित हो जाए.</p>
      <p>loading...</p>
    </article>
  </body>
</html>