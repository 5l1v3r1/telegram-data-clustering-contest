<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/serbas-pakartojo-karjeros-rekorda-ir-sustabde-isibegejusius-mavericks/300480"/>
    <meta property="og:site_name" content="krepsinis.net"/>
    <meta property="article:published_time" content="2019-12-09T08:20:00+00:00"/>
    <meta property="og:title" content="Serbas pakartojo karjeros rekordą ir sustabdė įsibėgėjusius „Mavericks“"/>
    <meta property="og:description" content="Trijų pralaimėjimų seriją Nacionalinėje krepšinio asociacijoje (NBA) pavyko nutraukti Sakramento „Kings“ (9/13) ekipai."/>
  </head>
  <body>
    <article>
      <h1>Serbas pakartojo karjeros rekordą ir sustabdė įsibėgėjusius „Mavericks“ </h1>
      <address>
        <time datetime="2019-12-09T08:20:00+00:00">09 Dec 2019, 08:20</time>
      </address>
      <p>Trijų pralaimėjimų seriją Nacionalinėje krepšinio asociacijoje (NBA) pavyko nutraukti Sakramento „Kings“ (9/13) ekipai.</p>
      <p>„Karaliai“ išvykoje po atkaklios kovos <b>110:106</b> (36:27, 30:19, 26:32, 18:28) įveikė pastaruoju metu puikiai rungtyniaujančią Dalaso „Mavericks“ (16/7) komandą.</p>
      <p>„Kings“ ekipa vienu metu pirmavo 66:46, bet, likus 33 sekundėms, Kristapas Porzingis pelnė 2 taškus ir priartino šeimininkus iki 106:108, Maža to, Dalaso klubui pavyko apsiginti ir turėti šansą paskutinei atakai.</p>
      <p>Lemiamu metu iniciatyvos ėmėsi Luka Dončičius, tačiau slovėno dvitaškis tikslo nepasiekė, o įdėjęs <b>Nemanja Bjelica</b> padėjo galutinį tašką šiame mače.</p>
      <p>Būtent serbas šiame mače spindėjo ryškiausiai: su 30 pelnytų taškų pakartojo karjeros NBA rezultatyvumo rekordą bei taip pat sugriebė 7 kamuolius.</p>
      <p>REKLAMA</p>
      <p>Dalaso klubas prieš tai buvo laimėjęs penkerias rungtynes iš eilės bei 10 iš pastarųjų 11 susitikimų.</p>
      <figure>
        <iframe src="https://www.youtube.com/embed/2QufK90YSik" width="650" height="366" data-service="Youtube" scrolling="no"/>
      </figure>
      <p><b>„Mavericks“:</b> <i>Timas Hardaway'us jaunesnysis 29 (9/12 tritaškiai), Luka Dončičius 27 (3/12 tritaškiai, 7 atk. kam., 8 rez. perd., 6 kl.), Kristapas Porzingis (8 atk. kam.) ir Dorianas Finney-Smithas (8 atk. kam.) po 13.</i></p>
      <p><b>„Kings“:</b> <i>Nemanja Bjelica 30 (4/7 tritaškiai, 7 atk. kam.), Buddy Hieldas 26 (5/6 tritaškiai), Harrisonas Barnesas 13 (7 atk. kam.), Richaunas Holmesas 12 (9 atk. kam.).</i></p>
    </article>
  </body>
</html>