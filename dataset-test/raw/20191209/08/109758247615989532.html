<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281746-a-plague-tale-2-uppges-vara-bekraftat"/>
    <meta property="og:site_name" content="FZ.se"/>
    <meta property="article:published_time" content="2019-12-09T08:21:44+00:00"/>
    <meta property="og:title" content="A Plague Tale 2 uppges vara bekräftat"/>
    <meta property="og:description" content="Pesten kommer. Igen."/>
  </head>
  <body>
    <article>
      <h1>A Plague Tale 2 uppges vara bekräftat</h1>
      <h2>Pesten kommer. Igen.</h2>
      <address><time datetime="2019-12-09T08:21:44+00:00">09 Dec 2019, 08:21</time> by <a rel="author" href="https://www.fz.se/medlem/16" target="_blank">Tomas Helenius</a></address>
      <p>Det hyllade äventyret <i>A Plague Tale: Innocence</i> får med största sannolikhet en uppföljare. Franska spelsiten Xbox Squad <a href="https://xboxsquad.fr/en/2019/12/a-plague-tale-2-currently-under-development-at-asobo-studio/">skriver</a> att en "verifierad källa" uppgett att <i>A Plague Tale 2</i> är beställt av utvecklaren Asobo, och att man tänkt tillkännage det 2020 och planerar att släppa spelet under 2022.</p>
      <p>Informationen ska komma från en högt uppsatt person hos utgivaren Focus Home, och företagets operativa chef bekräftar för Xbox Squad att spelet är under utveckling. När Eurogamer pratar med Focus Home <a href="https://www.eurogamer.net/articles/2019-12-04-a-plague-tale-2-reportedly-in-development">bekräftar de</a> att de tänker fortsätta göra spel med Asobo, men man bekräftat inte specifikt att det rör sig om <i>A Plague Tale 2</i>. Men det känns väl allt annat än osannolikt.</p>
      <figure>
        <iframe src="https://www.youtube.com/embed/7nt1lXi32Qo" width="640" height="360" data-service="Youtube" scrolling="no"/>
      </figure>
      <p>Jocke Bennet belönade <i>A Plague Tale: Innocence</i> med <a href="https://www.fz.se/artikel/279757">betyget 4 av 5</a>. Han motiverar det bland annat så här:</p>
      <blockquote>"Förutom en orgie i kärleksfullt återskapande av vackra, hemska och trovärdiga medeltidsmiljöer är det i sina allra bästa ögonblick ett mini-Thief för 2010-talet. Tunga, långsamma, nervkittlande sekvenser av smygande och lootande som ibland exploderar i ögonblick av frenetisk flykt. Och kalla kårar längs ryggraden när man inte hinner undan, utan riktigt känner en soldats äckliga svettlukt bakom sig innan allt blir mörkt."</blockquote>
      <h3>Läs mer</h3>
      <figure>
        <img src="https://cdn.fz.se/artikel/bild/1413981?l=eyJyZXNvdXJjZSI6IlwvYXJ0aWtlbFwvYmlsZFwvMTQxMzk4MSIsImZpbHRlcnMiOltdLCJwYXJhbXMiOltdLCJrZXkiOiIzNTFlZGVjMmUyNzZiNmEwNGI5NzQxNWY5NzJlMmEwMCJ9"/>
        <figcaption>Gratisspela första kapitlet av A Plague Tale</figcaption>
      </figure>
      <figure>
        <img src="https://cdn.fz.se/artikel/bild/1413976?l=eyJyZXNvdXJjZSI6IlwvYXJ0aWtlbFwvYmlsZFwvMTQxMzk3NiIsImZpbHRlcnMiOltdLCJwYXJhbXMiOltdLCJrZXkiOiJjOWY1ODJhNGUzMDY5YTE5OTRjZTg4MDg3YzlmYTY5YiJ9"/>
        <figcaption>Recension – A Plague Tale: Innocence</figcaption>
      </figure>
      <figure>
        <img src="https://www.fz.se/gfx/user_gamescore_bg.jpg"/>
        <figcaption>A Plague Tale-trailer visar spelets sanna monster</figcaption>
      </figure>
    </article>
  </body>
</html>