<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/xmasmessy-theatrikopaichnidia-kai-goneis-sto-the-garage.html"/>
    <meta property="og:site_name" content="GOODnet.gr"/>
    <meta property="article:published_time" content="2019-12-09T08:27:00+00:00"/>
    <meta property="og:title" content="XmasMessy Θεατρικοπαιχνίδια και γονείς στο The Garage"/>
  </head>
  <body>
    <article>
      <h1>XmasMessy Θεατρικοπαιχνίδια και γονείς στο The Garage</h1>
      <address>
        <time datetime="2019-12-09T08:27:00+00:00">09 Dec 2019, 08:27</time>
      </address>
      <p>Χριστουγιεννιάτικα Messy Θεατρικοπαιχνίδια έρχονται στο TheGarage γεμάτα χρώματα, λερώματα κι αρώματα!!! </p>
      <p>Όλοι μαζί, παιδιά, γονείς-συνοδοί, εμψυχώτριες θα ταξιδέψουμε με μοναδικά μέσα τη φαντασία και το παιχνίδι στα Χριστούγεννα των ονείρων μας. Το γιορτινό Θεατρικό Παιχνίδι θα μπερδευτεί με υλικά και υφές που λερώνουν ενώ ταυτόχρονα διεγείρουν αισθήσεις και συναισθήματα. Ετοιμαστείτε για «αλευροκανελομπερδέματα» και πολλές άλλες εκπλήξεις που λερώνουν!!!</p>
      <p>Οι γονείς έχουν τη δυνατότητα να βιώσουν δημιουργικά και παιχνιδιάρικα ουσιαστικό χρόνο με τα παιδιά τους. Ευκαιρία να έρθουν πιο κοντά με τα παιδιά τους ή/και με τους φίλους τους, να αλληλεπιδράσουν, να επικοινωνήσουν, να συν-δημιουργήσουν, να αντλήσουν απόλαυση και  να διασκεδάσουν.</p>
      <p>Τι είναι το Messy Play; <br/><br/>Είναι το ελεύθερο, αισθητηριακό παιχνίδι που λερώνει. <br/>Δεν έχει περιορισμούς, ούτε επιβάλλει κανόνες. <br/>Δεν υπάρχει σωστός ή λανθασμένος τρόπος για να παιχτεί. <br/><br/>Στόχος είναι το χάος!!!<br/><br/>Υλικά από τη Φύση και την Κουζίνα, όπως φυσικός πηλός και χρώματα, άμμος, χώμα και νερό, χρωματιστά ρυζάκια, αλεύρια και oobleck(κορν φλαουρ με νερό), και τόσα ακόμα άλλα, προσκαλούν τα παιδιά, να αγγίξουν, να πλάσουν, να βάψουν, να ανακατέψουν, να εξερευνήσουν σε ένα παιχνίδι γεμάτο πειραματισμούς και φαντασία, που ενεργοποιεί όλο το σώμα και τις αισθήσεις.<br/><br/>ΓΙΑΤΙ ΤΟ Messy Play ΕΙΝΑΙ ΑΠΑΡΑΙΤΗΤΟ ΣΤΗ ΖΩΗ ΤΩΝ ΠΑΙΔΙΩΝ;<br/>Γιατί οι έρευνες δείχνουν πως:<br/>-Τα μικρά παιδιά βασίζονται στα ερεθίσματα που μιλάνε στις αισθήσεις τους για να μάθουν για το περιβάλλον τους. <br/>-Το αισθητηριακό παιχνίδι είναι αυτό που βοηθά στην οικοδόμηση των νευρικών συνδέσεων που υποστηρίζουν τη σκέψη, τη μάθηση και τη δημιουργικότητα. <br/>-Η έκθεση των παιδιών, ειδικά των παιδιών της πόλης, σε αισθητηριακές εμπειρίες μειώνεται και αυτό έχει ως αποτέλεσμα να παρατηρούνται πολλά αισθητηριακά προβλήματα, τα οποία με τη σειρά τους μπορεί να οδηγήσουν σε δυσκολίες στην ανάπτυξη.<br/>Ο εγκέφαλος των παιδιών μαθαίνει από τις εμπειρίες που του παρέχει το σώμα, γι’ αυτό και τα παιδιά, και ειδικά τα μικρότερα, έχουν την ανάγκη να εξερευνούν το περιβάλλον με όλες τις αισθήσεις τους.<br/>Εκεί που εμείς μπορεί απλά να βλέπουμε κηλίδες μπογιάς σε έναν καμβά (ή σε ένα χαλί ή ένα τοίχο!) το παιδί διερευνά και μαθαίνει.<br/>Την ώρα, για παράδειγμα, που ανακατεύει μπογιές πάνω στο τραπέζι, το παιδί διερωτάται σχετικά με την υφή, την κίνηση, τα μοτίβα, τα χρώματα, την ανάμειξή τους. <br/>Αυτές οι εμπειρίες, που τόσο αυθόρμητα τα παιδιά προσφέρουν στον εαυτό τους, αυτές οι καταστάσεις που εμάς μπορεί να μας κουράζουν ή να μας δυσαρεστούν, είναι αυτές που κάνουν τα παιδιά να γεμίζουν με χαρά και αυτοπεποίθηση, αυτές που τα βοηθούν να αναπτυχθούν σε όλους τους τομείς της ανάπτυξης, να καλλιεργήσουν έναν δημιουργικό τρόπο έκφρασης και κριτικό τρόπο σκέψης, ενώ είναι ακόμα μικρά και όλα γίνονται τόσο φυσικά και αβίαστα.</p>
      <p>ΣΗΜΑΝΤΙΚΟ! <br/>Πάρτε μια αλλαξιά ρούχα, την καλή σας διάθεση και ελάτε να λερωθούμε!!!<br/><br/>*Προσοχή: πολύ περιορισμένος αριθμός θέσεων!<br/>ΠΛΗΡΟΦΟΡΙΕΣ-ΔΗΛΩΣΕΙΣ ΣΥΜΜΕΤΟΧΗΣ: 6932492752</p>
      <p> Το The Garage ευχαριστούεί θερμά την ομάδα HeheArt, Play&amp;Therapy&amp; την Ελένη Οικονομίδουγια την πολύτιμη στήριξη τους.</p>
      <p>Η Μαριάννα Τσαμάνδουρα είναι απόφοιτη του Παιδαγωγικού Τμήματος Προσχολικής Εκπαίδευσης του Πανεπιστημίου Κρήτης. Το 2016 ξεκίνησε να φοιτά στη σχολή Θεατρικού Παιχνιδιού του “Θεάτρου Ημέρας” με βασικό εμψυχωτή το Λάκη Κουρετζή. Από τότε πραγματοποιεί την πρακτική της άσκηση σε χώρους, όπως ιδιωτικούς παιδικούς σταθμούς και SummerCamp. Το ενδιαφέρον της για την ελεύθερη-δημοκρατική εκπαίδευση την οδήγησε στη συνεργασία με το παιδικό στέκι “Το Σπόρι”, καθώς και με το “Παραμυθένιο Νηπιαγωγείο”. Επιπρόσθετα, εργάστηκε ως παιδαγωγός παράλληλης στήριξης (ειδική αγωγή) στο σχολείο της Κυριάννας. Τα τελευταία χρόνια οργανώνει απογευματινές δράσεις με παιδιά και συμμετέχει στην ομάδα παιχνιδιού «Αγαπωκύματα». Ειδικότερα, οργανώνει, δράσεις «baby&amp;kidsmessyplay με γονείς-παιδιά» σε ψυχοεκπαιδευτικά κέντρα, ιδιωτικούς παιδικούς σταθμούς, πολιτιστικούς συλλόγους. Από το 2018, εργάζεται ως βοηθός εκπαιδευτή σε τμήματα AerialYogaKids. Τέλος έχει εκπαιδευτεί στη μέθοδο messyplay από την ομάδα Heheart , στην απιδική Yoga, καθως και στην AerialYoga για παιδιά από το NorthAcademyofFitness. Έχει παρακολουθήσει σεμινάρια εμψύχωσης ομάδων, προφορικής αφήγησης παραμυθιών και ορθοφωνίας.<br/><br/>Η Μαρία Χαβάκη είναι τελειόφοιτη του Παιδαγωγικού Τμήματος Προσχολικής Εκπαίδευσης του Πανεπιστημίου Κρήτης. Έχει εκπαιδευτεί στη μέθοδο MessyPlay από την ομάδα “HeheArt” καθώς και στην προφορική αφήγηση και εμψύχωση ομάδων. Τα τελευταία 4 χρόνια εργάζεται ως βοηθός νηπιαγωγού σε ιδιωτικό παιδικό σταθμό του Ρεθύμνου, παράλληλα οργανώνει απογευματινά δημιουργικά παιχνίδια για παιδιά προσχολικής ηλικίας και από το 2017 συμμετέχει στις δράσεις της ομάδας «Αγαπωκύματα». Το 2018 ξεκίνησε να οργανώνει δράσεις Baby&amp;KidsMessyPlay με γονείς-παιδιά και να συνεμψυχώνει ομάδες Messyθεατρικοπαιχνιδιών. Συμμετείχε σε ομάδες σωματικής έκφρασης, θεατρικού παιχνιδιού, χοροθεραπείας, κινησιολογίας, ορθοφωνίας, Butho, Tango, ομάδες contactimprovisation στην Ελλάδα και το Βέλγιο.</p>
    </article>
  </body>
</html>