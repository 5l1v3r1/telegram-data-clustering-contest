<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/slovensko-zavadi-dotace-na-elektromobily-vyssi-nez-ve-francii-nebo-nemecku"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-12-09T08:30:43+00:00"/>
    <meta property="og:title" content="Slovensko zavádí dotace na elektromobily. Vyšší než ve Francii nebo Německu"/>
    <meta property="og:description" content="Podpora elektromobility pomocí dotací je ožehavé téma, ale na výsost aktuální. V České republice dostanou podporu při koupi jenom firmy, soukromé osoby nikoliv."/>
  </head>
  <body>
    <article>
      <h1>Slovensko zavádí dotace na elektromobily. Vyšší než ve Francii nebo Německu</h1>
      <address><time datetime="2019-12-09T08:30:43+00:00">09 Dec 2019, 08:30</time> by <a rel="author">Jakub Mokříš</a></address>
      <p>
        <b>Podpora elektromobility pomocí dotací je ožehavé téma, ale na výsost aktuální. V České republice dostanou podporu při koupi jenom firmy, soukromé osoby nikoliv.</b>
      </p>
      <figure>
        <img src="https://elektrickevozy.cz/wp-content/uploads/2019/05/skoda-citigo-e-iv-elektromobil-obr7.jpg"/>
      </figure>
      <p>Tip: <a href="https://elektrickevozy.cz/clanky/stat-planuje-dalsi-dotace-na-elektromobily">Stát plánuje další dotace na elektromobily</a></p>
      <p>Nebude to první dotační program, ale v rámci Slovenska už druhý, předchozí nebyl zcela vyčerpán. Program se netýká jen čistě elektrických vozů, vztahuje se i na plug-in hybridní modely, a je opravdu štědrý. Podpora je vyšší, než v mnoha západních zemích, včetně třeba Německa nebo Francie.</p>
      <p>Celkový objem balíku vyčleněného na podporu elektromobility pomocí dotací na koupi elektromobilu je 5 milionů eur, což je necelých 128 milionů korun. V případě velkého zájmu ale může Ministerstvo hospodárstva objem peněz navýšit.</p>
      <p>Dotace jsou určeny jen pro nová vozidla kategorie M1 a N1. Žádat mohou jak soukromé osoby, tak podnikatelé. Nejvyšší možná částka, kterou je možné čerpat, je 8 000 eur (204 tisíc korun) na elektrický vůz, pro plug-in hybridy je to 5 000 eur (128 tisíc korun). Maximální cena kupovaného vozu nesmí překročit 41 666 eur (1 064 000 korun). Spuštění registrací proběhne již tuto středu, tedy 11.12.</p>
      <p>Jak vidno, tak dotace rozhodně nemíří na ty, kteří touží po vyšších Modelech Tesly nebo třeba Mercedesu EQC. Ale taková Škoda Citigo může být pro kupujícího extrémně zajímavá. Její cena totiž po čerpání dotace padne v přepočtu pod 300 tisíc korun. To už je hodně zajímavá nabídka a tak nějak tušíme, že právě Citigo bude na Slovensku hodně prodávané.</p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/dotace-na-elektromobily-a-dalsi-zvyhodneni-ev-napric-svetem">Dotace na elektromobily a další zvýhodnění EV napříč světem</a>
        </li>
        <li>
          <a href="https://elektrickevozy.cz/clanky/stat-planuje-dalsi-dotace-na-elektromobily">Stát plánuje další dotace na elektromobily</a>
        </li>
        <li>
          <a href="https://elektrickevozy.cz/clanky/automobilka-gm-vycerpala-statni-dotace-na-elektricke-vozy">Automobilka GM vyčerpala státní dotace na elektrické vozy</a>
        </li>
      </ol>
    </article>
  </body>
</html>