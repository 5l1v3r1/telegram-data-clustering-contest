<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/seks-nakon-40-evo-zasto-vam-druzenje-u-krevetu-vise-nije-tako-zanimljivo-dolazi-do-ovih-promena/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T08:35:00+00:00"/>
    <meta property="og:title" content="СЕКС НАКОН 40! Ево зашто вам дружење у кревету више није тако занимљиво! Долази до ових промена..."/>
    <meta property="og:description" content="Као што и свака веза подлеже променама, с годинама се мењају и ствари у кревету. Погледајте које промене вас очекују од 40. године надаље."/>
  </head>
  <body>
    <article>
      <h1>СЕКС НАКОН 40! Ево зашто вам дружење у кревету више није тако занимљиво! Долази до ових промена...</h1>
      <address><time datetime="2019-12-09T08:35:00+00:00">09 Dec 2019, 08:35</time> by <a rel="author">Медији</a></address>
      <p>
        <b>Као што и свака веза подлеже променама, с годинама се мењају и ствари у кревету. Погледајте које промене вас очекују од 40. године надаље.</b>
      </p>
      <h3>1. Евентуално ћете имати мање воље за сексом</h3>
      <p>Кад напунимо 40 година, лагано почињу да се мењају нивои хормона. То може довести до тога да жене имају мање жеље за сексом. Такође, може да се догоди да им треба више времена да заиста буду спремне, јер се дешава да имају проблеме са сувоћом вагине.</p>
      <p>Притисак може да се смањи помоћу лубриканта. Осим тога, разговор с партнером помоћи ће да се пронађе прави пут – с којим ће оба партнера још дуго времена задовољно уживати у сексу.</p>
      <h3>2. Много је теже затруднети</h3>
      <p>Што је жена старија, то више опада квалитет и количина јајних ћелија. С тим у вези, знатно је теже остати у другом стању у такозваној „другој половини живота“.</p>
      <h3>3. Чешће доживљавате оргазме</h3>
      <p>Мит је да зреле жене не могу да доживе оргазам. Наиме, што је жена старија има и више искуства, мање сумња у себе и отворенија је. Због тога није ограничена или под стресом за време секса, него једноставно ужива. Зато је женама у 40-им лакше да крунишу секс оргазмом.</p>
      <h3>4. Он може дуже</h3>
      <p>И код мушкараца се с годинама мења ниво хормона, што доводи до тога да он може дуже да одлаже оргазам и интензивније да ужива у сексу. Тако може да има више времена за партнерку и већа је вероватноћа заједничког оргазма.</p>
      <h3>5. Пронаћи ћете нове начине за забаву у кревету</h3>
      <p>Ако у кревету не иде више на уобичајен начин, то може да буде иритантно за многе парове. Међутим, то може да буде и прилика за испробавање неких нових ствари. Тако партнери могу да се зближе на сасвим нов начин и да имају још много сасвим нових, узбудљивих доживљаја.</p>
      <p>Људи с овим занимањем имају најбољи сексуални живот. Више о томе читајте <b><a href="http://www.pravda.rs/2019/12/5/ko-bi-rekao-ljudi-s-ovim-zanimanjem-imaju-najbolji-seksualni-zivot/"><b>ОВДЕ.</b></a></b></p>
    </article>
  </body>
</html>