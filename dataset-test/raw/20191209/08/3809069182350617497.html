<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1423165/olympiakos-paok-protathlites-heimona-me-toys-erythroleykoys-na-ehoyn-kalyteri-diafora-termaton"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T08:40:00+00:00"/>
    <meta property="og:title" content="Ολυμπιακός - ΠΑΟΚ: Πρωταθλητές χειμώνα με τους «ερυθρόλευκους» να έχουν καλύτερη διαφορά τερμάτων"/>
    <meta property="og:description" content="Μόλις πέντε γκολ στο άθροισμα επίθεσης και άμυνας, χωρίζουν τις δύο ομάδες, με αποτέλεσμα οι Πειραιώτες να ολοκληρώνουν τη χρονιά με «βραχεία κεφαλή» έναντι του Δικεφάλου του Βορρά.  "/>
  </head>
  <body>
    <article>
      <h1>Ολυμπιακός - ΠΑΟΚ: Πρωταθλητές χειμώνα με τους «ερυθρόλευκους» να έχουν καλύτερη διαφορά τερμάτων</h1>
      <h2>Μόλις πέντε γκολ στο άθροισμα επίθεσης και άμυνας, χωρίζουν τις δύο ομάδες, με αποτέλεσμα οι Πειραιώτες να ολοκληρώνουν τη χρονιά με «βραχεία κεφαλή» έναντι του Δικεφάλου του Βορρά.  </h2>
      <address><time datetime="2019-12-09T08:40:00+00:00">09 Dec 2019, 08:40</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Συναρπαστικό πρωτάθλημα έχει εξελιχθεί αυτό της Super League για την σεζόν 2019/20 καθώς, πέρα από την πλειάδα των τερμάτων που μπαίνουν σε κάθε αγωνιστική (21 την 13η), η «μάχη» της κορυφής είναι «στήθος με στήθος». </p>
      <p>Συγκεκριμένα, <b>ΠΑΟΚ</b> και <b>Ολυμπιακός</b> έχουν από 31 βαθμούς, ενώ οι «ερυθρόλευκοι» βρίσκονται μπροστά χάρη στην <b>καλύτερη διαφορά τερμάτων</b> (+18) σε σχέση με αυτή των Θεσσαλονικειών (+13). </p>
      <p>Ο άτυπος τίτλος του πρωταθλητή χειμώνα, καθορίζει, όπως δείχνει η ιστορία, στις περισσότερες των περιπτώσεων τον τελικό νικητή της διοργάνωσης. <br/>Συνολικά, στις <b>60 σεζόν που έχουν ολοκληρωθεί</b>, τις <b>44 πρωταθλητής στέφθηκε αυτός που ήταν πρωτοπόρος στον πρώτο γύρο</b>.</p>
      <p>Παράλληλα, από την σεζόν 1998/99 (τις τελευταίες 20 δηλαδή) ο Ολυμπιακός ήταν πρωταθλητής χειμώνα τις 18 από αυτές και μόλις δύο δεν κατάφερε να πανηγυρίσει στο τέλος. Το 2004, όταν ο <b>Παναθηναϊκός</b> τελικά κατέκτησε πρωτάθλημα και κύπελλο αλλά και το 2018, όταν η <b>ΑΕΚ</b> βρέθηκε στην κορυφή του βαθμολογικού πίνακα τον Μάιο. </p>
      <p>Τέλος, αξίζει να σημειωθεί ότι η ομάδα του <b>Πέδρο</b> <b>Μαρτίνς</b> έγινε η πρώτη που «έσπασε» το φράγμα των <b>4.000 βαθμών</b> στην πρώτη εθνική κατηγορία μετά τη νίκη της επί του Παναιτωλικού. Συγκεκριμένα, οι Πειραιώτες έχουν 4.001 βαθμούς και ακολουθούν οι Παναθηναϊκός (3.757), η ΑΕΚ (3.487) και ο ΠΑΟΚ (3.281).</p>
    </article>
  </body>
</html>