<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/coca-cola-omaggia-star-wars-etichette-oled/"/>
    <meta property="og:site_name" content="Webnews"/>
    <meta property="article:published_time" content="2019-12-09T08:55:00+00:00"/>
    <meta property="og:title" content="Coca-Cola omaggia Star Wars con etichette OLED"/>
    <meta property="og:description" content="Coca-Cola, in occasione dell'uscita ormai prossima del nuovo film di Star Wars, ha realizzato delle bottiglie con le spade laser OLED che si illuminano."/>
  </head>
  <body>
    <article>
      <h1>Coca-Cola omaggia Star Wars con etichette OLED</h1>
      <h2>Coca-Cola, in occasione dell'uscita ormai prossima del nuovo film di Star Wars, ha realizzato delle bottiglie con le spade laser OLED che si illuminano.</h2>
      <address><time datetime="2019-12-09T08:55:00+00:00">09 Dec 2019, 08:55</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p><b>Star Wars: L’ascesa di Skywalker</b> debutterà nei cinema italiani il 18 dicembre, un appuntamento importantissimo per i fan che desiderano vedere la conclusione della nuova trilogia. In occasione dell’uscita, <b>Coca-Cola</b> ha pensato bene di omaggiare il film con una vera chicca: le spade laser di Rey e Kylo Ren raffigurati sulle bottiglie, si illuminano ogni volta che vengono toccate le etichette.</p>
      <p>Non è merito della Forza, chiaramente, ma dei diodi organici emettitori di luce (<b>OLED</b>), la stessa tecnologia di cui sono dotati i display di numerosissimi <a href="https://www.webnews.it/recensioni/google-pixel-4/">smartphone</a> e televisori. Coca-Cola ha collaborato con una startup con sede a Berlino, chiamata <b>Inuru</b>, per realizzare le etichette intelligenti. Queste presentano infatti una batteria integrata che riceve corrente elettrica e la fornisce ai diodi ogniqualvolta vengono toccate. Stando a quanto riferito da Inuru, ogni etichetta è in grado di garantire un minimo di 500 illuminazioni delle spade laser; peraltro, la startup tedesca afferma che i diodi sono eco-friendly, quindi non causano nessun danno all’ambiente una volta cestinati. Di seguito è possibile dare un’occhiata a un post Instagram di Coca-Cola che mostra le bottiglie in azione.</p>
      <figure>
        <embed-post data-src="https://www.instagram.com/p/B5q-h13K0be" data-service="Instagram"/>
      </figure>
      <p>Purtroppo si tratta di un’edizione limitata di bottiglie e, peraltro, nel caso in cui gli italiani volessero acquistarne una, dovranno prenotare un viaggio a Singapore. Si tratta infatti di una campagna della nota bevanda, denominata “<b>Galactic Hunt</b>” (<b>Caccia Galattica</b>), che prevede di distribuire solo 8000 bottiglie nella città-stato, dal 6 al 22 dicembre. I fan di Star Wars di Singapore avranno bisogno di decifrare alcuni indizi per poter mettere le mani su una delle unità. È probabile che la tecnologia OLED per le etichette inizierà a essere maggiormente usata via via che si farà più economica.</p>
      <p>Se vuoi aggiornamenti su <i>Coca-Cola omaggia Star Wars con etichette OLED</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>