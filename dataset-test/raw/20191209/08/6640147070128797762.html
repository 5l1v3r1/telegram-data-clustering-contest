<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-a51-specifiche-tecniche-design/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T08:14:00+00:00"/>
    <meta property="og:title" content="Samsung Galaxy A51: svelate le specifiche tecniche | MobileLabs"/>
    <meta property="og:description" content="Rivelate le specifiche tecniche e il design di Samsung Galaxy A51, il nuovo smartphone di fascia media che sarà annunciato il 12 dicembre."/>
  </head>
  <body>
    <article>
      <h1>Samsung Galaxy A51: svelate le specifiche tecniche | MobileLabs</h1>
      <address>
        <time datetime="2019-12-09T08:14:00+00:00">09 Dec 2019, 08:14</time>
      </address>
      <p>Alcuni render stampa di <b>Samsung Galaxy A51</b> hanno rivelato le principali caratteristiche di questo nuovo dispositivo. L’azienda coreana, proprio nel <b>2020</b>, si prepara a dare alla luce non pochi dispositivi della serie “A”. Quello che forse gli appassionati attendono con più ansia è proprio Galaxy A51, di cui <a href="https://www.tomshw.it/smartphone/samsung-galaxy-a51-immagini-render/">abbiamo già parlato</a> poche settimane fa. Il suo predecessore, ovvero <a href="http://www.tomshw.it/product/samsung-galaxy-a50/">Galaxy A50</a>, si è infatti imposto come assoluto leader di questa famiglia di prodotti.</p>
      <p>Il dispositivo dovrebbe essere ufficializzato il prossimo <b>12 dicembre</b> durante un evento organizzato da Samsung in Vietnam. Quasi certamente, questo sarà uno dei pochi device della serie “A” che verranno presentati durante gli oramai ultimi giorni del 2019. Per <a href="http://www.tomshw.it/smartphone/samsung-galaxy-a71-compatibile-con-5g/">Galaxy A71</a> dovremmo forse attendere almeno la prima parte dell’anno prossimo.</p>
      <figure>
        <iframe src="https://www.youtube.com/embed/rFsEH4atbKM" width="500" height="281" data-service="Youtube" scrolling="no"/>
      </figure>
      <p>Confermato il processore <i><b>Exynos 9611</b></i>, accompagnato da <b>4 GB</b> di RAM e <b>64/128 GB</b> di memoria interna, e la batteria da <b>4.000 mAh</b>, compatibile con la ricarica rapida 15 W. Nella parte anteriore troviamo una camera da <b>32 MP</b>; in quella inferiore <b>quattro sensori</b> da 48 MP, 12 MP (grandangolare), 5 MP (profondità) e 5 MP (Macro).</p>
      <slideshow>
        <figure>
          <img src="https://www.tomshw.it/images/images/2019/12/samsung-galaxy-a51-67318.768x432.jpg"/>
        </figure>
        <figure>
          <img src="https://www.tomshw.it/images/images/2019/12/samsung-galaxy-a51-67317.768x432.jpg"/>
        </figure>
      </slideshow>
      <p>Infine, troveremo un <b>display</b> Super AMOLED da 6,5 pollici e il sistema operativo <a href="http://www.tomshw.it/smartphone/android-10-google-rilascia-la-versione-definitiva-tutti-i-dettagli/"><b>Android 10</b></a> (grazie a<a href="http://www.tomshw.it/smartphone/one-ui-2-0-insieme-ad-android-q-sui-galaxy/"> One UI 2.0</a>). Non ci resta che attendere il 12 dicembre, così da scoprire tutte le altre informazioni su questo nuovissimo smartphone targato Samsung.</p>
      <blockquote>Samsung Galaxy A50, con 128 GB di memoria interna, una batteria da 4.000 mAh e Android 9 Pie, è in sconto su Amazon. Lo trovate a <a href="https://toms.it/h7UgC">questo indirizzo</a>.</blockquote>
    </article>
  </body>
</html>