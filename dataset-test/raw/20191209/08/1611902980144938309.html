<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/12/09/prezes-izby-dyscyplinarnej-sadu-najwyzszego-wyrok-nie-ma-konsekwencji-prawnych-dla-funkcjonowania-naszej-izby/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-12-09T08:30:59+00:00"/>
    <meta property="og:title" content="Prezes Izby Dyscyplinarnej Sądu Najwyższego: „Wyrok nie ma konsekwencji prawnych dla funkcjonowania naszej izby”"/>
    <meta property="og:description" content="Czwartkowy wyrok Izby Pracy Sądu Najwyższego nie ma żadnych konsekwencji prawnych dla dalszego funkcjonowania Izby Dyscyplinarnej – oświadczył prezes Izby Dyscyplinarnej SN Tomasz Przesławski. Jego zdaniem, skutki tego orzeczenia dotyczą wyłącznie jednostkowej sprawy, w której został wydany."/>
  </head>
  <body>
    <article>
      <h1>Prezes Izby Dyscyplinarnej Sądu Najwyższego: „Wyrok nie ma konsekwencji prawnych dla funkcjonowania naszej izby”</h1>
      <address><time datetime="2019-12-09T08:30:59+00:00">09 Dec 2019, 08:30</time> by <a rel="author" href="https://nczas.com/author/rz/" target="_blank">RZ</a></address>
      <p>
        <b>Czwartkowy wyrok Izby Pracy Sądu Najwyższego nie ma żadnych konsekwencji prawnych dla dalszego funkcjonowania Izby Dyscyplinarnej – oświadczył prezes Izby Dyscyplinarnej SN Tomasz Przesławski. Jego zdaniem, skutki tego orzeczenia dotyczą wyłącznie jednostkowej sprawy, w której został wydany.</b>
      </p>
      <p>W ocenie prezesa Przesławskiego wyrok wydany przez Izbę Pracy „nie ma mocy powszechnie obowiązującej, bowiem zapadł na kanwie konkretnego stanu faktycznego, dotyczącego odwołania od uchwały KRS w przedmiocie dalszego zajmowania stanowiska sędziego Naczelnego Sądu Administracyjnego”.</p>
      <p>Jak dodał, skutki tego wyroku rozciągają się jedynie na konkretną sprawę. „W związku z tym wydany w czwartek wyrok nie ma żadnych konsekwencji prawnych dla dalszego funkcjonowania Izby Dyscyplinarnej Sądu Najwyższego, której pracą mam zaszczyt kierować” – podkreślił prezes tej izby. Zwrócił przy tym uwagę, że charakter zasad prawnych posiadają uchwały wydane przez: pełny skład SN, skład połączonych izb i całą izbę.</p>
      <p>Czwartkowy wyrok Izby Pracy SN to finał jednej z trzech spraw wytoczonych przez sędziów SN i NSA na tle procedur o przechodzeniu w stan spoczynku.</p>
      <p>TSUE pod koniec ubiegłego roku zdecydował o połączeniu pytań z trzech spraw do wspólnego rozpoznania. 19 listopada br. Trybunał w Luksemburgu, odpowiadając na te pytania orzekł m.in., że to polski Sąd Najwyższy ma badać niezależność nowej Izby Dyscyplinarnej SN, by ustalić, czy może ona rozpoznawać spory dotyczące przejścia sędziów SN w stan spoczynku. Po odpowiedzi TSUE sprawy wróciły do SN. W czwartek Izba Pracy tego sądu zakończyła pierwszą z nich, posiedzenia w dwóch pozostałych wyznaczone są na 15 stycznia.</p>
      <p>Źródło: PAP</p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/p/2020-Prenumerata-NCZ-KSIAZKA-GRATIS-POLSKA-list-ZWYKLY-/1406?utm_source=nczas&amp;utm_medium=banner&amp;utm_campaign=prenumerata-2020-nczas">
          <img src="https://nczas.com/wp-content/uploads/2019/12/prenumerata-2020-nczas-kup-dostan-gratis.png"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/12/09/luksemburg-chce-by-ue-uznala-niepodleglosc-palestyny-powodem-jest-niechec-do-postawy-trumpa-i-usa-wobec-izraela/"/>
        <a href="https://nczas.com/2019/12/09/nadzwyczajna-sytuacja-w-kosciele-az-30-proc-kaplanow-odmawia-nominacji-z-rak-franciszka-cos-takiego-nie-mialo-miejsca-podczas-innych-pontyfikatow/"/>
        <a href="https://alaluna.pl/telewizja/tvn/znamy-najlepszego-kucharza-masterchef-grzegorz-zawierucha-pokonal-wszystkie-rywalki-foto/"/>
        <a href="https://nczas.com/2019/12/09/wybuch-wulkanu-w-nowej-zelandii-jeden-turysta-nie-zyje-trwa-akcja-ratunkowa-wideo/"/>
        <a href="https://nczas.com/2019/12/09/hit-internetu-ona-by-tak-chciala-sluzyc-ze-mna-przeboj-od-ronnie-ferrari-w-wykonaniu-zespolu-ministrantow-wideo/"/>
        <a href="https://nczas.com/2019/12/09/co-teraz-kradna-zlodzieje-samochodow-najchetniej-niemieckie-auta-volkswageny-i-audi/"/>
        <a href="https://nczas.com/2019/12/09/polska-fundacja-narodowa-miala-dbac-o-wizerunek-polski-na-swiecie-zamiast-tego-sponsoruje-mlodego-kolege-macierewicza-i-placi-grube-miliony-amerykanom/"/>
        <a href="https://alaluna.pl/newsy/magdalena-kosiborska-miss-polski-2019-finalistki-30-go-jubileuszowego-konkursu-olsnily-publicznosc-i-jurorow-foto/"/>
        <a href="https://nczas.com/2019/12/09/swiat-sie-zbroi-na-potege-raport-renomowanego-instytutu-nie-zostawia-watpliwosci-liderem-niezmiennie-usa/"/>
      </related>
    </article>
  </body>
</html>