<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361368"/>
    <meta property="og:site_name" content="БИХ - РТРС"/>
    <meta property="article:published_time" content="2019-12-09T08:43:00+00:00"/>
    <meta property="og:title" content="Полиција силом деблокирала депонију Уборак, има повријеђених"/>
    <meta property="og:description" content="Јаке снаге МУП-а Херцеговачко-неретванског кантона деблокирале су уз примјену силе рано јутрос депонију Уборак поред Мостара. Депонији је прошле седмице истекла еколошка дозвола, а грађани околних насеља је држе блокирану од сриједе."/>
  </head>
  <body>
    <article>
      <h1>Полиција силом деблокирала депонију Уборак, има повријеђених</h1>
      <address>
        <time datetime="2019-12-09T08:43:00+00:00">09 Dec 2019, 08:43</time>
      </address>
      <p>
        <i>Јаке снаге МУП-а Херцеговачко-неретванског кантона деблокирале су уз примјену силе рано јутрос депонију Уборак поред Мостара. Депонији је прошле седмице истекла еколошка дозвола, а грађани околних насеља је држе блокирану од сриједе.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1530/153032.jpg"/>
        <figcaption>Протест код депоније "Уборак", Мостар<br/>Фото: СРНА</figcaption>
      </figure>
      <p>Неколико стотина грађана окупили су се рано јутрос на улазу у депонију Уборак, као подршка онима који су ту непрекидно већ данима. Сјели су испред капије и формирали живи штит.</p>
      <p>- Не може нико самовољно доносити одлуке. Ови људи нису криминалци - узвикивали су грађани.</p>
      <p>Како сазнаје портал Клиx има и повијеђених, а интервенисала је и Хитна помоћ.</p>
      <p>Омер Хујдур, један од лидера Иницијативе "Јер ме се тиче" раније је рекао да се једном полицијском деблокадом овај проблем неће ријешити.</p>
      <p>Грађанска активисткиња Амна Поповац истакла је како полиција нема одлуку суда или Владе ХНК по којој би дјеловала.</p>
      <p>Депонија Уборак десетак година је проблем на који упозоравају мјештани Врапчића, Ливча и других сјеверних мостарских предграђа, а стање је посебно ескалирало посљедње године. Грађани су је држали блокирану и у јуну ове године, али је након 11 дана постигнут договор с градским властима који у највећој мјери није поштован.</p>
    </article>
  </body>
</html>