<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/det-har-ska-the-conjuring-3-handla-om"/>
    <meta property="og:site_name" content="MovieZine"/>
    <meta property="article:published_time" content="2019-12-09T08:00:03+00:00"/>
    <meta property="og:title" content="Det här ska ”The Conjuring 3” handla om"/>
    <meta property="og:description" content="Titel och officiell synopsis till ”The Conjuring: The Devil Made Me Do It”."/>
  </head>
  <body>
    <article>
      <h1>Det här ska ”The Conjuring 3” handla om</h1>
      <address><time datetime="2019-12-09T08:00:03+00:00">09 Dec 2019, 08:00</time> by <a rel="author">MovieZine</a></address>
      <p>
        <b>Titel och officiell synopsis till ”The Conjuring: The Devil Made Me Do It”.</b>
      </p>
      <p>Under helgens Comic Con i Brasilien passade Warner Bros på att visa upp nästa kapitel i ”The Conjuring”-serien.</p>
      <p>Nya skräckfilmen ska heta <a href="https://www.moviezine.se/movies/the-conjuring-3">”The Conjuring: The Devil Made Me Do It”</a> och vi har en officiell synopsis, som utlovar fler hemska fall från verkligheten.</p>
      <p>”En otäck berättelse om terror, mord och en okänd ondska som chockade även de erfarna undersökarna av paranormala fenomen, Ed och Lorraine Warren. Ett av deras mest sensationella fall börjar med kampen om en liten pojkes själ, och leder till den första gången i amerikansk historia då en mordmisstänkt skyllde på demonisk besatthet som sitt försvar."</p>
      <figure>
        <img src="https://mz-prod.s3.amazonaws.com/uploads/photo/file/362428/large_b5a750700c5d0f181452d9f9539ef0a1-conjuring3-logo.jpg"/>
      </figure>
      <p>Det har tidigare antytts att "The Conjuring 3" skulle handla om varulvar, men så verkar inte vara fallet. Klart är iallafall att Vera Farmiga och Patrick Wilson återvänder i huvudrollerna, och att Michael Chaves ("The Curse of La Llorona") regisserar.</p>
      <p>Filmen blir den sjunde i denna skräckfranchise, som hittills spelat in 1,8 miljarder dollar världen över. Förutom "The Conjuring"-filmerna har det blivit tre "Annabelle"-filmer och spinoffen "The Nun".</p>
      <p>
        <i>"The Conjuring: The Devil Made Me Do It" får sin biopremiär i september 2020.</i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/the-conjuring-3-ar-officiellt-pa-gang"/>
        <a href="https://www.moviezine.se/nyheter/bekraftat-the-curse-of-la-llorona-ar-en-conjuring-spinoff"/>
        <a href="https://www.moviezine.se/nyheter/conjuring-skaparna-skriver-ny-skrackfilmsserie"/>
      </related>
    </article>
  </body>
</html>