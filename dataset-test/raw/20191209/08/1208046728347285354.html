<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/kassem-awad-forlanger-med-malmo/"/>
    <meta property="og:site_name" content="Handbollskanalen"/>
    <meta property="article:published_time" content="2019-12-09T08:45:15+00:00"/>
    <meta property="og:title" content="Kassem Awad förlänger med Malmö"/>
    <meta property="og:description" content="HK Malmö håller kvar sitt försvarsess i lagbygget. Kassem Awads nya avtal gäller över säsongen 2021/22, meddelar klubben på sin hemsida. När Awad flyttade till Malmö för studier för tre år sedan blev HK:s andralag ett val för att hålla idrotten igång. Flytten från IFK Nyköping i division 2 var ett faktum, lyftet kom oväntat […]"/>
  </head>
  <body>
    <article>
      <h1>Kassem Awad förlänger med Malmö</h1>
      <address><time datetime="2019-12-09T08:45:15+00:00">09 Dec 2019, 08:45</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>HK Malmö håller kvar sitt försvarsess i lagbygget. Kassem Awads nya avtal gäller över säsongen 2021/22, meddelar klubben <a href="http://www.hkmalmo.se/nyheter/?ID=194854&amp;NID=642566">på sin hemsida</a>.</b>
      </p>
      <p>När Awad flyttade till Malmö för studier för tre år sedan blev HK:s andralag ett val för att hålla idrotten igång. Flytten från IFK Nyköping i division 2 var ett faktum, lyftet kom oväntat för den snabbskolade 24-åringen när Malmös elittrupp gick igenom en skadefylld tid och fick en plats ledig.</p>
      <p>Under Stian Tönnesens träning har Awad gått från nio meter till linjekamp. De defensiva kvaliteterna antar oumbärlig nivå och Malmö har nu kontrakt på kompetensen i två år till.</p>
      <p>– Jag är nöjd med den roll jag har i laget som viktig kugge i försvarsspelet och tycker samtidigt att jag även utvecklats framåt som mittsexa, säger Awad <a href="http://www.hkmalmo.se/nyheter/?ID=194854&amp;NID=642566">till klubbens hemsida</a>.</p>
      <p>Stian Tönnesen:</p>
      <p>– Jag är självklart mycket glad över att vi säkrat ytterligare en viktig spelare i vårt lagbygge som ger oss en bra plattform för att kunna vinna titlar framöver. Kassem har en spetskvalitet i sitt försvarsspel och jag tycker han är en av ligans bästa på den positionen säger tränaren till hemsidan.</p>
      <p>Länk: <a href="http://www.hkmalmo.se/nyheter/?ID=194854&amp;NID=642566">Kassem Awad stannar i HK Malmö</a></p>
    </article>
  </body>
</html>