<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110580-Stolichna-obshtina-s-priziv%253A-Izpolzvayte-gradski-transport%252C-a-ne-avtomobilite-si"/>
    <meta property="og:site_name" content="Канал 3"/>
    <meta property="article:published_time" content="2019-12-09T08:28:00+00:00"/>
    <meta property="og:title" content="Столична община с призив: Използвайте градски транспорт, а не автомобилите си"/>
    <meta property="og:description" content="Ще се правят проверки и по строежи, където има &quot;генериране на емисии&quot;"/>
  </head>
  <body>
    <article>
      <h1>Столична община с призив: Използвайте градски транспорт, а не автомобилите си</h1>
      <h2>Ще се правят проверки и по строежи, където има "генериране на емисии"</h2>
      <address>
        <time datetime="2019-12-09T08:28:00+00:00">09 Dec 2019, 08:28</time>
      </address>
      <p>
        <b>Към 7 часа тази сутрин почти всички станции показаха 50 микрограма фини прахови частици. Вчера резултатите показаха 150 микрограма в кв. Надежда, което е три пъти над нормите. Това заяви в сутрешния блок на БНТ председателят на Комисията по околна среда в СОС Лорита Радева. </b>
      </p>
      <p>"Зеленият билет се въвежда при показания на 2 станции за над 200 микрограма фини прахови частици. Кметът Фандъкова и Столична община работят, за да не се стига до тези стойности. Призоваваме гражданите да използват градски транспорт, а не лични автомобили", каза още тя.</p>
      <p>"Автомобилите са замърсители, но за да може да се ограничи замърсяването, ще се разработят еко стикери. Еко стикерите са на етап обсъждане, но трябват законодателни промени, за да се прокара", разкри Радева.</p>
      <p>"Преди 2 дни имаше проверки във Виетнамските общежития, като установихме, че повечето домакинства вече се отопляват на ток. Ще се правят проверки и по строежи, където има "генериране на емисии". Ще има и извънредни проверки на промишлени, транспортни и битови източници за замърсяване с прахови частици", допълни председателят на Комисията по околна среда в СОС.</p>
      <p>"Голяма част от бюджета на Столична община отива за екология. Има решение да се мият улиците на София 24 пъти годишно на дюзи и 4 пъти основно", завърши Лорита Радева. </p>
      <related>
        <h4>Още по темата</h4>
        <a href="http://kanal3.bg/news/bulgaria/society/110533-Vazduhat-v-Sofiya-e-opasno-mrasen%252C-vnimavayte-kogato-izlizate"/>
        <a href="http://kanal3.bg/news/bulgaria/society/91741-Mrasen-vazduh-v-7-grada-na-Balgariya"/>
        <a href="http://kanal3.bg/news/bulgaria/society/89432-Vavedzdat-zelen-bilet-v-Sofiya-za-utre"/>
      </related>
    </article>
  </body>
</html>