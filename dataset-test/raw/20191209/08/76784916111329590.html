<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/boksz/2019/12/09/anthony_joshua_andy_ruiz_wembley_dillian_whyte/"/>
    <meta property="og:site_name" content="Index.hu"/>
    <meta property="article:published_time" content="2019-12-09T08:53:00+00:00"/>
    <meta property="og:title" content="A Wembley-ben, brit bokszoló ellen védheti meg vb-címeit Joshua"/>
    <meta property="og:description" content="Négy éve már legyőzte lehetséges kihívóját, Dillian Whyte-ot."/>
  </head>
  <body>
    <article>
      <h1>A Wembley-ben, brit bokszoló ellen védheti meg vb-címeit Joshua</h1>
      <address><time datetime="2019-12-09T08:53:00+00:00">09 Dec 2019, 08:53</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>Pontozással szerezte vissza világbajnoki öveit szombaton a nehézsúlyú bajnok, Anthony Joshua, <a href="https://index.hu/sport/boksz/2019/12/07/boksz_nehezsuly_cimmeccs_andy_ruiz_jr_anthony_joshua/">amikor legyőzte Andy Ruiz Jr.-t Rijádban</a>. Mind a négy szervezetnél ő lett a világbajnok, és a következő ellenfele Olekszandr Usyk, vagy Kubrat Pulev, illetve a szintén brit Dillian Whyte lehet, írja a <a href="https://www.bbc.com/sport/boxing/50708277">BBC</a>.</p>
      <related>
        <h4>Kapcsolódó</h4>
        <a href="https://index.hu/sport/boksz/2019/12/07/boksz_nehezsuly_cimmeccs_andy_ruiz_jr_anthony_joshua/"/>
      </related>
      <p>A BBC szakértői szerint utóbbi a legesélyesebb, a két brit Wembley-ben küzdhet meg egymással, valamikor jövőre. Whyte és Joshua 2015-ben már megmérkőzött, akkor Joshua győzött a 7. menetben, kiütéssel. Whyte egyetlen veresége az a meccs. A visszavágó biztosan nagy közönséget vonzana, marketingszempontból ez tűnik a legjövedelmezőbbnek. </p>
      <p>A 31 éves Whyte egyébként szintén ott volt szombaton Rijadban, a fő meccs előtt bokszolt és verte meg a lengyel Mariusz Wachot.</p>
    </article>
  </body>
</html>