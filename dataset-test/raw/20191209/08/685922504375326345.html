<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483187"/>
    <meta property="og:site_name" content="طرفداری"/>
    <meta property="article:published_time" content="2019-12-09T08:08:48+00:00"/>
    <meta property="og:title" content="لمپارد: شکست های اخیر به معنای پایان دنیا نیست؛ می دانستیم اورتون فیزیکی بازی خواهد کرد"/>
    <meta property="og:description" content="طرفداری- فرانک لمپارد پس از شکست چلسی برابر اورتون از گل های ساده ای که دریافت کردند گفت و عنوان کرد ترکیب تیمش از بازیکنان جوان و باتجربه تشکیل شده است. به گزارش سایت رسمی باشگاه چلسی، فرانک لمپارد عنوان کرده است که:"/>
  </head>
  <body>
    <article>
      <h1>لمپارد: شکست های اخیر به معنای پایان دنیا نیست؛ می دانستیم اورتون فیزیکی بازی خواهد کرد</h1>
      <h2>صحبت های سرمربی چلسی</h2>
      <address><time datetime="2019-12-09T08:08:48+00:00">09 Dec 2019, 08:08</time> by <a rel="author" href="https://www.tarafdari.com/user/642728" target="_blank">علی آقااحمدی</a></address>
      <pre>تمرینات چلسی پس از شکست در دیدار خارج از خانه با اورتون آغاز شده است و این تیم در حال آمادگی برای جدال حساس فردا شب با لیل در چارچوب لیگ قهرمانان اروپا است</pre>
      <p><a href="http://Www.tarafdari.com/">طرفداری</a>- فرانک لمپارد پس از <a href="https://www.tarafdari.com/node/1482073">شکست چلسی برابر اورتون</a> از گل های ساده ای که دریافت کردند گفت و عنوان کرد ترکیب تیمش از بازیکنان جوان و باتجربه تشکیل شده است.</p>
      <p>به گزارش سایت رسمی باشگاه چلسی، فرانک لمپارد عنوان کرده است که:</p>
      <blockquote>بازیکنان ما باید نتيجه را بپذیرند. من می توانم به آن ها فرصت بدهم زیرا آن ها جوان هستند، نه احمق. آن ها می دانند که بازی با چنین تیم هایی که مثل اورتون فیزیکی هستند هم پیش می آید. شما توپ را از دست می دهید و همان توپ مستقیما به محوطه جریمه شما می رسد. به هر حال این وضعیت وجود دارد و ما باید با آن کنار بیاییم.</blockquote>
      <p>وی افزود:</p>
      <blockquote>در مورد هر بازی حقایقی وجود دارد و بازیکنان باید آن ها را بدانند. تیم خوبی دارم و با وجود وضعیت رقابتی لیگ برتر، پذیرش شکست برای آن ها سخت است. این شکست به معنی پایان دنیا نیست، ما بايد از بازی هایی مانند بازی با وست هم و اورتون درس بگیریم. یک هفته می بریم و یک هفته شکست می خوریم و هفته دیگر پیروز می شویم، دچار عدم ثبات شده ایم و این باعث شکست در رسیدن به هدف مان می شود.</blockquote>
      <p>بازیکنان اورتون در بازی شنبه 37 تکل زدند و بیش ترین آمار 6 سال اخیر خود در پریمیرلیگ را ثبت کردند. لمپارد در این مورد گفت:</p>
      <blockquote>این روشی است که آن ها بازی می کنند و ما هم از آن آگاه بودیم. البته تیم ما هم از لحاظ فیزیکی ضعیف نیست و اگر به مدافعان ما و تامی آبراهام نگاه کنید این موضوع را متوجه می شوید.</blockquote>
    </article>
  </body>
</html>