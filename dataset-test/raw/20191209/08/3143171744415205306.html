<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/stelle-di-natale-e-solidarieta-un-successo-le-3-giornate-dellail.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T08:50:40+00:00"/>
    <meta property="og:title" content="Stelle di Natale e solidarietà: un successo le 3 giornate dell’AIL"/>
    <meta property="og:description" content="Grande partecipazione alle 3 giornate dell'Associazione contro le leucemie a Piazza Duomo"/>
  </head>
  <body>
    <article>
      <h1>Stelle di Natale e solidarietà: un successo le 3 giornate dell’AIL</h1>
      <address><time datetime="2019-12-09T08:50:40+00:00">09 Dec 2019, 08:50</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Grande partecipazione alle 3 giornate dell'Associazione contro le leucemie a Piazza Duomo</i>
      </p>
      <p>Grande successo nelle tre giornate <b>dell’AIL</b> – Associazione Italiana contro le Leucemia-linfomi e mieloma, a  <b>Piazza Duomo </b>a Messina organizzata dalla sezione provinciale retta dal presidente Giuseppe Augusto. </p>
      <h3>Stelle di Natale e solidarietà</h3>
      <p>Come in tutta Italia anche in città sono state vendute le piante di stelle di Natale, ma anche cioccolattini della Venchi ed i braccialetti della Cruciani. Tutto ovviamente da destinare  in beneficenza, per la ricerca scientifica, per sostenere i<b> reparti di ematologia</b>, per  permettere di curare a domicilio o di essere ospitati gratuitamente nelle case alloggio durante il percorso di terapia e  per riuscire a debellare questa terribile malattia.</p>
      <figure>
        <img src="https://www.tempostretto.it/wp-content/uploads/2019/12/IMG-20191209-WA0007.jpg"/>
        <figcaption>Lo stand dell’Ail</figcaption>
      </figure>
      <h3>20 anni di Ail Messina</h3>
      <p><b>Vendute oltre 100 piante dalle volontarie AIL</b> che con orgoglio hanno festeggiato proprio ieri i 20 anni dalla nascita dell’Associazione. All’uscita della messa domenicale in Cattedrale, in molti si sono avvicinati allo stand chiedendo di poter aiutare ed essere utili in qualche modo alla nobile causa, acquistando quanto in vendita. Complice la bella giornata di sole e la disponibilità dei cittadini messinesi sempre attenti quando si tratta di aiutare il prossimo sono stati in tanti a contribuire alla causa.</p>
      <p>Basti pensare che fino a qualche anno fa, la città di Messina deteneva il record nazionale per soldi raccolti in beneficenza da donare ad associazioni ed Onlus che si occupano dei più deboli. </p>
      <p>L.R.</p>
    </article>
  </body>
</html>