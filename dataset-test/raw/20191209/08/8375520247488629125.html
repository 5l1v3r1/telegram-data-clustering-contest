<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijevi-proshchayutsya-iz-gerojem-ukrajini-yakiy-zaginuv-na-donbasi--645427.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T08:23:07+00:00"/>
    <meta property="og:title" content="У Києві прощаються із Героєм України, який загинув на Донбасі"/>
    <meta property="og:description" content="Бойовики «ДНР» тривалий час не віддавали Україні тіло загиблого офіцера"/>
  </head>
  <body>
    <article>
      <h1>У Києві прощаються із Героєм України, який загинув на Донбасі</h1>
      <address>
        <time datetime="2019-12-09T08:23:07+00:00">09 Dec 2019, 08:23</time>
      </address>
      <h4>Бойовики «ДНР» тривалий час не віддавали Україні тіло загиблого офіцера</h4>
      <p>Сьогодні, 9 грудня, у Києві відбувається церемонія прощання з загиблим співробітником Служби безпеки України, Героєм України Дмитром Каплуновим. Прощання проходить у центрі культури і мистецтв СБУ.</p>
      <p>Сюди прийшли співробітники СБУ, родичі, бойові товариші. Про це <a href="https://www.5.ua/suspilstvo/u-kyievi-rozpochalasia-tseremoniia-proshchannia-iz-zahyblym-na-donbasi-spivrobitnykom-sbu-dmytrom-kaplunovym-204295.html">повідомляє</a> «5 канал».</p>
      <p>Нагадаємо, 1 грудня на Донбасі від вибуху на невідомих пристроях загинули двоє українських військових, офіцерів СБУ Дмитро Каплунов і Денис Волочаєв.</p>
      <p>Волочаєва поховали 4 грудня. А тіло Каплунова бойовики «ДНР» не віддавали.</p>
      <p>Лише 7 грудня Україні <a href="https://glavcom.ua/country/incidents/bojoviki-viddali-tilo-ofitsera-sbu-jakij-zaginuv-u-sirij-zoni-na-donbasi-645160.html">вдалося повернути рідним тіло Каплунова</a>.</p>
      <p>Президент України Володимир <a href="https://glavcom.ua/odesa/news/zelenskiy-prisvojiv-zvannya-geroya-ukrajini-dvom-oficeram-yaki-zaginuli-v-zoni-provedennya-oos-644262.html">Зеленський підписав указ про присвоєння звання Героя України</a> з удостоєнням ордена «Золота Зірка» полковникам Денису Волочаєву та Дмитру Каплунову (посмертно).</p>
      <p>Нагадаємо, видання <a href="https://glavcom.ua/news/zhurnal-vignav-z-roboti-redaktorku-yaka-splutala-pohoron-geroya-ukrajini-z-vulichnim-festivalem-644674.html">Cosmopolitan Ukraine звільнило заступницю головного редактора Євгенію Пліхіну</a> за саркастичний допис у Facebook. Вона <a href="https://glavcom.ua/news/skandal-u-merezhi-redaktorka-vidomogo-glyancevogo-vidannya-splutala-pohoron-geroya-ukrajini-z-festivalem-644407.html">поділилася думками щодо «помпезного» поховання співробітника СБУ, яке назвало «язичницьким обрядом»</a>. Виявилося, що йшлося про прощання з полковником Денисом Волочаєвим, який загинув на Донбасі 1 грудня.</p>
      <related>
        <a href="https://glavcom.ua/country/incidents/bojoviki-viddali-tilo-ofitsera-sbu-jakij-zaginuv-u-sirij-zoni-na-donbasi-645160.html"/>
        <a href="https://glavcom.ua/news/zhurnal-vignav-z-roboti-redaktorku-yaka-splutala-pohoron-geroya-ukrajini-z-vulichnim-festivalem-644674.html"/>
        <a href="https://glavcom.ua/news/sbu-pripinila-vitik-konfidenciynoji-informaciji-do-rf-dilki-vikoristovuvali-zaboronene-programne-zabezpechennya--645046.html"/>
      </related>
    </article>
  </body>
</html>