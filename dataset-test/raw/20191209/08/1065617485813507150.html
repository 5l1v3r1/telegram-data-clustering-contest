<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/vitek-fiuta-laffare-pronto-a-entrare-come-nuovo-socio/"/>
    <meta property="og:site_name" content="Forzaroma.info"/>
    <meta property="article:published_time" content="2019-12-09T08:22:27+00:00"/>
    <meta property="og:title" content="Vitek fiuta l’affare: pronto a entrare come nuovo socio"/>
    <meta property="og:description" content="L'imprenditore è pronto ad acquistare i terreni di Tor di Valle mentre non sembra in programma un suo interessamento per quanto riguarda la Roma intesa come club calcistico"/>
  </head>
  <body>
    <article>
      <h1>Vitek fiuta l’affare: pronto a entrare come nuovo socio</h1>
      <h2>L’imprenditore è pronto ad acquistare i terreni di Tor di Valle mentre non sembra in programma un suo interessamento per quanto riguarda la Roma intesa come club calcistico</h2>
      <address><time datetime="2019-12-09T08:22:27+00:00">09 Dec 2019, 08:22</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>La settimana in campo sarà importante, perché passando il turno in Europa League la Roma conquisterà il primo (minimo) obiettivo stagionale. Come riporta Chiara Zucchelli di <i>La Gazzetta dello Sport,</i> la settimana dietro le scrivanie, tra Roma, Londra e Boston potrebbe esserlo altrettanto, se non di più, vista l’accelerata forse decisiva nella trattativa tra Friedkin e Pallotta. Dalla Repubblica Ceca però, spunta il nome di <b>Radovan Vitek</b>, immobiliarista con un patrimonio personale da 3.4 miliardi di dollari, <b>pronto a rilevare i terreni di Tor di Valle per circa 50 milioni</b>. Salvo sorprese, <b>sarà lui il nuovo socio del progetto del nuovo stadio, mentre non sembra in programma un suo interessamento per quanto riguarda la Roma intesa come club calcistico.</b> Considerato il re del mattone ceco, conosce bene l’Italia, per averci lavorato negli anni 90 come barista, e l’Inghilterra per aver acquistato la villa di Ringo Starr nel Surrey. L’investimento da circa 20 milioni è uno dei più economici di Vitek, che con il suo Cpi Property Group è proprietario di immobili in ogni parte del mondo.</p>
    </article>
  </body>
</html>