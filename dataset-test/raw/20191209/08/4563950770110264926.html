<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thaipost.net/main/detail/52059"/>
    <meta property="og:site_name" content="Thai Post | อิสรภาพแห่งความคิด"/>
    <meta property="article:published_time" content="2019-12-09T08:27:00+00:00"/>
    <meta property="og:title" content="ปรับแผน-สแกนพื้นทีตระเวนค้นหานักท่องเที่ยวพายเรือคายัคล่มหาย"/>
    <meta property="og:description" content="จากกรณีที่นักท่องเที่ยวชาวโปแลนด์พร้อมสาวไทย เจอกระแสคลื่นลมรุนแรง ขณะพายเรือคายัคล่มบริเวณหาดยะนุ้ย ภูเก็ต แ"/>
  </head>
  <body>
    <article>
      <h1>ปรับแผน-สแกนพื้นทีตระเวนค้นหานักท่องเที่ยวพายเรือคายัคล่มหาย</h1>
      <address>
        <time datetime="2019-12-09T08:27:00+00:00">09 Dec 2019, 08:27</time>
      </address>
      <p>9 ธ.ค.62 - จากกรณีที่นักท่องเที่ยวชาวโปแลนด์พร้อมสาวไทย เจอกระแสคลื่นลมรุนแรง ขณะพายเรือคายัคล่มบริเวณหาดยะนุ้ย ภูเก็ต และพลัดตกจากเรือและกลับขึ้นเรือได้แต่ไม้พายเรือสูญหาย ส่งพิกัดแจ้งเพื่อนในกลุ่มเพื่อขอความช่วยเหลือทางโทรศัพท์มือถือ จากนั้น เรือได้ลอยออกไปในทะเลอันดามันและขาดการติดต่อ เหตุเกิดเมื่อวันที่ 7 ธันวาคม 2562 นั้น  โดยผลการปฏิบัติยังไม่พบผู้สูญหาย มีอุปสรรคในการค้นหาคือสภาพท้องทะเลมีคลื่นลมแรงในระยะห่างจากฝั่งเกิน 3  ไมล์</p>
      <figure>
        <img src="https://www.thaipost.net/main/uploads/photos/big/20191209/image_big_5deda1b5158b0.jpg"/>
      </figure>
      <p>โดยล่าสุดไดักำหนดการวางแผนร่วมกันอีกครั้งในวันที่ 9 ธันวาคม 2562 เวลา 09.00น. ซึ่งแนวทางการปฏิบัติต่อไปจะดำเนินการปรับแผนการลาดตระเวนค้นหาโดยใช้อากาศยาน เรือ ต.991 เรือ ต.233 และเรือตำรวจน้ำ 814  ลาดตระเวนค้นในพื้นที่ที่ยังไม่ได้ทำการค้นหา กับให้เรือยางท้องแข็งของหน่วยรักษาความปลอดภัย              เกาะภูเก็ต( นรภ.ก.ภูเก็ต)  เรือสปีดโบ๊ทจากหน่วยงานต่างๆ ค้นหาในบริเวณใกล้ฝั่ง การค้นหาจะดำเนินการต่อเนื่องจนกว่าจะพบผู้ประสบภัยที่สูญหาย.</p>
    </article>
  </body>
</html>