<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2597974/na-vulici-sadovij-vodij-hondi-zbiv-58-ricnu-lvivanku-ta-vtik-z-misca-prigodi"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-12-09T08:31:00+00:00"/>
    <meta property="og:title" content="На вулиці Садовій водій &quot;Хонди&quot; збив 58-річну львів'янку та втік з місця пригоди"/>
    <meta property="og:description" content="На вулиці Садовій водій Honda наїхав на пішохода."/>
  </head>
  <body>
    <article>
      <h1>На вулиці Садовій водій "Хонди" збив 58-річну львів'янку та втік з місця пригоди</h1>
      <address><time datetime="2019-12-09T08:31:00+00:00">09 Dec 2019, 08:31</time> by <a rel="author">Катерина Тополюк</a></address>
      <p>
        <i>У неділю, 8 грудня, у Львові трапилася дорожньо-транспортна пригода. Водій автомобіля "Хонди"  скоїв наїзд жінку-пішохода.  </i>
      </p>
      <p>Пригода трапилася близько 14:00 на вулиці Садовій. 43-річний водій, житель Львова, керуючи автомобілем "Хонда", скоїв наїзд на жінку-пішохода, 58-річну львів’янку. Водій, після ДТП, втік з місця події. Про це повідомили у пресслужбі поліції Львівської області. </p>
      <p>Внаслідок пригоди жінка-пішохід отримала тілесні ушкодження, а саме - переломи гомілки Потерпілу госпіталізували. Автомобіль <i>"Хонда", </i>яким було скоєно наїзд, правоохоронці вилучили на штрафстоянку. </p>
      <p>Наразі проводиться досудове розслідування. За фактом правоохоронці відкрили кримінальне провадження за порушення правил безпеки дорожнього руху КК України. Максимальне покарання, яке може отримати водій – обмеження волі, а також позбавлення права керувати транспортними засобами на строк до трьох років.</p>
      <p>Нагадаємо,  як повідомляв кореспондент 032.ua раніше, У Львові легковик перекинувся на дах, зламавши сакуру на вулиці Городоцькій. Фото - у <a href="https://www.032.ua/news/2597765/foto-ranku-u-lvovi-legkovik-perekinuvsa-na-dah-zlamavsi-sakuru-na-vulici-gorodockij">матеріалі</a>. </p>
      <p>
        <i>Джерело інформації: пресслужба <a href="https://lv.npu.gov.ua/news/dtp/u-lvovi-policzejski-vstanovili-vodiya-kotrij-vchiniv-najizd-na-zhinku-pishoxoda-ta-vtik-z-misczya-dtp/">поліції Львівщини</a></i>
      </p>
    </article>
  </body>
</html>