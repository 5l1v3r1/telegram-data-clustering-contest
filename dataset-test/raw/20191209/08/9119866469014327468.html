<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/politie-schiet-verdachte-neer-in-laren/"/>
    <meta property="og:site_name" content="Crimesite"/>
    <meta property="article:published_time" content="2019-12-09T08:48:55+00:00"/>
    <meta property="og:title" content="Politie schiet verdachte neer in Laren (UPDATE)"/>
    <meta property="og:description" content="Bij een vechtpartij bij het café ’t Bondte Paard in Laren heeft een agent een man neergeschoten. De politieagent gebuikte het dienstwapen nadat hij werd belaagd door een van de vechtende mannen.  De gewonde verdachte is behandeld in het ziekenhuis. Ook de agent raakte gewond en werd overgebracht naar het ziekenhuis. Volgens de Gooi- en […]"/>
  </head>
  <body>
    <article>
      <h1>Politie schiet verdachte neer in Laren (UPDATE)</h1>
      <address><time datetime="2019-12-09T08:48:55+00:00">09 Dec 2019, 08:48</time> by <a rel="author" href="https://www.crimesite.nl/author/timo-van-der-eng/" target="_blank">timocs</a></address>
      <p>Bij een vechtpartij bij het café ’t Bondte Paard in Laren heeft een agent een man neergeschoten. De politieagent gebuikte het dienstwapen nadat hij werd belaagd door een van de vechtende mannen.  De gewonde verdachte is behandeld in het ziekenhuis. Ook de agent raakte gewond en werd overgebracht naar het ziekenhuis.</p>
      <p>Volgens de <a href="https://www.gooieneemlander.nl/cnt/dmf20191208_57501493/politie-schiet-verdachte-neer-bij-vechtpartij-bij-cafe-in-laren-een-agent-gewond-video">Gooi- en Eemlander</a> begon de vechtpartij nadat de barman van het café een groepje mannen weigerde alcohol te schenken. Nadat de politie omstreeks 20.30 ter plaatse kwam, keerde het vechtende groepje zich tegen de agenten.</p>
      <h3>Aangehouden</h3>
      <p>De politie heeft twee mannen aangehouden, waaronder de neergeschoten man. Maandagmorgen is een 15-jarige jongen uit Marknesse aangehouden voor zware mishandeling, meldt de politie. De andere twee verdachten, 47 jaar en 19 jaar, en ook afkomstig uit Marknesse zitten nog vast.</p>
      <p>Het onderzoek naar het incident is in volle gang. Zoals gebruikelijk wanneer een agent zijn dienstwapen gebruikt doet de Rijksrecherche onafhankelijk onderzoek naar het incident.</p>
    </article>
  </body>
</html>