<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/apple/v-letu-2020-5-novih-iphonov.html?RSS77f24897f81601500455370665f9fa27"/>
    <meta property="og:site_name" content="Računalniške novice"/>
    <meta property="article:published_time" content="2019-12-09T08:00:00+00:00"/>
    <meta property="og:title" content="V letu 2020 5 novih iPhonov?"/>
    <meta property="og:description" content="Apple je do zdaj tradicionalno izdal tri nove iPhone na leto, vendar se bo ta tradicija kmalu spremenila. Po zadnjih napovedih analitikov bi naj Apple naslednje leto izdal pet novi"/>
  </head>
  <body>
    <article>
      <h1>V letu 2020 5 novih iPhonov?</h1>
      <address>
        <time datetime="2019-12-09T08:00:00+00:00">09 Dec 2019, 08:00</time>
      </address>
      <p><a href="https://www.cnet.com/apple/">Apple</a> je do zdaj tradicionalno izdal tri nove <a href="https://www.cnet.com/reviews/iphone-11-2019-battery-deep-fusion-review/">iPhone</a> na leto, vendar se bo ta tradicija kmalu spremenila. Po zadnjih napovedih analitikov, naj bi Apple naslednje leto izdal pet novih iPhonov, prvega najverjetneje že v prvi polovici leta.</p>
      <p><a href="https://9to5mac.com/2019/12/05/kuo-iphone-2020-and-2021/">9to5Mac</a> in eden najbolj znanih Applovih analitikov Ming-Chi Kuo, ki ima zavidanja vredno statistiko, ko govorimo o napovedih glede Applovih prihajajočih načrtov, napovedujeta večje število novih iPhonov. V zadnjem poročilu je Kuo napovedal, da bo Apple izdal novi <a href="https://www.cnet.com/reviews/apple-iphone-se-review/">iPhone SE</a> 2 v prvi polovici leta, s čimer je potrdil dosedanje govorice glede nove Applove naprave.</p>
      <p>SE 2 bi naj bil opremljen s podobnim dizajnom kot 4,7-inčni iPhone 8, s posodobljenimi notranjimi specifikacijami, podobno kot je prvi SE obdržal podoben dizajn prvega iPhona S5 s specifikacijami iPhone 6S.</p>
      <p>V drugi polovici leta 2020 naj bi Apple zares pretresel svet mobilne telefonije. Kuo napoveduje štiri nove iPhone. En model bo opremljen s 5,4-inčnim zaslonom, dva pa s 6,1-inčnim. Največji model bo nudil kar 6,7-inčni zaslon. Vsi štirje modeli bodo opremljeni z OLED tehnologijo, prav tako pa bodo podpirali 5G. Glavna razlika med modeli bodo kamere.</p>
      <p>5,4-inčni in 6,1-inčni model bi naj bila opremljena z dvojno zadnjo kamero, medtem ko bosta drugi 6,1 in 6,7-inčni model dražja in bosta nudila tri zadnje kamere ter "time-of-flight" 3D senzor. Kar se tiče dizajna novih iPhonov Kuo pravi, da bodo štirje OLED telefoni "podobni iPhonu 4. Zgolj za primerjavo naj spomnimo, da imajo letošnji iPhoni 11 6,1-inčni zaslon, medtem ko ima iPhone 11 Pro 5,8-inčni OLED in 11 Pro Max 6,5-inčni OLED zaslon. Model 11 ima dve zadnji kameri, medtem ko imata Pro in Pro Max tri zadnje kamere.</p>
      <p>Poleg vseh zgornjih napovedi za leto 2020, Kuo za leto 2021 napoveduje, da bi lahko Apple pri vseh "high-end" modelih v celoti preklopil na brezžično uporabniško izkušnjo, kar pomeni, da iPhone ne bo deležen žičnega USB-C polnjenja. Napoveduje pa še iPhone SE 2 Plus, ki bo imel "all-screen" dizajn, vendar pa bomo namesto Face ID tehnologije uporabljali Touch ID čitalec prstnih odtisov, ki bo vgrajen v stranski gumb za izklop/vklop. Ta model bi naj imel 5,5 ali 6,1-inčni zaslon.</p>
      <footer>Povezave: <a href="https://www.cnet.com/news/five-new-iphones-are-coming-in-2020-according-to-analyst-report/">CNET</a></footer>
    </article>
  </body>
</html>