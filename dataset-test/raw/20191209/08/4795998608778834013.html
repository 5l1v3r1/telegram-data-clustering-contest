<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/brezilya-nin-yeni-ulusal-sanat-vakfi-baskani-nin-rock-muzik-nefreti-rock-muzik-uyusturucuya-uyusturucu-sekse-seks-de-kurtaja-yol-acar,851380"/>
    <meta property="og:site_name" content="T24"/>
    <meta property="article:published_time" content="2019-12-09T08:02:00+00:00"/>
    <meta property="og:title" content="Brezilya'nın yeni Ulusal Sanat Vakfı Başkanı'nın rock müzik 'nefreti': &quot;Rock müzik uyuşturucuya, uyuşturucu sekse, seks de kürtaja yol açar&quot;"/>
    <meta property="og:description" content="Brezilya'nın yeni Ulusal Sanat Vakfı Başkanı'nın rock müzik 'nefreti': &quot;Rock müzik uyuşturucuya, uyuşturucu sekse, seks de kürtaja yol açar&quot;"/>
  </head>
  <body>
    <article>
      <h1>Brezilya'nın yeni Ulusal Sanat Vakfı Başkanı'nın rock müzik 'nefreti': "Rock müzik uyuşturucuya, uyuşturucu sekse, seks de kürtaja yol açar"</h1>
      <h2>Brezilya'nın yeni Ulusal Sanat Vakfı Başkanı'nın rock müzik 'nefreti': "Rock müzik uyuşturucuya, uyuşturucu sekse, seks de kürtaja yol açar"</h2>
      <address>
        <time datetime="2019-12-09T08:02:00+00:00">09 Dec 2019, 08:02</time>
      </address>
      <p>Brezilya'da devletin sanat politikalarını ve finansmanını belirleyen Ulusal Sanat Vakfı'nın başına getirilen Dante Mantovani'nin daha önce rock müzik hakkında yaptığı yorumlar tepki çekti. Mantovani'nin rock müzik hakkındaki düşüncesi "Rock, uyuşturucuya, uyuşturucu sekse, seks de kürtaja yol açar"dı. <br/>Sputnik Türkçe'de yer alan habere göre, Brezilya'nın aşırı sağcı Devlet Başkanı Jair Bolsonaro, Ulusal Sanat Vakfı'nın başına Dante Mantovani'yi atadı. Dante Mantovani, kişisel YouTube hesabından yayımladığı videolardan birinde "Rock müzik uyuşturucuya, uyuşturucu sekse, seks de kürtaja yol açar" çıkarımında bulunarak "Aynı zamanda kürtaj sanayi çok daha vahim bir şeyi besliyor, o da Satanizm" diye ekliyor.<br/>Yeni Ulusal Sanat Vakfı Başkanı, rock ikonları Elvis Presley ve John Lennon'ı da hedef alıyor:<br/>"Lennon, meşhur ve başarılı olmak için şeytanla, Satan'la anlaşma yaptığını birçok kez açıkça söylemişti."<br/>"1950'lerde ortaya çıkan Elvis Presley denen şahsın getirdiği rock müzik, herkesi hoplatıp zıplatıp kalça sallattı. İşte o zaman belli davranışlar piyasaya sürülmeye başlandı. Örneğin Elvis Presley aşırı dozdan öldü."<br/>1975'te kurulan ve bu yıl Bolsonaro'nun Kültür Bakanlığı'nı ortadan kaldırması sonucu Yurttaşlık Bakanlığına bağlanan Funarte, müzik dahil her türlü sanat dalının ülke çapında üretimi, icrası, gelişimi ve yayılmasını teşvik etmekle görevli. Bu kapsamda sanatla ilgili kamu politikalarını ve federal finansmanı da belirliyor. </p>
    </article>
  </body>
</html>