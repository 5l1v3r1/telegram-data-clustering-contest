<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/oppo-reno3-pro-specifiche/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T08:13:00+00:00"/>
    <meta property="og:title" content="Oppo Reno3 Pro: rivelate le specifiche tecniche | MobileLabs"/>
    <meta property="og:description" content="Rivelate le specifiche tecniche di Oppo Reno3 Pro, il prossimo dispositivo in cui troveremo il 5G e il nuovo processore Snapdragon 765G."/>
  </head>
  <body>
    <article>
      <h1>Oppo Reno3 Pro: rivelate le specifiche tecniche | MobileLabs</h1>
      <address>
        <time datetime="2019-12-09T08:13:00+00:00">09 Dec 2019, 08:13</time>
      </address>
      <p><i>Shen Yiren</i>, il vicepresidente di <b>Oppo</b>, ha recentemente fatto trapelare alcune indiscrezioni su <b>Reno3 Pro</b>, il primo device <b>5G dual-mode</b> del brand cinese. Lo smartphone arriverà durante le <b>prossime settimane</b> in Cina e sembrerebbe poter essere un dispositivo davvero molto interessante.</p>
      <p>Solo pochi giorni fa, avevamo <a href="https://www.tomshw.it/smartphone/oppo-reno3-pro-5g-design-batteria/">parlato del design</a> e della batteria di questo device. Ciò che si evidenziava era l’ampio display con un <b>foro</b> posizionato nella parte alta, dentro cui si collocherà la singola camera frontale.</p>
      <figure>
        <img src="https://www.tomshw.it/images/images/2019/12/oppo-reno3-pro-67360.768x432.jpg"/>
      </figure>
      <p>Per la gioia di tutti gli appassionati, Yiren ha confermato la presenza del nuovissimo processore<b> Snapdragon 765G</b>, che è già stata accolto da <a href="http://www.tomshw.it/smartphone/redmi-k30-e-in-arrivo-presentazione-ufficiale-il-10-dicembre/">Redmi K30 5G</a>, accompagnato da ben<b> 12 GB</b> di RAM. Non è stata annunciata la memoria interna, ma quasi certamente non mancherà la variante con 256 GB di ROM.</p>
      <p>Il <b>display curvo</b> sarà OLED e avrà una diagonale di 6,5 ​​pollici, una risoluzione FullHD+ e un refresh rate di<b> 90Hz</b>. Lo schermo dovrebbe quindi assicurare un’ottima esperienza. Ad alimentare lo smartphone troveremo una batteria da <b>4025 mAh</b>, compatibile con la <b>ricarica rapida</b> fino a 30 W.</p>
      <p>Il comparto fotografico è invece caratterizzato da <b>quattro sensori</b> posteriori da, rispettivamente, 48 MP, 8 MP (teleobiettivo), 13 MP (ultra-wide) e 2 MP (macro). Quasi certamente Oppo Reno3 Pro sarà accompagnato da altri dispositivi.</p>
      <blockquote>Oppo Reno 5G, con 8 GB di RAM e 256 GB di memoria interna, è disponibile all’acquisto su Amazon, con uno sconto speciale. Lo trovate a <a href="https://toms.it/uR6cs">questo indirizzo</a>.</blockquote>
    </article>
  </body>
</html>