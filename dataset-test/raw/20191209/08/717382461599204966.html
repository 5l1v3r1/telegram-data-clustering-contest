<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/trema-la-terra-in-toscana-37-scosse-dalle-20-di-ieri-la-piu-forte-alle-4-37-di-magnitudo-4-5/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-12-09T08:36:19+00:00"/>
    <meta property="og:title" content="Trema la terra in Toscana: 37 scosse dalle 20 di ieri. La più forte alle 4.37 di magnitudo 4.5"/>
    <meta property="og:description" content="Sono 37, fino alle 8.07 di stamane, le scosse registrate dalle 20.38 di ieri sera in Toscana dai sismografi dell’Istituto Nazionale di Geofisica e vulcanologia. E tutte nell’area compresa tra Barberino del Mugello e Scarperia e San Piero. La più forte delle quali questa notte alle 4.37 di magnitudo 4.5 localizzata ad una profondità di […]"/>
  </head>
  <body>
    <article>
      <h1>Trema la terra in Toscana: 37 scosse dalle 20 di ieri. La più forte alle 4.37 di magnitudo 4.5</h1>
      <address><time datetime="2019-12-09T08:36:19+00:00">09 Dec 2019, 08:36</time> by <a rel="author" href="https://amalfinotizie.it/author/redazione/" target="_blank">Redazione</a></address>
      <p>Sono 37, fino alle 8.07 di stamane, le scosse registrate dalle 20.38 di ieri sera in Toscana dai sismografi dell’Istituto Nazionale di Geofisica e vulcanologia. E tutte nell’area compresa tra Barberino del Mugello e Scarperia e San Piero.</p>
      <p>La più forte delle quali questa notte alle 4.37 di magnitudo 4.5 localizzata ad una profondità di 9 chilometri. Stando a quanto si apprende anche via social sarebbero stati segnalati danni ad alcuni edifici dei comuni compresi nell’area interessata dal sisma in cui è tornata la paura proprio nell’anno in ricorre il centesimo anniversario del terremoto che nel 1919 distrusse il Mugello.</p>
      <p>A Borgo San Lorenzo decisa la chiusura delle scuole. Così come a Barberino del Mugello, Vernio e Vicchio, dove sono stati chiusi anche gli asili nido comunali.</p>
      <p>Intanto è stato sospeso il traffico ferroviario sul nodo di Firenze e bloccata alta velocità tra Firenze e Bologna e al traffico regionale per consentire le verifiche tecniche sulle linee.</p>
      <p>Molte sono state le persone che sono scese in strada, rifugiandosi nelle auto lasciando così le proprie abitazioni.</p>
    </article>
  </body>
</html>