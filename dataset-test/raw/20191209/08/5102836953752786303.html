<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/12/09/johnsons-parti-oker-pa-maling/"/>
    <meta property="og:site_name" content="Document"/>
    <meta property="article:published_time" content="2019-12-09T08:12:44+00:00"/>
    <meta property="og:title" content="Johnsons parti øker på måling"/>
    <meta property="og:description" content="­"/>
  </head>
  <body>
    <article>
      <h1>Johnsons parti øker på måling</h1>
      <address><time datetime="2019-12-09T08:12:44+00:00">09 Dec 2019, 08:12</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/12/qahve8yv3po.jpg"/>
        <figcaption>
          <i>Statsminister Boris Johnson signerer valgmateriale på De konservatives valgkampsenter i London, søndag 8. desember 2019. Foto: Ben Stansall/AP/Scanpix</i>
        </figcaption>
      </figure>
      <p>Britenes statsminister Boris Johnsons parti De konservative øker forspranget noe til Labour på måling tre dager før valget.</p>
      <p>De konservative leder 14 prosentpoeng foran Labour, opp fra 9 prosentpoeng på en måling fra forrige uke, viser en måling Survation har utført for ITVs TV-program Good Morning Britain, skriver <a href="https://www.reuters.com/article/us-britain-election-polls-survation/uk-pm-johnsons-conservatives-poll-lead-jumps-to-14-points-survation-idUSKBN1YD00T?il=0">Reuters</a>.</p>
      <p>På målingen får Johnsons parti 45 prosent, opp 2 prosentpoeng. Labour får 31 prosent, ned 2 prosentpoeng.</p>
      <p>Reuters skriver at tallene er rundet av til nærmeste fulle tall, noe som forklarer avviket mellom økningen i ledelsen De konservative har til Labour og endringen i hvert partis individuelle tall.</p>
      <p>Over halvparten, 52 prosent, av de spurte sier de kommer til å stemme taktisk i parlamentsvalget, som er torsdag.</p>
      <p>1.012 personer deltok i undersøkelsen som ble utført mellom 5. og 7. desember.</p>
      <p>Valget ble utskrevet for å løse den lammende brexitkrisen i Storbritannia.</p>
      <p>
        <a href="https://www.documentforlag.no/produkt/konservatismen-en-historisk-innforing/">Kjøp Roger Scrutons bok “Konservatismen” fra Document Forlag her!</a>
      </p>
      <figure>
        <a href="https://www.documentforlag.no/produkt/konservatismen-en-historisk-innforing/%20">
          <img src="https://www.document.no/wp-content/uploads/2019/08/roger-scruton-annonse-bok-utgitt2.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/11/28/maling-viser-solid-flertall-for-boris-johnson/"/>
        <a href="https://www.document.no/2019/10/15/waliserne-vil-fremdeles-ha-brexit-boris-oker-pa-maling/"/>
        <a href="https://www.document.no/2019/11/11/nigel-farage-gjor-helomvending/"/>
        <a href="https://www.document.no/2019/08/25/boris-toffere-tone-gir-ham-okt-stotte-blant-velgerne/"/>
        <a href="https://www.document.no/2019/10/25/boris-johnson-truer-med-streik-hvis-ikke-corbyn-gar-med-pa-nyvalg/"/>
        <a href="https://www.document.no/2019/11/14/labour-ikke-lenger-at-parti-for-arbeiderklassen/"/>
        <a href="https://www.document.no/2019/11/30/johnson-onsker-ikke-trumps-stotte/"/>
        <a href="https://www.document.no/2019/11/03/nigel-farage-sier-han-ikke-stiller-til-valg/"/>
        <a href="https://www.document.no/2019/10/08/britiske-velgere-gir-parlamentet-skylden/"/>
        <a href="https://www.document.no/2018/08/11/maling-arbeiderpartiet-storst-sp-og-frp-jevnstore/"/>
      </related>
    </article>
  </body>
</html>