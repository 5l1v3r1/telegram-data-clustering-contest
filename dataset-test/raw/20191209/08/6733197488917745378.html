<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/zpomalene-zabery-detailne-ukazuji-co-se-deje-s-autem-po-rychlem-prejeti-retarderu"/>
    <meta property="og:site_name" content="AutoRevue.cz"/>
    <meta property="article:published_time" content="2019-12-09T08:30:00+00:00"/>
    <meta property="og:title" content="Zpomalené záběry detailně ukazují, co se děje s autem po rychlém přejetí retardéru"/>
    <meta property="og:description" content="Nevšimnout si zpomalovacího prahu a přeletět ho plnou rychlostí může mít pro auto fatální následky. Jak to ale vypadá, starší „éčkový“ Mercedes toto mučení zvládá celkem v klidu."/>
  </head>
  <body>
    <article>
      <h1>Zpomalené záběry detailně ukazují, co se děje s autem po rychlém přejetí retardéru</h1>
      <h2>Nevšimnout si zpomalovacího prahu a přeletět ho plnou rychlostí může mít pro auto fatální následky. Jak to ale vypadá, starší „éčkový“ Mercedes toto mučení zvládá celkem v klidu.</h2>
      <address><time datetime="2019-12-09T08:30:00+00:00">09 Dec 2019, 08:30</time> by <a rel="author">David Rusol</a></address>
      <p>Na YouTube kanálu Warped Perception se již dříve objevilo video, které zkoumalo následky vzniklé na starším Mercedesu třídy E po neopatrném přejetí opravdu <a href="https://www.youtube.com/watch?v=3vElCOug8Fw">rozbité silnice plné děr</a>. Testovací „éčko“ bez karoserie a vybavené vstřikováním oxidu dusného však nyní čekalo další týrání, a to ve formě rychlých přejezdů zpomalovacích prahů.</p>
      <related>
        <a href="https://www.autorevue.cz/mercedes-maybach-gls-oficialne-opulence-nejen-pro-cinu-ma-komfort-nejvyssi-tridy"/>
      </related>
      <p>Samozřejmě opět dochází i na zpomalené záběry, které hezky ukazují práci zavěšení vozu při takto hrubém zacházení. Ve videu dojde na tři druhy retardérů, přičemž jsou vždy opakovány dva druhy jejich přejetí – plnou rychlostí bez brzdění a poté s náhlým zabrzděním, simulujícím případ, kdy si řidič všimne retardéru na poslední chvíli a dupne na brzdu.</p>
      <p>A právě okamžité dupnutí na brzdu může způsobit více škody, na rozdíl od rychlého „přeletu“ retardéru. Se zabrzděním pochopitelně klesne příď vozu k zemi, tudíž se ještě zvyšuje riziko možného kontaktu přídě se zemí a maximálního zatížení odpružení a spojů na podvozku. Zrovna s prvním delším betonovým retardérem si Mercedes poradil mnohem lépe při rychlém přejezdu bez brzdění.</p>
      <related>
        <a href="https://www.autorevue.cz/funkce-privolani-tesly-je-hotova-katastrofa-video-zobrazuje-fungovani-v-praxi"/>
      </related>
      <p>Ani u dalších dvou případů však starší „éčko“ nevykázalo žádné větší poškození, a to přestože se povedlo u posledního retardéru zatížit přední kola tak moc, že narazila do samotného rámu vozu. Auto tedy bylo stále provozuschopné. Slušný důkaz, že starší Mercedesy jsou opravdu držáky.</p>
      <figure>
        <iframe src="https://www.youtube.com/embed/1lV-2gGIYmw" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/slavne-motorky-ural-nadchly-i-hollywoodske-hvezdy-vypadaji-stejne-jsou-ale-zcela-jine-132344"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/ty-nejotravnejsi-systemy-v-modernich-autech-bez-techto-pomocniku-se-obejdeme-132416"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
      </related>
    </article>
  </body>
</html>