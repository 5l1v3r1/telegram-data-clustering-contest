<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/razonoda/zanimljivosti/173816/paranormalnih-stvari-koje-psi-mogu-osete-ljudi"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T08:08:00+00:00"/>
    <meta property="og:title" content="5 paranormalnih stvari koje psi mogu da osete, a ljudi ne"/>
    <meta property="og:description" content="Pored svih dobrih stvari, psi imaju svoju čudnu stranu. Ponekad deluje kao da imaju njuh za čudne paranormalne pojave za koje ljudi nemaju. Da li ste ikada bili sami u kući sa svojim psom i odjednom ga ugledate nakostrešenog i zagledanog u nešto što zapravo nije tu?"/>
  </head>
  <body>
    <article>
      <h1>5 paranormalnih stvari koje psi mogu da osete, a ljudi ne</h1>
      <h2>Pored svih dobrih stvari, psi imaju svoju čudnu stranu. Ponekad deluje kao da imaju njuh za čudne paranormalne pojave za koje ljudi nemaju. Da li ste ikada bili sami u kući sa svojim psom i odjednom ga ugledate nakostrešenog i zagledanog u nešto što zapravo nije tu?</h2>
      <address><time datetime="2019-12-09T08:08:00+00:00">09 Dec 2019, 08:08</time> by <a rel="author">Republika</a></address>
      <p>Kako bi stvari učinili manje strašnim nego što zaista jesu, treba da znate da ne postoje naučni dokazi da psi mogu osetiti paranormalne aktivnosti, kao na primer duhove. Životinjski psiholog, Marti Miler je za Animal Planet izjavio da ljudi i ljubimci imaju šesto čulo.</p>
      <p>Ljudi analiziraju ili poriču ono što osećaju. Psi ne analiziraju ono što se dešava u okolini. Ako osete pad temperature počeće da se tresu, da brzo šetaju ili neće reagovati uopšte, dok će ljudi razmišljati zašto je došlo do pada, kako, koliko će trajati i tako dalje.</p>
      <p>Drugi stručnjaci tvrde da psi nemaju šesto čulo već da jednostavno imaju bolji njuh od ljudi. Ali, znate šta? Mnogo je zabavnije da mislimo da pas može osetiti paranormalno nego da jednostavno ima dobar njuh. Postoji mnogo stvari o psima (generalno životinjama) koje još nismo otkrili, pa je samim tim prilično moguće da psi mogu da vide duhove i predvide prirodne katastrofe.</p>
      <p>Za svaki slučaj, evo nekoliko stvari koje psi mogu da osete. Neke su prilično sablasne:</p>
      <h3>1. Psi čuju stvari koje ljudi ne mogu</h3>
      <p>Psi mogu čuti jače i dalje zvukove od nas. Nikol Elis, sertifikovani trener za pse je za Bustle portal rekla da je raspon ljudskog sluha između 20 herca i 20 kiloherca, što čini mnogo niže frekvencije od onih koje psi mogu da čuju. Psi čuju zvukove koji počinju od 64 herca pa na više. To je ono što bi moglo omogućiti psima da čuju korak duha ili paralelni univerzum. Naravno, moguće je da jednostavno čuju buku koju mi nemamo sposobnost da čujemo.</p>
      <figure>
        <img src="https://www.republika.rs/data/images/2018-09-07/66516_human-738895-1920_f.jpg?1575826103"/>
        <figcaption>
          <cite>pixabay.com</cite>
        </figcaption>
      </figure>
      <h3>2. Psi mogu otkriti bolest kod ljudi</h3>
      <p>Može zvučati čudno, ali psi zaista mogu otkriti bolest kod ljudi. Nikol Elis smatra da su ljudi jednostavno pogodni za otkrivanje takvih stvari, zahvaljujući složenom sistemu mirisa koje ljudi nikad ne bi mogli da detektuju. Njuh vašeg psa je 10.000 do 100.000 puta oštriji od vašeg, sve to zbog 300 miliona receptora za miris u njegovom nosu, u poređenju sa pet ili šest miliona koje ima ljuski nos.</p>
      <p>Psi mogu otkriti rak ili trudnoću. Naučnici se nadaju da će uspeti da ustanove koje rase su najbolje u otkrivanju opake bolesti i da će moći da otkriju kako to rade i razvijaju njihovu pomoć dalje.</p>
      <h3>3. Psi ponekad mogu videti stvari koje ljudi ne mogu</h3>
      <p>Pseći vid je, takođe mnogo oštriji od ljudskog zato oni mogu videti stvari koje mi ne možemo, to bi moglo biti i nešto sablasno. Brandi Stark, koja vodi paranormalnu agenciju Spirits za Bustle je ispričala da je prilikom istraživanja nekretnine za koju se smatralo da je ukleta odvela svoja dva psa koji su se zaustavili na jednom mestu u kući i gledali u zid. Kasnije je otkrila da je na tom mestu bila kancelarija vlasnika kuće, za kojeg se mislilo da opseda nekretninu.</p>
      <h3>4. Ponekad deluje kao da mogu osetiti prirodnu katastrofu</h3>
      <p>Vaš pas može predvideti veliku prirodnu katastrofu. Nikol Elis je rekla da neki naučnici smatraju da psi mogu osetiti zemljotres, pre nego što to mogu ljudi. Razlog tome je što oni verovatno mogu da čuju seizmičke aktivnosti koje prethode zemljotresima (popust struganja, mlevenja i lomljenja stena pod zemljom) i namirisati promenu okoline koja obično ukazuje na veliku oluju.</p>
      <p>Nikol je spomenula i zanimljivo istraživanje koje je sprovedeno u Japanu 2011. godine nakon zemljotresa jačine devet rihtera. Vlasnici ljubimaca su pisali izveštaje o neobičnom ponašanju svojih ljubimaca neposredno pre zemljotresa. Rezultat je bio da je 236 od 1.259 vlasnika pasa i 115 od 703 vlasnika mačaka uočilo čudno ponašanje kod svojih ljubimaca. Vlasnici su naveli pojačan lavež, zavijanje, nemirnost koja je ljubimce navela da pobegnu iz kuće. U 60% izveštaja ova čudna ponašanja kod pasa su se pojavila nekoliko minuta pre zemljotresa.</p>
      <related>
        <h4>Pročitajte još:</h4>
        <a href="http://republika.rs/razonoda/zanimljivosti/173695/Zaljubio-usiju-Magarac-Jadran-zbog-ljubavi-napravio-haos-gradu"/>
        <a href="http://republika.rs/razonoda/zanimljivosti/173334/VIDEO-Devojcica-sekundi-omadjijala-svet-Milioni-pokusavaju-OVO-ponove"/>
        <a href="http://republika.rs/razonoda/zanimljivosti/173273/Verovali-ili-Bananu-zalepio-selotejpom-zid-zaradice-bogatstvo"/>
        <a href="http://republika.rs/razonoda/zanimljivosti/173024/Krave-cvikama-daju-bolje-mleko"/>
        <a href="http://republika.rs/razonoda/zanimljivosti/172888/Ovakvu-reakciju-jos-niste-videli-Zlatni-retriver-prvi-put-snegu"/>
      </related>
      <h3>5. Psi mogu osetiti prisustvo koje ljudi ne mogu</h3>
      <p>Ako imate psa, verovatno ste primetili da postoje određena mesta kojih se neobjašnjivo plaše, ili postoji jedno područje na kojem se uvek ponašaju čudno.</p>
      <p>- Kao primer, moj pas se plaši u uglu mog dvorišta. Ne znam zašto, i vrlo je čudno - objasnila je Elis. Postoji mnogo razloga zbog kojih vaš pas može da se oseća uplašeno na određenom mestu, možda je bio tu kada se začuo vatromet, glasno gašenje automobila ili neka druga bučnija pojava. Vrlo je verovatno da je pas doživeo neko neprijatno iskustvo na mestu kojeg se boji.</p>
    </article>
  </body>
</html>