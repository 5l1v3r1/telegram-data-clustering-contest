<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/efkriti/koinonia/222382_hania-paratiritirio-epistimonon-gia-ton-gastronomiko-toyrismo"/>
    <meta property="og:site_name" content="Efsyn.gr"/>
    <meta property="article:published_time" content="2019-12-09T08:55:46+00:00"/>
    <meta property="og:title" content="Χανιά: «Παρατηρητήριο» επιστημόνων για τον γαστρονομικό τουρισμό"/>
    <meta property="og:description" content="Στο «Παρατηρητήριο» συμμετέχουν με τις ομάδες τους επιστήμονες του Μεσογειακού Αγρονομικού Ινστιτούτου, του Πολυτεχνείου και του Πανεπιστημίου Κρήτης, με την συνδρομή της Περιφέρειας και της Ένωσης Ξενοδόχων Χανίων."/>
  </head>
  <body>
    <article>
      <h1>Χανιά: «Παρατηρητήριο» επιστημόνων για τον γαστρονομικό τουρισμό</h1>
      <address><time datetime="2019-12-09T08:55:46+00:00">09 Dec 2019, 08:55</time> by <a rel="author">efsyn.gr</a></address>
      <p>Ο γαστρονομικός τουρισμός αποτελεί ένα σημαντικό κομμάτι του τουριστικού προϊόντος της Κρήτης, όπως προκύπτει από τα στοιχεία που συγκεντρώνει το «Παρατηρητήριο» Τουρισμού που συντονίζει την δράση του, μέσω του Μεσογειακού Αγρονομικού Ινστιτούτου Χωνιών (ΜΑΙΧ).</p>
      <p>Όπως δήλωσε ο διευθυντής του ΜΑΙΧ Γιώργος Μπαουράκης, «μέσω του Παρατηρητηρίου, προσπαθούμε, το ΜΑΙΧ και συνεργαζόμενοι φορείς, να αναδείξουμε με αιχμή του δόρατος το ελαιόλαδο, τις διατροφικές του άξιες, την παράδοση και την ποιότητα, τον γαστρονομικό τουρισμό».</p>
      <p>Όπως εξηγεί, «οι ετήσιες μελέτες μας σε θέματα γαστρονομίας, καθώς και σε θέματα χρήσης ελαιολάδου αφορούν δυο βασικούς άξονες:</p>
      <p>Τι επιρροή και επίδραση μπορεί να έχει ο γαστρονομικός τουρισμός, με κύριο χαρακτηριστικό το ελαιόλαδο και το δεύτερο είναι σε εναλλακτικές μορφές τουρισμού, τα αρχαία ελαιόδεντρα, πώς μπορούν να αξιοποιηθούν σαν μονοπάτια τουρισμού».</p>
      <p> Στο «Παρατηρητήριο» συμμετέχουν με τις ομάδες τους επιστήμονες του Μεσογειακού Αγρονομικού Ινστιτούτου (ΜΑΙΧ), του Πολυτεχνείου και του Πανεπιστημίου Κρήτης, με την συνδρομή της Περιφέρειας και της Ένωσης Ξενοδόχων Χανίων.</p>
      <p> Όπως λέει ο κ. Μπαουράκης, «συγκεντρώνουμε στοιχεία και αυτό που παρατηρείται είναι ότι υπάρχει αυξανόμενη τάση σε ετήσια βάση όσο αφορά την ανάπτυξη του γαστρονομικού τουρισμού αλλά και του εναλλακτικού τουρισμού που στηρίζεται στην ελιά και το λάδι».</p>
      <p>Με πληροφορίες από το «ΑΠΕ - ΜΠΕ»</p>
      <related>
        <h4>Σχετικά Άρθρα</h4>
        <a href="https://www.efsyn.gr/efkriti/koinonia/208773_protypi-diadromi-gia-tin-gastronomia-tis-kritis"/>
        <a href="https://www.efsyn.gr/efkriti/oikonomia/189572_kriti-agrotika-proionta-kai-diasyndesi-me-ton-toyrismo"/>
        <a href="https://www.efsyn.gr/efkriti/politismos/206023_xekina-ti-leitoyrgia-toy-kentro-kritikis-gastronomias"/>
        <a href="https://www.efsyn.gr/efkriti/oikonomia/55993_anaptyxi-me-pylones-diatrofi-kai-toyrismo"/>
        <a href="https://www.efsyn.gr/efkriti/politismos/211101_meres-kritikis-gastronomias-sto-irakleio"/>
        <a href="https://www.efsyn.gr/efkriti/koinonia/218986_emporio-kai-toyrismos-stin-kriti-i-proklisi-ton-open-malls"/>
      </related>
    </article>
  </body>
</html>