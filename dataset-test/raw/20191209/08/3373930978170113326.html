<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/borsveckan-ser-koplage-i-tre-aktier-6981177"/>
    <meta property="og:site_name" content="Affärsvärlden"/>
    <meta property="article:published_time" content="2019-12-09T08:19:00+00:00"/>
    <meta property="og:title" content="Börsveckan ser köpläge i tre aktier"/>
    <meta property="og:description" content="Tre aktier får köpråd i veckans nummer av Börsveckan."/>
  </head>
  <body>
    <article>
      <h1>Börsveckan ser köpläge i tre aktier</h1>
      <address>
        <time datetime="2019-12-09T08:19:00+00:00">09 Dec 2019, 08:19</time>
      </address>
      <p>
        <b>Tre aktier får köpråd i veckans nummer av Börsveckan.</b>
      </p>
      <p>I senaste numret av Börsveckan rekommenderas köp av Allgon, Academedia och Recipharm. Rådet avvakta delas samtidigt ut för Engelska Skolan, K-Fastigheter, Railcare och Note.</p>
      <p>Ett köp i Allgon kommer med en cyklisk risk och obligationsräntan på nästan 7 procent indikerar också att räntemarknaden ser en hög risk i bolaget, menar Börsveckan. Men med ett rörelseresultat som ökar 16 procent på ett konservativt antagande om en ebitda-marginal som inte stiger, tillsammans med möjligheter till avyttring och vidare renodling av verksamheten och så småningom fler förvärv, är Allgon köpvärd inom kategorin högriskaktier.</p>
      <p>Utbildningsbolaget Academedia har haft ett par utmanande år inom vuxenutbildning med fallande volymer. Men där ser det enligt Börsveckan ut att stabiliseras vilket tillsammans med marginalförbättringar kan ge fina vinstökningar 2020.</p>
      <p>Om Recipharms bud på Consort Medical går igenom tar bolaget ytterligare ett steg i skalfördelar och geografisk räckvidd och då lockar aktien med en attraktiv värdering, resonerar Börsveckan.</p>
      <p>Vad gäller K-Fastigheter menar tidningen att med den kursrusning som noterats har risken ökat, potentialen minskat och tåget har gått.</p>
      <p>"Värderingen är, på alla sätt och vis, väldigt hög även om vi ser goda förutsättningar för bolaget att öka substansen och intäkterna rejält de kommande åren", skriver Börsveckan som inte ser något köpläge i K-Fastigheter "för tillfället".</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fborsveckan-ser-koplage-i-tre-aktier-6981177&amp;title=Triss%20i%20k%C3%B6pr%C3%A5d&amp;description=Tre%20aktier%20f%C3%A5r%20k%C3%B6pr%C3%A5d%20i%20veckans%20nummer%20av%20B%C3%B6rsveckan.%20">Facebook</a>
        </li>
        <li>
          <a href="http://twitter.com/share?text=Triss%20i%20k%C3%B6pr%C3%A5d&amp;url=https%3A%2F%2Fwww.affarsvarlden.se%2Fbors-ekonominyheter%2Fborsveckan-ser-koplage-i-tre-aktier-6981177">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fborsveckan-ser-koplage-i-tre-aktier-6981177&amp;title=Triss%20i%20k%C3%B6pr%C3%A5d">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fborsveckan-ser-koplage-i-tre-aktier-6981177&amp;title=Triss%20i%20k%C3%B6pr%C3%A5d">Reddit</a>
        </li>
        <li>Mail</li>
      </ul>
    </article>
  </body>
</html>