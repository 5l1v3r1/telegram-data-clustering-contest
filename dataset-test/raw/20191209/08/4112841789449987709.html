<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78108-Wonder-Woman-skace-na-bleskoch-Novy-trailer-nas-posuva-v-case-do-doby-neonov-skvelej-hudby-a-uzasnej-akcie"/>
    <meta property="og:site_name" content="REFRESHER"/>
    <meta property="article:published_time" content="2019-12-09T08:38:00+00:00"/>
    <meta property="og:title" content="Wonder Woman skáče na bleskoch. Nový trailer nás posúva v čase do doby neónov, skvelej hudby a úžasnej akcie"/>
    <meta property="og:description" content="DCEU sa rozšíri ďalším filmom, tentoraz prvým regulérnym pokračovaním."/>
  </head>
  <body>
    <article>
      <h1>Wonder Woman skáče na bleskoch. Nový trailer nás posúva v čase do doby neónov, skvelej hudby a úžasnej akcie</h1>
      <address><time datetime="2019-12-09T08:38:00+00:00">09 Dec 2019, 08:38</time> by <a rel="author">Dominik Vetrák</a></address>
      <p>
        <b>DCEU sa rozšíri ďalším filmom, tentoraz prvým regulérnym pokračovaním.</b>
      </p>
      <p>O Wonder Woman sme si naposledy písali ešte v marci tohto roka. Môže za to odklad snímky o 7 mesiacov. Pôvodne sme sa premiéry mali dočkať ešte 1. novembra tohto roka. Nakoniec si však počkáme do <b>4. júna 2020</b>. Ostáva dúfať, že to čakanie bude stáť za to. Jednotka bola fajn, ale záverečná tretina to celé pochovala a naplno ukázala neschopnosť DCEU. Režisérke Patty Jenkins však dôverujeme a na pokračovanie sa už tešíme. A dupľom po dnešnom traileri, ktorý je jednoducho skvelý a zároveň nič neprezrádza.</p>
      <p><i>Patty Jenkins bola odhodlaná, že tento film by mal byť <b>ďalšou iteráciou Wonder Woman</b>, ale nie pokračovaním. A toto rozhodnutie rozhodne dodržala</i>,“ dodal Roven. „<i>Ide o úplne iný časový rámec a vy zistíte, čo Diana/Wonder Woman vlastne v uplynulých rokoch robila. Je to ale celkom odlišný príbeh, hoci v rámci silných emócií, humoru a odvážnych činov bude pripomínať prvý film</i>.“</p>
      <figure>
        <iframe src="https://www.youtube.com/embed/sfM7_JLk-84" width="700" height="370" data-service="Youtube" scrolling="no"/>
      </figure>
      <p>Tieto slová by navyše potvrdzovali aj vyjadrenia zdroja blízkeho režisérke, ktoré Wonder Woman 1984 <b>prirovnávajú napríklad k sérii o agentovi 007</b>, kde máme tú istú postavu, no zároveň množstvo príbehov, ktoré na seba nenadväzujú. </p>
      <p>Okrem samotnej Gal Gadot si zahrali aj <i>Chris Pine</i>, <i>Robin Wright</i>, <i>Connie Nielsen</i>, <i>Kristen Wiig</i> (Barbara Ann Minerva/Cheetah) či <i>Pedro Pascal</i>. (Max Lord). Wonder Woman 1984 uvidíme v našich kinách <b>4. júna (červen) 2020</b>. Pre viac informácií <a href="https://refresher.sk/tag/wonder-woman-2">klikaj sem</a>.</p>
      <figure>
        <img src="https://i.refresher.sk/public/dominik-v/2019/_december/714O2retc6L._SY679_.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/73042-Warner-Bros-oficialne-potvrdil-ze-Wonder-Woman-2-zreziruje-Patty-Jenkins-Na-scenari-pomoze-aj-tvorca-The-Expendables-ci-Godzilly"/>
        <a href="https://refresher.sk/72287-Podla-reziserky-Patty-Jenkins-nas-vo-Wonder-Woman-2-caka-niekolko-velkych-prekvapeni-Bude-to-uplne-iny-film-slubuje-reziserka"/>
        <a href="https://refresher.sk/72807-Co-nas-caka-vo-Wonder-Woman-2-a-ako-sa-bude-Cyborgov-vznik-odlisovat-od-jeho-komiksovych-predloh"/>
        <a href="https://refresher.sk/45130-V-akom-casovom-obdobi-sa-bude-odohravat-pokracovanie-Wonder-Woman-a-vrati-sa-aj-Chris-Pine"/>
        <a href="https://refresher.sk/71468-Novy-Hellboy-bude-komplexnou-a-komplikovanou-postavou-a-Malu-morsku-vilu-si-mozno-zahra-Zendaya"/>
        <a href="https://refresher.sk/55310-Pokracovanie-Wonder-Woman-sa-uz-nakruca-Prve-2-obrazky-odhaluju-aj-navrat-Chrisa-Pinea-ako-Steva-Trevora"/>
        <a href="https://refresher.sk/56056-Gal-Gadot-rozdavala-v-kostyme-Wonder-Woman-dobru-naladu-medzi-malymi-pacientmi-v-detskej-nemocnici"/>
        <a href="https://refresher.sk/59383-Wonder-Woman-2-bola-odlozena-o-7-mesiacov-a-uvidime-ju-az-v-roku-2020-Co-sa-to-s-DCEU-deje"/>
      </related>
    </article>
  </body>
</html>