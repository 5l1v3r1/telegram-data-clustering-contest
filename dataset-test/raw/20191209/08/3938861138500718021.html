<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_londonci-proveli-avtobus-v-ostannij-rejs/941948"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T08:20:00+00:00"/>
    <meta property="og:title" content="Лондонці провели автобус в останній рейс"/>
    <meta property="og:description" content="У Лондоні 9 грудня 2005 року закінчилась експлуатація двоповерхових автобусів, створених в 1954 році компанією AEC. Уздовж всього маршруту стояли юрби людей, які прийшли попрощатися з автобусом. Понад п'ятдесят років &quot;Рутмастер&quot; був невід'ємною частиною Лондона. &quot;Рутмастера&quot; першої серії ..."/>
  </head>
  <body>
    <article>
      <h1>Лондонці провели автобус в останній рейс</h1>
      <address><time datetime="2019-12-09T08:20:00+00:00">09 Dec 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/941/941948_w_300.jpg?v=0"/>
        <figcaption>Списання "Рутмастерів" почалося в 1982 році. Фото: www.routemaster.org</figcaption>
      </figure>
      <p>У Лондоні<b> 9 грудня 2005 року закінчилась експлуатація двоповерхових автобусів,</b> створених в 1954 році компанією AEC. Уздовж всього маршруту стояли юрби людей, які прийшли попрощатися з автобусом. Понад п'ятдесят років "Рутмастер" був невід'ємною частиною Лондона.</p>
      <p>"Рутмастера" першої серії вводилися в дію з 1959 року для заміни тролейбусів. Автобус мав 64 місця для сидіння і важив лише три чверті тонни. Транспорт набув величезної популярність серед лондонців і гостей. Мав відкриту ззаду платформу, через яку був вхід і вихід з автобуса. Дверей не мав. Квитки продавав кондуктор. Багато кондукторів крім виконання своїх службових обов'язків розважали пасажирів жартами, що створювало доброзичливу атмосферу.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_pilot-proletiv-pid-mostami-u-londoni/931006"/>
      </related>
      <p>Списання "Рутмастера" почалося в 1982 році, з 2003 року вони стали швидко зникати з вулиць Лондона. Списані "Рутмастери" не здають на злам, а продають всім охочим. Ціна автобуса становить близько двох тисяч фунтів. Багато автобусів повернулись на вулиці Лондона. На двох оглядових туристичних маршрутах на "Рутмастерах" можна їздити за звичайними проїзними квитками.</p>
      <blockquote>Британський майор Крістофер Дрейпер на позиченому одномоторному літаку пролетів 3 жовтня 1931 року під двома мостами через річку <a href="https://gazeta.ua/articles/history/_pilot-proletiv-pid-mostami-u-londoni/931006">Темзу у Лондоні. </a>Так протестував проти поганого ставлення влади до ветеранів війни.</blockquote>
    </article>
  </body>
</html>