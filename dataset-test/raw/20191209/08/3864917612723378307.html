<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2833941-u-asini-zavitsa-informacijnij-centr-dla-turistiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T08:48:00+00:00"/>
    <meta property="og:title" content="У Ясіні з'явиться інформаційний центр для туристів"/>
    <meta property="og:description" content="У селищі Ясіня, що в Рахівському районі Закарпаття, в суботу, 14 грудня, відкриють Туристичний інформаційний центр."/>
  </head>
  <body>
    <article>
      <h1>У Ясіні з'явиться інформаційний центр для туристів</h1>
      <h2>У селищі Ясіня, що в Рахівському районі Закарпаття, в суботу, 14 грудня, відкриють Туристичний інформаційний центр.</h2>
      <address>
        <time datetime="2019-12-09T08:48:00+00:00">09 Dec 2019, 08:48</time>
      </address>
      <p>Про це повідомляє видання <a href="http://www.rakhiv.in/NewsOpen/id_news_1050283">"Рахів"</a>. </p>
      <p>"У центрі Ясіні розпочинається робота Туристичного інформаційного центру з метою реклами потенціалу краю та його туристичних можливостей, залучення широкого кола українських та іноземних туристів до відпочинку та подорожей Карпатами, підвищення рівня якості туристичних послуг", – йдеться в повідомленні.</p>
      <p>Зазначається, що у Туристичний інформаційний центр зможуть звертатися всі охочі – як окремі туристи, так і туристичні групи, представники турагентств та всіх компаній, які працюють у галузі туризму та суміжних галузях для отримання інформації, консультацій і співпраці.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2812614-zakarpatta-cogoric-uze-otrimalo-ponad-6-miljoniv-turisticnogo-zboru.html">Закарпаття цьогоріч уже отримало понад 6 мільйонів туристичного збору</a>
      </blockquote>
      <p>Серед послуг, які надаватиме ТІЦ у Ясіні, – автобусні та пішохідні екскурсії українською, англійською, французькою та угорською мовами; велоекскурсії; прокат велосипедів, лиж, сноубордів; походи в гори; трансфер; консультації з організації подорожей; розроблення та планування туристичних, екологічних маршрутів.</p>
    </article>
  </body>
</html>