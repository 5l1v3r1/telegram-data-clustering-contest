<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792591/%D9%87%D8%AF%D9%81-%D9%82%D9%87%D8%B1%D9%85%D8%A7%D9%86%DB%8C-%D9%88-%D8%AD%D8%B6%D9%88%D8%B1-%D9%85%D9%84%DB%8C-%D9%BE%D9%88%D8%B4%D8%A7%D9%86-%D8%AF%D8%B1-%D8%A7%D9%84%D9%85%D9%BE%DB%8C%DA%A9-%D8%A7%D8%B3%D8%AA-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D9%86%D9%82%D8%AF-%D8%AF%D8%A7%D8%B1%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:18:46+00:00"/>
    <meta property="og:title" content="نیک سرشت در گفتگو با مهر: هدف قهرمانی و حضور ملی پوشان در المپیک است/ به تیم ملی نقد دارم"/>
    <meta property="og:description" content="مدیراجرایی تیم فتح صدر البرز گفت: امکانات خوبی در اختیار تکواندوکاران قرار دادیم تا ضمن رسیدن به قهرمانی، ملی پوشان ما خود را برای کسب سهمیه المپیک آماده کنند."/>
  </head>
  <body>
    <article>
      <h1>نیک سرشت در گفتگو با مهر: هدف قهرمانی و حضور ملی پوشان در المپیک است/ به تیم ملی نقد دارم</h1>
      <address>
        <time datetime="2019-12-09T08:18:46+00:00">09 Dec 2019, 08:18</time>
      </address>
      <p>کاظم نیک سرشت در گفتگو با <a href="https://www.mehrnews.com/">خبرنگار مهر</a> با اشاره به روند موفقیت این تیم در هفته های اخیر گفت:  ما برای آماده سازی اعضای تیم در مسیر سخت رقابت با تیم های مدعی  برنامه های کاربردی و مدونی رو طراحی کردیم که از آن جمله می توان به  محل تمرین مناسب با بهره مندی از کلیه تجهیزات و امکانات، محل اسکان، برپایی ارودی شبانه روزی، پزشک متخصص، تغذیه مناسب و.. اشاره کرد. </p>
      <p>وی ادامه داد: کادر مدیریت و فنی بسیار  فهیم و با کیفیتی هدایت تیم را برعهده دارند. از مربیان جوان، با آتیه و با تجربه ای بهره می‌بریم و هدف گذاری ما نیز رسیدن به نتایج مطلوب در طول فصل است.در همین راستا تا پایان هفته ششم با شش پیروزی و کسب 18 امتیاز وبا اختلاف 3 امتیاز نسبت به  تیم‌های دوم و سوم در صدر جدول قرار داریم. هر چند متقدم راه سختی را تحقق اهداف از پیش طراحی شده در پیش داریم. </p>
      <p>نیک سرشت افزود: میانگین سنی تیم ما 19/31 می باشد. در هفته پنجم و ششم توانستیم دو پیروزی خوب را برابر تیم‌های محترم «کن» و «کین» کسب کنیم. میانگین سنی تیم کن که جلوی تیم فتح البرز قرار گرفت، 17/5 سال بوده که نسبت به تیم فتح البرز تیم جوانتری است. البته ناگفته نماند که مومن زاده به دلیل سروزن نرسیدن نتوانست در لیست نهایی «کن» قرابر بگیرد و کیمیا علیزاده را هم و بدلیل آسیب دیده گی نداشتند. در کل تیم با تمام توان در مقابل ما صف آرایی کردند. البته  فتح هم دنیا محمدی را بدلیل مشکلات  شخصی همراه نداشت، کیمیا همتی با زانوی آسیب دیده  مبارزه کرد. همتی در تمرین دو روز قبل از مسابقه آسیب دید، ولی خودش خواست مبارزه کند که جا دارد<br/>بابت غیرتی که بخرج داده تشکر کنم.</p>
      <p>وی ادامه داد: در جلساتی که با اعضای تیم داریم، به همه اعضای تیم اعلام کرده ایم که از امکانات و شرایط موجود  به خوبی بهره برده و از این فرصت در کنار تلاش برای کسب موفقیت در لیگ،  خود را برای حضوری موفق و قدرتمند در تیم ملی آماده کنند. اگر همین شرایط بدرستی پیگیری شود قطعا این باشگاه می‌تواند در 5 وزن تیم ملی نفرات اصلی را تامین کند. به اعضای تیم گفته ایم که نگاهها باید المپیکی باشد و تمام اعضا می‌بایست یک پله نسبت به دیگر رقبای خود بالاتر قرار بگیرند و این یک پله برتری می‌تواند شماهارا در برابر تمام موانع، بحران‌ها و حواشی پیش رو، بیمه نماید و با قدرت مضاعف در میادین بین المللی حاضر و کسب افتخار نمایید. البته باید عنوان کنم که در هفته هفتم و هشتم دو دیدار  برابر تیم های محترم هیات تکواندو هفتگل و اسپریچو خواهیم داشت.</p>
      <p>مدیر اجرایی تیم فتح البرز در ادامه به نتایج تیم ملی در مسکو هم اشاره کرد و گفت: جا داره تبریک بگویم به کادر فنی فریبرز عسکری، علی محمد بسحاق، وحید عبدالهی و همچنین تمام ملی پوشان بخصوص آرمین هادی پور و میرهاشم حسینی که موفق شدند در بدترین شرایط ممکن دوسهمیه المپیک کسب کنند.  باتوجه به اتفاق ناگواری که در اعزام تیم ملی به مسابقات قهرمانی جهان در منچستر انگلیس رخ داده که تیم در چند نوبت و در نهایت به صورت ناقص و در بدترین شرایط روحی و روانی به مسابقات جهانی اعزام  شد، تیم  ملی واقعا شرایط سخت روحی و روانی را تحمل کرد و جمع کردن آن تیم کار دشواری بود که رسیدن به این دو سهمیه یک موفقیت محسوب می شود. </p>
      <p>نیک سرشت ادامه داد: به  صراحت اعلام می کنم اگر شرایط تیم ملی تکواندو در مسابقات قهرمانی جهان در منچستر بدون دغدغه توسط کشور برگذار کننده مهیا می‌گردید، با توجه به آنکه از نزدیک شاهد تلاش مجموعه تیم ملی بودم، ملی پوشان توانایی کسب موفقیت و حتی رسیدن به عنوان قهرمانی را داشت. ولی متاسفانه انگلیسی ها  نسبت به تیم ایران اشرافیت کاملی را داشته اند که دست روی  نقاط کلیدی و استراتژیکی تیم بگذارند که نهایتا منجر به آن اتفاقات گردید، که اگر آن  شرایط ایجاد نمی‌گردید قطعا شرایط فعلی متفاوت تر و آسانتر بوجود می آمد.</p>
      <p>وی خاطرنشان ساخت: ما کارشناسان تکواندو از بیرون شرایط تیم ملی را دنبال می کنیم و قطعا تصور  شرایط سخت و طاقت فرسا تیم در کوران فشارها و بحران ها سخت است و چندان به چشم نمی آید و باید در شرایطش قرار داشت. به هرحال مرحله به مرحله تا رسیدن به مسابقات فینال کادر فنی و اعضای تیم می‌بایست امتیازات از دست رفته را جمع‌آوری می‌کردند و این شرایط در بدترین حالت خود به لحاظ روانی دنبال می‌گردید، همه مجموعه تیم ملی با  جان و دل تلاش کردند و این دو سهمیه بدست آمد.</p>
      <p>این کارشناس تکواندو در پایان گفت: ملی پوشان تکواندو آمادگی فیزیکی خیلی خوبی داشت، و هر چند به این تیم در برخی موارد نقد داریم که قطعا کادر فنی آن را شناسایی نمودند و در جهت ترمیم و رفع آن تلاش خواهند کرد. در شرایط فعلی باید برای کسب سهمیه سوم تلاش نمود. سجاد مردانی تکواندوکاری است که اگر اراده کند هر غیرممکنی را ممکن می کند. حق سجاد است که به المپیک رفته و دوران ورزشی خود را با یک مدال در المپیک به اتمام برساند. پس از قطعی شدن سهمیه سوم باید طوری برنامه‌ریزی و استراتژی تعریف گردد  که در آوردگاه المپیک توکیو کسب افتخار با مرغوبترین مدال حاصل شود. </p>
    </article>
  </body>
</html>