<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/ost/sexchattade-och-pressade-man-pa-pengar"/>
    <meta property="og:site_name" content="SVT Nyheter"/>
    <meta property="article:published_time" content="2019-12-09T08:49:33+00:00"/>
    <meta property="og:title" content="Sexchattade och pressade män på pengar"/>
    <meta property="og:description" content="En 19-årig kvinna och en 23-årig man döms av Norrköpings tingsrätt för utpressning av sex män som paret sexchattat med under falsk identitet."/>
  </head>
  <body>
    <article>
      <h1>Sexchattade och pressade män på pengar</h1>
      <address><time datetime="2019-12-09T08:49:33+00:00">09 Dec 2019, 08:49</time> by <a rel="author">Tobias Holmqvist</a></address>
      <p>
        <b>En 19-årig kvinna och en 23-årig man döms av Norrköpings tingsrätt för utpressning av sex män som paret sexchattat med under falsk identitet.</b>
      </p>
      <p>Paret kom över sammanlagt 232 552 kronor som satts in på 23-åringens bankkonto. En av männen tvingades dessutom att köpa en bostadsrätt för 200 000 kronor till de åtalade, belägen i en liten ort i Värmland.</p>
      <p>Efter att ha sexchattat och kommit över bilder tog paret sedan reda på var männen bodde och var de arbetade. Sedan hotade de med att ”hänga ut” männen och sprida innehållet i chattarna.</p>
      <p>Den 19-åriga kvinnan döms till skyddstillsyn med 60 timmars samhällstjänst och den 23-årige mannen till sex månaders fängelse. De ska också solidariskt betala sammanlagt 325 350 kronor i skadestånd till de drabbade.</p>
      <related>
        <h4>Relaterat</h4>
        <a href="https://www.svt.se/nyheter/lokalt/ost/man-pressades-pa-pengar-efter-sexchatt"/>
      </related>
    </article>
  </body>
</html>