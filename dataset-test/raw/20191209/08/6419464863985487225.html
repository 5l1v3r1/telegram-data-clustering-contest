<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/oikonomia/opekepe-nea-pliromi-pros-toys-dikaioychoys/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T08:56:49+00:00"/>
    <meta property="og:title" content="ΟΠΕΚΕΠΕ: Νέα πληρωμή προς τους δικαιούχους"/>
    <meta property="og:description" content="Σε νέα μεγάλη πληρωμή προχώρησε ο ΟΠΕΚΕΠΕ προς τους δικαιούχους τις προηγούμενες ημέρες. Δείτε τον αναλυτικό πίνακα με τις πληρωμές ΟΠΕΚΕΠΕ"/>
  </head>
  <body>
    <article>
      <h1>ΟΠΕΚΕΠΕ: Νέα πληρωμή προς τους δικαιούχους</h1>
      <address>
        <time datetime="2019-12-09T08:56:49+00:00">09 Dec 2019, 08:56</time>
      </address>
      <p>Σε νέα μεγάλη <a href="https://neaselida.gr/tag/pliromi-opekepe/">πληρωμή</a> προχώρησε ο <a href="https://neaselida.gr/tag/opekepe/">ΟΠΕΚΕΠΕ</a> προς τους <a href="https://neaselida.gr/tag/dikaioychoi/">δικαιούχους</a> τις προηγούμενες ημέρες.</p>
      <p>Το ποσό των<b> 2.403.800,34 €</b> πλήρωσε ο Οργανισμός Πληρωμών και Ελέγχου Κοινοτικών Ενισχύσεων Προσανατολισμού και Εγγυήσεων <a href="https://neaselida.gr/tag/opekepe/">(ΟΠΕΚΕΠΕ</a>) από τις 03/12/2019 έως τις 06/12/2019 σε συνολικά <b>113 <a href="https://neaselida.gr/tag/dikaioychoi-opekepe/">δικαιούχους</a></b>.</p>
      <p>Οι πληρωμές αφορούν κυρίως ανειλημμένες υποχρεώσεις Μ.112 και βιολογική κτηνοτροφία – διατήρηση.</p>
      <p>
        <b>
          <a href="https://www.opekepe.gr/images/documents/Dec2019/PAYMENTS_OPEKEPE_03122019-06122019.pdf">ΔΕΙΤΕ ΤΙΣ ΠΛΗΡΩΜΕΣ ΕΔΩ</a>
        </b>
      </p>
      <related>
        <a href="https://neaselida.gr/oikonomia/syntaxi-poioi-vgainoyn-sta-55-eos-60-eton-kai-me-posa-chrimata/"/>
      </related>
      <h3>Επιδόματα ΟΠΕΚΑ: Θα «βρέξει» λεφτά ενόψει Χριστουγέννων</h3>
      <figure>
        <img src="https://neaselida.gr/nsmedia/uploads/2019/02/epidoma-enoikiou-1.jpg"/>
      </figure>
      <p>Ο Οργανισμός Προνοιακών Επιδομάτων και Κοινωνικής Αλληλεγγύης (<a href="https://neaselida.gr/tag/opeka/"><b>ΟΠΕΚΑ</b></a>) ανακοίνωσε ότι, την <b>Τρίτη 24 Δεκεμβρίου</b>, θα καταβληθούν τα παρακάτω <a href="https://neaselida.gr/tag/epidomata/"><b>επιδόματα</b></a> και παροχές:</p>
      <p>– <b>Επίδομα</b> παιδιού, προνοιακά αναπηρικά και διατροφικά επιδόματα.</p>
      <p>– Κοινωνικό Εισόδημα Αλληλεγγύης (<b>ΚΕΑ</b>), επίδομα στέγασης (ενοικίου), στεγαστικής συνδρομής, επίδομα κοινωνικής αλληλεγγύης ανασφάλιστων υπερηλίκων και σύνταξη υπερηλίκων, επίδομα ομογενών.</p>
      <h3>Επίδομα γέννας: Ποιοι γονείς θα πάρουν 2.000 ευρώ (video)</h3>
      <figure>
        <img src="https://neaselida.gr/nsmedia/uploads/2018/12/epidoma-thermansis.jpg"/>
      </figure>
      <p>Τους όρους, τα εισοδηματικά κριτήρια και τις προϋποθέσεις χορήγησης του <a href="https://neaselida.gr/tag/epidoma-gennas/"><b>επιδόματος γέννας</b></a> ανέλυσε η υφυπουργός Εργασίας και Κοινωνικών Υποθέσεων, <a href="https://neaselida.gr/tag/domna-michailidoy/"><b>Δόμνα Μιχαηλίδου</b></a>.</p>
      <p>Όπως είπε στην κάμερα του Star, «πρόκειται για ένα πραγματικά οριζόντιο δημογραφικό μέτρο, όχι τόσο προνοιακό και <b>από 1.1.2020 για κάθε παιδί</b> που θα γεννιέται στην Ελλάδα θα δίνονται αυτά τα 2.000 ευρώ».</p>
      <p>Η <b>Δόμνα Μιχαηλίδου</b> απάντησε συγκεκριμένα στις ερωτήσεις της δημοσιογράφου Κατερίνας Παναγοπούλου:</p>
      <p>
        <b>Θα καταβάλλεται εφάπαξ ή σε δόσεις; </b>
      </p>
      <p>Θα καταβάλλεται σε δύο δόσεις μία δόση με το που θα γεννηθεί το παιδί και σε 6 μήνες από τη γέννηση του η δεύτερη δόση.</p>
      <h3>Τα κριτήρια</h3>
      <p>
        <b>Το εισοδηματικό όριο ποιο θα είναι; Θα προσαυξάνεται ανάλογα με τα μέλη της οικογένειας; </b>
      </p>
      <p>Για να υπάρξει αίσθηση δικαίου αυτό που θα κάνουμε είναι ότι στα πολύ υψηλά εισοδήματα δεν θα δοθεί. Για μία μητέρα ή έναν δικαιούχο -αν είναι ο πατέρας που έχει την επιμέλεια του παιδιού- το εισόδημα είναι 40.000 ευρώ, 60.000 για το ζευγάρι και 10.000 ευρώ για κάθε παιδί που ήδη υπάρχει. Δηλαδή μία οικογένεια η οποία έχει ήδη δύο παιδιά θα πρέπει να έχει εισόδημα κάτω από 80.000 ευρώ για να λάβει στο τρίτο της παιδί επίδομα γέννας.</p>
      <p>
        <b>Αν είναι δίδυμα;</b>
      </p>
      <p>Λαμβάνει δύο  επιδόματα 2.000 ευρώ για κάθε παιδί.</p>
      <p>
        <b>Αλλάζει κάτι στον χρόνο χορήγησης των επιδομάτων στο σχέδιο νόμου που έρχεται; </b>
      </p>
      <p>Προσπαθήσαμε να διευκολύνουμε τη ζωή των συμπολιτών μας αντί κάθε επίδομα να έχει τη δική του ημερομηνία καταβολής από εδώ και στο εξής κάθε τελευταία εργάσιμη του μήνα κάθε επίδομα που χορηγείται από τον ΟΠΕΚΑ, δηλαδή το ελάχιστο εγγυημένο εισόδημα, το επίδομα στέγασης, το επίδομα παιδιού των ανασφάλιστων υπερηλίκων θα δίνονται την τελευταία εργάσιμη του μήνα ώστε να υπάρχει σαφήνεια και απλότητα ως προς τις παροχές αυτές.</p>
    </article>
  </body>
</html>