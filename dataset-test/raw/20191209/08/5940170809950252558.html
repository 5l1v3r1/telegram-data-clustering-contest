<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-diakais-pothos-o-iban"/>
    <meta property="og:site_name" content="24sports.com.cy"/>
    <meta property="article:published_time" content="2019-12-09T08:00:00+00:00"/>
    <meta property="og:title" content="ΑΠΟΕΛ: Διακαής πόθος ο Ιβάν"/>
    <meta property="og:description" content="Θέμα ωρών είναι η επισημοποίηση του διαζυγίου του Τόμας Ντολ με το ΑΠΟΕΛ, όπως σας αναφέρει από χθες η ιστοσελίδα μας. Οι «γαλαζοκίτρινοι» έχουν αποφασίσει να τελειώσουν την συνεργασία τους με τον Γερμανό και πλέον βρίσκονται σε αναζήτηση νέου τεχνικού."/>
  </head>
  <body>
    <article>
      <h1>ΑΠΟΕΛ: Διακαής πόθος ο Ιβάν</h1>
      <h2>Είναι πολλά εμπόδια που θα πρέπει να ξεπεραστούν για να επιστρέψει</h2>
      <address><time datetime="2019-12-09T08:00:00+00:00">09 Dec 2019, 08:00</time> by <a rel="author">Ονησίφορος Σταύρου</a></address>
      <p>Θέμα ωρών είναι η επισημοποίηση του διαζυγίου του Τόμας Ντολ με το ΑΠΟΕΛ, όπως σας αναφέρει από χθες η ιστοσελίδα μας. Οι «γαλαζοκίτρινοι» έχουν αποφασίσει να τελειώσουν την συνεργασία τους με τον Γερμανό και πλέον βρίσκονται σε αναζήτηση νέου τεχνικού.</p>
      <aside>Θα γίνει κρούση (αν δεν έγινε ήδη) προς τον Σερβοέλληνα τεχνικό, ελπίζοντας ότι θα επιθυμεί να επιστρέψει στην ομάδα</aside>
      <p>Ήδη, η διοίκηση Πρόδρομου Πετρίδη άρχισε τις επαφές για τον διάδοχο του Τόμας Ντολ και όπως συμβαίνει πάντα σε τέτοιες περιπτώσεις ο διακαής πόθος όλων στην ομάδα είναι ο Ιβάν Γιοβάνιβιτς.</p>
      <p>Ο Σερβοέλληνας τεχνικός είναι ο πιο πετυχημένος προπονητής στην ιστορία του συλλόγου και είναι λογικό να θέλει ο κόσμος να τον δει να κάθετε ξανά στον πάγκο του ΑΠΟΕΛ.</p>
      <p>Αυτό θέλουν και αρκετά μέλη της διοίκησης Πετρίδη, όπως μαθαίνει η ιστοσελίδα μας, από την στιγμή που ο Ιβάν Γιοβάνοβιτς είναι ελεύθερος και έχει ακουστεί για διάφορες ομάδες το τελευταίο διάστημα.</p>
      <p>Σύμφωνα με τις ίδιες πηγές πληροφόρησης, θα γίνει κρούση (αν δεν έγινε ήδη) προς τον Σερβοέλληνα τεχνικό, ελπίζοντας ότι θα επιθυμεί να επιστρέψει στην ομάδα, με την οποία έγραψε ιστορία.</p>
      <p>Αντιλαμβάνεστε ότι δεν είναι εύκολο και δεν έχει να κάνει μόνο με το οικονομικό κομμάτι. Είναι πολλά εμπόδια που θα πρέπει να ξεπεραστούν για να επιστρέψει ο Γιοβάνοβιτς στην ομάδα.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-ta-thelei-ola-o-ntol"/>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-psaxnoyn-gia-neo-proponiti"/>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-proponisi-me-xatziloyka"/>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-teleiwnei-o-ntol"/>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-xiloma-toy-texnikoy-tim"/>
      </related>
    </article>
  </body>
</html>