<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/bpost-verkoopt-stadsdistributeu"/>
    <meta property="og:site_name" content="Emerce"/>
    <meta property="article:published_time" content="2019-12-09T08:55:00+00:00"/>
    <meta property="og:title" content="Stadsdistributeur CityDepot naar myShopi"/>
    <meta property="og:description" content="BD MyShopi neemt per 1 januari de activiteiten rond CityDepot van bpost over. Dat zijn lokale hubs die al enkele jaren bestaan."/>
  </head>
  <body>
    <article>
      <h1>Stadsdistributeur CityDepot naar myShopi</h1>
      <address><time datetime="2019-12-09T08:55:00+00:00">09 Dec 2019, 08:55</time> by <a rel="author">Redactie Emerce</a></address>
      <p>
        <b>BD MyShopi neemt per 1 januari de activiteiten rond CityDepot van bpost over. Dat zijn lokale hubs die al enkele jaren bestaan.</b>
      </p>
      <p>Stadsdistributeur CityDepot opereert in zes Belgische steden (Antwerpen, Brussel, Charleroi, Hasselt, Gent en Luik) met ongeveer veertig voertuigen. Dagelijks worden zo’n duizend bestellingen vervoerd.</p>
      <p>Sinds 2015 werken bpost en CityDepot al samen. bpost was de belangrijkste aandeelhouder in de destijds opgerichte naamloze vennootschap.</p>
      <p>De circa 30 werknemers gaan <a href="https://corporate.bpost.be/media/press-releases/2019/2019_12_09?sc_lang=nl-BE">mee</a> naar BD MyShopi. Financiële details zijn niet bekend gemaakt.</p>
      <p>myShopi noemt zich ‘het nummer 1 promo en shopping platform in België’. Naast het myShopi folderpakket, dat elke week in de brievenbus valt, is er ook de website myshopi.com en de myShopi app voor smartphone en tablet. De myShopi app werd al meer dan 2 miljoen keer gedownload.</p>
      <p>‘De overname van CityDepot laat ons toe om onze expertise en oplossingen verder uit te bouwen,’ zegt Raf Lambrix van myShopi. ‘Zo kunnen we nog meer leveringen bundelen, waardoor we het aantal bewegingen kunnen beperken. Omgekeerd krijgen de klanten van CityDepot toegang tot ons netwerk van depots en onze kennis van de lokale uitdagingen en mogelijkheden op het vlak van toelevering.’</p>
      <p>
        <i>Foto CityDepot</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/bpost-neemt-bubble-post-definitief"/>
      </related>
    </article>
  </body>
</html>