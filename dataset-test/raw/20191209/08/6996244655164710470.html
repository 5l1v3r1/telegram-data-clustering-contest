<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714007?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-12-09T08:43:47+00:00"/>
    <meta property="og:title" content="בבית&quot;ר יורדים לקרקע: &quot;רוצים לסיים במקום השני או השלישי&quot;"/>
    <meta property="og:description" content="לאחר התיקו מול אשדוד (2:2), בבית&quot;ר יורדים לקרקע וסימנו את המקומות שמובילים לאירופה • ניסיון להתחזק בינוארכדורגל ישראלי"/>
  </head>
  <body>
    <article>
      <h1>בבית"ר יורדים לקרקע: "רוצים לסיים במקום השני או השלישי"</h1>
      <h2>לאחר התיקו מול אשדוד (2:2), בבירה סימנו את המקומות שמובילים לאירופה וינסו להתחזק בחלון ההעברות בינואר כאשר החלו לבדוק אופציות של מספר זרים • בן חיים: "אנחנו חבורה שאף פעם לא מרוצה ממה שהיא עושה ושואפת ליותר"</h2>
      <address><time datetime="2019-12-09T08:43:47+00:00">09 Dec 2019, 08:43</time> by <a rel="author" href="https://www.israelhayom.co.il/writer_articles?tid=11169" target="_blank">שי ארצי</a></address>
      <p>המטרה שהוגדרה בבית"ר ירושלים אחרי הסיבוב הראשון היא לסיים העונה במקום השני או השלישי, שמוביל בתום העונה לאירופה. בהתאם לכך הצהובים ינסו להתחזק בחלון העברות וכבר בודקים אופציות של זרים. </p>
      <p>בקבוצה הייתה שביעות רצון מכך שהשחקנים לא נשברו מול אשדוד למרות שהיו פעמיים בפיגור וציינו כי במהלך 8 מתוך 13 משחקים הם שמרו על רשת נקייה. הקשר עלי מוחמד שנפצע במהלך המשחק ברגלו, ייבדק במהלך השבוע על מנת לאבחן את חומרת הפציעה. </p>
      <p>הקשר גדי קינדה, המוציא לפועל של הקבוצה מתחילת העונה, התייחס לתיקו מול האקסית ואמר: "הגיע לנו לנצח. שיחקנו יותר טוב ואשדוד הלכו אחורה מתחילת המשחק. עשינו טעות, חילקנו מתנה, אבל אחר"כ תקפנו בכל הכוח.  אולי בחצי השני אשדוד היו טיפה מסוכנים אבל לא הגיעו להמון מצבים, אנחנו צריכים להשתפר במסירה האחרונה. אני מרגיש בבית"ר בבית ונהנה מכל רגע". </p>
      <figure>
        <img src="https://www.israelhayom.co.il/sites/default/files/u94833/83918_dannymaron120-34_2019-12-08.jpg"/>
        <figcaption>
          <b>אדרי מתוסכל, אמש בי"א // צילום: דני מרון</b>
        </figcaption>
      </figure>
      <p>קינדה היה אמור לבעוט את הפנדל שהחמיץ פלומים ועל כך הוא אמר: "רציתי לבעוט את הפנדל אבל פרדי הרגיש טוב וביקש לבעוט. הוא בעט בסוף, ופעם הבאה אני בטוח שהוא גם יבקיע. היה מוזר ומרגש לחזור לאשדוד, גדלתי  פה מגיל 6, שמח שקיבלו אותי יפה ומאחל להם את כל העוב שבעולם. רצינו לקחת 9 נקודות מ-9 בשבוע הזה אבל גם לא להפסיד זה משהו". </p>
      <p>הבלם טל בן חיים סיכם את הסיבוב של קבוצתו ואמר: "אנחנו חבורה שאף פעם לא מרוצה ממה שהיא עושה ושואפת ליותר. היו לנו משחקים לא רעים וגם פחות טובים בסיבוב הזה, אנחנו שואפים לסיבוב שני טוב יותר. אנחנו מצפים מעצמינו להרבה יותר". </p>
      <p>על התיקו עם אשדוד והמשחק הבא עם ב"ש אמר הבלם: "כשאתה מקבל גול אחרי 35 שניות זה משבש לך את התוכניות אבל הגבנו טוב, ויצרנו מספיק מצבים במחצית הראשונה כדי להיות ביתרון של 2 או 3 שערים אבל לא השכלנו לעשות את זה. מחצית שנייה אשדוד הבקיעו במתפרצת, נלמד למשחקים הבאים. המשחק מול בש היה משעותי בלי קשר לתיקו ויהיה משמעותי גם עכשיו". </p>
      <p>על שיא אי ספיגת השערים של מכבי תל אביב אמר בן חיים: "כל הכבוד למכבי תל אביב על השיא, הם עובדים קשה מאוד באופן קבוצתי כולם שם רצים וממושמעים מאוד. אנחנו מסתכחים על עצמינו ושמרנו על רשת נקייה 8 משחקים, אמנם לא רצוף אבל זה גם הישג לא רע, רק שבמשחקים שכן ספגנו אז ספגנו קצת יותר מידי וצריך לתקן את זה בסיבוב השני". </p>
    </article>
  </body>
</html>