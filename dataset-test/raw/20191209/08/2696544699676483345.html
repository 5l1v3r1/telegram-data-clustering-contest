<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191209_Eloszor_kapott_csillagot_egy_auto_a_hiressegek_setanyan"/>
    <meta property="og:site_name" content="HVG.hu"/>
    <meta property="article:published_time" content="2019-12-09T08:06:00+00:00"/>
    <meta property="og:title" content="Először kapott csillagot egy autó a hírességek sétányán"/>
    <meta property="og:description" content="Nem biztos, hogy ez a jármű ugrana be először, ha tippelni kellene."/>
  </head>
  <body>
    <article>
      <h1>Először kapott csillagot egy autó a hírességek sétányán</h1>
      <address><time datetime="2019-12-09T08:06:00+00:00">09 Dec 2019, 08:06</time> by <a rel="author">hvg.hu</a></address>
      <p>
        <b>Nem biztos, hogy ez a jármű ugrana be először, ha tippelni kellene.</b>
      </p>
      <p>A Hollywoodban található Walk of Fame, a hírességek sétánya egy kötelező helyszín, ha valaki Los Angelesben jár. A sétányon már több mint 2000 színész neve szerepel, a lista pedig folyamatosan bővül, most éppen egy autóval.</p>
      <p>Az első jármű, ami csillagot kapott, az a Chevrolet Suburban. Ez a modell egy nagyméretű családi SUV lényegében, ami nem a legismertebb a neve alapján, de azt nem lehet mondani, hogy érdemtelenül kapta volna az elismerést. Statisztikák szerint ugyanis 1750 filmben szerepelt a modell, igaz, erre meg is volt kellő ideje, mert 67 éve gyártják változatlan néven a típust.</p>
      <figure>
        <img src="https://img1.hvg.hu/image.aspx?id=86afadb6-55a3-4bd4-8e48-7e8614d51611&amp;view=b2dea50f-cee1-4f6e-b810-034566fbfb2e"/>
      </figure>
      <p>Az első felbukkanása egy 1956-os tévéshowban volt és azóta nem nagyon volt olyan év, hogy ne szerepelt volna a vásznon. Nemcsak teljesen ismeretlen alkotásokban, hanem 30 olyan filmben is feltűnt, amiket valamilyen díjra jelöltek.</p>
      <figure>
        <img src="https://img1.hvg.hu/image.aspx?id=886f9d05-d545-43ac-98f4-818659031d5f&amp;view=b2dea50f-cee1-4f6e-b810-034566fbfb2e"/>
      </figure>
      <p>Nyilván felmerül, sok más autó talán lényegesen ismertebb, mint a <a href="https://hvg.hu/cegauto/20190905_Egy_helyen_keresett_menedeket_a_Vissza_a_jovobe_autoja_De_Lorean_DMC_12">Vissza a jövőbe DeLoreanje</a>, vagy akár James Bond valamelyik Aston Martinja, a Suburban inkább háttérszeplőként nyújtott annyi maradandó szerepet, hogy díjazták.</p>
    </article>
  </body>
</html>