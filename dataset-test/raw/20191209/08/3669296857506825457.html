<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/canta-hirsizi-sahis-yakalandi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T08:37:57+00:00"/>
    <meta property="og:title" content="Çanta hırsızı şahıs yakalandı"/>
    <meta property="og:description" content="Antalya'da lokantada kadınların masada bıraktığı..."/>
  </head>
  <body>
    <article>
      <h1>Çanta hırsızı şahıs yakalandı</h1>
      <h2>Antalya'da lokantada kadınların masada bıraktığı çantalara dadanan hırsız yakalandı.</h2>
      <address><time datetime="2019-12-09T08:37:57+00:00">09 Dec 2019, 08:37</time> by <a rel="author">DHA</a></address>
      <p>Kentteki bir firmada satış temsilcisi olarak çalışan Ebru Avaz (21), perşembe günü, öğle yemeği için restorana gitti. Yerinden kalkıp elini yıkamaya giden Avaz, döndüğünde çantasındaki 750 liranın olmadığını fark etti. Avaz, polisi arayarak yardım istedi. Restorana gelen polis, güvenlik kamerası kayıtlarından, çantanın içinden parayı alan şüphelinin kimliğini tespit etti. Hırsızlık olayını gerçekleştiren kişinin, aynı suçlardan kaydı bulunan Oğuzhan Çağbuk olduğu belirlendi.</p>
      <figure>
        <img src="https://i2.cnnturk.com/i/cnnturk/75/700x0/5dee077a17aca92320d6b06d"/>
      </figure>
      <p>Polis şüpheliyi yakalamak için çalışma yürütürken, cumartesi günü saat 11.00 sıralarında Muratpaşa ilçesi Yenigün Mahallesi Köroğlu Caddesi'ndeki bir fırında çalışan Filiz Durmaz'a (40) ait çantadan <a href="https://www.cnnturk.com/haberleri/para">para</a> çalındığı ihbarı geldi. Adrese giden polis, güvenlik kamerası kayıtlarını incelediğinde, şüphelinin Ebru Avaz'ın cüzdanından para çalan Oğuzhan Çağbuk olduğunu saptadı. Asayiş Şube Müdürlüğü Hırsızlık Büro Amirliği ekipleri, kısa süre sonra Oğuzhan Çağbuk'u olay yerine yakın bir bölgede gözaltına aldı.</p>
      <p>Emniyetteki işlemlerinin ardından dün akşam saatlerinde adliyeye sevk edilen Oğuzhan Çağbuk, çıkarıldığı nöbetçi hakimlik tarafından tutuklandı.</p>
      <p>
        <a href="https://www.cnnturk.com/turkiye/son-parasini-caldirinca-gozyaslarina-boguldu">Son parasını çaldırınca gözyaşlarına boğuldu</a>
      </p>
      <related>
        <h4>ilgili haberler</h4>
        <a href="https://www.cnnturk.com/turkiye/yolcunun-cantasindan-uyusturucu-cikti"/>
        <a href="https://www.cnnturk.com/turkiye/dugunde-havaya-ates-acan-supheli-gozaltina-alindi"/>
        <a href="https://www.cnnturk.com/video/turkiye/barinakta-20-kopek-olusu-buldular"/>
      </related>
    </article>
  </body>
</html>