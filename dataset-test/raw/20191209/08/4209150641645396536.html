<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Turska-deportovala-11-Francuza-pripadnika-ID/572669?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:30:30+00:00"/>
    <meta property="og:title" content="Turska deportovala 11 Francuza pripadnika ID"/>
    <meta property="og:description" content="ANKARA - Turska je deportovala 11 državljana Francuske za koje se sumnja da su članovi grupe Islamska država, saopštilo je danas Ministarstvo unutrašnjih poslova."/>
  </head>
  <body>
    <article>
      <h1>Turska deportovala 11 Francuza pripadnika ID</h1>
      <address><time datetime="2019-12-09T08:30:30+00:00">09 Dec 2019, 08:30</time> by <a rel="author">Tanjug</a></address>
      <p>ANKARA - Turska je deportovala 11 državljana Francuske za koje se sumnja da su članovi grupe Islamska država, saopštilo je danas Ministarstvo unutrašnjih poslova.</p>
      <p>Navodi se da su "strani teroristički borci" vraćeni u svoju matičnu zemlju, ali se ne navode njihovi identiteti.</p>
      <p>Prošlog mjeseca, Ankara je pojačala proces vraćanja ljudi koji su osumnjičeni da su strani pripadnici ID iz turskih zatvora ili Sirije, rekavši da Turska "nije hotel" za strane borce, prenosi AP.</p>
      <p>Deportovano je više od 60 takvih stranaca, uključujući osumnjičene pripadnike ID iz Sjedinjenih Država, Danske, Njemačke, Irske i Holandije.</p>
    </article>
  </body>
</html>