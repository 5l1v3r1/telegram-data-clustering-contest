<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nn.by/?c=ar&amp;i=242527"/>
    <meta property="og:site_name" content="Наша Ніва"/>
    <meta property="article:published_time" content="2019-12-09T08:49:00+00:00"/>
    <meta property="og:title" content="2 студзеня могуць зрабіць выходным без адпрацоўкі"/>
    <meta property="og:description" content="Як паведамлялася, 31 снежня будзе працоўным днём. 2 студзеня раней зрабілі выходным, але з адпрацоўкай 4 студзеня. Працоўны дзень 6 студзеня (панядзелак) перанесены на 11 студзеня (субота)."/>
  </head>
  <body>
    <article>
      <h1>2 студзеня могуць зрабіць выходным без адпрацоўкі</h1>
      <address><time datetime="2019-12-09T08:49:00+00:00">09 Dec 2019, 08:49</time> by <a rel="author">NN.by</a></address>
      <p>Як паведамлялася, 31 снежня будзе працоўным днём. 2 студзеня раней зрабілі выходным, але з адпрацоўкай 4 студзеня. Працоўны дзень 6 студзеня (панядзелак) перанесены на 11 студзеня (субота).</p>
      <p>Такім чынам, беларусы будуць у навагоднія тыдні працаваць/адпачываць так. 23 і 24 снежня (працоўныя), 25 снежня (выходны), 26 і 27 снежня (працоўныя), 28 і 29 — выходныя, 30 і 31 снежня (працоўныя). 1 і 2 студзеня — выходныя, 3 і 4 студзеня — працоўныя, 5—7 студзеня (выходныя)</p>
      <p>Але разам з тым абмяркоўваецца прапанова зрабіць 2 студзеня выходным без адпрацоўкі ў суботу, 4 студзеня, <a href="https://news.tut.by/economics/664241.html">піша</a> Tut.by.</p>
      <p>«З'явілася інфармацыя, што 4 студзеня не трэба працаваць. 2 студзеня будзе паўнавартасным выходным. Яго не трэба будзе адпрацоўваць», — сказала TUT.BY інфармаваная крыніца. Паводле яго слоў, «улады пачулі запыт з боку грамадства, і палічылі варыянт з 2 студзеня самым аптымальным».</p>
      <p>Дарэчы, на днях прэм'ер-міністр Сяргей Румас паведаміў, што ўрад унёс у Адміністрацыю прэзідэнта праект указа з нагоды выходнага 2 студзеня.</p>
      <p>— Калі такое рашэнне будзе прынята, то можна будзе ўзяць адгул 3 студзеня і зладзіць невялікія навагоднія вакацыі. Усё роўна многія нашы кліенты з Беларусі (гэта буйныя дзяржзаводы) і Расіі будуць адпачываць, — сказаў прадстаўнік прыватнай кампаніі.</p>
    </article>
  </body>
</html>