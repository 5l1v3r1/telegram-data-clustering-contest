<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/u-kremli-pidtverdili-zustrich-putina-z-zelenskim-645430.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T08:26:33+00:00"/>
    <meta property="og:title" content="У Кремлі підтвердили зустріч Путіна з Зеленським"/>
    <meta property="og:description" content="Зустріч Зеленського і Путіна винесена за дужки саміту і не буде обмежена в часі - росіЗМІ"/>
  </head>
  <body>
    <article>
      <h1>У Кремлі підтвердили зустріч Путіна з Зеленським</h1>
      <address>
        <time datetime="2019-12-09T08:26:33+00:00">09 Dec 2019, 08:26</time>
      </address>
      <h4>Зустріч Зеленського і Путіна винесена за дужки саміту і не буде обмежена в часі - росіЗМІ</h4>
      <p>Президент України Володимир Зеленський сьогодні, 9 грудня, зустрінеться з президентом РФ Володимиром Путіним після саміту «нормандської четвірки» у Парижі.</p>
      <p>Цю інформацію підтвердили в Кремлі, повідомляють росЗМІ.</p>
      <p>Помічник президента Росії Юрій Ушаков зазначив, що тривалість зустрічі буде залежати від Зеленського і Путіна.</p>
      <p>«Зустріч Путіна з Зеленським пройде після завершення саміту в нормандському форматі. Тривалість переговорів буде залежати від лідерів Росії та України», - сказав він.</p>
      <p>Також повідомляється, що зустріч Путіна і Зеленського винесена за дужки саміту. Президенти обговорюватимуть двосторонні питання - від газового транзиту до відновлення авіасполучення - після завершення підсумкової пресконференції (за графіком 19:45 за київським часом). Їх особиста зустріч почнеться о 20:30 за київським часом, і формально до південного східу України відношення не буде мати.</p>
      <p>Як повідомлялося, сьогодні, 9 грудня, <a href="https://glavcom.ua/news/sogodni-u-parizhi-vidbudetsya-zustrich-normandskoji-chetvirki-645394.html">у Парижі відбудуться зустрічі</a> президента України Володимира Зеленського з президентом Франції Еммануелем Макроном і канцлером Німеччини Ангелою Меркель та президентом РФ Володимиром Путіним.</p>
      <p>До відома, нормандські переговори будуть тривати близько трьох годин.</p>
      <p>Нагадаємо, президент України <a href="https://glavcom.ua/news/zelenskiy-u-trenazhernomu-zali-poyasniv-neobhidnist-dialogu-z-putinim-videozvernennya-643948.html">Володимир Зеленський раніше записав відеозвернення</a>, в якому запропонував Путіну новий формат переговорів щодо ситуації на Донбасі за участю президента США Дональда Трампа, прем'єр-міністра Британії Терези Мей, канцлера Німеччини Ангели Меркель і президента Франції Еммануеля Макрона.</p>
      <blockquote><b>Читайте також: <br/></b><br/>   •  <b><a href="https://glavcom.ua/interviews/aleksandr-rar-situaciya-zminyujetsya-franciya-i-nimechchina-kazhut-mi-zahishchajemo-ukrajinu-ale-644831.html">Александр Рар: Ситуація змінюється. Франція і Німеччина кажуть: ми захищаємо Україну, але…<br/></a></b>   •  <b><a href="https://glavcom.ua/publications/normandska-zustrich-hto-tut-soyuznik-a-hto-vorog-644954.html">«Нормандська зустріч». Хто тут союзник, а хто – ворог?</a></b></blockquote>
      <related>
        <a href="https://glavcom.ua/news/mzs-rosiji-vidreaguvav-na-mozhlivist-rozshirennya-normandskogo-formatu-645424.html"/>
        <a href="https://glavcom.ua/news/stalo-vidomo-koli-vidbudetsya-zustrich-zelenskogo-i-putina--645420.html"/>
        <a href="https://glavcom.ua/news/zyavivsya-utochneniy-grafik-zavtrashnih-zustrichey-zelenskogo-u-parizhi-645366.html"/>
      </related>
    </article>
  </body>
</html>