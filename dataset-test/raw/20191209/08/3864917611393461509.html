<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-technology/2833955-kitaj-hoce-za-tri-roki-vidmovitisa-vid-inozemnih-komputeriv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T08:54:00+00:00"/>
    <meta property="og:title" content="Китай хоче за три роки відмовитися від іноземних комп’ютерів"/>
    <meta property="og:description" content="Уряд КНР наказав до 2023 року повністю відмовитися від використання у державних установах і громадських організаціях комп’ютерного обладнання та програмного забезпечення, створеного за межами країни."/>
  </head>
  <body>
    <article>
      <h1>Китай хоче за три роки відмовитися від іноземних комп’ютерів</h1>
      <h2>Уряд КНР наказав до 2023 року повністю відмовитися від використання у державних установах і громадських організаціях комп’ютерного обладнання та програмного забезпечення, створеного за межами країни.</h2>
      <address>
        <time datetime="2019-12-09T08:54:00+00:00">09 Dec 2019, 08:54</time>
      </address>
      <p>Про це повідомляє <a href="https://www.theguardian.com/world/2019/dec/09/china-tells-government-offices-to-remove-all-foreign-computer-equipment">The Guardian</a> з посиланням на <a href="https://www.ft.com/content/b55fc6ee-1787-11ea-8d73-6303645ac406">Financial Times</a>.</p>
      <p>"Китай наказав вилучити всю іноземну комп’ютерну техніку та програмне забезпечення з урядових офісів та державних установ протягом трьох років", - йдеться у публікації.</p>
      <p>Як зазначається, урядова директива, ймовірно, може завдати удару для американських транснаціональних компаній, таких як HP, Dell та Microsoft. Замість них планується використовувати техніку китайської компанії Lenovo.</p>
      <p>За оцінками експертів, заміні на вітчизняні китайські еквіваленти підлягають понад 20-30 млн електронних пристроїв. Однак даний процес буде відбуватися поступово: за 2020 рік планується замінити близько 30% комп’ютерів іноземного виробництва, у 2021 році — близько 50%, а у 2022 — решту 20%.</p>
      <p>Такий захід є частиною великої урядової кампанії, націленої на розвиток вітчизняних комп’ютерних технологій та ослаблення залежності від іноземних, в тому числі на тлі заборони відомствам США використовувати обладнання, виробленого китайськими компаніями Huawei і ZTE.</p>
      <blockquote>
        <b>Читайте також: </b>
        <a href="https://www.ukrinform.ua/rubric-technology/2833261-u-kitai-zaversili-budivnictvo-3dstini.html">У Китаї завершили будівництво 3D-стіни</a>
      </blockquote>
      <p>Як повідомлялося, <a href="https://www.ukrinform.ua/tag-huawei">Huawei </a>була витіснена з американського ринку, а уряди Австралії і Нової Зеландії заборонили компанії будувати мережі 5G через побоювання, що вона може бути використана Пекіном для здійснення шпигунської діяльності.</p>
      <p>У самій компанії неодноразово заявляли, що китайська влада не має ніякого впливу на ухвалення рішень у Huawei.</p>
    </article>
  </body>
</html>