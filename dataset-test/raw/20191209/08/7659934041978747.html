<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2027646/finlandiyada-sanna-marin-d%C3%BCnyan%C4%B1n-en-gen%C3%A7-ba%C5%9Fbakan%C4%B1-oldu"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-12-09T08:15:00+00:00"/>
    <meta property="og:title" content="Finlandiya'da Sanna Marin 'dünyanın en genç başbakanı' oldu"/>
    <meta property="og:description" content="Finlandiya Ulaştırma Bakanı Sanna Marin (34), Sosyal Demokrat Parti'nin lideri olarak seçilerek ülke tarihindeki en genç başbakan oldu. Başbakan Antti Rinne, koalisyon hükümeti tarafından geçtiğimiz Perşembe günü yapılan açıklamada, kendisine yönelik"/>
  </head>
  <body>
    <article>
      <h1>Finlandiya'da Sanna Marin 'dünyanın en genç başbakanı' oldu</h1>
      <address>
        <time datetime="2019-12-09T08:15:00+00:00">09 Dec 2019, 08:15</time>
      </address>
      <p>Finlandiya Ulaştırma Bakanı Sanna Marin (34), Sosyal Demokrat Parti'nin lideri olarak seçilerek ülke tarihindeki en genç başbakan oldu.<br/><br/>Başbakan Antti Rinne, koalisyon hükümeti tarafından geçtiğimiz Perşembe günü yapılan açıklamada, kendisine yönelik güvenin kaybedildiğine ilişkin ifadelerin ardından istifa etmişti.<br/><br/>Marin, başbakan seçilmesinin ardından gazetecilere verdiği demeçte, “Hiçbir zaman yaşım ve cinsiyetim hakkında düşünmedim. Siyasete girme sebeplerimi ve seçmenin güvenini almış olmamı önemsiyorum. Güveni tekrar sağlamak için yapacak çok işimiz var” dedi.<br/><br/>Finlandiya’nın yeni Başbakanı Marin, Ukrayna Başbakanı Aleksey Gonçaruk’un (35) da önüne geçerek dünyanın en genç başbakanı oldu.<br/><br/>Sanna Marin’in Başbakan olarak atanmasının, beş partili koalisyonda Sosyal Demokrat yönetimi düzeyinde önemli bir siyasi değişime yol açması beklenmiyor.</p>
    </article>
  </body>
</html>