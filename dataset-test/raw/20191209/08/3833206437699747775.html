<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Trima-iznasiliha-piyana-devoika-sled-tova-kachiha-videoto-v-mrezhata-920350"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T08:09:00+00:00"/>
    <meta property="og:title" content="Трима изнасилиха пияна девойка, след това качиха видеото в мрежата"/>
    <meta property="og:description" content="Полицията в САЩ съобщава, че трима мъже са изнасилили групово 17-годишно момиче, намиращо се в безсъ..."/>
  </head>
  <body>
    <article>
      <h1>Трима изнасилиха пияна девойка, след това качиха видеото в мрежата</h1>
      <address>
        <time datetime="2019-12-09T08:09:00+00:00">09 Dec 2019, 08:09</time>
      </address>
      <p>Полицията в САЩ съобщава, че трима мъже са изнасилили групово 17-годишно момиче, намиращо се в безсъзнание в хотелска стая и са публикували видеоклипове от сексуалното нападение в Snapchat. Александър Ууд, Куентин Смит и Доменик Кбоинс, всички на 18-годишна възраст, са обвинени в изнасилване и насилие по време на ужасяващия инцидент в Mason Inn в Мейсън, Охайо през април, информира "Метро", цитирани от "Блиц".</p>
      <p>Ууд и Смит са изправени срещу допълнителни обвинения, свързани с публикуването онлайн на видеоклиповете от изнасилването. Разследващите са заявили, че жертвата и нейният приятел са посетили хотелската стая. По-късно момчето си тръгнало, но момичето останало в стаята. Прокурорът на окръг Уорън Дейвид Форшел е заявил, че тийнейджърката е изпила цяла бутилка ром.</p>
      <p>"Тя е изпаднала в силно опиянено състояние по времето когато Ууд, Смит и Кбойнс са я изнасилили, казва Форншел. Приятелите на жертвата й се обадили, за да я попитат дали е добре и й разказали за кадрите с нея в Snapchat. Според Форншел, момичето е било голо и в безсъзнание, докато е било сексуално насилвано, което се вижда от видеата и снимките. "Отвратително е, че в днешни дни някой все още вярва, че участието в сексуално нападение над жена, която е опиянена или в безсъзнание, е нещо различно от сексуално посегателство“, казва Форншел пред Local 12. </p>
      <p>"Не по-малко ужасно е това, че те са записали изнасилването и са го изпратили на други чрез Snapchat", казва още Форншел.</p>
      <p>Най-вероятно Ууд, Смит и Кбойнс ги очаква повече от десетилетие в затвора, ако бъдат осъдени и те вероятно ще бъдат регистрирани като сексуални престъпници. Предстои насилниците да се явят в съда през декември.</p>
    </article>
  </body>
</html>