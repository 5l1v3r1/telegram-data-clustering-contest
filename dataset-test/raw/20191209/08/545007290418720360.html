<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/ciolacu-vom-avea-o-strategie-si-de-a-propune-un-guvern/"/>
    <meta property="og:site_name" content="Europa FM"/>
    <meta property="article:published_time" content="2019-12-09T08:39:43+00:00"/>
    <meta property="og:title" content="Ciolacu: Vom avea o strategie și de a propune un Guvern"/>
    <meta property="og:description" content="Marcel Ciolacu a anunțat că, în cazul în care PSD va depune o moțiune de cenzură și va constata că are majoritatea necesară pentru a da jos Executivul Orban, atunci va avea și o propunere pentru un nou Guvern, informează Mediafax."/>
  </head>
  <body>
    <article>
      <h1>Ciolacu: Vom avea o strategie și de a propune un Guvern</h1>
      <address>
        <time datetime="2019-12-09T08:39:43+00:00">09 Dec 2019, 08:39</time>
      </address>
      <p>Marcel Ciolacu a anunțat că, în cazul în care PSD va depune o moțiune de cenzură și va constata că are majoritatea necesară pentru a da jos Executivul Orban, atunci va avea și o propunere pentru un nou Guvern, informează <a href="http://mediafax.ro/">Mediafax</a>.</p>
      <p>„Avem mai multe decizii de luat, administrative, de formă și cele două grupuri, grupul de lucru pentru diaspora și grupul de lucru în relația cu sindicatele, dar avem și o serie de decizii politice, strategia la moțiunea simplă de astăzi din Senat, depusă împotriva ministrului Cîțu, ministrul Finanțelor și o decizie foarte clară în cazul în care actualul guvern o să vină cu asumarea răspunderii pe legile electorale, decizia să fie ca PSD împreună cu alți parteneri din parlament să depunem o moțiune de cenzură. Cu siguranță dacă vom depune o moțiune de cenzură și vom constata că avem o majoritate pentru ca această moțiune să aibă și efecte juridice, respectiv Guvernul Orban să cadă, vom avea o strategie și de a veni cu o propunere de nou Guvern”, a explicat Marcel Ciolacu, la începutul ședinței Biroului permanent al PSD.</p>
      <p>Anterior, președintele Camerei Deputaților a declarat, duminică la Antena 3, că PSD nu exclude varianta depunerii unei moțiuni de cenzură pentru demiterea Guvernului PNL până la finalul anului. Președintele interimar al PSD a adăugat că așteaptă să vadă pe ce legi își va asuma răspunderea premierul Ludovic Orban.</p>
      <p>Social-democrații ar intenționa să depună o moțiune de cenzură și dacă Executivul orban își va asuma răspunderea pe Legea bugetului de stat pe anul 2020.</p>
    </article>
  </body>
</html>