<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/risca-ani-grei-de-inchisoare-pentru-furturi-in-proportii-deosebit-de-mari_3061282.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T08:31:18+00:00"/>
    <meta property="og:title" content="Riscă ani grei de închisoare pentru furturi în proporţii deosebit de mari"/>
    <meta property="og:description" content="Un bărbat și o femeie, ambii în vârstă de 40 de ani, locuitori a capitalei, au fost reţinuţi de ofiţeri pentru furt în proporții deosebit de mari.Aceștia pe parcursul lunilor noiembrie –decembrie, au pătruns în locuința amplasată pe strada Tecuci, sectoru"/>
  </head>
  <body>
    <article>
      <h1>Riscă ani grei de închisoare pentru furturi în proporţii deosebit de mari</h1>
      <address><time datetime="2019-12-09T08:31:18+00:00">09 Dec 2019, 08:31</time> by <a rel="author">PUBLIKA.MD</a></address>
      <p>
        <b>Un bărbat și o femeie, ambii în vârstă de 40 de ani, locuitori a capitalei, au fost reţinuţi de ofiţeri pentru furt în proporții deosebit de mari.</b>
      </p>
      <p>
        <b>Aceștia pe parcursul lunilor noiembrie –decembrie, au pătruns în locuința amplasată pe strada Tecuci, sectorul Centru, unde din curtea casei au sustras mai multe bunuri. Aceştia au cauzat proprietarului în vârstă de 45 ani, un prejudiciu în sumă de 555 800 lei.</b>
      </p>
      <p>În acest caz fiind inițiată o cauză penală pentru Furt în proporții deosebit de mari.</p>
      <p>În urma măsurilor speciale de investigație întreprinse de polițiști făptașii au fost identificați și reținuți. Iar în urma perchezițiilor autorizate la domiciliile acestora au fost depistate o parte din bunurile sustrase, care urmează a fi returnate proprietarului.</p>
      <p>
        <b>Totodată polițiștii au depistat două seringi, pastile, un plic cu masă vegetală fărâmițată cu miros specific, acestea fiind ridicate pentru a fi supuse expertizării.</b>
      </p>
      <p>Ambii au fost reținuți pentru 72 de ore.</p>
      <p>
        <b>Conform legislației penale în vigoare aceștia riscă o pedeapsă cu închisoare pentru un termen de la 7 la 12 ani.</b>
      </p>
    </article>
  </body>
</html>