<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/5-zhertvi-na-izrignaliya-vulkan-v-nova-zelandiya"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T08:35:02+00:00"/>
    <meta property="og:title" content="5 жертви на изригналия вулкан в Нова Зеландия (обновена)"/>
    <meta property="og:description" content="В Нова Зеландия - изригването на вулкан отне живота на поне петима души, няколко остават в неизвестност. Спасени са 23-ма. Достъпът до острова, на кой..."/>
  </head>
  <body>
    <article>
      <h1>5 жертви на изригналия вулкан в Нова Зеландия (обновена)</h1>
      <address><time datetime="2019-12-09T08:35:02+00:00">09 Dec 2019, 08:35</time> by <a rel="author">Теодора Гатева</a></address>
      <p>
        <b>В Нова Зеландия - изригването на вулкан отне живота на поне петима души, няколко остават в неизвестност. Спасени са 23-ма. Достъпът до острова, на който се намира вулканът, засега е невъзможен. От Министерството на външните работи съобщават, че няма информация за пострадали българи. Ето и още подробности.</b>
      </p>
      <figure>
        <video src="https://nws2.bnt.bg/p/p/s/psn-091219-12-vulkan-x264-731979.mp4"/>
      </figure>
      <p>Вулканът на Белия остров изригва малко след два часа следобед, местно време. В района на кратера, според официалните данни, има около 50 души. Това е един от най-активните вулкани в Нова Зеландия, това го прави и сред най-атрактивните. Въпреки че островът, на който се намира, е частен, се организират пешеходни обиколки и разходки по въздуха. Хората, които вече са били край вулкана, разказват че са били шокирани да видят бълващия кадър, докато вече са били на лодки, на път към Северния остров, който е на около 50 км от Белия. Според местната агенция за управление на спешни ситуации, изригването не е мощно, но опасно.</p>
      <blockquote>Кен Гледхил, отдел "Борба с опасни природни явления: Не е голямо изригване, по-скоро вулканът се е прокашлял. Това е причината вулканичният облак да не достигне големите острови. Изхвърленият стълб е бил с височина 12 000 метра - което не е много, но не и добре.</blockquote>
      <p>Полицията предупреди живеещи на близо по възможност да не напускат домовете си, заради падащите пепел и ситни камъни. Ситуацията следи премиерът Джасинда Ардърн.</p>
      <blockquote>Джасинда Ардърн, министър-председател на Нова Зеландия: Това продължава да бъде ситуация. Знаем, че на и около острова е имало туристи - новозеландци и чужденци. Знам, че сред близките на тези хора са силно обезпокоени и тревожни, но ви уверявам, че полицията прави всичко по силите си.</blockquote>
      <p>Полиция и военни подготвят спасителна операция.</p>
      <blockquote>Джон Тимс, ръководител на операцията на острова: На този етап е много опасно за полицията и спасителите да бъдат на острова. Въпреки това непрекъснато следим условията и при първа възможност ще посетим мястото на инцидента. В момента островът е покрит с пепел и вулканичен материал - говорим с експерти и обсъждаме доколко безопасно е посещението.</blockquote>
      <p>Последното значително изригване на вулкана на Белия остров е било през 2016 година. За щастие никой не е пострадал.</p>
      <related>
        <h4>Свързани публикации</h4>
        <a href="http://news.bnt.bg/bg/a/nyakolko-dushi-sa-v-neizvestnost-sled-izrigvaneto-na-vulkan-v-nova-zelandiya"/>
        <a href="http://news.bnt.bg/bg/a/srutvane-blokira-stotitsi-turisti-v-nova-zelandiya"/>
        <a href="http://news.bnt.bg/bg/a/okeant-izkhvrli-paketi-s-droga-na-plazh-v-nova-zelandiya"/>
        <a href="http://news.bnt.bg/bg/a/zelena-svetlina-izchezvashchite-lednitsi-na-nova-zelandiya"/>
        <a href="http://news.bnt.bg/bg/a/feysbuk-razshiryava-zabranite-sreshchu-rasistka-propaganda"/>
      </related>
    </article>
  </body>
</html>