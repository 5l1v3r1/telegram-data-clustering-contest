<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rtv.rs/sr_ci/vojvodina/novi-sad/forum-zaposljavanja-mladih-2.0-sutra-u-rektoratu_1074225.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T08:30:00+00:00"/>
    <meta property="og:title" content="Форум запошљавања младих 2.0 сутра у Ректорату"/>
    <meta property="og:description" content="Европски Омладински Центар Војводине, у сарадњи са Савезом студената Универзитета у Новом Саду и платформе за информисање младих Info4Youth, уз подршку Града Новог Сада, Градске управе за привреду, организује..."/>
  </head>
  <body>
    <article>
      <h1>Форум запошљавања младих 2.0 сутра у Ректорату</h1>
      <h2>НОВИ САД - Европски Омладински Центар Војводине, у сарадњи са Савезом студената Универзитета у Новом Саду и платформе за информисање младих Info4Youth, уз подршку Града Новог Сада, Градске управе за привреду, организује Форум запошљавања младих 2.0, сутра од 17 часова у Центалној згради Универзитета у Новом Саду</h2>
      <address>
        <time datetime="2019-12-09T08:30:00+00:00">09 Dec 2019, 08:30</time>
      </address>
      <p>Форум је догађај који ће по други пут ове године поставити младе у центар дешавања и пружити им прилику да се, кроз једну интерактивно-информативну трибину и два паралелна сета интерактивних практичних радионица, упознају са процесом запошљавања у модерним компанијама, као и да сазнају корисне информације везане за процесе регрутације и селекције кандидата при пријави за посао. Поред тога, панел дискусија, са инфлуенсерима региона, ће омогућити дељење знања и пренос примера добре праксе.</p>
      <figure>
        <img src="http://rtv.rs/sr_ci/vojvodina/novi-sad/slike/2019/12/09/forum-zapo-ljavanja-mladih-2019-6-1.jpg"/>
        <figcaption>Форум запошљавања младих</figcaption>
      </figure>
      <p>У оквиру програма близу 200 младих ће кроз четити паралелна сета интерактивних практичних радионица имати прилику да се упознају са основама рада у великум компанијама, са начинима запошљавања у будућности, као и да сазнају корисне трикове везане за процесе регрутације и селекције кандидата при пријави за посао.</p>
      <p>Подршку у реализацији радионица пружиле су компаније Continental из Суботице и DELTA HOLDING из Београда, али и Регионална Развојна Агенција Бачка и предавач Високе пословне школе струковних студија у Новом Саду и Консултант у Области менаџмента људских ресурса- Ивана Јошанов Врговић.</p>
    </article>
  </body>
</html>