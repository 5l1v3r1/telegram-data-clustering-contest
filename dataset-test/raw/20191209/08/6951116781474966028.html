<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/stefano-de-martino-no-sanremo-come-vive-gossip-belen/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T08:59:09+00:00"/>
    <meta property="og:title" content="Stefano De Martino spiega il no a Sanremo e come vive il gossip con Belen"/>
    <meta property="og:description" content="In un'intervista Stefano De Martino si confida e spiega perché non vuole condurre Sanremo e come vive il continuo gossip con Belen."/>
  </head>
  <body>
    <article>
      <h1>Stefano De Martino spiega il no a Sanremo e come vive il gossip con Belen</h1>
      <address><time datetime="2019-12-09T08:59:09+00:00">09 Dec 2019, 08:59</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>In un’intervista Stefano De Martino svela perché non vuole condurre il Festival di Sanremo</h3>
      <p>Dopo la doppia esperienza come allievo e ballerino professionista ad <i>Amici</i> e di inviato a <i>L’Isola dei Famosi</i>, <b>Stefano De Martino</b> ha intrapreso la carriera da conduttore. Una svolta importante che gli sta dando ragione. A dirlo sono i numeri raccolti con il programma <i>Stasera tutto è possibile</i>. Spesso e volentieri il bel napoletano è stato, però, accostato alla conduzione del <i><b>Festival di Sanremo</b> </i>e in un intervista rilasciata a<i><a href="https://www.ilfattoquotidiano.it/?refresh_ce"> Il Fatto Quotidiano</a></i> <b>svela</b> il <b>perché </b>abbia deciso di accantonare l’idea di <b>condurre</b> la kermesse. Ma non solo, perché ha voluto spiegare anche <b>come vive </b>il <b>gossip</b> con la moglie <b>Belen Rodriguez</b>, specie dopo il ritorno di fiamma che tanti desideravano.</p>
      <p>Dopo aver precisato di essere infinitamente grato a <a href="https://www.novella2000.it/maria-de-filippi-segreto-successo-non-sono-regina-tv-tg5/">Maria De Filippi</a> e al talent a cui ha partecipato che gli ha spianato la strada verso il successo, <b>De Martino</b> ha voluto spostare l’attenzione su un altro argomento. Come dicevamo da alcuni anni a questa parte ad ogni edizione della manifestazione canora della <i>Città dei Fiori</i>, spunta il suo nome tra i papabili conduttori. A tal proposito, però, <b>Stefano</b> sembra avere le idee piuttosto chiare.</p>
      <p>A ridosso della settantesima edizione di <b>Sanremo</b>, affidato ad <b>Amadeus</b>, nell’intervista rilasciata a <i>Il Fatto Quotidiano</i>, <b>Stefano De Martino </b>ha svelato:</p>
      <blockquote><i>“Sanremo ora? Neanche per tutto l’oro del mondo”</i>.</blockquote>
      <p>Seppur lusingato di sapere che il suo nome è spesso associato ad un evento così importante, l’ex ballerino <b>ha spiegato il perché non vuole condurre il <i>Festival della Canzone Italiana</i></b>:</p>
      <blockquote>“<i>Lì se sbagli sei morto, se fai bene hai la strada spianata. E per come sono ora dovrei affidarmi solo al c**o, e di c**o nella vita ne ho già avuto abbastanza”</i>.</blockquote>
      <p>Ha confessato <b>Stefano De Martino</b>. Ma chissà che in futuro non possa cambiare idea… mai dire mai!</p>
      <p>Sempre nella medesima intervista il conduttore ha voluto affrontare anche l’argomento legato al <b>gossip</b>…</p>
      <h3>Stefano De Martino spiega come vive il gossip con la moglie Belen Rodriguez</h3>
      <p>Ogni notizia che vede protagonista lui o sua moglie <b>Belen Rodriguez</b> suscita scalpore e <b>Stefano De Martino</b> lo sa molto bene. Più e più volte al centro del <i><b>gossip</b></i>, specie dopo la rottura con la showgirl e il successivo riavvicinamento,<b> Stefano</b> e <b>Belen</b> non hanno sempre vissuto le voci sul loro conto con serenità. L’attenzione mediatiche delle loro vite fuori dai riflettori spesso sono state dominanti rispetto al lavoro svolto.</p>
      <p>Ecco quanto confidato a <i>Il Fatto Quotidiano</i>:</p>
      <blockquote>“<i>Ora riesco a dormirci sopra, prima erano cavoli. Lo subivo”.</i></blockquote>
      <p>Il conduttore ha poi aggiunto quanto in passato sia stato difficile per lui e per <b>Belen </b>gestire le continue voci sul proprio conto:</p>
      <blockquote>“<i>Le vicende personali inglobavano il resto: mi ritrovavo ovunque e la situazione è peggiorata dopo il matrimonio e la nascita di mio figlio”</i></blockquote>
      <p>Ha ammesso <b>Stefano De Martino</b>, il quale però è stato ancora più forte da essere in grado di non farsi risucchiare dal <b><i>gossip </i></b>e mettere piuttosto in risalto le proprie capacità artistiche:</p>
      <blockquote>“M<i>a se basi la tua carriera solo sul gossip rischi di venir cancellato quando ancora ti stai guardando allo specchio”.</i></blockquote>
      <p>Insomma se per un certo periodo il gossip per <b>Stefano De Martino</b> e <b>Belen Rodriguez</b> ha creato dei problemi, ora i due riescono a gestire il tutto con più tranquillità.</p>
      <p>Intanto il presentatore di <i>Stasera tutto è possibile </i>ha scacciato via anche il pensiero di una possibile <b>conduzione </b>in futuro del <i>Festival di Sanremo </i>svelandone le ragioni. Chissà che in futuro non possa sposare questa idea, ad ora però preferisce, come giusto che sia, concentrarsi sul presente.</p>
      <related>
        <a href="https://www.novella2000.it/paola-caruso-risponde-accuse-moreno-merlo-prove-domenica-live/"/>
        <a href="https://www.novella2000.it/sfera-ebbasta-strage-corinaldo-mamma-vittime/"/>
        <a href="https://www.novella2000.it/andrea-damante-frecciatina-giulia-de-lellis-web-si-infiamma/"/>
      </related>
    </article>
  </body>
</html>