<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%b2%ce%af%ce%bd%cf%84%ce%b5%ce%bf-4%cf%87%cf%81%ce%bf%ce%bd%ce%b7-%ce%ba%cf%8c%ce%b2%ce%b5%ce%b9-%cf%84%ce%b1-%ce%bc%ce%b1%ce%bb%ce%bb%ce%b9%ce%ac-%cf%84%ce%b7%cf%82-%ce%bc%ce%b1%ce%bc%ce%ac%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T08:07:39+00:00"/>
    <meta property="og:title" content="Βίντεο: 4χρονη κόβει τα μαλλιά της μαμάς της λίγο πριν τη χημειοθεραπεία και γίνεται viral"/>
    <meta property="og:description" content="Η 32χρονη Emile Orton διαγνώστηκε με καρκίνο των ωοθηκών, στο δεύτερο στάδιο. Ο γιατρός της την συμβούλεψε να μην απομονωθεί και της συνέστησε να βρει έναν τρόπο να εντάξει τα παιδιά της σε αυτή τη δύσκολη δοκιμασία της."/>
  </head>
  <body>
    <article>
      <h1>Βίντεο: 4χρονη κόβει τα μαλλιά της μαμάς της λίγο πριν τη χημειοθεραπεία και γίνεται viral</h1>
      <address>
        <time datetime="2019-12-09T08:07:39+00:00">09 Dec 2019, 08:07</time>
      </address>
      <p>
        <b>Η 32χρονη Emile Orton διαγνώστηκε με καρκίνο των ωοθηκών, στο δεύτερο στάδιο. Ο γιατρός της την συμβούλεψε να μην απομονωθεί και της συνέστησε να βρει έναν τρόπο να εντάξει τα παιδιά της σε αυτή τη δύσκολη δοκιμασία της.</b>
      </p>
      <p>Η Emile Orton θα ξεκινούσε χημειοθεραπεία και είχε άγχος για το πώς τα 3 μικρά παιδιά της θα αντιδρούσαν στην εικόνα μιας φαλακρής μαμάς. Έτσι η 32χρονη μητέρα από τη Utah, ζήτησε από την τετράχρονη κόρη της, Norah, να γίνει η κομμώτρια της. Η 4χρονη πήρε το ψαλίδι και άρχισε να της κόβει τα μαλλιά. Το βίντεο που αναρτήθηκε στα social media συγκίνησε πολύ κόσμο.</p>
      <p><i>«Λίγο πριν αρχίσω τη χημειοθεραπεία, ο γιατρός μου, μου είπε «Θυμήσου ότι αυτό θα είναι δύσκολο και για τα παιδιά σου επίσης. Δεν θα είσαι η μόνη που θα βιώσεις συναισθηματικές αλλαγές»»</i>, σημείωσε η 32χρονη στο TODAY Parents.</p>
      <p>Η 4χρονη κόρη της έχει μια μανία με τα μαλλιά και της αρέσει να περιποιείται τις κούκλες της. Να τις χτενίζει και τις αλλάζει ρούχα. Έτσι, η Emile Orton βρήκε καταπληκτική ιδέα να αφεθεί στα χέρια της κόρης της και να της κόψει τα μαλλιά.</p>
      <p><i>«H Νorah έκανε καταπληκτική δουλειά και το ευχαριστήθηκε. Είναι η καλύτερη κομμώτρια που είχα ποτέ» </i>σημείωσε η μητέρα και έκανε χιούμορ λέγοντας πως φοβήθηκε μην χάσει το αυτί της.</p>
      <p>Η Emile Orton συγκίνησε τους χρήστες του διαδικτύου και το βίντεό της έγινε viral.</p>
      <figure>
        <iframe src="https://www.youtube.com/embed/6gdMpFjDiUU" width="560" height="315" data-service="Youtube" scrolling="no"/>
      </figure>
    </article>
  </body>
</html>