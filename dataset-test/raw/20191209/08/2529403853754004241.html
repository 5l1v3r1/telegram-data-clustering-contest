<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/migliaia-treviso-l%E2%80%99accensione-dell%E2%80%99albero-di-natale-una-folla-piazza-dei-signori-220661"/>
    <meta property="og:site_name" content="Oggi Treviso"/>
    <meta property="article:published_time" content="2019-12-09T08:18:05+00:00"/>
    <meta property="og:title" content="In migliaia a Treviso per l’accensione dell’albero di Natale, una folla in piazza dei Signori"/>
    <meta property="og:description" content="TREVISO - Il conto alla rovescia per l’accensione dell’albero di Natale in piazza dei Signori a Treviso è stato visto da migliaia di persone e ripreso da centinaia di telefonini,"/>
  </head>
  <body>
    <article>
      <h1>In migliaia a Treviso per l’accensione dell’albero di Natale, una folla in piazza dei Signori</h1>
      <h2>Spettacolo ed emozioni per il via ufficiale alle manifestazioni natalizie in città</h2>
      <address><time datetime="2019-12-09T08:18:05+00:00">09 Dec 2019, 08:18</time> by <a rel="author" href="http://oggitreviso.it/archivio/news/giornalista/5197" target="_blank">Isabella Loschi</a></address>
      <p><b>TREVISO </b>- Il conto alla rovescia per <b>l’accensione dell’albero di Natale in piazza dei Signori a Treviso è stato visto da migliaia di persone </b>e ripreso da centinaia di telefonini, pronti ad immortalare il momento con foto e video.<br/><br/>Alle 17 di ieri la piazza era gremita, non si riusciva a camminare, una folla che la piazza faticava a contenere. Tutti gli occhi erano puntati sul grande abete di 17 metri arrivato da Brunico e addobbato in settimana. <b>Alle 17.20 la piazza si spegne e all’improvviso l’abete con le sue 100mila micro luci e i 750 addobbi illumina i volti sorridenti delle circa 10mila persone presenti. </b>Parte ufficialmente il Natale Incantato a Treviso. Piazza dei Signori è magica.</p>
      <figure>
        <img src="http://oggitreviso.it/sites/default/files/sites/default/files/2017/piazza%20dei%20singori.jpg"/>
      </figure>
      <p>Sulla facciata del palazzo della Signoria vengono proiettati le immagini dei boschi innevati per omaggiare e ricordare la tragedia che ha colpito il bellunese lo scorso anno con la tempesta Vaia. La cerimonia d’accessione, ripresa dai droni e trasmessa anche in diretta su Facebook, prosegue tra emozioni e musica con le voci dei bambini del coro “Doremissimi”, tutti vestiti di bianco, che scaldano la piazza.</p>
      <figure>
        <img src="http://oggitreviso.it/sites/default/files/sites/default/files/2017/natale%202019.jpg"/>
      </figure>
      <p>Treviso si è vestita a festa e i trevigiani hanno risposto riempiendo le vie e piazze del centro, ma anche strade e parcheggi.</p>
      <related>
        <h4>Dello stesso argomento</h4>
        <a href="http://oggitreviso.it/parte-natale-treviso-domenica-piazza-dei-signori-si-accende-l%E2%80%99albero-da-17-metri-con-100mila-luci"/>
        <a href="http://oggitreviso.it/treviso-si-accende-natale-consiglio-parcheggiate-fuori-dal-centro-storico-220453"/>
        <a href="http://oggitreviso.it/si-accende-grande-albero-di-natale-piazza-dei-signori-176369"/>
      </related>
    </article>
  </body>
</html>