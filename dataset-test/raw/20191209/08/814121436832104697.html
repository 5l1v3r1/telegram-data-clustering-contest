<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/wybory-prezydenckie-2020/10279077/holownia-wystartuje-w-wyborach-prezydenckich-jaskowiak-ciesze-sie-ze-oni-sa-gotowi-wejsc-do-ringu.html"/>
    <meta property="og:site_name" content="Wprost"/>
    <meta property="article:published_time" content="2019-12-09T08:52:00+00:00"/>
    <meta property="og:title" content="Hołownia wystartuje w wyborach prezydenckich. Jaśkowiak: Cieszę się, że oni są gotowi wejść do ringu"/>
    <meta property="og:description" content="W miniony weekend miały miejsca dwa ważne wydarzenia na polskiej scenie politycznej – debata Jacka Jaśkowiaka i Małgorzaty Kidawy-Błońskiej oraz decyzja Szymona Hołowni o starcie w wyborach prezydenckich. Na antenie RMF FM komentował je prezydent Poznania."/>
  </head>
  <body>
    <article>
      <h1>Hołownia wystartuje w wyborach prezydenckich. Jaśkowiak: Cieszę się, że oni są gotowi wejść do ringu</h1>
      <address>
        <time datetime="2019-12-09T08:52:00+00:00">09 Dec 2019, 08:52</time>
      </address>
      <p>
        <b>W miniony weekend miały miejsca dwa ważne wydarzenia na polskiej scenie politycznej – debata Jacka Jaśkowiaka i Małgorzaty Kidawy-Błońskiej oraz decyzja Szymona Hołowni o starcie w wyborach prezydenckich. Na antenie RMF FM komentował je prezydent Poznania.</b>
      </p>
      <p>Robert Mazurek zapytał Jacka Jaśkowiaka o to, czy „nie boi się kompromitującego wyniku w prawyborach”. – Nie boję się tego wyniku. Zobaczymy, co powiedzą elektorzy. To jest ich współodpowiedzialność za wynik wyborów majowych – odpowiedział Jacek Jaśkowiak na antenie RMF FM. Dziennikarz prowadzący audycję poprosił prezydenta Poznania, aby wskazał, czym różni się od <a href="https://www.wprost.pl/tematy/10247726/malgorzata-kidawa-blonska.html">Małgorzaty Kidawy-Błońskiej</a>. – Z pewnością jestem znacznie bardziej liberalny. Jestem też przedsiębiorcą. Sądzę, że lepiej rozumiem przedsiębiorców, którzy dzisiaj, w sytuacji, gdy wszyscy licytują się na świadczenia socjalne, są postrzegani bardzo różnie. Mnie to niepokoi, że <a href="https://www.wprost.pl/tematy/10127348/platforma-obywatelska.html">Platforma</a> od tego elektoratu swojego odchodzi. W obronie przedsiębiorców teraz już tylko wypowiada się <a href="https://www.wprost.pl/tematy/10218464/konfederacja-wolnosc-i-niepodleglosc.html">Konfederacja</a> – stwierdził prezydent Poznania.</p>
      <h3>„Cieszę się, że oni są gotowi wejść do ringu”</h3>
      <p>W czasie audycji Jacek Jaśkowiak komentował także <a href="https://www.wprost.pl/wybory-prezydenckie-2020/10278946/szymon-holownia-wystartuje-w-wyborach-chce-sie-u-was-ubiegac-o-prace.html">decyzję Szymona Hołowni w sprawie startu w wyborach prezydenckich</a>. – Jest osobą mediów – „Mam talent” i te różne inne historie. Zachęcony pewnie tym, co się zdarzyło na Ukrainie stwierdził, że jak tam komik może zostać prezydentem, to tutaj może zostać dziennikarz. A mnie to bardzo cieszy, dlatego że kiedy widzę czasami pewne wypowiedzi, felietony dziennikarzy, to ja się cieszę, że oni są gotowi wejść do ringu – stwierdził.</p>
      <related>
        <h4>Czytaj także:</h4>
        <a href="https://www.wprost.pl/polityka/10279065/jaroslaw-kaczynski-musi-przejsc-druga-operacje-w-tle-polityczny-kalendarz.html"/>
      </related>
      <footer>Źródło: <a href="http://www.rmf24.pl/">RMF FM</a></footer>
    </article>
  </body>
</html>