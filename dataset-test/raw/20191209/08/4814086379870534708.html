<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/manunited/2019-12-09/top-4-ostava-prioritet-kategorichen-e-hari-maguayar"/>
    <meta property="og:site_name" content="gol.bg"/>
    <meta property="article:published_time" content="2019-12-09T08:47:15+00:00"/>
    <meta property="og:title" content="Място в Топ 4 е напълно постижимо, категоричен е Хари Магуайър"/>
    <meta property="og:description" content="Защитникът хвали нападателите на Манчестър Юнайтед"/>
  </head>
  <body>
    <article>
      <h1>Място в Топ 4 е напълно постижимо, категоричен е Хари Магуайър</h1>
      <h2>Защитникът хвали нападателите на Манчестър Юнайтед</h2>
      <address>
        <time datetime="2019-12-09T08:47:15+00:00">09 Dec 2019, 08:47</time>
      </address>
      <p>Място в Топ 4 остава голямата цел на Манчестър Юнайтед и тя е напълно постижима, обяви Хари Магуайър след отличнатa седмица за отбора. </p>
      <p>Макар и да бяха отписване от много хора, Червените дяволи победиха Тотнъм и Манчестър Сити, за да се доближат само на 5 точки от Челси и да се изкачат на 5-о място. </p>
      <p>„Това, което е важно, са само нашите резултати. Не трябва да гледаме към другите отбори, а да продължим да печелим. Постигнахме две отлични победи, но сега ни предстои нов ключов двубой, за който трябва да сме готови“ заяви защитникът. </p>
      <p>„Място в Топ 4 е напълно реално постижимо, но за целта е необходимо да мислим само за нашата игра и за своите резултати. Важно е да се подобряваме“ категоричен е бранителят, който има обяснение за подобрението напоследък. </p>
      <p>„През последния месец се подобрихме в нападение и само като погледна нападателите ни знам, че те ще вкарат, тъй като излъчват увереност. В началото на кампанията не бяхме убедителни в атака, но сега момчетата се справят страхотно, тъй като те са великолепни футболисти“ каза още Магуайър. </p>
    </article>
  </body>
</html>