<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/soubiz/1984301_obrovsky-sok-nahle-zomrel-mlady-raper-mal-len-21-rokov"/>
    <meta property="og:site_name" content="tvnoviny.sk"/>
    <meta property="article:published_time" content="2019-12-09T08:12:00+00:00"/>
    <meta property="og:title" content="Obrovský šok! Náhle zomrel mladý raper, mal len 21 rokov"/>
    <meta property="og:description" content="Príčina smrti zatiaľ nie je známa."/>
  </head>
  <body>
    <article>
      <h1>Obrovský šok! Náhle zomrel mladý raper, mal len 21 rokov</h1>
      <h2>Príčina smrti zatiaľ nie je známa.</h2>
      <address><time datetime="2019-12-09T08:12:00+00:00">09 Dec 2019, 08:12</time> by <a rel="author">CHICAGO/Šoubiz</a></address>
      <p>Portál <a href="https://www.tmz.com/2019/12/08/juice-wrld-dead-dies-seizure-chicago-midway-airport-hospital/">TMZ</a> prišiel s veľmi smutnou správou. Vo veku 21 rokov zomrel talentovaný raper a spevák Jarad Anthony Higgins, ktorý bol známy pod menom Juice Wrld. Narodeniny pritom oslávil len minulý pondelok (2. decembra).</p>
      <p>Podľa informácií portálu došlo k smrti na letisku v Chicagu. Juice Wrld priletel z Kalifornie v nedeľu skoro ráno. Očití svedkovia tvrdia, že raper mal záchvat, keď prechádzal letiskom. Keď prišli na miesto záchranári, mal krvácať z úst.</p>
      <p>Juice Wrld bol počas prevozu do nemocnice stále pri vedomí, krátko po príchode do nemocničného zariadenia, žiaľ, zomrel. Príčina smrti zatiaľ nie je známa.</p>
      <figure>
        <img src="https://static.markiza.sk/media/a501/image/file/2/1740/GuFu.profimedia_0480706507_jpg.jpg"/>
        <figcaption>Foto: Profimedia.sk  </figcaption>
      </figure>
      <p>Jeho kariéra bola na vzostupe, na konte mal spoluprácu s Ellie Goulding či Travisom Scottom a jeho videá majú na YouTube viac než jednu miliardu pozretí.</p>
      <p>Juice Wrld bol súčasťou európskeho turné Nicki Minaj, nevynechal ani Slovensko, keďže však interpretka koncert zrušila, nakoniec nevystúpil.</p>
      <p>Na sociálnej sieti Twitter sa už stihli vyjadriť raper Lil Nas X či speváčka Camila Cabello.</p>
      <figure>
        <iframe src="https://www.youtube.com/embed/OhXVLFpAAKY" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/UZwi9SHgzGY" width="640" height="360" data-service="Youtube" scrolling="no"/>
      </figure>
    </article>
  </body>
</html>