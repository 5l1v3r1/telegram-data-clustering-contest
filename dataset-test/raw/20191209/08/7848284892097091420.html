<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/sport-barcellona-incontro-con-l-agente-di-vidal-prima-di-natale-e-intanto-i-dirigenti-sono-a-milano-da-venerdi-325133"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T08:30:26+00:00"/>
    <meta property="og:title" content="Sport - Barcellona, incontro con l'agente di Vidal prima di Natale. E intanto i dirigenti sono a Milano da venerdì"/>
    <meta property="og:description" content="Il Barcellona deve lavorare per accelerare alcune uscite milionarie nel mercato invernale. Stando a quanto riferisce Sport, quotidiano catalano vicino alle vicende dei blaugrana,..."/>
  </head>
  <body>
    <article>
      <h1>Sport - Barcellona, incontro con l'agente di Vidal prima di Natale. E intanto i dirigenti sono a Milano da venerdì</h1>
      <address><time datetime="2019-12-09T08:30:26+00:00">09 Dec 2019, 08:30</time> by <a rel="author">Mattia Zangari</a></address>
      <p>Il <b>Barcellona</b> deve lavorare per accelerare alcune uscite milionarie nel mercato invernale. Stando a quanto riferisce <i>Sport</i>, quotidiano catalano vicino alle vicende dei blaugrana, sembra già chiaro che il destino di alcuni dei suoi giocatori in esubero sarà in Serie A e, quindi, i dirigenti si sono trasferiti a Milano venerdì scorso per anticipare le negoziazioni.</p>
      <p>Nello specifico, il direttore sportivo, Éric <b>Abidal</b>, e il segretario tecnico, Ramon Planes, hanno avuto vari incontri di lavoro, anche se quello più importante è andato in scena con <b>l'Inter</b> che è alla caccia di un centrocampista e ha messo i nomi di Arturo <b>Vidal</b> e Ivan <b>Rakitic</b> in cima alla sua agenda. Le due società - scrive sempre <i>Sport</i> - si erano già incontrate lo scorso ottobre, in un summit in cui i milanesi avevano chiesto informazioni per il croato fermando la trattativa sul nascere per i costi elevati. La cifra sparata da Josep Maria Bartomeu, <i>30 milioni di euro</i>, la <i>Beneamata</i> la potrebbe raggiungere solo la prossima estate, ecco perché c'è stata la virata sul<i> Guerriero cileno, </i>soprattutto per espressa volontà di Antonio Conte, suo allenatore ai tempi della Juve. <br/>L'agente del giocatore ha in programma di incontrare prima di Natale il Barça, già a conoscenza delle intenzioni dei nerazzurri per il centrocampista. Tanto da aver fissato il prezzo del suo cartellino attorno ai <b>20 milioni di euro. </b>L'idea del Barça è quella di vendere a uno di questi due giocatori considerando che c'è un overbooking nella rosa di Ernesto Valverde. Sia Rakitic che Vidal sono legati al club catalano per un anno e mezzo, situazione che porta il Barcellona a sperare di incassare il massimo nei prossimi mesi per non trovarsi a bocca asciutta in estate con i giocatori in scadenza.</p>
      <p>Da par suo, l'Inter non ha troppi soldi al momento ed è aperto alla ricerca di formule per ridurre i costi. È probabile che il Barcellona - secondo <i>Spor</i>t - possa strappare delle opzioni su Stefano <b>Sensi</b> o <b>Lautaro Martínez.</b> Si sta parlando di tutto questo dallo scorso venerdì.</p>
    </article>
  </body>
</html>