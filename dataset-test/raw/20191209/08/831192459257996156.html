<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/makedoniko-oino-o-zaef-charizei-se-xenoys-igetes-eno-i-akadimia-ton-skopion-ekdidei-tin-grammatiki-tis-makedonikis-glossas-pos-ta-skopia-ekmetalleyontai-ti-symfonia-ton-prespon/"/>
    <meta property="og:site_name" content="europost.gr"/>
    <meta property="article:published_time" content="2019-12-09T08:45:15+00:00"/>
    <meta property="og:title" content="«Μακεδονικό Οίνο» ο Ζάεφ χαρίζει σε ξένους ηγέτες, ενώ η Ακαδημία των Σκοπίων εκδίδει την Γραμματική της «Μακεδονικής Γλώσσας!» Πως τα Σκόπια εκμεταλλεύονται τη Συμφωνία των Πρεσπών!"/>
    <meta property="og:description" content="Ενώ η Ελλάδα βλέπει τις σχέσεις της με την Τουρκία να επιδεινώνονται διαρκώς, από καθαρή υπαιτιότητα του Ερντογάν, η κυβέρνηση των Σκοπίων κάνει από την πλευρά της ό,τι μπορεί για να αξιοποιήσει τα «δώρα» της"/>
  </head>
  <body>
    <article>
      <h1>«Μακεδονικό Οίνο» ο Ζάεφ χαρίζει σε ξένους ηγέτες, ενώ η Ακαδημία των Σκοπίων εκδίδει την Γραμματική της «Μακεδονικής Γλώσσας!» Πως τα Σκόπια εκμεταλλεύονται τη Συμφωνία των Πρεσπών!</h1>
      <address>
        <time datetime="2019-12-09T08:45:15+00:00">09 Dec 2019, 08:45</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Ενώ η Ελλάδα βλέπει τις σχέσεις της με την Τουρκία να επιδεινώνονται διαρκώς, από καθαρή υπαιτιότητα του Ερντογάν, η κυβέρνηση των Σκοπίων κάνει από την πλευρά της ό,τι μπορεί για να αξιοποιήσει τα «δώρα» της Συμφωνίας των Πρεσπών!</p>
      <p>Όπως αναφέρει σε εμπεριστατωμένο άρθρο – ρεπορτάζ, στη «Δημοκρατία», ο διακεκριμένος πολιτικός επιστήμονας και συγγραφέας Κωνσταντίνος Χολέβας, η Ακαδημία Επιστημών των Σκοπίων προχωρεί στην έκδοση της νέας Γραμματικής της λεγόμενης «Μακεδονικής Γλώσσας», ενώ την ίδια στιγμή ο Σκοπιανός Πρωθυπουργός Ζόραν Ζάεφ χαρίζει μπουκάλια «Μακεδονικού Οίνου» σε ξένους ηγέτες και διπλωμάτες για να το γευτούν προφανώς στο γιορτινό τραπέζι των Χριστουγέννων και της Πρωτοχρονιάς!</p>
      <p>Και το χειρότερο: επιστημονικές ομάδες των Σκοπίων και της Βουλγαρίας προχωρούν στον επαναπροσδιορισμό του περιεχομένου των σχολικών βιβλίων και προσπαθούν να οικειοποιηθούν τους Αγίους Κύριλλο και Μεθόδιο, διαγράφοντας ουσιαστικά την ιστορία του Βυζαντίου!</p>
      <p>Η παραχάραξη της ιστορίας είναι κάτι περισσότερο από προφανής και κραυγαλέα: Οι Θεσσαλονικείς αδελφοί Κωνσταντίνος – Κύριλλος και Μιχαήλ – Μεθόδιος ήσαν Ελληνικής καταγωγής, έζησαν τον 9ο μ.Χ αιώνα και χρησιμοποιήθηκαν από τον Πατριάρχη Κωνσταντινουπόλεως και τον αυτοκράτορα του Βυζαντίου σε πολλές εκκλησιαστικές και διπλωματικές αποστολές. Είναι ο Κύριλλος και ο Μεθόδιος αυτοί που μετέφεραν την Ορθόδοξη πίστη και το Ελληνογενές Κυριλλικό Αλφάβητο στους Σλαβικούς λαούς!</p>
      <p>Για όσους αγανακτούν (δικαίως) από τις εξελίξεις αυτές, αναφέρουμε απλώς ότι απορρέουν από άρθρα και διατάξεις της Συμφωνίας των Πρεσπών ή από τα μεγάλα κενά που έχει αφήσει η Συμφωνία αυτή και σπεύδουν να τα αξιοποιήσουν ο Ζάεφ και οι συν αυτώ.</p>
    </article>
  </body>
</html>