<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/luca-argentero-ladri-in-casa-derubato-del-telegatto-cristina-marino-tace/663931/"/>
    <meta property="og:site_name" content="DiLei"/>
    <meta property="article:published_time" content="2019-12-09T08:15:50+00:00"/>
    <meta property="og:title" content="Luca Argentero, ladri in casa: “Derubato del Telegatto”. Ma Cristina tace"/>
    <meta property="og:description" content="Luca Argentero si sfoga su Twitter affermando di essere stato derubato dai ladri, ma qualcosa non torna."/>
  </head>
  <body>
    <article>
      <h1>Luca Argentero, ladri in casa: “Derubato del Telegatto”. Ma Cristina tace</h1>
      <h2>Luca Argentero si sfoga svelando di essere stato derubato, ma qualcosa non torna</h2>
      <address>
        <time datetime="2019-12-09T08:15:50+00:00">09 Dec 2019, 08:15</time>
      </address>
      <p>Un <b>furto</b> e lo <b>sfogo sui social</b>: <b>Luca Argentero</b> ha svelato di essere stato derubato. I ladri avrebbero fatto irruzione in casa dell’attore rubando un oggetto dal grande valore sentimentale: il <b>Telegatto</b>. A raccontarlo è stato proprio l’ex gieffino che ha scritto su Twitter: “I ladri che mi sono entrati in casa e mi hanno rubato il Telegatto meritano una giustizia karmica esemplare. Perché il Telegatto? Perché?”.</p>
      <p>41 anni e una lunga carriera <b>nel mondo del cinema</b>, Luca oggi vive a Milano insieme alla compagna <a href="https://dilei.it/vip/luca-argentero-cristina-marino-vacanza-foto-instagram/629869/">Cristina Marino</a> conosciuta dopo la fine del matrimonio con <a href="https://dilei.it/vip/myriam-catania/520285/">Myriam Catania</a>. Una relazione vissuta <b>lontano dai riflettori</b>, ma spesso al centro del gossip a causa della differenza d’età fra i due. L’esperta di fitness e attrice <b>non ha commentato</b> quanto accaduto, mentre molti vip hanno espresso la loro vicinanza nei confronti dell’attore.</p>
      <p>Qualcosa però non torna. Il motivo? Il Gran Premio Internazionale dello Spettacolo è andato in scena sino al 2008, anno in cui la manifestazione è stata interrotta. <a href="https://dilei.it/vip/fotonotizia/luca-argentero-oggi/598044/">Luca Argentero</a> è arrivato al successo nel 2003 grazie al <i><b>Grande Fratello</b> </i>e non è chiaro quale sia il Telegatto a cui si riferisce.</p>
      <p>Come fa notare <i>FanPage</i>, e molti fan sui social, l’unica nomination in cui appare il nome dell’attore è quella per <i>Saturno Contro</i>, la pellicola di <b>Ferzan Ozpetek</b> del 2008 che però quell’anno non vinse nulla, ma venne battuta da <i>Notte prima degli esami – Oggi</i>, film di<a href="https://dilei.it/vip/fausto-brizzi/557394/"> Fausto Brizzi.</a></p>
      <p>Qual è la verità dunque? Il sospetto è che il messaggio di Argentero sia legato a un evento promozionale. Qualche settimana fa era accaduto anche con <a href="https://dilei.it/lifestyle/video/emanuele-filiberto-annuncia-twitter-ritorno-reali/656025/">Emanuele Filiberto</a> che su Twitter aveva annunciato <b>con un video</b> il ritorno della Famiglia Reale, scatenando attesa e polemiche. Peccato che si trattasse semplicemente di una pubblicità creata ad arte per promuovere la nuova stagione di <i>The Crown</i>, la serie tv <b>sulla Regina Elisabetta</b> in onda su Netflix.</p>
      <p>A destare ancora più dubbi <b>il silenzio di Cristina Marino</b> che non ha commentato quanto accaduto su Twitter e tantomeno su Instagram dove appare sorridente e serena.</p>
      <related>
        <h4>Leggi anche</h4>
        <a href="https://dilei.it/notizie/luca-argentero-hot-barca-cristina-marino/463386/"/>
        <a href="https://dilei.it/vip/cristina-marino-identikit-del-nuovo-amore-di-luca-argentero/423940/"/>
        <a href="https://dilei.it/vip/luca-argentero-parla-ex-moglie-myriam-catania/630069/"/>
        <a href="https://dilei.it/vip/luca-argentero-cristina-marino-vacanza-foto-instagram/629869/"/>
        <a href="https://dilei.it/vip/storie-italiane-luca-argentero-si-confessa-matrimonio-cristina-marino/636802/"/>
      </related>
    </article>
  </body>
</html>