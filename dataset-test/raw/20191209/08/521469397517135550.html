<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468815/%D8%A7%D8%AD%D8%AF%D8%A7%D8%AB-%D9%86%DB%8C%D8%B1%D9%88%DA%AF%D8%A7%D9%87-%D8%AE%D9%88%D8%B1%D8%B4%DB%8C%D8%AF%DB%8C-%D8%AF%D8%B1-%D9%82%D9%85"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T08:42:42+00:00"/>
    <meta property="og:title" content="احداث نیروگاه خورشیدی در قم"/>
    <meta property="og:description" content="مدیر دفتر بازار برق شرکت توزیع برق استان قم گفت: در این استان دو نیروگاه بزرگ خورشیدی داریم و چندین زمین در استان قم برای احداث نیروگاه‌های بزرگ خورشیدی واگذار شده است."/>
  </head>
  <body>
    <article>
      <h1>احداث نیروگاه خورشیدی در قم</h1>
      <h2>مدیر دفتر بازار برق شرکت توزیع برق استان قم گفت: در این استان دو نیروگاه بزرگ خورشیدی داریم و چندین زمین در استان قم برای احداث نیروگاه‌های بزرگ خورشیدی واگذار شده است.</h2>
      <address>
        <time datetime="2019-12-09T08:42:42+00:00">09 Dec 2019, 08:42</time>
      </address>
      <p>به گزارش همشهری آنلاین به نقل از فارس، وحید افراز با اشاره به وضعیت نیروگاه‌های برق خورشیدی در استان اظهار کرد: در استان قم دو نیروگاه بزرگ برق خورشیدی داریم که ظرفیت تولید آن‌ها به ۱۱ مگاوات می‌رسد.</p>
      <p>وی ادامه داد: چندین زمین در <a href="https://www.hamshahrionline.ir/photo/43205/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%D9%82%D9%85">استان قم</a> برای احداث نیروگاه‌های بزرگ خورشیدی واگذار شده است که سرمایه گذاران در صورت برطرف شدن مشکلات اقتصادی، اقدام به احداث نیروگاه‌های برق خورشیدی در این زمین‌ها خواهند کرد، اکثر تجهیزات این نیروگاه‌ها وارداتی است.</p>
      <p>مدیر دفتر بازار برق شرکت توزیع برق استان قم افزود: از مهرماه سال جاری ۳۰ درصد به قیمت خرید تضمینی برق خورشیدی از سرمایه گذاران افزوده شده است، البته هزینه احداث نیروگاه‌های برق خورشیدی به دلیل وارداتی بودن تجهیزات با قیمت دلار رابطه مستقیم دارد.</p>
      <p>افراز با اشاره به نصب سامانه‌های برق خورشیدی در منازل مددجویان کمیته امداد استان قم اظهار کرد: طی روزهای آتی چهار سامانه‌ برق خورشیدی پس از نصب در منازل مددجویان این نهاد وارد مدار می‌شود و برنامه ریزی برای نصب ۲۰ سامانه‌ برق خورشیدی دیگر در منازل مددجویان کمیته امداد استان قم صورت گرفته است.</p>
      <p>وی ادامه داد: بسیج در قالب برنامه ای با عنوان جهاد روشنایی به دنبال نصب سامانه‌های برق خورشیدی در تعدادی از منازل روستاییان استان قم است، اداره اوقاف استان قم هم برنامه نصب این سامانه‌ها را در ۱۸ بقعه متبرکه در استان در دستور کار دارد.</p>
      <p>مدیر دفتر بازار برق شرکت توزیع برق استان قم خاطرنشان کرد: حوزه علمیه برادران و حوزه علمیه خواهران به صورت جداگانه به دنبال نصب سامانه‌های برق خورشیدی در چند واحد آموزشی خود در استان هستند.</p>
    </article>
  </body>
</html>