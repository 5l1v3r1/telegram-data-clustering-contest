<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/920373.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T08:13:00+00:00"/>
    <meta property="og:title" content="Самуилов благодари на премиера и поиска помирение в името на ПФК Ботев"/>
    <meta property="og:description" content="Собственикът на ПФК Ботев Георги Самуилов направи официално изявление чрез клубния сайт на &quot;жълто-че..."/>
  </head>
  <body>
    <article>
      <h1>Самуилов благодари на премиера и поиска помирение в името на ПФК Ботев</h1>
      <address>
        <time datetime="2019-12-09T08:13:00+00:00">09 Dec 2019, 08:13</time>
      </address>
      <p>Собственикът на ПФК Ботев <a href="https://www.plovdiv24.bg/sport/persons/5148.html">Георги Самуилов</a> направи официално изявление чрез клубния сайт на "жълто-черните".</p>
      <p><b>Plovdiv24.bg</b> публикува текста без редакторска намеса:</p>
      <p>Уважаеми ботевисти,</p>
      <p>От името на ръководството на ПФК "Ботев Пловдив" и като негов президент изразявам нашата благодарност към министър-председателя <a href="https://www.plovdiv24.bg/sport/persons/260.html">Бойко Борисов</a> за решението му стадион "Христо Ботев" да остане общински и да бъде построен с държавно финансиране, а сегашната концесия да бъде прекратена. Правителството многократно е показвало, че изпълнява последователна политика за изграждане и реновиране на спортната база в цялата страна.</p>
      <p>Това е най-доброто действие и най-сигурният начин клубът да се върне в своя дом – "Колежа“, съобразно закона. Решението е изцяло в полза преди всичко на ПФК "Ботев Пловдив" и феновете. То е дълновидно и по отношение на развитието на футбола в града и като цяло за българския спорт.</p>
      <p>Благодаря на футболистите на "Ботев Пловдив" и екипа, които стоят зад отбора и показват добри резултати напоследък. Всички те знаят колко важна е вашата подкрепа от трибуните и какъв допълнителен стимул за по-добро представяне ни носи.</p>
      <p>Оттук нататък помирението в името на ПФК "Ботев Пловдив" и сътрудничеството са ключови за бъдещето на любимия ни отбор!</p>
      <p>С уважение,</p>
      <p>
        <a href="https://www.plovdiv24.bg/sport/persons/5148.html">Георги Самуилов</a>
      </p>
    </article>
  </body>
</html>