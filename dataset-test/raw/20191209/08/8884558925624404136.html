<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/pri-sosedih/potres-v-blizini-firenc-povzrocil-skodo"/>
    <meta property="og:site_name" content="Primorske novice"/>
    <meta property="article:published_time" content="2019-12-09T08:21:47+00:00"/>
    <meta property="og:title" content="Potres v bližini Firenc povzročil škodo"/>
    <meta property="og:description" content="V bližini Firenc so davi zabeležili potres z magnitudo 4,5. Žarišče potresa je bilo na območju občine Scarperia San Piero na globini devetih kilometrov. Sledilo je pet popotresnih sunkov. Potres je po navedbah tamkajšnje civilne zaščite povzročil gmotno škodo, ni pa zahteval poškodovanih ali mrtvih."/>
  </head>
  <body>
    <article>
      <h1>Potres v bližini Firenc povzročil škodo</h1>
      <address><time datetime="2019-12-09T08:21:47+00:00">09 Dec 2019, 08:21</time> by <a rel="author">STA</a></address>
      <p>
        <b>V bližini Firenc so davi zabeležili potres z magnitudo 4,5. Žarišče potresa je bilo na območju občine Scarperia San Piero na globini devetih kilometrov. Sledilo je pet popotresnih sunkov. Potres je po navedbah tamkajšnje civilne zaščite povzročil gmotno škodo, ni pa zahteval poškodovanih ali mrtvih.</b>
      </p>
      <figure>
        <img src="https://static.primorske.si/foto/highres/gnweb/722843_potres.jpg"/>
        <figcaption>Foto: Sta</figcaption>
      </figure>
      <p><b>FIRENCE</b> &gt; Tresenje tal so med drugim občutili v toskanskih mestih Firence in Pistoia, poroča avstrijska tiskovna agencija APA.</p>
      <p>V kraju Borgo San Lorenzo, od koder poročajo o gmotni škodi zaradi potresa, so za danes zaprli šole. Začasno so prekinili tudi železniško povezavo s hitrimi vlaki med Bologno in Firencami.</p>
    </article>
  </body>
</html>