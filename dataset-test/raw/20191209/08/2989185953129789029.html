<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/430137-maj-e-ranen-pri-udar-mejdu-kamion-i-kola-v-kresnenskoto-defile"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T08:12:00+00:00"/>
    <meta property="og:title" content="Мъж е ранен при удар между камион и кола в Кресненското дефиле"/>
    <meta property="og:description" content="Пътят може да остане затворен до 12:00 часа"/>
  </head>
  <body>
    <article>
      <h1>Мъж е ранен при удар между камион и кола в Кресненското дефиле</h1>
      <address><time datetime="2019-12-09T08:12:00+00:00">09 Dec 2019, 08:12</time> by <a rel="author" href="https://fakti.bg/author/martin-hristov" target="_blank">Мартин Христов</a></address>
      <p>Тежка катастрофа между тежкотоварен автомобил и лека кола затвори Кресненското дефиле, предаде БГНЕС. Сигнал за инцидента е подаден в 8.55 ч. на спешния телефон 112.<br/><br/>Според първоначалната информация 44-годишен мъж е пострадал при удара на разклона за село Ощава. Това съобщиха от ОДМВР – Благоевград, цитирани от Фокус.<br/><br/>Мъжът управлявал лек автомобил, движейки се в посока към Благоевград. Предприема маневра „изпреварване“ и се блъска в насрещно движещ се товарен автомобил. Водачът на лекия автомобил е транспортиран за оказване на медицинска помощ в МБАЛ – Сандански.</p>
      <p>Заради катастрофата движението е затворено за всички моторни превозни средства и в двете посоки. Дежурният обясни, че се очаква преминаването да остане ограничено до 12.00 часа.</p>
      <p>
        <b>
          <a href="https://fakti.bg/bulgaria/blagoevgrad">Благоевград / България</a>
        </b>
      </p>
    </article>
  </body>
</html>