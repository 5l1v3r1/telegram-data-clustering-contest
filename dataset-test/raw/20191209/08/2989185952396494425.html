<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/430169-kobrata-az-sam-1-pretendent-na-ibf-v-sveta"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T08:23:00+00:00"/>
    <meta property="og:title" content="Кобрата: Аз съм №1 претендент на IBF в света"/>
    <meta property="og:description" content="Не ми оставила следа загубата от Кличко"/>
  </head>
  <body>
    <article>
      <h1>Кобрата: Аз съм №1 претендент на IBF в света</h1>
      <address><time datetime="2019-12-09T08:23:00+00:00">09 Dec 2019, 08:23</time> by <a rel="author" href="https://fakti.bg/author/ivaylo-borisov" target="_blank">Ивайло Борисов</a></address>
      <p>Звездата на българския бокс в тежка категория Кубрат Пулев даде интервю за сутрешния блок на Нова телевизия "Здравей, България", в което говори за измналия двубой между Антъни Джошуа и Анид Руис, както и за следващия си опонент.</p>
      <p>"Аз съм номер едно претендент на IBF в света. С кой ще е ще се реши в идните месеци“.</p>
      <p>„Нямаше много голяма битка. Имаше надлъгване, надиграване. Напрежението е голямо. На хората може би им е било скучно, но боксьорите усещат, че всеки един удар може да е решаващ и затова бяха предпазливи. Джошуа си беше направил стратегията съвсем различна. Променил е стила, стратегията заради противника“.</p>
      <p>„Когато се започва с подготовката се намира правилният спаринг партньор, който да прилича на него, същата игра. По това се прави и стратегията. Видяхте и затова загубих от Кличко без стратегия“.</p>
      <p>„Серафим може би не най-наясно с нещата. Като аматьор беше гениален, шапка му свалям. Много малко българи са стигали това ниво. Като професионалист го нямаше изобщо. Не смятам, че има нещо нагласено. Отиват и играят. Това не е футбол или друг спорт“.</p>
      <p>„Зависи от Джошуа. Всяка една федерация има правила, той е шампион на три федерации. Първи по ред е IBF, което съм аз. Ако случайно не иска или така преценят и той я оваканти ще играя със следващия Ковнацки, който е поляк. Супер неудобен е. Който и да е не се притеснявам“.</p>
      <p>„Не ми оставило следа загубата от Кличко. Предпочитах да е победа, естествено. Загубата те учи повече, докато победата те главозамайва“.</p>
      <p>„Това е истинският талант – на мига веднага да можеш да се синхронизираш с противника. Всеки си е направил стратегия и именно в този момент, в който той те изненада и ти трябва да се напаснеш. Като се анализирам след мачовете виждам, че съм променил нещо на мига. Това е висшата математика в бокса“.</p>
      <p>Кубрат говори и за публикацията на английския вестник „Сън“, в който се съобщава, че Джошуа вече е избрал следващия си съперник и къде ще се проведе срещата. Според изданието именно Пулев трябва да е следващия противник на британеца, който е избрал срещата да се състои на 60 хилядния стадион на Тотнъм Хотспър в Лондон в края на март.</p>
      <p>„Чудесно! Аз съм готов за такъв мач. Идеално, един месец да вляза и после здрава работа“.</p>
      <p>Пулев коментира и предстоящата боксова вечер в зала "Колодрума"в Пловдив, където на 14 декември брат му Тервел ще се бие с американеца Дешон Уебстър.</p>
      <p>„Ще има две тежки категории, ще има един българин в тежка - Спас Генов. Реванш, защото момчето изяви желание да играе със Спас и да го бие“.</p>
      <p>„Имаме добра охранителна фирма. Това дори е културно събитие. Ще бъдат много интересни двубои, дори за хора, които не гледат бокс“.</p>
      <p>„Питали са ме може ли 3-годишно дете да тренира в залата. Самите с брат ми почнахме на 11, 12 години. Мисля, че е добре на около 10 години да почват. Треньорите ги учат на дисциплина, на движение по ринга. Това ще са важни неща. Учат ги и на характер. Да бъдат мъже, на това ги учим“, завърши Кубрат.</p>
    </article>
  </body>
</html>