<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/duo-seismoi-37-kai-44-richter-mesa-se-14-lepta-tarakounisan-ti-dutiki-kriti.html"/>
    <meta property="og:site_name" content="GOODnet.gr"/>
    <meta property="article:published_time" content="2019-12-09T08:11:00+00:00"/>
    <meta property="og:title" content="Δύο σεισμοί 3,7 και 4,4 Ρίχτερ μέσα σε 14 λεπτά ταρακούνησαν τη δυτική Κρήτη"/>
    <meta property="og:description" content="Δύο σεισμοί σημειώθηκαν με διαφορά λίγων λεπτών στον υποθαλάσσιο χώρο νοτιοδυτικά της Χώρας των Σφακίων, οι οποίοι έγιναν αισθητοί και στην πόλη των Χανίων αλλά και στο νομό …"/>
  </head>
  <body>
    <article>
      <h1>Δύο σεισμοί 3,7 και 4,4 Ρίχτερ μέσα σε 14 λεπτά ταρακούνησαν τη δυτική Κρήτη</h1>
      <address>
        <time datetime="2019-12-09T08:11:00+00:00">09 Dec 2019, 08:11</time>
      </address>
      <p>
        <b>Δύο σεισμοί σημειώθηκαν με διαφορά λίγων λεπτών στον υποθαλάσσιο χώρο νοτιοδυτικά της Χώρας των Σφακίων, οι οποίοι έγιναν αισθητοί και στην πόλη των Χανίων αλλά και στο νομό Ρεθύμνου</b>
      </p>
      <p>Η ανακοίνωση του Γεωδυναμικού<br/>Σύμφωνα με το Γεωδυναμικό Ινστιτούτο της Αθήνας, η πρώτη σεισμική δόνηση είχε μέγεθος 3,7 Ρίχτερ και καταγράφηκε την 00.27 της Δευτέρας.</p>
      <p>Το επίκεντρό της εντοπίστηκε σε απόσταση 29 χιλιομέτρων δυτικά νοτιοδυτικά της Χώρας των Σφακίων και το εστιακό βάθος της υπολογίστηκε στα 7,1 χιλιόμετρα.</p>
      <p><b>Σε δεκατέσσερα λεπτά</b><br/>Δεκατέσσερα λεπτά αργότερα, την 00.41, σημειώθηκε νέα σεισμική δόνηση 4,4 Ρίχτερ που προερχόταν από τον ίδιο εστιακό χώρο.<br/>Το εστιακό βάθος της υπολογίστηκε στα 3,8 χιλιόμετρα. Δεν έχουν μέχρι στιγμής αναφερθεί ζημιές από αυτές τις δύο σεισμικές δονήσεις.<br/>Στον ίδιο υποθαλάσσιο χώρο καταγράφηκε σεισμική δόνηση 4,6 Ρίχτερ το πρωί της περασμένης Παρασκευής.</p>
    </article>
  </body>
</html>