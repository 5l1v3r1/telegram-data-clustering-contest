<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792944/%D8%AA%D8%B1%D8%A7%D8%B2-%D8%A2%D8%A8-%D9%87%D8%A7%DB%8C-%D8%B2%DB%8C%D8%B1%D8%B2%D9%85%DB%8C%D9%86%DB%8C-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%DA%A9%D8%A7%D9%87%D8%B4-%DB%8C%D8%A7%D9%81%D8%AA%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T08:02:58+00:00"/>
    <meta property="og:title" content="معاون استاندار مازندران: تراز آب های زیرزمینی در مازندران کاهش یافته است"/>
    <meta property="og:description" content="ساری - معاون هماهنگی امور عمرانی استانداری مازندران گفت: تمرکز بر بهره گیری از آب های زیرزمینی سبب شده تا تراز آن کاهش یابد و میزان آلودگی ها نیز بیشتر شود."/>
  </head>
  <body>
    <article>
      <h1>معاون استاندار مازندران: تراز آب های زیرزمینی در مازندران کاهش یافته است</h1>
      <address>
        <time datetime="2019-12-09T08:02:58+00:00">09 Dec 2019, 08:02</time>
      </address>
      <p>به گزارش <a href="https://www.mehrnews.com/">خبرنگار مهر</a>، مهدی رازجویان صبح دوشنبه در کارگروه شورای حفاظت منابع آب استان اظهار داشت: یکی از مواردی که می تواند به کنترل مصرف آب کمک کند بهره گیری از آب های سطحی و ذخیره سازی آن است.</p>
      <p>وی افزود: متاسفانه نتوانستیم در بهره برداری از آب های سطحی سرمایه گذاری کنیم و بیشتر به استفاده از آب های زیرسطحی متمرکز شدیم و این مسئله موجب می شود تا سطح تراز آب های زیرزمینی کاهش یابد و پایین تر رود و میزان آلودگی آب ها نیز بیشتر شود.</p>
      <p>وی خواستار مدیریت، هدایت و ذخیره سازی آب های سطحی در استان شد و گفت: در این راستا، احداث سدها در استان در دستور کار قرار گرفته است و برای تکمیل سدها نیز اعتباری تخصیص یافته است تا بتوانیم آب های سطحی زیادی را ذخیره کنیم.</p>
      <p>رازجویان همچنین با اظهار اینکه وقتی عوامل وزارت نیرو در استان با یکدیگر همخوانی ندارند تعحب آور است ادامه داد: وقتی آبفا شهری و روستایی از اجرای مصوبه هیئت دولت امتناع می کنند و بهانه هایی مانند عدم تخصیص و عدم تامین اعتبار را مطرح می کنند آن وقت چگونه از دستگاه هایی مانند سازمان صمت انتظار داشته باشیم تا مصرف آب را هوشمند سازی کند.</p>
      <p>وی با طرح این پرسش که چنددرصد آب ها در شبکه های توزیع شهری و روستایی هدر می رود ادامه داد: اگر جلوی پرت آب را بگیریم می توانیم منابع زیرزمینی را ذخیره کنیم.</p>
      <p>معاون استاندار مازندران با بیان اینکه فقط در پی انشعاب فروشی هستیم و سیستم های قدیمی را به روزرسانی نکردیم ادامه داد: برای جلوگیری از هدررفت آب در شبکه های توزیع و انتقال برنامه ریزی نکردیم و این مسئله می طلبد تا وزارت نیرو دقت بیشتری داشته باشد و به مسائل توجه کنند.</p>
      <p>رازجویان با عنوان اینکه جنگ زرگری در دستگاه تابعه وزارت نیرو پسنده نیست گفت: باید مصوبات هیئت دولت با همه زوایا اجرایی شود.</p>
    </article>
  </body>
</html>