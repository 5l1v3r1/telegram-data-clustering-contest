<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361361"/>
    <meta property="og:site_name" content="ВРИЈЕМЕ - РТРС"/>
    <meta property="article:published_time" content="2019-12-09T08:01:00+00:00"/>
    <meta property="og:title" content="Данас облачно с кишом"/>
    <meta property="og:description" content="У Републици Српској и Федерацији БиХ данас ће бити претежно облачно са кишом на југу и југозападу која ће се током дана и вечери проширити на све предјеле."/>
  </head>
  <body>
    <article>
      <h1>Данас облачно с кишом</h1>
      <address>
        <time datetime="2019-12-09T08:01:00+00:00">09 Dec 2019, 08:01</time>
      </address>
      <p>
        <i>У Републици Српској и Федерацији БиХ данас ће бити претежно облачно са кишом на југу и југозападу која ће се током дана и вечери проширити на све предјеле.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0340/034051.jpg"/>
        <figcaption>Облачно вријеме са кишом<br/>Фото: илустрација</figcaption>
      </figure>
      <p>Највиша температура ваздуха биће од девет до 15, а на планинама око седам степени Целзијусових, саопштено је из Републичког хидрометеоролошког завода.</p>
      <p>Вјетар ће бити слаб, јужног смјера, саопштено је из Федералног хидрометеоролошког завода.</p>
      <p>Температура ваздуха измјерена у 7.00 часова: Хан Пијесак и Бјелашница минус два степена, Сребреница минус један, Соколац нула, Тузла један, Гацко, Зеница и Добој два, Зворник, Рудо, Фоча, Бугојно, Чемерно и Србац три, Вишеград, Невесиње, Градишка, Нови Град, Бијељина, Приједор и Мркоњић Град четири, Бањалука и Билећа пет, Сански Мост и Сарајево шест, Рибник, Градачац и Ливно седам, Требиње осам, Мостар и Широки Бријег девет, Дрвар, Груде и Столац 10, Бихаћ и Неум 14 степени Целзијусових.</p>
    </article>
  </body>
</html>