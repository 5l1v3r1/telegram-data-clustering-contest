<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483193"/>
    <meta property="og:site_name" content="طرفداری"/>
    <meta property="article:published_time" content="2019-12-09T08:18:29+00:00"/>
    <meta property="og:title" content="حمله هواداران استقلال به هادی مباشری؛ خروج آقای معاون از باشگاه با اسکورت کارمندان؛ دیگر هیچ مسئولی در ساختمان باشگاه حضور ندارد!"/>
    <meta property="og:description" content="طرفداری- هواداران تیم فوتبال استقلال به هنگام خروج معاون این باشگاه علیه هادی مباشری شعار داده و خواهان جدایی او از استقلال شدند."/>
  </head>
  <body>
    <article>
      <h1>حمله هواداران استقلال به هادی مباشری؛ خروج آقای معاون از باشگاه با اسکورت کارمندان؛ دیگر هیچ مسئولی در ساختمان باشگاه حضور ندارد!</h1>
      <h2>مباشری: استراماچونی برمی‌گردد</h2>
      <address><time datetime="2019-12-09T08:18:29+00:00">09 Dec 2019, 08:18</time> by <a rel="author" href="https://www.tarafdari.com/%D8%A7%D8%AD%D8%B3%D8%A7%D9%86-%D9%88%D9%84%DB%8C-%D8%AF%D9%88%D8%B3%D8%AA/133918" target="_blank">احسان ولی دوست</a></address>
      <pre>ساختمان باشگاه خالی از مسئولان است.</pre>
      <p><b><a href="https://www.tarafdari.com/">طرفداری</a></b>-هواداران تیم فوتبال استقلال به هنگام خروج معاون این باشگاه علیه هادی مباشری شعار داده و خواهان جدایی او از استقلال شدند.</p>
      <p>به گزارش<b>فارس</b>، هواداران خشمگین استقلال که از جدایی و <a href="https://www.tarafdari.com/node/1482774">فسخ قرارداد استراماچونی</a>در روز بازی با پیکان بسیار ناراحت هستند مقابل ساختمان این باشگاه تجمع کرده و از عملکرد تک تک مدیران این تیم انتقاد کردند. در این بین هادی مباشری که در ساختمان باشگاه حضور داشت با دیدن صحنه‌های عجیب و غریب مقابل باشگاه اقدام به ترک مجموعه خود کرد اما با خیل عظیمی از طرفداران عصبانی مواجه شد.</p>
      <p>وی هنگامی که ناراحتی هواداران را دید خطاب به آنها گفت:</p>
      <blockquote>استراماچونی برمی گردد!</blockquote>
      <p>این جمله هادی مباشری باعث خشم طرفداران استقلال شد و آنها با شعارهای عجیب و غریب به سمت وی حمله‌ور شدند و تعدادی از کارمندانباشگاه او را تا خودرویش همراهی کردند تا آسیبی به مباشری نرسد. نکته جالب توجه اینجاست که هیچکدام از مسئولان استقلال در ساختمان این باشگاه حضور ندارند و شعارها علیه وزیر ورزش وامیرحسینفتحی به اوج خود رسیده است.</p>
    </article>
  </body>
</html>