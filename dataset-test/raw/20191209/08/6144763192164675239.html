<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/1a06146892717.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T08:04:42+00:00"/>
    <meta property="og:title" content="افزایش ۱۵ درصدی حقوق شاغلان و بازنشستگان/پیش بینی کاهش نرخ تورم"/>
    <meta property="og:description" content="نوبخت با اشاره به تعداد شاغلان و بازنشستگان این نکته را بیان کرد که در سال آینده به طور میانگین ۱۵ درصد به حقوق شاغلان و بازنشستگان افزوده می شود و علاوه بر آن برای همسان سازی حقوق بازنشستگان ۵ هزار میلیارد تومان اعتبار قرار دادیم."/>
  </head>
  <body>
    <article>
      <h6 class="kicker">رییس سازمان برنامه و بودجه مطرح کرد:</h6>
      <h1>افزایش ۱۵ درصدی حقوق شاغلان و بازنشستگان/پیش بینی کاهش نرخ تورم</h1>
      <address><time datetime="2019-12-09T08:04:42+00:00">09 Dec 2019, 08:04</time> by <a rel="author">شبستان</a></address>
      <p>به گزارش خبرنگار اقتصادی خبرگزاری شبستان ، «محمدباقر نوبخت» شب گذشته (یکشنبه 17 آذر) در برنامه گفتگوی خبری شبکه دو سیما به بررسی لایحه بودجه 99 پرداخت و با بیان اینکه سیاست های مهار تورم از قبل آغاز شده است و ادامه دارد، گفت: اجرای این سیاست ها موجب شد نرخ تورم کمی کاهش یابد.<br/><a href="http://tnews.ir/tags/%d8%b1%d8%a6%db%8c%d8%b3-%d8%b3%d8%a7%d8%b2%d9%85%d8%a7%d9%86-%d8%a8%d8%b1%d9%86%d8%a7%d9%85%d9%87-%d9%88-%d8%a8%d9%88%d8%af%d8%ac%d9%87">رئیس سازمان برنامه و بودجه</a> درباره آثار بیرونی لایحه بودجه سال آینده با اشاره به اینکه لایحه در زندگی مردم ۱۰ تا ۱۵ اثر دارد، افزود: این بودجه در سومین سال تحریم برای شرایط تحریمی تهیه و تدوین شده است.<br/>وی در ادامه با اشاره به تعداد شاغلان و بازنشستکان این نکته را بیان کرد که در سال آینده به طور میانگین ۱۵ درصد به حقوق شاغلان و بازنشستگان افزوده می شود و علاوه بر آن برای همسان سازی حقوق بازنشستگان ۵ هزار میلیارد تومان اعتبار قرار دادیم و سال آینده هم حداقل ۶ هزار میلیارد تومان دیگر به این رقم می افزاییم.<br/>نوبخت در ادامه درباره رتبه بنذی معلمان نیز گفت: برای رتبه بندی حقوق فرهنگیان ۲ هزار میلیارد تومان امسال و سال آینده علاوه بر این میزان ۳ هزارمیلیارد تومان در نظر گرفته ایم. در سه سال گذشته، مستمری ها و یارانه های افراد تحت پوشش کمیته امداد و <a href="http://tnews.ir/tags/%d8%b3%d8%a7%d8%b2%d9%85%d8%a7%d9%86-%d8%a8%d9%87%d8%b2%db%8c%d8%b3%d8%aa%db%8c">سازمان بهزیستی</a> را ۳ تا ۶ برابر افزایش دادیم و در سال آینده هم مانند کارکنان دولت، حقوق آن ها افزایش خواهد یافت و ۱۵ هزار و ۵۵۰ میلیارد تومان برای خدمات مختلفی با عنوان اجرای سیاست کاهش فقر بین آن ها توزیع می کنیم.<br/>رییس سازمان برنامه و بودجه با اشاره به اینکه ۵ هزار و ۲۰۰ میلیارد تومان علاوه بر پولی که به بهداشت و درمان کشور اختصاص دادیم برای اجرای طرح تحول سلامت در بودجه سال آینده دیده شده است، تاکید کرد: تلاش ...</p>
    </article>
  </body>
</html>