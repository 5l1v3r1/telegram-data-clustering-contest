<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/oikonomia/601124/arxizei-sti-vouli-i-syzitisi-tou-kratikou-proipologismou-2020"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T08:51:00+00:00"/>
    <meta property="og:title" content="Αρχίζει στη Βουλή η συζήτηση του Κρατικού Προϋπολογισμού 2020"/>
    <meta property="og:description" content="Αρχίζει σήμερα, με τις ομιλίες των Αρχηγών ή/και εκπροσώπων των κομμάτων, η συζήτηση του Κρατικού Προϋπολογισμού για το 2020. Ο Πρόεδρος της Βουλής..."/>
  </head>
  <body>
    <article>
      <h1>Αρχίζει στη Βουλή η συζήτηση του Κρατικού Προϋπολογισμού 2020</h1>
      <address><time datetime="2019-12-09T08:51:00+00:00">09 Dec 2019, 08:51</time> by <a rel="author">SigmaLive</a></address>
      <p>Αρχίζει σήμερα, με τις ομιλίες των Αρχηγών ή/και εκπροσώπων των κομμάτων, η συζήτηση του Κρατικού Προϋπολογισμού για το 2020.<br/><br/>Ο Πρόεδρος της Βουλής Δημήτρης Συλλούρης, σε ανακοίνωσή του στις 22 Νοεμβρίου, είχε αναφέρει ότι η συζήτηση για τον Κρατικό Προϋπολογισμό θα πραγματοποιηθεί στις 9, 10 και 11 Δεκεμβρίου.</p>
      <p>Σήμερα η συζήτηση του Κρατικού Προϋπολογισμού για το 2020 θα αρχίσει στις 16:00 και αναμένεται να έχει διάρκεια 4 ώρες και 40 λεπτά.<br/><br/>Η συζήτηση θα ξεκινήσει με συνοπτική αναφορά στην έκθεση της Κοινοβουλευτικής Επιτροπής Οικονομικών και Προϋπολογισμού από τον Πρόεδρο της, Άγγελο Βότση.<br/><br/>Θα ακολουθήσουν οι ομιλίες των Αρχηγών ή/και εκπροσώπων των κομμάτων.<br/><br/>Εξάλλου, η Κοινοβουλευτική Επιτροπή Οικονομικών και Προϋπολογισμού θα συνεδριάσει εκτάκτως σήμερα, στις 2.30 το απόγευμα με την ακόλουθη ημερήσια διάταξη: Διαβούλευση επί των προτεινόμενων από τα κοινοβουλευτικά κόμματα και άλλες κοινοβουλευτικές πλευρές τροπολογιών επί του Κρατικού Προϋπολογισμού του έτους 2020.</p>
      <p>Πηγή: ΚΥΠΕ</p>
    </article>
  </body>
</html>