<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191209_olcso_telefontolto_kiegeszito_robbanas_haztuz_kigyulladt_malajzia"/>
    <meta property="og:site_name" content="HVG.hu"/>
    <meta property="article:published_time" content="2019-12-09T08:03:00+00:00"/>
    <meta property="og:title" content="Ezért ne vegyen olcsó mobiltöltőt: egy felrobbant, három ház is kigyulladt miatta"/>
    <meta property="og:description" content="A vizsgálat jelenlegi állása szerint egy olcsó, utángyártott telefontöltő robbanása miatt három lakóházban is kár keletkezett Malajziában. Az egyik csaknem teljesen kiégett."/>
  </head>
  <body>
    <article>
      <h1>Ezért ne vegyen olcsó mobiltöltőt: egy felrobbant, három ház is kigyulladt miatta</h1>
      <address><time datetime="2019-12-09T08:03:00+00:00">09 Dec 2019, 08:03</time> by <a rel="author">hvg.hu</a></address>
      <p>
        <b>A vizsgálat jelenlegi állása szerint egy olcsó, utángyártott telefontöltő robbanása miatt három lakóházban is kár keletkezett Malajziában. Az egyik csaknem teljesen kiégett.</b>
      </p>
      <p>A gyártók gyakran figyelmeztetik a vásárlókat, hogy csakis eredeti eszközöket használjanak készülékeikhez. Ez egyrészt persze üzleti érdekük, a kiegészítők eladásával sok pénzt zsebelhetnek be. Másrészt viszont évek óta hangoztatott tény: a nem kellő gondossággal gyártott kiegészítők, főleg a telefontöltők, súlyos problémákat okozhatnak. <a href="https://hvg.hu/tudomany/20191001_okostelefon_toltes_felrobbano_akkumulator">Emberéletet követelő példát</a> is láthattunk már erről.</p>
      <p>Az <i><a href="https://www.ubergizmo.com/2019/12/fake-mobile-charger-houses-on-fire/">Übergizmo</a> </i>technológiai lap a malajziai <a href="https://www.sinchew.com.my/content/content_2157146.html?fbclid=IwAR1AIunePtVY_hur46tL9jTnEZqh8KB_ZaYlY3uM07E7y7Qe_yEV5MyycX4"><i>Sinchew</i></a> beszámolójára hivatkozva most arról ír, az ország egyik lakónegyedében feltehetőleg egy olcsó telefontöltő miatt tűz keletkezett, amely ráadásul két másikra is átterjedt.</p>
      <p>[<i><a href="https://hvg.hu/tudomany/20150914_okostelefon_akkumulator_hogyan_toltsem">Nézze csak: szinte biztos, hogy eddig ön is rosszul töltötte a telefonját</a></i>]</p>
      <p>Mint írták, a töltő felrobbanhatott, az így keletkezett tűz pedig a tetőről a szomszédos ingatlanokra átterjedve két másik háznál is gondot okozott. Azokban a házakban már csak kisebb kár keletkezett.</p>
      <blockquote>Az első viszont, ahonnan a lángok átterjedtek, szinte teljesen leégett.</blockquote>
      <figure>
        <img src="https://img4.hvg.hu/image.aspx?id=1fd7adfa-06b4-49dd-8603-962004fb7548&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© Sinchew</cite>
        </figcaption>
      </figure>
      <p>Személyi sérülés egyik esetben sem történt, ugyanis mindkét ház üres volt, a tulajdonosok vacsorázni voltak. A ház, ahol a töltő felrobbanhatott, egy ember tartózkodott, de ő sem sérült meg. Azt mondta, hallotta a robbanást, de épp a másik szobában volt.</p>
    </article>
  </body>
</html>