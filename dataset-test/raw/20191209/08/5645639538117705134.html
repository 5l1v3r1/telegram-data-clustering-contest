<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/12/google-mapy-mohou-brzy-nabidnout-funkci-pro-bezpecnejsi-trasy/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-12-09T08:40:51+00:00"/>
    <meta property="og:title" content="Google Mapy mohou brzy nabídnout funkci pro bezpečnější trasy"/>
    <meta property="og:description" content="Google Mapy jsou perfektní pro plánování delší trasy, případně pro použití ve veřejné dopravě. Ovšem v loňském roce byly zavedeny další zajímavé funkce, které se zaměřily na chůzi. V nedávné době společnost Google představila také turistické AR trasy a podrobně mluvené turistické pokyny pro lidi s poruchami zraku. Nicméně, v budoucnu Google může přidat novou […]"/>
  </head>
  <body>
    <article>
      <h1>Google Mapy mohou brzy nabídnout funkci pro bezpečnější trasy</h1>
      <address><time datetime="2019-12-09T08:40:51+00:00">09 Dec 2019, 08:40</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Google Mapy jsou perfektní pro plánování delší trasy, případně pro použití ve veřejné dopravě. Ovšem v loňském roce byly zavedeny další zajímavé funkce, které se zaměřily na chůzi. V nedávné době společnost Google představila také turistické AR trasy a podrobně mluvené turistické pokyny pro lidi s poruchami zraku. Nicméně, v budoucnu Google může přidat novou funkci, která lidem pomůže najít bezpečnější ulice, což se hodí hlavně ve chvíli, kdy budete chtít jít v noci. </p>
      <h3>Google Mapy pomohou najít ulice s osvětlením</h3>
      <p>Podle vývojářské komunity XDA Developers, jejíž členové analyzovali Android APK, aby našli nevydané funkce, existují v Google Mapách náznaky nové funkce. Ta by měla být založena na vyhledávání bezpečných ulic. V praxi to znamená, že aplikace vyhledá vhodnou trasu, po které se budou nacházet pouliční světla. Tato trasa bude vyznačena žlutou barvou. </p>
      <figure>
        <img src="https://dotekomanie.cz/wp-content/uploads/2019/12/dims-1600x1065x.jpeg"/>
      </figure>
      <p>V praxi by tato funkce mohla nabídnout zvýšenou bezpečnost pro chodce, kteří se chtějí v noci vyhnout temným ulicí. Funkce pod názvem Světlo zatím nebyla společností Google oficiálně potvrzena. Mimo jiné jsme se nedočkali ani žádných snímků obrazovky. Ovšem podle dostupného kódu bychom se funkce mohli dočkat velice brzy. </p>
      <p>Otázkou ale je, jak by Google shromažďoval informace o podmínkách pouličního osvětlení. Infrastruktura včetně chytrých pouličních světel není tak rozšířená. Jedinou možností tak budou uživatelé, kteří budou Googlu podávat informace, zda se na daném místě osvětlení nachází – tak jako tomu dochází při dopravní situaci.</p>
      <footer>Zdroj: <a href="https://www.engadget.com/2019/12/06/google-maps-lighting-walking/#735b9/">engadget.com</a></footer>
    </article>
  </body>
</html>