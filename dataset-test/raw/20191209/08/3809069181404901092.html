<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1423170/euroleague-anoixe-peitharhiki-diadikasia-kata-toy-panathinaikoy"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T08:58:09+00:00"/>
    <meta property="og:title" content="Euroleague: Άνοιξε πειθαρχική διαδικασία κατά του Παναθηναϊκού"/>
    <meta property="og:description" content="Σε μια λίστα από παραπτώματα υπέπεσε ο Παναθηναϊκός ΟΠΑΠ στο ντέρμπι της Παρασκευής (06/12) με τον Ολυμπιακό, σύμφωνα με την Euroleague, που έστειλε στον ανεξάρτητο δικαστή το φύλλο αγώνα και τις σχετικές εκθέσεις κι άνοιξε πειθαρχική διαδικασία."/>
  </head>
  <body>
    <article>
      <h1>Euroleague: Άνοιξε πειθαρχική διαδικασία κατά του Παναθηναϊκού</h1>
      <h2>Σε μια λίστα από παραπτώματα υπέπεσε ο Παναθηναϊκός ΟΠΑΠ στο ντέρμπι της Παρασκευής (06/12) με τον Ολυμπιακό, σύμφωνα με την Euroleague, που έστειλε στον ανεξάρτητο δικαστή το φύλλο αγώνα και τις σχετικές εκθέσεις κι άνοιξε πειθαρχική διαδικασία.</h2>
      <address><time datetime="2019-12-09T08:58:09+00:00">09 Dec 2019, 08:58</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η διοργανώτρια αρχή κάνει λόγο για κροτίδες και καπνογόνα στις κερκίδες, αλλά και για υβριστικά συνθήματα στη διάρκεια του αγώνα.</p>
      <p>Επίσης, κάνει λόγο για δύο επεισόδια που έγιναν μεταξύ του Δημήτρη Γιαννακόπουλου με εκπρόσωπο της Euroleague, αλλά και με τον επικεφαλής του διαιτητικού τρίου.</p>
      <p>Τέλος, αναφέρεται σε πλημμελή μέτρα ασφαλείας, που οδήγησαν στην είσοδο περισσότερων φιλάθλων, από όσους χωράει το γήπεδο.</p>
      <p>Για όλα αυτά, η Euroleague άνοιξε πειθαρχική διαδικασία, στέλνοντας στον ανεξάρτητο δικαστή το φύλλο αγώνα και τις σχετικές εκθέσεις.</p>
    </article>
  </body>
</html>