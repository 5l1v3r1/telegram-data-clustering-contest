<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/ukraine/za-dobu-na-donbasi-okupanti-sim-raziv-porushili-tishu-381487"/>
    <meta property="og:site_name" content="Погляд"/>
    <meta property="article:published_time" content="2019-12-09T08:43:00+00:00"/>
    <meta property="og:title" content="За добу на Донбасі окупанти сім разів порушили тишу"/>
    <meta property="og:description" content="Збройні формування Російської Федерації за минулу добу сім разів порушили режим припинення вогню на Донбасі"/>
  </head>
  <body>
    <article>
      <h1>За добу на Донбасі окупанти сім разів порушили тишу</h1>
      <h2>Втрат серед українських бійців 8 грудня 2019 не зафіксовано</h2>
      <address>
        <time datetime="2019-12-09T08:43:00+00:00">09 Dec 2019, 08:43</time>
      </address>
      <p>Впродовж минулої доби, 8 грудня 2019 року, збройні формування Російської Федерації 7 разів порушили режим припинення вогню. Противник обстрілював позиції Об'єднаних сил з гранатометів різних систем, великокаліберних кулеметів та іншої стрілецької зброї. Про це повідомляє пресцентр ООС у Facebook.</p>
      <p>У районі відповідальності <b>оперативно-тактичного угруповання "Схід"</b> окупаційні війська здійснили 4 обстріли: </p>
      <ul>
        <li>біля Василівки – з автоматичних гранатометів та стрілецької зброї; </li>
        <li>біля Павлополя – із великокаліберних кулеметів; </li>
        <li>неподалік Мар'їнки та Широкиного – із ручних протитанкових гранатометів, великокаліберних кулеметів та іншої стрілецької зброї.</li>
      </ul>
      <p>В районі відповідальності <b>оперативно-тактичного угруповання "Північ"</b> зафіксовано 3 ворожих обстріли: </p>
      <ul>
        <li>біля Травневого – зі станкових протитанкових гранатометів та великокаліберних кулеметів; </li>
        <li>поблизу Кримського і Хутора Вільного – з гранатометів різних систем, великокаліберних кулеметів та іншої стрілецької зброї.</li>
      </ul>
      <p>Учора втрат унаслідок обстрілів серед особового складу Об’єднаних сил не зафіксовано. За попередню добу, 7 грудня, бойовики 10 разів порушили режим припинення вогню. Під час обстрілів загинув один український військовий, ще двох поранено. Один боєць також дістав бойову травму.</p>
      <footer>Джерело: <a href="https://www.unian.ua/">УНІАН</a></footer>
      <related>
        <h4>Схожі записи</h4>
        <a href="https://pogliad.ua/news/ukraine/pid-chas-obstriliv-na-donbasi-zaginuv-ukrayinskiy-viyskoviy-381457"/>
        <a href="https://pogliad.ua/news/ukraine/na-donbasi-zaginuv-ukrayinskiy-viyskoviy-381059"/>
        <a href="https://pogliad.ua/news/ukraine/boyoviki-na-donbasi-7-raziv-vidkrivali-vogon-po-ukrayinskih-viyskovih-380796"/>
        <a href="https://pogliad.ua/news/ukraine/okupanti-11-raziv-porushili-tishu-na-donbasi-380564"/>
      </related>
    </article>
  </body>
</html>