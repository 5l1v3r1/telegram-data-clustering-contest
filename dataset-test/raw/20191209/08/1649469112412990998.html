<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/prezidentas-aplanke-lietuvos-vienaragi-vinted-nuotraukos/"/>
    <meta property="og:site_name" content="Made in vilnius"/>
    <meta property="article:published_time" content="2019-12-09T08:44:13+00:00"/>
    <meta property="og:title" content="Prezidentas aplankė Lietuvos vienaragį „Vinted“ (nuotraukos)"/>
    <meta property="og:description" content="Lietuvos Respublikos Prezidentas Gitanas Nausėda susitiko su internetinės naudotų drabužių mainų ir prekybos platformos ir pirmojo Lietuvos startuolio vienaragio „Vinted“ vadovais ir darbuotojais. „Mūsų šalis iki šiol neturėjo savo vienaragio, tačiau matome, kad viskas yra įmanoma – čia gali atsirasti tokių milijardinių kompanijų. Vilniuje gimė puiki idėja, ją vystė ir augino...."/>
  </head>
  <body>
    <article>
      <h1>Prezidentas aplankė Lietuvos vienaragį „Vinted“ (nuotraukos)</h1>
      <address><time datetime="2019-12-09T08:44:13+00:00">09 Dec 2019, 08:44</time> by <a rel="author">Made in Vilnius</a></address>
      <p>Lietuvos Respublikos Prezidentas Gitanas Nausėda susitiko su internetinės naudotų drabužių mainų ir prekybos platformos ir pirmojo Lietuvos startuolio vienaragio „Vinted“ vadovais ir darbuotojais.</p>
      <p>„Mūsų šalis iki šiol neturėjo savo vienaragio, tačiau matome, kad viskas yra įmanoma – čia gali atsirasti tokių milijardinių kompanijų. Vilniuje gimė puiki idėja, ją vystė ir augino. Taigi, turime palankias sąlygas tokias kompanijas kurti Lietuvoje. Nepasiduokime provincialumo sindromui, kad viskas, kas vyksta reikšmingo, atsitinka kažkur kitur. Tai gali vykti čia pat, Lietuvoje“, – sakė Prezidentas.</p>
      <p>Technologiniais vienaragiais (angl. <i>unicorn company)</i> vadinami startuoliai, kurie, pritraukę investicijų, išauga į didesnės nei 1 mlrd. eurų vertės kompanijas. Praeitą mėnesį prieš 11 metų įkurtos įmonės vertė pirmą kartą Lietuvoje perkopė šią sumą.</p>
      <p>„Vinted“ yra didžiausia Europos internetinė naudotų drabužių mainų ir prekybos platforma. Šiuo metu ji turi 25 mln. narių 12 skirtingų rinkų: Lietuvoje, Prancūzijoje, Vokietijoje, Belgijoje, Ispanijoje, Nyderlanduose, Austrijoje, Lenkijoje, Čekijoje, Liuksemburge, Jungtinėje Karalystėje ir JAV. Startuolio centrinis biuras įsikūręs Vilniuje, kur šiuo metu dirba per 300 darbuotojų.</p>
      <slideshow>
        <figure>
          <img src="https://cdn3.hellovilnius.lt/wp-content/uploads/2019/12/dsc_9494-e1575881687226-585x432.jpg"/>
          <figcaption>Nuotr.: Roberto Dačkaus</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/12/dsc_9598-585x388.jpg"/>
          <figcaption>Nuotr.: Roberto Dačkaus</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/12/dsc_9635-585x401.jpg"/>
          <figcaption>Nuotr.: Roberto Dačkaus</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/12/dsc_9681-585x386.jpg"/>
          <figcaption>Nuotr.: Roberto Dačkaus</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/12/dsc_9340-e1575881312174-585x332.jpg"/>
          <figcaption>Nuotr.: Roberto Dačkaus</figcaption>
        </figure>
      </slideshow>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>14 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/swedbank-gyventojams-siulys-nemokamai-prekiauti-akcijomis/"/>
        <a href="https://madeinvilnius.lt/verslas/vilniaus-rinka/kita-savaite-pasilaiciuose-atidaroma-isskirtine-lidl-haus-parduotuve/"/>
        <a href="https://madeinvilnius.lt/verslas/vilniaus-rinka/formuojasi-sventines-siuntu-spustys-kalediniai-pirkiniai-gali-veluoti/"/>
        <a href="https://madeinvilnius.lt/verslas/vilniaus-rinka/girteka-perkope-7000-vilkiku-riba/"/>
        <a href="https://madeinvilnius.lt/verslas/vilniaus-rinka/vinted-zada-investuoti-i-darbuotojus-ir-pletra/"/>
        <a href="https://madeinvilnius.lt/verslas/vilniaus-rinka/didziuju-prekybos-centru-darbo-laikas-sventiniu-laikotarpiu-per-kaledas-nedirbs-visi/"/>
      </related>
    </article>
  </body>
</html>