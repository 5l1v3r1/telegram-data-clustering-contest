<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/108219/%DB%B1%DB%B6%DB%B0-%D8%B4%D8%B1%DA%A9%D8%AA-%D9%81%D9%86%D8%A7%D9%88%D8%B1-%D8%AF%D8%B1-%D9%84%D8%B1%D8%B3%D8%AA%D8%A7%D9%86-%D9%81%D8%B9%D8%A7%D9%84%DB%8C%D8%AA-%D9%85%DB%8C-%DA%A9%D9%86%D9%86%D8%AF/"/>
    <meta property="og:site_name" content="میرملاس نیوز"/>
    <meta property="article:published_time" content="2019-12-09T08:17:00+00:00"/>
    <meta property="og:title" content="۱۶۰ شرکت فناور در لرستان فعالیت می کنند"/>
    <meta property="og:description" content="به گزارش پایگاه خبری، تحلیلی میرملاس به نقل از ایرنا، امین حسنوند در حاشیه نمایشگاه دستاوردهای پژوهشی و فن بازار در دانشگاه لرستان با بیان اینکه از سال ۹۱ تاکنون یک میلیارد و ۸۰۰ میلیون تومان تسهیلات به فناوران این استان  پرداخت شده است، اظهار داشت: برای معرفی دستاوردهای پژوهشی استان ۵۰ غرفه با همکاری […]"/>
  </head>
  <body>
    <article>
      <h1>۱۶۰ شرکت فناور در لرستان فعالیت می کنند</h1>
      <address>
        <time datetime="2019-12-09T08:17:00+00:00">09 Dec 2019, 08:17</time>
      </address>
      <p>
        <i>به گزارش پایگاه خبری، تحلیلی میرملاس به نقل از ایرنا، امین حسنوند در حاشیه نمایشگاه دستاوردهای پژوهشی و فن بازار در دانشگاه لرستان با بیان اینکه از سال ۹۱ تاکنون یک میلیارد و ۸۰۰ میلیون تومان تسهیلات به فناوران این استان  پرداخت شده است، اظهار داشت: برای معرفی دستاوردهای پژوهشی استان ۵۰ غرفه با همکاری […]</i>
      </p>
      <p>به گزارش پایگاه خبری، تحلیلی میرملاس به نقل از ایرنا، امین حسنوند در حاشیه نمایشگاه دستاوردهای پژوهشی و فن بازار در دانشگاه لرستان با بیان اینکه از سال ۹۱ تاکنون یک میلیارد و ۸۰۰ میلیون تومان تسهیلات به فناوران این استان  پرداخت شده است، اظهار داشت: برای معرفی دستاوردهای پژوهشی استان ۵۰ غرفه با همکاری دستگاههای اجرایی در دانشگاه لرستان ایجاد شده است.</p>
      <p>وی با بیان اینکه در این نمایشگاه دستاوردهای پارک علم و فناوری و سایر دستگاههای اجرایی در معرض دید عموم و بخش خصوصی قرار داده شده است، عنوان کرد: پارک علم و فناوری لرستان نیز دارای ۶ مرکز رشد در شهرستان های خرم آباد، الیگودرز، دورود، بروجرد و دلفان می باشد.</p>
      <p>حسنوند ادامه داد:  واحدهای فناور به جهت توسعه فناوری های نوین، تولید ثروت در جامعه، اشاعه دانش، ترویج کارآفرینی ، ایجاد مشاغل جدید، توسعه و پایدار کردن اقتصاد دانش بنیان و توسعه بهره وری اقتصادی ایجاد می شوند.<br/>وی با بیان اینکه یکی از مراکز مهم در ارتقای نوآوری ها و کارآفرینی و توسعه اقتصادی کشور پارک های علم و فناوری و مراکز رشد است گفت: با حمایت های این مراکز، واحدهای فناور و شرکت های دانش بنیان، توسعه یافته و باعث جنب و جوش در چرخه اقتصادی کشور می شوند.<br/>پارک علم و فناوری استان لرستان در بهمن ماه سال ۱۳۹۰ موفق به اخذ مجوز موافقت اصولی شد اما فعالیت جدی و عملیاتی خود را در اواسط سال ۹۲ آغاز کرد و در واقع جز پارک های نوپا در کشور به حساب می آید.</p>
      <p>انتهای پیام</p>
      <p>درج شده توسط :</p>
    </article>
  </body>
</html>