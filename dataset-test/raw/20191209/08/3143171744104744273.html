<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/corso-sulluso-del-defibrillatore-per-gli-studenti-del-liceo-la-farina.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T08:28:50+00:00"/>
    <meta property="og:title" content="Corso sull’uso del defibrillatore per gli studenti del Liceo La Farina"/>
    <meta property="og:description" content="Lo scorso 27 Novembre gli studenti del Liceo Classico La Farina che frequentano la seconda annualità del percorso “biologia con curvatura biomedica” hanno preso parte al corso di formazione in materia di primo soccorso, svoltosi nella sede dell’Ordine dei Medici Chirurghi e degli Odontoiatri di Messina. L’incontro, tenuto dai Dottori Antonio Giovanni Versace e Michele […]"/>
  </head>
  <body>
    <article>
      <h1>Corso sull’uso del defibrillatore per gli studenti del Liceo La Farina</h1>
      <address><time datetime="2019-12-09T08:28:50+00:00">09 Dec 2019, 08:28</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Lo scorso 27 Novembre gli studenti del Liceo Classico La Farina che frequentano la seconda annualità del percorso “biologia con curvatura biomedica” hanno preso parte al corso di formazione in materia di primo soccorso, svoltosi nella sede dell’Ordine dei Medici Chirurghi e degli Odontoiatri di Messina.</p>
      <p>L’incontro, tenuto dai Dottori Antonio Giovanni Versace e Michele Tedesco e basato sull’apprendimento delle modalità d’utilizzo di un defibrillatore e sullo studio del Basic Life Support, una tecnica di primo soccorso che prevede la rianimazione cardiopolmonare ed una sequenza di azioni di supporto di base alle funzioni vitali, si è sviluppato in due fasi: prima di tutto l’approfondimento, tramite il materiale fornito dai medici stessi, del tema dell’arresto cardiaco -ponendo in particolare l’attenzione su due casi trattati in maniera completamente diversa, si è poi giunti a formulare, guidati dagli attenti medici, quale sia l’iter più corretto per gestire un’emergenza del genere-; non è però mancata la pratica: i ragazzi hanno difatti effettuato su dei manichini quanto appreso, eseguendo delle simulazioni complete in coppia e perfezionandosi man mano fino a raggiungere una competenza che gli specialisti ritenessero adeguata.</p>
      <p>Grazie alla grande professionalità messa a disposizione e al loro stesso impegno, tutti i ragazzi hanno acquisito una preparazione di buona qualità, il che è senz’altro da considerarsi meritorio e auspicabile.</p>
    </article>
  </body>
</html>