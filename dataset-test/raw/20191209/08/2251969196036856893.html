<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/regalo-di-natale-due-materassi-alla-casa-di-riposo/1335532/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T08:59:07+00:00"/>
    <meta property="og:title" content="Regalo di Natale: due materassi alla casa di riposo"/>
    <meta property="og:description" content="SAN SEVERINO - Le mamme dell'associazione 108 &quot;Una scuola per la vita&quot; hanno consegnato la donazione al personale della struttura"/>
  </head>
  <body>
    <article>
      <h1>Regalo di Natale: due materassi alla casa di riposo</h1>
      <h2>SAN SEVERINO - Le mamme dell'associazione 108 "Una scuola per la vita" hanno consegnato la donazione al personale della struttura</h2>
      <address><time datetime="2019-12-09T08:59:07+00:00">09 Dec 2019, 08:59</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Fregalo-di-natale-due-materassi-alla-casa-di-riposo%2F1335532%2F">Condividi15</a><a href="https://twitter.com/intent/tweet?text=Regalo+di+Natale%3A++due+materassi+alla+casa+di+riposo&amp;url=https%3A%2F%2Fwww.cronachemaceratesi.it%2F2019%2F12%2F09%2Fregalo-di-natale-due-materassi-alla-casa-di-riposo%2F1335532%2F">Tweet</a>Email15 Condivisioni</p>
      <p> </p>
      <p> </p>
      <p>
        <b>Un piccolo regalo di Natale per i nonnini della casa di riposo Lazzarelli di San Severino.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/12/regalo-casa-di-riposo-san-severino-1-325x325.jpg"/>
      </figure>
      <p><b>Le mamme dell’associazione 108 “Una scuola per la vita”, armate di cappello rosso e carta da regalo, hanno consegnato ieri pomeriggio al personale della struttura due materassi utili ad evitare le piaghe da decubito, di cui possono soffrire coloro che trascorrono molto tempo a letto</b>. La donazione era stata decisa tempo fa, con l’organizzazione di una serata estiva di beneficenza in piazza del Popolo a San Severino, all’interno degli scopi statutari dell’associazione che prevedono attività ed iniziative a favore dei bambini e delle fasce deboli della popolazione, come gli anziani. Così ieri pomeriggio, come delle brave Babbo Natale, le mamme hanno donato i materassi alla struttura, contribuendo con un piccolo ma significativo gesto, a rendere più lieto questo momento di festa per gli ospiti della Lazzarelli.</p>
      <p> </p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/12/regalo-casa-di-riposo-san-severino-3-650x650.jpg"/>
      </figure>
    </article>
  </body>
</html>