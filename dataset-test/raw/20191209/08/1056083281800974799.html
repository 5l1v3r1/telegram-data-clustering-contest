<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813209/%D8%A7%D8%B9%D9%84%D8%A7%D9%85-%D8%A8%D8%B1%D9%86%D8%A7%D9%85%D9%87-%D9%86%D9%85%D8%A7%DB%8C%D8%B4-%D9%85%D8%B3%D8%AA%D9%86%D8%AF%DB%8C-%D8%AF%D8%B1%D8%A8%D8%A7%D8%B1%D9%87-%D8%AA%DB%8C%D9%85-%D8%AF%D8%AE%D8%AA%D8%B1%D8%A7%D9%86-%D9%87%D8%A7%DA%A9%DB%8C-%D8%AF%D8%B1-%D8%AD%D9%82%DB%8C%D9%82%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-12-09T08:37:02+00:00"/>
    <meta property="og:title" content="اعلام برنامه نمایش مستندی درباره تیم دختران هاکی در حقیقت"/>
    <meta property="og:description" content="مستند بلند ایرانی «جایی برای فرشته‌ها نیست» که در بخش بین‌الملل جشنواره سینما حقیقت حضور دارد، 3 نمایش در این دوره از جشنواره دارد."/>
  </head>
  <body>
    <article>
      <h1>اعلام برنامه نمایش مستندی درباره تیم دختران هاکی در حقیقت</h1>
      <address>
        <time datetime="2019-12-09T08:37:02+00:00">09 Dec 2019, 08:37</time>
      </address>
      <p>مستند بلند ایرانی «جایی برای فرشته‌ها نیست» که در بخش بین‌الملل جشنواره سینما حقیقت حضور دارد، 3 نمایش در این دوره از جشنواره دارد.</p>
      <p>به گزارش ایسنا، «جایی برای فرشته‌ها نیست» از بین ٨٣ فیلم بلند، برای بخش ملی و سپس از میان ٢٠ مستند بخش بلند مسابقه ملی برای شرکت در مسابقه بخش بین الملل جشنواره فیلم مستند امسال انتخاب شده است.</p>
      <p>این فیلم آخرین ساخته«سام کلانتری»، مستندساز ایرانی است که داستانی پرماجرایی را از مسیر سخت زندگی حرفه‎ای اعضای تیم ملی اسکیت هاکی دختران ایران به تصویر می‌کشد. دخترانی که نام شان پیش از این با کمپین«مبارزه از من،حمایت از تو» بر سر زبان ها افتاده بود.</p>
      <p>رقیبان خارجی فیلم«جایی برای فرشته‌ها نیست» که در این دوره از جشنواره حقیقت در مسابقه بین الملل حضور دارند، هشت فیلم مستند بلند هستند: ١-راننده‌ی ذاتی/ دنیل فاره/ نروژ،٢-کابل، شهری در باد/ ابوذر امینی/ هلند، ‌افغانستان، ژاپن،‌ آلمان<br/>٣-کنار رینگ/ آندره هورمان/ آلمان، آمریکا،٤-قهرمان گله/ تون فانت زانتفورت/ هلند،٥-روستای رو به زوال/ لو فیفانگ/ چین<br/>٦-بانوی اول/ لارن گرینفیلد/ آمریکا،٧-سهیم شدن یا نشدن/ مینا هینت، ملیس موهو/ استونی،٨-وقتی بره‌ها شیر می‌شوند/ جان کاسبه/ آمریکا.</p>
      <p> از دیگر عوامل «جایی برای فرشته‌ها نیست» می‌توان به «هایده صفی یاری» به عنوان تدوین‌گر و «حبیب خزایی فر» آهنگساز اشاره کرد.</p>
      <p> سایر عوامل اصلی این پروژه سینمایی عبارتند از: مدیرفیلمبرداری: رضا تیموری،طراحی و ترکیب‌صدا: انسیه‌ملکی،صدابردار: شاهین پورداداشی، مدیرفنی پس‌تولید: اوژن سید اشرفی، مدیرتولید: محسن مرادی، مدیر رسانه: فرنوش آباء، عکاس: حسن کمالی و طراح پوستر: مهدی آگاه‌منش.<br/>محمد شکیبانیا و محسن‌شاه‌محمدمیراب تهیه‌کنندگی این اثر را به عهده داشته‌اند.<br/>«جایی برای فرشته‌ها نیست» محصول مشترک موسسه فرهنگی‌ هنری تنجرین و مرکز گسترش سینمای مستند و تجربی است.</p>
      <p>سیزدهمین دوره جشنواره بین‌المللی فیلم مستند ایران «سینماحقیقت» طی روزهای ١٨ تا ٢٥ آذرماه ١٣٩٨ به دبیری «محمد حمیدی‌مقدم» در پردیس سینمایی چارسوی تهران برگزار خواهد شد.</p>
      <p>برنامه نمایش فیلم«جایی برای فرشته ها نیست» در سیزدهمین دوره جشنواره سینماحقیقت:</p>
      <p>نمایش اول : ساعت ۱۰ شب ( پردیس چهارسو)-چهارشنبه سالن ۶</p>
      <p>نمایش دوم :ساعت ۱۹(پنج شنبه) - موزه سینما(باغ فردوس)  </p>
      <p>نمایش سوم :ساعت ۲۰(جمعه)-پردیس چهارسو-سالن ۱</p>
      <p>علاقه مندان برای تهیه یا رزرو بلیت این فیلم می‌توانند غیر از شیوه حضوری، از طریق لینک جداگانه «سینماتیکت» اقدام کنند یا از طریق پروفایل‌های خود در سامانه سایت جشنواره، به شکل اتوماتیک وارد سایت سینماتیکت شوند.</p>
      <p>انتهای پیام </p>
    </article>
  </body>
</html>