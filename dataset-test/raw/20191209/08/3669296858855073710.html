<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/istanbul/merkez/engel-tanimayan-sporcu-madalyasini-4-yasindaki-kizina-hediye-etti-1459221"/>
    <meta property="og:site_name" content="CNN Türk"/>
    <meta property="article:published_time" content="2019-12-09T08:11:09+00:00"/>
    <meta property="og:title" content="Engel tanımayan sporcu madalyasını 4 yaşındaki kızına hediye etti"/>
    <meta property="og:description" content="Engel tanımayan sporcu madalyasını 4 yaşındaki..."/>
  </head>
  <body>
    <article>
      <h1>Engel tanımayan sporcu madalyasını 4 yaşındaki kızına hediye etti</h1>
      <address>
        <time datetime="2019-12-09T08:11:09+00:00">09 Dec 2019, 08:11</time>
      </address>
      <p><a href="https://www.cnnturk.com/haberleri/istanbul">İSTANBUL</a>, (<a href="https://www.cnnturk.com/haberleri/dha">DHA</a>) - <a href="https://www.cnnturk.com/haberleri/turkiye">Türkiye</a> Okçuluk Federasyonu tarafından 23-24 Kasım tarihlerinde Salon Okçuluk İstanbul İl Şampiyonası’na katılan Bağcılar Belediyesi Engelli Okçuluk takımından Ahmet Avşar, makaralı yay büyükler kategorisinde üçüncü olarak bronz madalyayı elde etmişti. 1 buçuk yıl önce başlayan <a href="https://www.cnnturk.com/haberleri/spor">spor</a> hayatında ilk madalyasını kazanan Avşar, madalyasını kendisine <a href="https://www.cnnturk.com/haberleri/hayat">hayat</a> ışığı olan 4 yaşındaki kızı Berfin’e hediye etti.</p>
      <p>Tekerlekli sandalyeye mahkum olan ama engellerine rağmen hayata tutunmayı her zaman başaran Ahmet Avşar’ın hayatı bundan 3 yıl önce, kızının doğmasıyla tamamen değişti. Kızı Berfin’le adeta yeniden doğan Avşar, kızına yakışır bir baba olmak için okçuluk sporuna başladı ve ilk yarışmasında Türkiye 3.’sü oldu.</p>
      <p>KIZI BERFİN’İN DOĞUŞUYLA HAYATI TAMAMEN DEĞİŞTİ</p>
      <p><a href="https://www.cnnturk.com/haberleri/samsun">Samsun</a>’da 2004 yılında geçirdiği <a href="https://www.cnnturk.com/haberleri/trafik">trafik</a> kazasında tekerlekli sandalyeye mahkûm olan ancak engelli olmayı bir türlü kabullenemeyen Ahmet Avşar’ın hayatı 3 yıl önce kızının doğmasıyla tamamen değişti. Kızı Berfin’le hayata tutunan başarılı sporcu, ona yakışır bir baba olmak için okçuluk sporuna başladı ve ilk yarışmasında Türkiye üçüncüsü oldu. Engelli olmanın, hayalini gerçekleştirmeye engel olmadığını belirten Avşar, “Engelli olduktan sonra hayatım daha çok anlam kazandı. Yaptığım her şey daha anlamlı ve kıymetli oldu” dedi.</p>
      <p>“BU <a href="https://www.cnnturk.com/haberleri/kaza">KAZA</a> GELECEĞE İLİŞKİN BÜTÜN DÜŞÜNCELERİMİ YOK ETTİ”</p>
      <p>Bağcılar Belediyesi Engelli Okçuluk takımı sporcularından 37 yaşındaki Ahmet Avşar’ın hayatını değiştiren kaza, 2004 yılında gerçekleşti. Samsun’da takla atan minibüste bulunan Ahmet Avşar, T12 seviyesinde felç oldu. Kazayla birlikte hayatının altüst olduğunu belirten Avşar, o dönem yaşadığı sıkıntıları şöyle anlattı:</p>
      <p>“Askerden yeni dönmüş ve tekstil atölyesindeki işime devam ediyordum. Evlilik planları yapıyordum. Aniden yaşadığım bu kaza geleceğe ilişkin bütün düşüncelerimi yok etti. 3 ay hastane süreci yaşadım. Tekerlekli sandalyeye mahkûm olmayı kabullenemiyordum. Yürümek için çok mücadele ettim. Sadece Türkiye değil dünyadaki bütün gelişmeleri takip ettim. Ayağa kalkabilmek için bilimsel olsun olmasın duyduğum her şeyi denedim ama olmadı. Düzelme olmayacağını anlayınca durumumu kabullendim.”</p>
      <p>"ENGELLİ OLMAM HAYALİMİ GERÇEKLEŞTİRMEME ENGEL OLMADI"</p>
      <p>2016 Ocak ayında Berfin’in doğmasıyla yaşamının tamamen değiştiğini dile getiren Avşar, “Kızım Berfin’le yüzüm güldü, hayatım ayrı bir anlam kazandı. Baba olunca engelli olduğumu unuttum ve hayata yeniden bağlandım. Kazayla solan umutlarım onunlar birlikte yeniden yeşermeye başladı. Bütün sevgimi ona verdim. Kızıma yakışır bir baba olmak için bir arayış içine girdim. Bağcılar Belediyesi’nde okçuluk kulübü kurulduğunu duydum. Başvurdum ve hocamız Murat Öz sayesinde kısa sürede sporu sevdim. Ok atınca bütün sıkıntımı derdimi de unutuyorum. Ok atmak beni <a href="https://www.cnnturk.com/haberleri/tedavi">tedavi</a> ediyor. Gösterdiğim bu çaba Berfin’i de çok mutlu ediyordu. Azimli çalışmalarım sonucunda il üçüncüsü olarak ilk başarımı elde ettim. Şimdiki hedefim ise kızım için <a href="https://www.cnnturk.com/haberleri/dunya">dünya</a> şampiyonu olmak. Bu süreçte maddi ve manevi desteklerinden dolayı Bağcılar <a href="https://www.cnnturk.com/haberleri/belediye">Belediye</a> Başkanı Lokman Çağırıcı’ya teşekkür ediyorum” dedi.</p>
      <p>Engelli olmanın, hayalini gerçekleştirmeye engel olmadığını belirten Avşar, “Engelli olduktan sonra hayatım daha çok anlam kazandı. Yaptığım her şey daha anlamlı ve kıymetli oldu” diye konuştu.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/ankara/merkez/veteriner-hekimlerin-sorunlari-tbmmde-1459220"/>
        <a href="https://www.cnnturk.com/yerel-haberler/antalya/matt-projesine-hibe-destegi-1459219"/>
        <a href="https://www.cnnturk.com/yerel-haberler/bursa/merkez/tavuk-alma-eglencesindeki-cinayete-muebbet-istemi-1459201"/>
      </related>
    </article>
  </body>
</html>