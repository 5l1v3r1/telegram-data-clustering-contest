<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-135411-i-arbitrus-apeliave-wizards-nusileido-leonardo-ir-georgeo-vedamai-clippers.html"/>
    <meta property="og:site_name" content="basketnews.lt"/>
    <meta property="article:published_time" content="2019-12-09T08:10:00+00:00"/>
    <meta property="og:title" content="Į arbitrus apeliavę „Wizards“ nusileido Leonardo ir George'o vedamai „Clippers“"/>
    <meta property="og:description" content="Los Andželo „Clippers“ po skaudaus pralaimėjimo Milvokio „Bucks“ atsitiesė ir Nacionalinės krepšinio asociacijos rungtynėse (NBA) išvykoje 135:119 (35:25, 30:39, 35:29, 35:26) įveikė Vašingtono „Wizards“ (7-15). Lemiamą spurtą svečiai surengė ketvirtajame kėlinyje, kai penkių minučių atkarpą laimėjo 22:5 ir įgijo triuškinamą pranašumą – 135:114. „Clippers“ į priekį vedė Kawhi Leonardo ir Paulo George'o tandemas. ..."/>
  </head>
  <body>
    <article>
      <h1>Į arbitrus apeliavę „Wizards“ nusileido Leonardo ir George'o vedamai „Clippers“</h1>
      <address>
        <time datetime="2019-12-09T08:10:00+00:00">09 Dec 2019, 08:10</time>
      </address>
      <p>Nuotr.: Reuters - Scanpix</p>
      <figure>
        <a href="https://www.basketnews.lt/paveikslelis-208828-any1000x1000.jpg">
          <img src="https://www.basketnews.lt/paveikslelis-208828-any630x500.jpg"/>
        </a>
      </figure>
      <p>Nuotr. Reuters - Scanpix</p>
      <p>Los Andželo „Clippers“ po skaudaus pralaimėjimo Milvokio „Bucks“ atsitiesė ir Nacionalinės krepšinio asociacijos rungtynėse (NBA) išvykoje <a href="https://www.basketnews.lt/rungtynes/ziureti/83529-washington-wizards-los-angeles-clippers.html"><b>135:119</b> (35:25, 30:39, 35:29, 35:26)</a> įveikė Vašingtono „Wizards“ (7-15).</p>
      <p>Lemiamą spurtą svečiai surengė ketvirtajame kėlinyje, kai penkių minučių atkarpą laimėjo 22:5 ir įgijo triuškinamą pranašumą – 135:114.</p>
      <p>„Clippers“ į priekį vedė Kawhi Leonardo ir Paulo George'o tandemas.</p>
      <p>Praėjusio sezono finalo MVP per 32 minutes pelnė 34 taškus (9/12 dvit., 3/6 trit., 7/8 baud.), atkovojo 11 kamuolių ir atliko 5 rezultatyvius perdavimus.</p>
      <figure>
        <iframe src="https://www.youtube.com/embed/td3W2iTeoVY" width="630" height="354" data-service="Youtube" scrolling="no"/>
      </figure>
      <p>Tuo metu George'as nugalėtojams per 26 minutes pridėjo 27 taškus (8/11 dvit., 3/10 trit., 2/2 baud.), atkovojo 6 kamuolius ir atliko tiek pat rezultatyvių perdavimų.</p>
      <p>Šeimininkus į priekį vedė Davis Bertans. Latvis per 28 aikštėje praleistas minutes surinko 25 taškus (1/1 dvit., 6/12 trit., 5/6 baud.) ir atkovojo 3 kamuolius.</p>
      <p>Po pralaimėjimo tiek „Wizards“ strategas Scottas Brooksas, tiek snaiperis Bradley Bealas pažėrė kritikos rungtynių arbitrams.</p>
      <p>„Jei Isaiah (Thomasas) gauna techninę pražangą, suprantu, kad kažkas yra ne taip, – sakė Brooksas. – Tas vyrukas yra geriausias žmogus planetoje. Jis gavo techninę vien už tai, kad pasakė, jog traktuotų vienodai žaidimo taisykles abiejose aikštelės pusėse. Žinoma, mes turime rungtyniauti ir su tuo susitaikyti.“</p>
      <p>„Tai absoliučiai neteisinga ir nepateisinama, – piktinosi Bealas. – Iš varžovų patyriau daug kontakto ir nesulaukiau jokių švilpukų.“</p>
      <p>Mačo teisėjais piktinęsis Bealas per 36 minutes pelnė 20 taškų (4/13 dvit., 1/5 trit., 9/9 baud.) ir atliko 5 rezultatyvius perdavimus.</p>
      <p>Nors Vašingtono ekipa apeliavo į arbitrus, šioje dvikovoje daugiau kartų prasižengė „Clippers“ – 26 prieš 22.</p>
      <p>
        <i>„Wizards“: Davis Bertans 25 (6/12 trit.), Troy Brownas 22 (7/8 dvit.), Bradley Bealas 20 (9/9 baud.), Rui Hachimura 17, Isaiah Smithas 14.</i>
      </p>
      <p>
        <i>„Clippers“: Kawhi Leonardas 34 (9/12 dvit., 7/8 baud., 11 atk. kam.), Paulas George'as 27 (8/11 dvit.), Montrezlas Harrellas 20, Lou Williamsas 18, Maurice'as Harklessas 11.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204263-crop100x150.jpg"/>
      </figure>
      <p><a href="https://www.basketnews.lt/zaidejai/8299-kawhi-leonard.html">Kawhi Leonard</a> Taškai: 34 Naudingumas: 38 Baudų metimai: 88% 7/8 Dvitaškiai: 75% 9/12</p>
    </article>
  </body>
</html>