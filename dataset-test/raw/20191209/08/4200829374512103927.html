<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/birincilig/2019/12/09/selcuk-sahin-neye-ugradigini-sasirdi-macta"/>
    <meta property="og:site_name" content="FotoMaç"/>
    <meta property="article:published_time" content="2019-12-09T08:42:36+00:00"/>
    <meta property="og:title" content="Selçuk Şahin neye uğradığını şaşırdı! Maçta..."/>
    <meta property="og:description" content="TFF 1. Lig'de Bursaspor, Giresunspor'a mağlup olarak bu sezon sahasındaki ilk mağlubiyetini yaşadı. Giresunspor karşısında oynanan kötü futbola taraftarlar tepki gösterdi. Özellikle takımın yediği ikinci golde topu kaptıran kaptan Selçuk Şahin, taraftarın tepki gösterdiği futbolcuların başında yer aldı."/>
  </head>
  <body>
    <article>
      <h1><u><a href="https://www.fotomac.com.tr/haberleri/selcuk-sahin?id=d80b36ec-65cb-4c39-bc62-2b3f8785c83d">Selçuk Şahin</a></u> neye uğradığını şaşırdı! Maçta...</h1>
      <h2>TFF 1. Lig'de <u><a href="https://www.fotomac.com.tr/haberleri/bursaspor?id=47aaee74-cf94-4a24-af21-34b9dabf2aa5">Bursaspor</a></u>, <u><a href="https://www.fotomac.com.tr/haberleri/giresunspor?id=a16b7b3e-49a3-4a67-9ae0-206c90ecae14">Giresunspor</a></u>'a mağlup olarak bu sezon sahasındaki ilk mağlubiyetini yaşadı. Giresunspor karşısında oynanan kötü futbola taraftarlar tepki gösterdi. Özellikle takımın yediği ikinci golde topu kaptıran kaptan <u><a href="https://www.fotomac.com.tr/haberleri/selcuk-sahin?id=d80b36ec-65cb-4c39-bc62-2b3f8785c83d">Selçuk Şahin</a></u>, taraftarın tepki gösterdiği futbolcuların başında yer aldı.</h2>
      <address>
        <time datetime="2019-12-09T08:42:36+00:00">09 Dec 2019, 08:42</time>
      </address>
      <p><u><a href="https://www.fotomac.com.tr/haberleri/bursaspor?id=47aaee74-cf94-4a24-af21-34b9dabf2aa5">Bursaspor</a></u>, sahasında ağırladığı <u><a href="https://www.fotomac.com.tr/haberleri/giresunspor?id=a16b7b3e-49a3-4a67-9ae0-206c90ecae14">Giresunspor</a></u>'a 3-2 mağlup olarak bu sezon evindeki ilk yenilgisini tattı. Maça tutuk başlayan ve müsabakanın başında gol yiyen Bursaspor, oyuna hakim olamayınca müsabakada bir anda 3-0 geriye düştü. 79. dakikadan sonra ilk golü bulan Timsah, 85. dakikada 2. golü bulmasına karşın maçı çeviremedi. Daha önce sahasında 6 müsabakaya çıkan yeşil-beyazlılar, 5 galibiyet, 1 beraberlik almıştı. Dünkü maçla birlikte Bursaspor, bu sezon ilk kez sahasında mağlubiyeti tattı. Ayrıca yeşil-beyazlıların, 6 haftalık yenilmeme serisi de son bulmuş oldu. Timsah, 6 haftalık süreçte 4 galibiyet, 2 beraberlik elde etmişti.</p>
      <related>
        <a href="https://www.fotomac.com.tr/birincilig/2019/12/05/bursasporda-savunma-alarmi"/>
      </related>
      <p>
        <b>SELÇUK ŞAHİN ISLIKLANDI!</b>
      </p>
      <p>Öte yandan Giresunspor karşısında oynanan kötü futbola taraftarlar tepki gösterdi. Özellikle takımın yediği ikinci golde topu kaptıran kaptan <u><a href="https://www.fotomac.com.tr/haberleri/selcuk-sahin?id=d80b36ec-65cb-4c39-bc62-2b3f8785c83d">Selçuk Şahin</a></u>, taraftarın hedefindeki isimdi... Taraftarlar, Şahin topu ayağına her aldığında oyuncuyu ıslıkladı. 70. dakikada yerini Emirhan Aydoğan'a bırakan tecrübeli futbolcu, oyundan çıkarken de protestoya maruz kaldı. Ayrıca taraftarlar 3-0'ın ardından Teknik Direktör Yalçın Koşukavak'a da tepki gösterdi. Taraftarlar, Koşukavak'ın istifası yönünde tezahüratlar yaptı.</p>
      <related>
        <a href="https://www.fotomac.com.tr/kayserispor/2019/12/09/son-dakika-kayserisporda-umut-bulut-depremi-sok-ve-transfer"/>
      </related>
    </article>
  </body>
</html>