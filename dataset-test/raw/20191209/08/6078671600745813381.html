<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/malinov-bulgariya-nikolaii-1619847.html"/>
    <meta property="og:site_name" content="Cross"/>
    <meta property="article:published_time" content="2019-12-09T08:50:00+00:00"/>
    <meta property="og:title" content="Николай Малинов: Не съм шпионин, а български патриот"/>
    <meta property="og:description" content="/КРОСС/ &quot;Чувствам се обиден и изненадан от обвинението срещу мен, винаги съм се чувствал български патриот&quot;, заяви пред БиТиВи председателят на движение Русофили Николай Малинов."/>
  </head>
  <body>
    <article>
      <h1>Николай Малинов: Не съм шпионин, а български патриот</h1>
      <address>
        <time datetime="2019-12-09T08:50:00+00:00">09 Dec 2019, 08:50</time>
      </address>
      <p>/КРОСС/ "Чувствам се обиден и изненадан от обвинението срещу мен, винаги съм се чувствал български патриот", заяви пред БиТиВи председателят на движение Русофили Николай Малинов.</p>
      <p>Политизирането на въпроса е стигнало до крайна степен, изтъкна той. Не съм шпионин и българският съд ще го докаже, убеден е русофилът. От къде накъде някой ще ме нарича шпионин, недоволен е Малинов, който е убеден, че русофилите в България са милиони.</p>
      <p>Малинов е категоричен, че в "Русофили" не са се занимавали с партийно строителство. Не съм от хората, които искат "Русофили" да се превърне в партия, призна още той. В движението обаче имало хора, които споделят идеята за партия на русофилите. Винаги съм отстоявал и ще отстоявам интересите на България, зави Николай Малинов.</p>
      <p>Според Николай Малинов Русия желае и продължава да развива добросъседски отношения с България. Наградата му, връчена му от страна на президента Владимир Путин, е знак към страната ни.</p>
      <p>Размаханият пръст от руския президент за "Турски поток" Николай Малинов тълкува като ясно разграничаване от страна на руските власти между българските власти и българите.</p>
      <p>Изгонването на дипломат било реципрочно действие. Председателят на Русофили би съдействал президентът Владимир Путин да дойде догодина в България. Не познавам Емилиян Гебрев, нямам интерес към този бизнес и не го разбирам, каза още Малинов.</p>
    </article>
  </body>
</html>