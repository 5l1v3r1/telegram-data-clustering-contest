<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/12/09/carbonia-auto-in-fiamme-nella-notte-136-962623.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T08:43:19+00:00"/>
    <meta property="og:title" content="Carbonia, auto in fiamme nella notte"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il rogo</h6>
      <h1>Carbonia, auto in fiamme nella notte</h1>
      <h2>A fuoco una vettura parcheggiata vicino all'ospedale Sirai</h2>
      <address><time datetime="2019-12-09T08:43:19+00:00">09 Dec 2019, 08:43</time> by <a rel="author" href="https://www.unionesarda.it/autore/andrea_scano/311" target="_blank">Andrea Scano</a></address>
      <p>Dopo un mese di relativa calma, a fuoco questa notte un'auto parcheggiata nel piazzale interno di un palazzo di periferia nei pressi dell'ospedale Sirai.</p>
      <p>Le fiamme, di probabile origine dolosa, hanno semidistrutto una utilitaria appartenente a un artigiano.</p>
      <p>Sul posto sono dovuti intervenire i vigili del fuoco del distaccamento di Carbonia, che hanno limitato i danni, purtroppo comunque già molto ingenti.</p>
      <p>Sono in corso ulteriori accertamenti: secondo le prime valutazioni, non si può escludere nessuna ipotesi ma al momento la pista dell'atto volontario è quella ritenuta più credibile.</p>
      <p>Per fortuna non risultano danneggiate le vetture che si trovavano nei paraggi.</p>
    </article>
  </body>
</html>