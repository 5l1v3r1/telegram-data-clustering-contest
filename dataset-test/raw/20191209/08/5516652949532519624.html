<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/427389/sthn-kalymno-h-mika-iatridh-to-dihmero-7-kai-8-dekembrioy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-12-09T08:30:01+00:00"/>
    <meta property="og:title" content="Στην Κάλυμνο η Μίκα Ιατρίδη, το διήμερο 7 και 8 Δεκεμβρίου."/>
    <meta property="og:description" content="Στην Κάλυμνο παρευρέθηκε η Μίκα Ιατρίδη, το διήμερο 7 και 8 Δεκεμβρίου. Η βουλευτής Δωδεκανήσου είχε την ευκαιρία να επισκεφθεί την 7η γιορτή εσπ...- Στην Κάλυμνο η Μίκα Ιατρίδη, το διήμερο 7 και 8 Δεκεμβρίου. - Η ΡΟΔΙΑΚΗ"/>
  </head>
  <body>
    <article>
      <h1>Στην Κάλυμνο η Μίκα Ιατρίδη, το διήμερο 7 και 8 Δεκεμβρίου.</h1>
      <address>
        <time datetime="2019-12-09T08:30:01+00:00">09 Dec 2019, 08:30</time>
      </address>
      <p>Στην Κάλυμνο παρευρέθηκε η Μίκα Ιατρίδη, το διήμερο 7 και 8 Δεκεμβρίου. Η βουλευτής Δωδεκανήσου είχε την ευκαιρία να επισκεφθεί την 7η γιορτή εσπεριδοειδών και να συνομιλήσει με τους παραγωγούς, τον πρόεδρο Γιάννη Καράμαλη και τα μέλη του Συλλόγου Νέων Βαθύ Αμφιπετράν.</p>
      <p>«Αξίζουν τα θερμότερα συγχαρητήρια στο πρόεδρο και τα μέλη του Συλλόγου Νέων, που στηρίζουν με αυτές τις δράσεις τους παραγωγούς των εσπεριδοειδών της Καλύμνου, αναδεικνύοντας κατά αυτόν τον τρόπο και τη μοναδική ποιότητα των προϊόντων της Δωδεκανήσου» σημείωσε η βουλευτής Δωδεκανήσου.</p>
      <p>Κατά τη διάρκεια της παραμονής της, η Μίκα Ιατρίδη συνομίλησε με τους κατοίκους, με στελέχη της Ν.Δ., καθώς και με τους φορείς της τοπικής αυτοδιοίκησης και τον Έπαρχο Καλύμνου. Ολοκληρώνοντας την επίσκεψή της στο νησί, η βουλευτής Δωδεκανήσου συναντήθηκε και με ταξιτζήδες του νησιού και τον πρόεδρο τους, Μικέ Πουλά.</p>
    </article>
  </body>
</html>