<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/717045-ag-theodoroi-sygklonizei-o-gios-ths-hlikiomenhs-skarfalose-to-IX-pano-apo-th-mana-moy.html"/>
    <meta property="og:site_name" content="madata.gr"/>
    <meta property="article:published_time" content="2019-12-09T08:17:00+00:00"/>
    <meta property="og:title" content="Άγ. Θεόδωροι - Συγκλονίζει ο γιος της ηλικιωμένης: Σκαρφάλωσε το IX πάνω από τη μάνα μου"/>
    <meta property="og:description" content="«Πήγαν να κάνουν άτακτη φυγή μόλις είδαν ότι έβγαινα εγώ με τον πατέρα μου από το σπίτι. Την είχαν μπροστά τους, χωρίς δεύτερη σκέψη, την"/>
  </head>
  <body>
    <article>
      <h1>Άγ. Θεόδωροι - Συγκλονίζει ο γιος της ηλικιωμένης: Σκαρφάλωσε το IX πάνω από τη μάνα μου</h1>
      <address>
        <time datetime="2019-12-09T08:17:00+00:00">09 Dec 2019, 08:17</time>
      </address>
      <p>«Πήγαν να κάνουν άτακτη φυγή μόλις είδαν ότι έβγαινα εγώ με τον πατέρα μου από το σπίτι. Την είχαν μπροστά τους, χωρίς δεύτερη σκέψη, την πρώτη τη χτύπησαν και τη ξάπλωσαν κάτω και με τη δεύτερη ξαναγκάζωσαν και πέρασαν από πάνω της. Αυτό έγινε... Δύο φορές, τη μια ήταν όρθια και την πήρε, την εμβόλισαν και την πέταξαν 3 μέτρα κάτω, ξάπλωσε κάτω η γυναίκα και ξαναγκάζωσαν και πέρασαν από πάνω της και της σπάσανε όλα της τα κόκαλα γύρω-γύρω, την διαλύσαν, την πέρασαν από πάνω» αναφέρει ο γιος της άτυχης γυναίκας μιλώντας στον ΑΝΤ1 και στην εκπομπή «Καλημέρα Ελλάδα».</p>
      <p>«Εγώ με τα μάτια μου, ο ίδιος, είδα το αυτοκίνητο σαν να είναι σε ανώμαλο δρόμο να κάνει γκέλες πάνω από τη μάνα μου. Σκαρφάλωσε το αυτοκίνητο πάνω από τη μάνα μου. Αυτό. Ένα Hyundai ασημί, με ανοιχτό το καπό για να μη φαίνεται η πινακίδα και έφυγαν βολίδα από τον δρόμο κάτω... Νεκρή κατευθείαν, σε πέντε λεπτά είχε παγώσει, σε 10 λεπτά είχε παγώσει, Νεκρή κατευθείαν... Διαλυμένα όλα της τα κόκκαλα, είχαν τρυπήσει, είχαν βγει τα κόκαλα από τον ώμο της έξω από την περιφορά και το στροβίλισμα που έκανε το αυτοκίνητο από πάνω της» σημείωσε ο γιος της ηλικιωμένης και πρόσθεσε:</p>
      <p>«Πέρασε το αμάξι από πάνω της. Ήταν παχιά γυναίκα και στροβίλισε το σώμα της μαζί με το αυτοκίνητο στον δρόμο. Ο σβέρκος της, όταν τον είδα, ήταν μελανός μετά από 2 λεπτά και διπλάσιος στο μέγεθος. Σπασμένη η μούρη της, κομμένα τα χέρια της, διαλυμένη, πέρασε ένας τόνος από πάνω της».</p>
    </article>
  </body>
</html>