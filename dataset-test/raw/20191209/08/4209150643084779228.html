<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/rukomet/Rukometasice-Srbije-srusile-Njemacku/572663?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T08:01:23+00:00"/>
    <meta property="og:title" content="Rukometašice Srbije srušile Njemačku"/>
    <meta property="og:description" content="Rukometašice Srbije pogotkom Kristine Lišćević u poslednjim sekundama utakmice srušile su selekciju Njemačke rezultatom 29:28. Srpkinje su odigrale veoma hrabro i na kraju potpuno zasluženo došle do trijumfa nad favorizovanim protivnikom."/>
  </head>
  <body>
    <article>
      <h1>Rukometašice Srbije srušile Njemačku</h1>
      <address><time datetime="2019-12-09T08:01:23+00:00">09 Dec 2019, 08:01</time> by <a rel="author">N.N.</a></address>
      <p>Rukometašice Srbije pogotkom Kristine Lišćević u poslednjim sekundama utakmice srušile su selekciju Njemačke rezultatom 29:28. Srpkinje su odigrale veoma hrabro i na kraju potpuno zasluženo došle do trijumfa nad favorizovanim protivnikom.</p>
      <p>Srpske rukometašice su prikazale dva lica protiv Njemačke, ali izvojevale i drugi trijumf u drugoj fazi takmičenja, poslije čega je ostala nada da mogu i do polufinala.</p>
      <p>Sada imaju četiri boda, jedan manje od Njemačke, dok je izjednačena sa Holandijom i Norveškom koje igraju sa Danskom, odnosno Južnom Korejom. Ako Dankinje i Korejke pobjede, onda će Srbija u posljednjoj rundi imati priliku da pobjedom nad Danskom (sreda u 10.00) izbori mjesto u borbi za medalje u Japanu.</p>
      <p>Izabranice selektora Ljubomira Obradovića mnogo bolje su otvorile utakmicu i vodile od samog početka. Golgeterski se istakla Dragana Cvijić koja je održavala višak, a prva figura susreta bila je Kristina Liščević.</p>
      <p>Ona je dominirala u organizaciji, dijelila lopte i asistirala saigračicama koje su pogađale, neutralisavši tako brzi centar protivničke ekipe.</p>
      <p>Cvijićeva je bila najefikasnija sa sedam pogodaka, uz samo jedan promašaj iz igre, pet je dodala Jelena Lavko, Slađana Pop-Lazić se zaustavila na četiri, dok je heroina Liščević dala dva i namjestila još ko zna koliko.</p>
      <p>Njemačku je predvodila Minevskaja sa šest golova, a po pet su dale Benke i Berger, koja je proglašena igračicom meča.</p>
      <p>Sljedeći protivnik Srbije biće Danska sa kojom se sastaju u srijedu od 10 časova.</p>
      <p>(RTS)</p>
    </article>
  </body>
</html>