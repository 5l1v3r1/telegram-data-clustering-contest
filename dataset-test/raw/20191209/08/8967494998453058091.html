<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/time-out/-alleen-hij-kan-zoiets-doen-ik-kan-niet-stoppen-met-lachen-monaco-speler-vergist-zich-bij-vervanging~a6492638/"/>
    <meta property="og:site_name" content="HLN"/>
    <meta property="article:published_time" content="2019-12-09T08:43:31+00:00"/>
    <meta property="og:title" content="“Alleen hij kan zoiets doen, ik kan niet stoppen met lachen”: Monaco-speler vergist zich bij vervanging"/>
    <meta property="og:description" content="Grappig moment zaterdagavond tijdens het Ligue 1-duel tussen AS Monaco en Amiens (3-0). Bij de thuisploeg haalde Leonardo Jardim flankaanvaller Keita Baldé Diao (met rugnummer 14) naar de kant, maa..."/>
  </head>
  <body>
    <article>
      <h1>“Alleen hij kan zoiets doen, ik kan niet stoppen met lachen”: Monaco-speler vergist zich bij vervanging</h1>
      <address><time datetime="2019-12-09T08:43:31+00:00">09 Dec 2019, 08:43</time> by <a rel="author">XC</a></address>
      <p>
        <b>Grappig moment zaterdagavond tijdens het Ligue 1-duel tussen AS Monaco en Amiens (3-0). Bij de thuisploeg haalde Leonardo Jardim flankaanvaller Keita Baldé Diao (met rugnummer 14) naar de kant, maar plots stapte Tiemoué Bakayoko naar de zijlijn.</b>
      </p>
      <figure>
        <iframe data-src="https://twitter.com/AS_Monaco/status/1203741834490593280" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bakayoko ging de supporters groeten en dacht dat zijn partij erop zat. “Jij niet!”, klonk het vanop de bank. Verbazing bij de Franse international, die vervolgens doorhad dat hij niet langer het rugnummer 14 draagt.</p>
      <p>Bakayoko én ploegmakker Cesc Fabregas zagen er de humor van in. “Alleen hij kan zoiets doen, ik kan niet stoppen met lachen. Ik hou van je, broer”, schreef die laatste op Twitter.</p>
      <p>De Fransman speelt sinds dit seizoen opnieuw bij AS Monaco, dat de middenvelder huurt van Chelsea. Bij z'n vorige clubs kleefde het nummer 14 op zijn shirtje, maar nu kreeg Bakayoko het rugnummer 6 toebedeeld. En dat is hij duidelijk nog niet gewoon.</p>
      <figure>
        <iframe data-src="https://twitter.com/cesc4official/status/1203748312312172544" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>