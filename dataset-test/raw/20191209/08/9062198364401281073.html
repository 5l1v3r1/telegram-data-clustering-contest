<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3410986/abdullah-avcidan-cebinin-transfer-aciklamalarina-yorum"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T08:41:00+00:00"/>
    <meta property="og:title" content="Abdullah Avcı'dan Çebi'nin 'transfer' açıklamalarına yorum"/>
    <meta property="og:description" content="Beşiktaş Teknik Direktörü Abdullah Avcı, kulüp başkanı Ahmet Nur Çebi'nin kulübün büyük ihtimalle devre arasında transfer yapamayacağıyla ilgili açıklamalarına değinerek, &quot;Yönetim nasıl yol haritası çizecekse biz en iyisini yapıyoruz, yapmaya devam edeceğiz&quot; dedi."/>
  </head>
  <body>
    <article>
      <h1>Abdullah Avcı'dan Çebi'nin 'transfer' açıklamalarına yorum</h1>
      <h2>Beşiktaş Teknik Direktörü Abdullah Avcı, kulüp başkanı Ahmet Nur Çebi'nin 'transfer' açıklamaları ile ilgili "Yönetim nasıl yol haritası çizecekse biz en iyisini yapıyoruz" dedi.</h2>
      <address>
        <time datetime="2019-12-09T08:41:00+00:00">09 Dec 2019, 08:41</time>
      </address>
      <p>Beşiktaş Teknik Direktörü Abdullah Avcı, kulüp başkanı Ahmet Nur Çebi'nin kulübün büyük ihtimalle devre arasında transfer yapamayacağıyla ilgili açıklamalarına değinerek, "Yönetim nasıl yol haritası çizecekse biz en iyisini yapıyoruz, yapmaya devam edeceğiz" dedi.</p>
      <p>Avcı, karşılaşmanın ardından düzenlenen basın toplantısında, merkezde kaybettikleri topların kendilerini olumsuz etkilediğini belirterek, “Kenar organizasyonlarından 3 gol geldi. Olumlu olumsuz çıkarılacak derslerin olacağı bir maç oldu.” dedi.</p>
      <h3>"BENİM İÇİN ÖNCELİKLİ OLAN KULÜMDÜR"</h3>
      <p>Beşiktaş Kulübü Başkanı Ahmet Nur Çebi’nin transfer konusundaki açıklamalarının hatırlatılması üzerine Avcı, şunları söyledi:</p>
      <blockquote>"Daha önce de Beşiktaş’ın her oyuncusunun değerli olduğunu söylüyordum. Burası Beşiktaş, büyük kulüp. Benim için öncelikli olan kulübümdür. Yönetim nasıl yol haritası çizecekse biz en iyisini yapıyoruz, yapmaya devam edeceğiz."</blockquote>
      <p>Çebi, geçen hafta yaptığı açıklamada, "TFF bize şu anda 'transfer yapamazsınız' dedi. Abdullah Avcı’nın bazı istekleri var ama TFF transfer yapmamıza engel olacaklarını söyledi mali şartlar gereği. Devre arası transfer yapamayacağız gibi duruyor ve sanırım UEFA’dan men geliyor. Taraftar bunları bilsin" demişti.</p>
    </article>
  </body>
</html>