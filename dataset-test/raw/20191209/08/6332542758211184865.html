<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.antena3.ro/actualitate/vesti-bune-pentru-romani-tarom-oferte-noi-de-sarbatori-549632.html"/>
    <meta property="og:site_name" content="www.antena3.ro"/>
    <meta property="article:published_time" content="2019-12-09T08:52:00+00:00"/>
    <meta property="og:title" content="Vești bune pentru români. Tarom, oferte noi de sărbători"/>
    <meta property="og:description" content="Operatorul de transport aerian de stat TAROM scoate la vânzare în luna decembrie bilete cu preţuri începând cu 119 euro, dus-întors, potrivit unui comunicat al companiei, remis, luni. Astfel, în perioada 9 - 31 decembrie, clienţii pot achiziţiona bilete de avion de la 119 euro, dus-întors, cu toate taxele incluse, pe rutele dintre Bucureşti şi Atena, Istanbul, Frankfurt, Munchen, Roma, Chişinău, Hamburg, Tbilisi, Tel Aviv, Salonic, Praga, Stockholm, Belgrad, Torino, Lyon. La tarife de la 139 euro, dus-întors, cu toate taxele incluse, pot fi cumpărate bilete către Budapesta, Sofia, Amsterdam, Bruxelles, Barcelona, Erevan şi Nisa, cu plecare din Capitală, iar de la 159 de euro dus-întors, vor costa biletele achiziţionate între Bucureşti - Paris, Cairo, Amman, Beirut, Madrid, Londra. Toţi pasagerii TAROM vor beneficia gratuit de transport al bagajului de cală şi al bagajului de cabină, catering la bord, respectiv check-in. Pe cursele operate de TAROM, transportul echipamentelor sportive de iarnă este gratuit. Oferta…"/>
  </head>
  <body>
    <article>
      <h1>Vești bune pentru români. Tarom, oferte noi de sărbători</h1>
      <address>
        <time datetime="2019-12-09T08:52:00+00:00">09 Dec 2019, 08:52</time>
      </address>
      <p>Operatorul de transport aerian de stat TAROM scoate la vânzare în luna decembrie bilete cu preţuri începând cu 119 euro, dus-întors, potrivit unui comunicat al companiei, remis, luni.<br/><br/>Astfel, în perioada 9 - 31 decembrie, clienţii pot achiziţiona bilete de avion de la 119 euro, dus-întors, cu toate taxele incluse, pe rutele dintre Bucureşti şi Atena, Istanbul, Frankfurt, Munchen, Roma, Chişinău, Hamburg, Tbilisi, Tel Aviv, Salonic, Praga, Stockholm, Belgrad, Torino, Lyon.<br/><br/>La tarife de la 139 euro, dus-întors, cu toate taxele incluse, pot fi cumpărate bilete către Budapesta, Sofia, Amsterdam, Bruxelles, Barcelona, Erevan şi Nisa, cu plecare din Capitală, iar de la 159 de euro dus-întors, vor costa biletele achiziţionate între Bucureşti - Paris, Cairo, Amman, Beirut, Madrid, Londra.<br/><br/>Toţi pasagerii TAROM vor beneficia gratuit de transport al bagajului de cală şi al bagajului de cabină, catering la bord, respectiv check-in. Pe cursele operate de TAROM, transportul echipamentelor sportive de iarnă este gratuit.<br/><br/>Oferta este valabilă în perioada 15 ianuarie - 31 mai 2020 (data ultimului retur), este supusă unor termene şi condiţii speciale, iar locurile la aceste tarife sunt limitate. </p>
      <footer><b>Sursă:</b> <a href="http://www.agerpres.ro/">Agerpres</a></footer>
    </article>
  </body>
</html>