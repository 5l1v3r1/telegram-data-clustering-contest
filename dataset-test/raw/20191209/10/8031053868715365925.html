<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%80%ce%b1%ce%bd%ce%b1%ce%b8%ce%b7%ce%bd%ce%b1%cf%8a%ce%ba%cf%8c%cf%82-%ce%b1%ce%bd%ce%b1%ce%bc%ce%ad%ce%bd%ce%b5%cf%84%ce%b1%ce%b9-%ce%ba%ce%b1%ce%bc%cf%80%ce%ac%ce%bd%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T10:44:29+00:00"/>
    <meta property="og:title" content="Παναθηναϊκός: Αναμένεται “καμπάνα” από Euroleague για το ντέρμπι! Άνοιξε πειθαρχική διαδικασία"/>
    <meta property="og:description" content="Πειθαρχική διαδικασία κατά του Παναθηναϊκού άνοιξε η Euroleague όσον αφορά παραβάσεις στις οποίες υπέπεσαν οι «πράσινοι» στο περιθώριο του ντέρμπι με τον Ολυμπιακό στο ΟΑΚΑ για την 12η αγωνιστική της διοργάνωσης."/>
  </head>
  <body>
    <article>
      <h1>Παναθηναϊκός: Αναμένεται “καμπάνα” από Euroleague για το ντέρμπι! Άνοιξε πειθαρχική διαδικασία</h1>
      <address>
        <time datetime="2019-12-09T10:44:29+00:00">09 Dec 2019, 10:44</time>
      </address>
      <p>
        <b>Πειθαρχική διαδικασία κατά του Παναθηναϊκού άνοιξε η Euroleague όσον αφορά παραβάσεις στις οποίες υπέπεσαν οι «πράσινοι» στο περιθώριο του <a href="https://www.pentapostagma.gr/2019/12/%CF%80%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82-%CE%BF%CE%BB%CF%85%CE%BC%CF%80%CE%B9%CE%B1%CE%BA%CF%8C%CF%82-%CE%B8%CF%81%CE%AF%CE%BB%CE%B5%CF%81-%CF%83%CF%84%CE%B7.html">ντέρμπι με τον Ολυμπιακό στο ΟΑΚΑ</a> για την 12η αγωνιστική της διοργάνωσης.</b>
      </p>
      <p>Μπλεξίματα είναι πιθανό να έχει ο Παναθηναϊκός καθώς όπως έγινε γνωστό ο ανεξάρτητος δικαστής της Euroleague εξέτασε το φύλλο αγώνα του ντέρμπι με τον Ολυμπιακό και τα όσα γράφει είναι αρκετά επιβαρυντικά για τους “πράσινους”, με αποτέλεσμα να ανοίξει άμεσα πειθαρχική διαδικασία.</p>
      <p>Συγκεκριμένα η έκθεση κάνει λόγο για κροτίδες, καπνογόνα και υβριστικά συνθήματα κατά τη διάρκεια του αγώνα. Αναφέρεται ακόμα επεισόδιο μεταξύ του Δημήτρη Γιαννακόπουλου με εκπρόσωπο της Euroleague, αλλά και με τον επικεφαλής του διαιτητικού τρίου, Λουίτζι Λαμόνικα, ενώ γίνεται αναφορά σε ελλειπή μέτρα ασφαλείας τα οποία επέτρεψαν σε υπεράριθμους φιλάθλους να εισέλθουν στο γήπεδο.</p>
    </article>
  </body>
</html>