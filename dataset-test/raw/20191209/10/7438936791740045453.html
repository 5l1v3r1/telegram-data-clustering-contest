<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/ODS-Zlinsky-kraj-ma-nove-vedeni-606312"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T10:02:00+00:00"/>
    <meta property="og:title" content="ODS: Zlínský kraj má nové vedení"/>
    <meta property="og:description" content="Předsedou regionu zůstává Stanislav Blaha z Uherského Hradiště, místopředsedou regionu bude i nadále Petr Klár z Kroměříže."/>
  </head>
  <body>
    <article>
      <h1>ODS: Zlínský kraj má nové vedení</h1>
      <address>
        <time datetime="2019-12-09T10:02:00+00:00">09 Dec 2019, 10:02</time>
      </address>
      <p>
        <b>Předsedou regionu zůstává Stanislav Blaha z Uherského Hradiště, místopředsedou regionu bude i nadále Petr Klár z Kroměříže.</b>
      </p>
      <p>V pondělí 25. listopadu 2019 proběhl Regionální sněm ODS. Šest desítek delegátů ze čtyř okresů Zlínského kraji zvolilo krajské vedení na období příštích dvou let a lídra do krajských voleb. Na sněmu byl přítomen předseda strany prof. Petr Fiala a předseda klubu senátorů ODS RNDr. Miloš Vystrčil. Předsedou regionu byl zvolen poslanec Ing. Stanislav Blaha. Do krajských voleb povede občanské demokraty Lubomír Traub, MSc.</p>
      <p>Delegáti rovněž nominovali zástupce do nejvyšších stranických orgánů, jejichž volba proběhne v lednu 2020 na celostátním kongresu ODS v Praze. Na předsedu strany navrhli občanští demokraté ze Zlínského kraje prof. Petra Fialu a na 1. místopředsedu strany RNDr. Alexandra Vondru. Nominace na řadové místopředsedy získali RNDr. Miloš Vystrčil, Mgr. Martin Kupka, Ing. Zbyněk Stanjura, Ing. Jan Skopeček a Miroslava Němcová.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Udzenija-ODS-Nepotrebujeme-uspesny-statni-aparat-ale-uspesneho-spokojeneho-a-hrdeho-obcana-606296"/>
        <a href="https://www.parlamentnilisty.cz/politika/politici-volicum/Vrecionova-ODS-Dopis-namestka-Sixty-dokoncil-privatizaci-statu-hnutim-Agrofert-606274"/>
        <a href="https://www.parlamentnilisty.cz/politika/politici-volicum/Vystrcil-ODS-Nasi-poutnici-ve-vecnem-meste-606250"/>
        <a href="https://www.parlamentnilisty.cz/politika/politici-volicum/Folwarczny-ODS-Mladi-lide-maji-diky-programu-DofE-prilezitost-na-sobe-pracovat-606137"/>
      </related>
    </article>
  </body>
</html>