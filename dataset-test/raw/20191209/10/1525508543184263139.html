<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793159/%D8%A7%D8%AD%DB%8C%D8%A7%DB%8C-%DB%B2%DB%B0-%D9%87%D8%B2%D8%A7%D8%B1-%D8%A8%D9%86%DA%AF%D8%A7%D9%87-%DA%A9%D9%88%DA%86%DA%A9-%D9%88-%D8%AA%D8%B9%D8%B7%DB%8C%D9%84-%D8%B4%D8%AF%D9%87-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:35:12+00:00"/>
    <meta property="og:title" content="رئیس ستاد اجرایی فرمان امام مطرح کرد؛ احیای ۲۰ هزار بنگاه کوچک و تعطیل شده در کشور"/>
    <meta property="og:description" content="قائمشهر - رئیس ستاد اجرایی فرمان حضرت امام (ره) از احیای ۲۰ هزار بنگاه کوچک و تعطیل شده طی یکسال اخیر با حمایت این ستاد در کشور خبر داد."/>
  </head>
  <body>
    <article>
      <h1>رئیس ستاد اجرایی فرمان امام مطرح کرد؛ احیای ۲۰ هزار بنگاه کوچک و تعطیل شده در کشور</h1>
      <address>
        <time datetime="2019-12-09T10:35:12+00:00">09 Dec 2019, 10:35</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمد مخبر ظهر دوشنبه در جلسه پس از بازدید از کارخانه نساجی، گفت: بنا نداریم به مسائل مالکیتی نساجی ورود پیدا کنیم اما به فکر ساماندهی تولید و ایجاد ۷۰۰ شغل در فاز اول این کارخانه هستیم و امید داریم منافع این تشکیلات به مردم برگردد.</p>
      <p>رئیس ستاد اجرایی فرمان حضرت امام ( ره) احیای بنگاه های تعطیل شده یا با ظرفیت کافی کار نکرده، را از اهداف مهم بنیاد بیان کرد و افزود: طی یکسال گذشته موفق شدیم ۲۰ هزار و ۵۰۰ طرح راه انداری کنیم که از این تعداد ۲۰ هزار بنگاه کوچک و تعطیل شده دوباره راه‌انداری شد.</p>
      <p>وی تصریح کرد: در این مدت بنیاد توانست با آورده سرمایه یکهزار و ۶۰۰ میلیارد تومان، ۵ هزار میلیارد سرمایه را زنده کرده و ۲۱۰ هزار شغل را هم احیاء کند.</p>
      <p>مخبر با اشاره به سفر اخیرش به مازندران، عنوان کرد: ۵ هزار و ۸۰۰ طرح در این استان احیاء و تأسیس شد که یکهزارو ۴۰۰ طرح بازآفرینی بوده و همه این طرحها تا پایان سال به سرانجام خواهد رسید که در مجموع یکهزار و ۱۲۰ میلیارد تومان اعم از سیل و اشتغال و عمرانی در مازندران هزینه شد.</p>
      <p>رئیس ستاد اجرای فرمان حضرت امام همچنین از اجرای یکهزار و ۴۳۰ پروژه زیربنایی در مازندران خبر داد که شامل ۵۲ مدرسه با ۳۵۰ کلاس، ۱۴۰ مسجد، ۹۰ پروژه کتابخانه و آبرسانی و یکهزارو۱۵۹ مسکن محرومان بوده است.</p>
    </article>
  </body>
</html>