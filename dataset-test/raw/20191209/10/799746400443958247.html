<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104010/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T10:33:57+00:00"/>
    <meta property="og:title" content="У столичному регіоні Франції через страйк утворилися рекордні затори – 631 кілометр"/>
    <meta property="og:description" content="Через продовження страйку у Франції затори у паризькому регіоні вранці у понеділок побили рекорд і сягнули 631 кілометра."/>
  </head>
  <body>
    <article>
      <h1>У столичному регіоні Франції через страйк утворилися рекордні затори – 631 кілометр</h1>
      <address>
        <time datetime="2019-12-09T10:33:57+00:00">09 Dec 2019, 10:33</time>
      </address>
      <p>Через продовження страйку у Франції затори у паризькому регіоні вранці у понеділок побили рекорд і сягнули 631 кілометра.</p>
      <p>Про це повідомляє "Європейська правда" з посиланням на <a href="https://www.bfmtv.com/societe/greve-a-la-ratp-et-a-la-sncf-une-nouvelle-journee-noire-dans-les-transports/">BFMTV.</a></p>
      <p>Повідомляється, що напередодні нового дня демонстрацій у Франції, запланованого на вівторок, компанія SNCF, оператор французьких залізниць, а також  паризький оператор автобусів та метро RATP оголосили про перебої в роботі транспорту.</p>
      <p>Рекорд ранкових заторів на паризьких дорогах був побитий в понеділок вранці, 631 кілометр сукупних пробок був зафіксований в 8.53 ранку.</p>
      <p>Останній рекорд був у жовтні минулого року - 629 кілометрів.</p>
      <p>Абсолютний рекорд заторів в Іль-де-Франсе, однак, він датується лютим 2018 року (739 км сукупних пробок, в основному через снігопад).</p>
      <p>Після успіху національного страйку 5 грудня, коли на заклик профспілок до демонстрацій приєдналися, за підрахунками поліції, понад <b><a href="https://www.eurointegration.com.ua/news/2019/12/6/7103919/">800 тисяч людей</a></b> по всій Франції, на міжпрофспілкових переговорах було вирішено продовжити страйк і провести новий день масових демонстрацій у вівторок, 10 грудня.</p>
    </article>
  </body>
</html>