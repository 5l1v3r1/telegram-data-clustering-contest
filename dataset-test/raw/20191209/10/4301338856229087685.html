<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/aftes-ine-i-imeres-telesis-politikon-gamon-ston-marathona/"/>
    <meta property="og:site_name" content="irafina"/>
    <meta property="article:published_time" content="2019-12-09T10:54:56+00:00"/>
    <meta property="og:title" content="Αυτές είναι οι ημέρες τέλεσης Πολιτικών Γάμων στον Μαραθώνα"/>
    <meta property="og:description" content="Ο Δήμαρχος Μαραθώνος Αττικής Έχοντας υπόψη : α) Τις διατάξεις των άρθρων 9,58,59 του Ν.3852/2010 (ΦΕΚ 87Α /2010) «Νέα Αρχιτεκτονική της Αυτ/σης και της Αποκεντρωμένης Διοίκησης – Πρόγραμμα Καλλικράτης» καθώς και τις διατάξεις των άρθρων 5,6 &amp; 7 του ΠΔ 391/1982 «Για τη ρύθμιση λεπτομερειών σχετικά με την τέλεση των πολιτικών γάμων, τη χορήγηση της […]"/>
  </head>
  <body>
    <article>
      <h1>Αυτές είναι οι ημέρες τέλεσης Πολιτικών Γάμων στον Μαραθώνα</h1>
      <address>
        <time datetime="2019-12-09T10:54:56+00:00">09 Dec 2019, 10:54</time>
      </address>
      <p>Ο Δήμαρχος Μαραθώνος Αττικής</p>
      <p>Έχοντας υπόψη :</p>
      <p>α) Τις διατάξεις των άρθρων 9,58,59 του Ν.3852/2010 (ΦΕΚ 87Α /2010) «Νέα Αρχιτεκτονική της Αυτ/σης και της Αποκεντρωμένης Διοίκησης – Πρόγραμμα Καλλικράτης» καθώς και τις διατάξεις των άρθρων 5,6 &amp; 7 του ΠΔ 391/1982 «Για τη ρύθμιση λεπτομερειών σχετικά με την τέλεση των πολιτικών γάμων, τη χορήγηση της άδειας γάμου και το περιεχόμενο της βεβαιωτικής πράξης για την τέλεση πολιτικών ή θρησκευτικών γάμων» (ΦΕΚ 73Α)</p>
      <p>β) Τις αποφάσεις Δημάρχου σύμφωνα με τις οποίες ορίστηκαν Αντιδήμαρχοι για τη χρονική περίοδο από 01/09/2019 έως 31/08/2020.</p>
      <p>γ) Την υπ αριθ 576/2014 απόφαση Δημάρχου Μαραθώνος περί της τέλεσης πολιτικών γάμων</p>
      <p>δ) Τις διατάξεις του άρθρου 131 του ν.4483/2017 (ΦΕΚ 107/2017 τ.Α΄) Τέλεση πολιτικών γάμων με τις οποίες αντικαθίσταται η παρ. 2 του άρθρου 5 του π.δ. 391/1982 και την ανάγκη έκδοσης νέας απόφασης</p>
      <p>Α π ο φ α σ ί ζ ο υ μ ε</p>
      <p>1. Ορίζουμε ημέρες τέλεσης Πολιτικών Γάμων τις ημέρες της εβδομάδας Τρίτη &amp; Παρασκευή με ώρα έναρξης 13.00 και λήξης 15.00 σε αίθουσα που βρίσκεται στην αφετηρία Μαραθωνίου Δρόμου στο Μαραθώνα.</p>
      <p>2. Η παρούσα απόφαση θα αναρτηθεί στο δικτυακό τόπο ειδικού σκοπού του Δήμου για το Διαύγεια (http://sites.diavgeia.gov.gr/marathon).</p>
      <p>Ο ΔΗΜΑΡΧΟΣ</p>
      <p>ΣΤΕΡΓΙΟΣ ΤΣΙΡΚΑΣ</p>
    </article>
  </body>
</html>