<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/podivejte-se-jak-by-vypadal-roadster-v-designu-cybertrucku"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-12-09T10:00:20+00:00"/>
    <meta property="og:title" content="Podívejte se, jak by vypadal Roadster v designu Cybertrucku"/>
    <meta property="og:description" content="Cybertruck překvapil nejen svojí velikostí a mohutností, ale především naprosto futuristických cyberpunkovým designem."/>
  </head>
  <body>
    <article>
      <h1>Podívejte se, jak by vypadal Roadster v designu Cybertrucku</h1>
      <address><time datetime="2019-12-09T10:00:20+00:00">09 Dec 2019, 10:00</time> by <a rel="author">Jakub Mokříš</a></address>
      <p>
        <b>Cybertruck překvapil nejen svojí velikostí a mohutností, ale především naprosto futuristických cyberpunkovým designem.</b>
      </p>
      <figure>
        <img src="https://elektrickevozy.cz/wp-content/uploads/2019/11/cybertruck-tesla-cena.jpg"/>
      </figure>
      <p>Tip: <a href="https://elektrickevozy.cz/clanky/roadster-od-tesly-bude-mit-horsi-zrychleni-0-100-zvladne-za-21-sekundy">Roadster od Tesly bude mít horší zrychlení. 0-100 zvládne za 2,1 sekundy</a></p>
      <p>Design tohoto elektromobilu se většinou lidem buď opravdu líbí nebo se jim hnusí. Na téma hranatosti <a href="https://elektrickevozy.cz/stitky/tesla-cybertruck">Cybertrucku</a> samozřejmě vznikají i nejrůznější vtípky. Krom toho se občas objeví i něco vážněji míněného, jako například <a href="https://elektrickevozy.cz/stitky/tesla-roadster">Roadster</a>, který by držel odvážnou designovou linku právě Cybertrucku.</p>
      <figure>
        <img src="https://elektrickevozy.cz/wp-content/uploads/2019/12/roadster-cybertruck-design-768x500.jpg"/>
      </figure>
      <p>Upřímně design působí snad ještě lépe než v případě Cybertrucku. Ostře řezané hrany dají vyniknout hraně zalomení střechy a přední světelná linka je něco, co bychom v reálu opravdu chtěli vidět. Agresivní vzhled podporují mohutně vystouplé blatníky, které zvýrazňují muskulaturu vozu. S mohutnými koly pak vůz působí spíše jako hodně sportovní variace na Batmobil.</p>
      <p>A aby to nebylo tak vážné a temné, tak si tvůrce obrázku nezapomněl udělat legraci z Muska a vlastně celé Tesly. Boční okénko je prasklé, patrně se potkalo s ocelovou koulí stejně jako Cybertruck.</p>
      <footer>Zdroj: <a href="https://insideevs.com/news/386596/tesla-roadster-cybertruck-render/">insideevs</a></footer>
    </article>
  </body>
</html>