<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1708217-tornen-a-destrossar-la-guillotina-contra-la-monarquia-espanyola-de-celra.html?utm_source=telegram&amp;utm_medium=xarxes&amp;utm_campaign=xarxes"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T10:11:36+00:00"/>
    <meta property="og:title" content="Tornen a destrossar la guillotina contra la monarquia espanyola de Celrà"/>
    <meta property="og:description" content="Diversos veïns l'havien reconstruït després que un grup de persones el fessin malbé la matinada del 14 d'octubre, el dia que es va conèixer la sentència del procés"/>
  </head>
  <body>
    <article>
      <h1>Tornen a destrossar la guillotina contra la monarquia espanyola de Celrà</h1>
      <address><time datetime="2019-12-09T10:11:36+00:00">09 Dec 2019, 10:11</time> by <a rel="author">ACN</a></address>
      <ul>
        <li>
          <b>Diversos veïns l’havien reconstruït després que un grup de persones el fessin malbé la matinada del 14 d’octubre, el dia que es va conèixer la sentència del procés</b>
        </li>
      </ul>
      <p>Uns brètols han tornat a destrossar el muntatge en contra de la monarquia espanyola en que hi havia a la rotonda d’entrada a Celrà (Gironès). Es tracta d’un tòtem en forma de guillotina que un grup unionista ja va fer malbé la matinada del 14 d’octubre –el dia que es va conèixer la sentència del procés- i que diversos veïns havien reconstruït juntament amb un altre muntatge en suport als presos independentistes, que també va aparèixer trencat. L’alcalde del municipi, Dani Cornellà, ha explicat que la destrossa es va produir el cap de setmana del 30 de novembre a l’1 de desembre i que, a diferència de l’altra vegada, ningú ho va presenciar. La matinada del 14 d’octubre el grup de persones que va destrossar els tòtems també va amenaçar amb destrals i bats de beisbol diversos veïns que els van recriminar l’acció.</p>
      <related>
        <h4>Notícies relacionades</h4>
        <a href="http://www.elpuntavui.cat/politica/article/17-politica/1697643-refan-la-guillotina-groga-i-l-arbre-pels-presos-als-giratoris.html"/>
        <a href="http://www.elpuntavui.cat/politica/article/17-politica/1680500-denuncien-agressions-i-amenaces-d-un-grup-d-ultres-a-celra.html"/>
      </related>
    </article>
  </body>
</html>