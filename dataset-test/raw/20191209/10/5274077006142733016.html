<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/420596"/>
    <meta property="og:site_name" content="ערוץ 7"/>
    <meta property="article:published_time" content="2019-12-09T10:08:00+00:00"/>
    <meta property="og:title" content="ליברמן: תמיד יהיה מישהו לא מרוצה"/>
    <meta property="og:description" content="יו&quot;ר ישראל ביתנו סיפר בפייסבוק על המפגשים עם מצביעיו ועל עמדותיהם השונות, &quot;הדרך היחידה שבה אני מאמין היא להיות נאמן לדרכך&quot;."/>
  </head>
  <body>
    <article>
      <h1>ליברמן: תמיד יהיה מישהו לא מרוצה</h1>
      <address><time datetime="2019-12-09T10:08:00+00:00">09 Dec 2019, 10:08</time> by <a rel="author">ערוץ 7</a></address>
      <p>יו״ר מפלגת ישראל ביתנו, ח״כ אביגדור ליברמן, פרסם הבוקר (שני) בחשבון הפייסבוק שלו פוסט בעקבות אירועי הימים האחרונים וההערכה כי מדינת ישראל צפויה להיקלע למערכת בחירות שלישית.</p>
      <p>"אתמול, רעייתי אלה ואני הלכנו להצגה 'מתפוצצים מצחוק' של תיאטרון היידישפיל שהתקיימה בתיאטרון ירושלים", סיפר ליברמן.</p>
      <p>לדבריו, "כמו כולם, גם אנחנו הגענו מוקדם יותר ובכניסה פגש אותי בחור צעיר שלחץ את ידי ואמר: 'תשמע ליברמן, אני בחרתי ישראל ביתנו, אבל עם כל הכבוד, אם תכנס בסוף לממשלה צרה עם נתניהו, אני לא אסלח לך'".</p>
      <p>"בדרך לאולם ניגשו אליי שתי נשים ואמרו לי: 'אתה יודע משהו חשבנו להצביע לך בפעם הבאה, אבל בגלל שלא נתת לגנץ להקים ממשלה צרה, לא נצביע'", הוסיף.</p>
      <p>"בסיום ההצגה שאני אגב ממליץ עליה מאד לדוברי ואוהדי היידיש, ניגשו אליי זוג מבוגרים ואמרו לי: 'ליברמן בבקשה תעשה הכל שלא נלך לבחירות נוספות, אפילו אם זה אומר כניסה לממשלה צרה עם נתניהו'", סיפר ליברמן.</p>
      <p>יו"ר ישראל ביתנו ציין, "התופעה הזו חוזרת על עצמה בשבועות האחרונים, והמסקנה שלי היא שתמיד יהיה מישהו שלא יהיה מרוצה ממהלכים שנעשים, אבל הדרך היחידה שבה אני מאמין ודוגל היא להיות נאמן לדרכך ולשמור על הערכים והעקרונות שבשמם הוקמה ישראל ביתנו ובשמם קיבלנו את קולות הבוחרים בבחירות האחרונות".</p>
    </article>
  </body>
</html>