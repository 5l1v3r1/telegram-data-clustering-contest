<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/lovitura-pentru-psd-trei-parlamentari-risca-sa-ramana-fara-imunitate-parlamentara-dupa-ce-au-intrat-in-vizorul-dna_1411146.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T10:35:33+00:00"/>
    <meta property="og:title" content="Lovitură pentru PSD - Trei parlamentari riscă să rămână fără imunitate parlamentară, după ce au intrat în vizorul DNA"/>
    <meta property="og:description" content="Trei parlamentari sunt vizaţi de perchezițiile făcute de procurorii DNA Timișoara la sediul PSD Arad, respectiv Florin Tripa - deputat PSD de..."/>
  </head>
  <body>
    <article>
      <h1>Lovitură pentru PSD - Trei parlamentari riscă să rămână fără imunitate parlamentară, după ce au intrat în vizorul DNA</h1>
      <address><time datetime="2019-12-09T10:35:33+00:00">09 Dec 2019, 10:35</time> by <a rel="author">Alexandra Cruceru</a></address>
      <p>Trei parlamentari sunt vizaţi de perchezițiile făcute de procurorii DNA Timișoara la sediul PSD Arad, respectiv Florin Tripa - deputat PSD de Arad, Dorel Căprar - deputat PSD de Arad şi Ioan Chisăliţă - deputat PSD de Caraş Severin. Ei riscă să rămână fără imunitate parlamentară, având în vedere că ÎCCJ a încuviințat perchezițiile procurorilor.</p>
      <p>Oficial, DNA central a transmis că procurorii de la Timișoara "efectuează cercetări într-o cauză penală ce vizează suspiciuni privind săvârşirea unor infracţiuni de corupție, săvârşite în perioada 2016-2019".</p>
      <p>"În cursul zilei de 09 decembrie 2019, ca urmare a obținerii autorizărilor legale de la instanța competentă, sunt efectuate percheziții domiciliare în 5 locații situate pe raza județelor Timiș și Arad, din care două sunt sediile unor instituții publice, restul reprezentând sediul județean al unui partid politic și domiciliile unor persoane fizice. În cauză, procurorii beneficiază de sprijin de specialitate din partea Direcției Generale Anticorupție", precizează DNA central.</p>
    </article>
  </body>
</html>