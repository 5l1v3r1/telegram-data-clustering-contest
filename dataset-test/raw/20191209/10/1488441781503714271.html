<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/12/09/ufficiale-smartphone-tablet-huawei-non-abbandoneranno-android-almeno-2020-689278/"/>
    <meta property="og:site_name" content="AndroidWorld"/>
    <meta property="article:published_time" content="2019-12-09T10:58:48+00:00"/>
    <meta property="og:title" content="È ufficiale: smartphone e tablet Huawei non abbandoneranno Android, almeno per il 2020"/>
    <meta property="og:description" content="La complicata faccenda tra Huawei ed il governo statunitense ha condizionato molte delle scelte e delle sicurezze che il produttore..."/>
  </head>
  <body>
    <article>
      <h1>È ufficiale: smartphone e tablet Huawei non abbandoneranno Android, almeno per il 2020</h1>
      <address><time datetime="2019-12-09T10:58:48+00:00">09 Dec 2019, 10:58</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>La complicata faccenda tra <a href="https://www.androidworld.it/tag/huawei/">Huawei</a> ed il <a href="https://www.androidworld.it/2019/11/30/agli-usa-huawei-non-va-genio-ban-peggiorare-futuro-687047/">governo statunitense</a> ha condizionato molte delle scelte e delle <b>sicurezze</b> che il produttore cinese dava ai suoi potenziali clienti, soprattutto in Occidente. Questo ha avuto anche una conseguenza nei piani software di Huawei, la quale ha presentato <a href="https://www.smartworld.it/tag/harmonyos">HarmonyOS</a> che, in alcuni frangenti, è stato visto come più di un’alternativa ad Android.</p>
      <p>Nelle ultime ore però Huawei si sarebbe <b>espressa ufficialmente</b> in merito all’impiego di HarmonyOS sui suoi prodotti. Il presidente dell’area <i>Consumer Business Software</i> di Huawei ha affermato, durante un evento a Shenzen, che HarmonyOS <b>verrà impiegato</b> su tutti i prodotti Huawei <b>eccetto smartphone</b>, <b>tablet</b> e <b>PC</b>. Questa sarà la linea del produttore sia in Cina che a <b>livello globale</b>. Questo piano sarebbe stato confermato da Huawei <a href="https://www.reuters.com/article/us-huawei-technologies-china/huawei-to-roll-out-harmony-os-to-more-products-next-year-but-not-phones-and-tablets-idUSKBN1YD0EH">a Reuters</a>, aggiungendo che il rollout del nuovo sistema operativo avverrà a partire <b>dal prossimo anno</b>.</p>
      <p>Dunque dal 2020 ci dobbiamo aspettare HarmonyOS su <i><b>smartwatch</b></i>, <i><b>smart speaker</b></i> e <i><b>smart TV</b></i> di Huawei, o almeno su alcuni di essi. Quindi gli smartphone e tablet Huawei <b>non abbandoneranno Android</b>, almeno nel breve termine.</p>
      <p>Difficile dire invece cosa accadrà nel <b>lungo termine</b>, probabilmente ne sapremo di più allo <b>scadere</b> <a href="https://www.androidworld.it/2019/11/19/ban-usa-huawei-nuova-proroga-altri-90-giorni-quiete-della-tempesta-682930/">dell’ultima proroga commerciale</a> concessa dal governo USA a Huawei.</p>
      <footer>Via: <a href="https://www.frandroid.com/marques/huawei/649343_finalement-harmonyos-ne-sera-ni-sur-un-smartphone-ni-sur-une-tablette-en-2020-ok">FrAndroid</a>, <a href="https://www.huaweicentral.com/harmonyos-will-be-used-on-all-huawei-devices-except-smartphones-tablets-and-pcs-huawei-president/">Huawei Central</a></footer>
    </article>
  </body>
</html>