<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/187458/%E0%A6%AA%E0%A7%9C%E0%A6%BE%E0%A6%B6%E0%A7%8B%E0%A6%A8%E0%A6%BE-%E0%A6%B6%E0%A7%87%E0%A6%B7-%E0%A6%A8%E0%A6%BE-%E0%A6%B9%E0%A6%A4%E0%A7%87%E0%A6%87-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%9A%E0%A6%BE%E0%A6%95%E0%A6%B0%E0%A6%BF%E0%A6%B0-%E0%A6%85%E0%A6%AB%E0%A6%BE%E0%A6%B0"/>
    <meta property="og:site_name" content="somoynews.tv"/>
    <meta property="article:published_time" content="2019-12-09T10:02:00+00:00"/>
    <meta property="og:title" content="পড়াশোনা শেষ না হতেই পেলেন কোটি টাকার চাকরির অফার"/>
    <meta property="og:description" content="পাঁচদিন হলো শুরু হয়েছে ভারতের পশ্চিমবঙ্গের খড়গপুর আইআইটির ফাইনাল প্লেস..."/>
  </head>
  <body>
    <article>
      <h1>পড়াশোনা শেষ না হতেই পেলেন কোটি টাকার চাকরির অফার</h1>
      <address><time datetime="2019-12-09T10:02:00+00:00">09 Dec 2019, 10:02</time> by <a rel="author">সময় সংবাদ</a></address>
      <p><b>পাঁচদিন হলো শুরু হয়েছে ভারতের পশ্চিমবঙ্গের খড়গপুর আইআইটির ফাইনাল প্লেসমেন্ট। বিশ্বের সব নাম করা সংস্থা তাদের কোম্পানিতে চাকরির সুযোগ করে দিতে হাজির হয়েছেন সেখানে। এখানে আসা সংস্থাগুলোর মধ্যে প্রায় ৫০ শতাংশ জাপানের। বাকি সব বিভিন্ন দেশের। এরই মধ্যে মেধার তালিকায় শীর্ষে থাকা দেশের এ ইন্ডিয়ান ইনস্টিটিউট অব টেকনোলজির পাঁচ জন পড়ুয়া পেলেন ১ কোটি টাকার বেশি বেতনের চাকরির প্রস্তাব। </b><br/><br/>এবার মোট ২ হাজার ৫ ছাত্রছাত্রী প্লেসমেন্টে সুযোগ পেয়েছেন। যাদের মধ্যে ৫০ শতাংশ ইতোমধ্যে চাকরির প্রস্তাব পেয়েছেন। তাদের মধ্যে আবার আগেই চাকরি পেয়েছে ২৮০ জন। খরগপুর আইআইটির এক কর্মকর্তা জানান, মঙ্গলবার থেকে শুরু হয়েছে চাকরির প্লেসমেন্ট। এবার মোট ১৪৪টি সংস্থা এসেছে আইআইটিতে চাকরির প্রস্তাব নিয়ে। যাদের মধ্যে রয়েছে, আমেরিকান সংস্থা মাইক্রোসফট, উবার এবং পেপ্লে-এর মত সংস্থা। যারা ইতোমধ্যে পড়ুয়াদের মোটা টাকার চেকের প্রস্তাব দিয়েছে।<br/><br/>তিনি বলেন, ২০১৭ এবং ২০১৮ সালে মোট ২৬ জন পড়ুয়া এমন ছিলেন যারা ৪৪টি সংস্থার থেকে চাকরির প্রস্তাব পেয়েছিলেন। তার মধ্যে বড় অংশের প্রস্তাব এসেছিল জাপানি সংস্থার পক্ষ থেকে।<br/><br/>এখন পর্যন্ত চলতি প্লেসমেন্টে এক হাজার পড়ুয়া চাকরির প্রস্তাব পেয়ছেন। যার মধ্যে ৬০ শতাংশ সংস্থা সফ্টওয়্যার অ্যানালিসিস্ট , ৩০ শতাংশ অন্য তথ্য-প্রযুক্তি সংস্থা এবং ১০ শতাংশ ব্যাংকিং। এছাড়াও আবাসন, ইসপাত, কয়লা, সিমেন্ট প্রস্তুতকারী সংস্থার থেকেও আসছে চাকরির প্রস্তাব।</p>
    </article>
  </body>
</html>