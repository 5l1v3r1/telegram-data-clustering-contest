<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Wspomnienia/191209412-Nie-zyje-raper-Juice-Wrld-Mial-21-lat.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T10:17:21+00:00"/>
    <meta property="og:title" content="Nie żyje raper Juice Wrld. Miał 21 lat"/>
    <meta property="og:description" content="W wieku 21-lat zmarł popularny amerykański raper Juice Wrld. Dotąd nie ustalono przyczyny śmierci muzyka."/>
  </head>
  <body>
    <article>
      <h1>Nie żyje raper Juice Wrld. Miał 21 lat</h1>
      <address><time datetime="2019-12-09T10:17:21+00:00">09 Dec 2019, 10:17</time> by <a rel="author">adm</a></address>
      <p>
        <b>W wieku 21-lat zmarł popularny amerykański raper Juice Wrld. Dotąd nie ustalono przyczyny śmierci muzyka.</b>
      </p>
      <p>Muzyk zmarł zaledwie pięć dni po swoich 21. urodzinach. Artysta podróżował samolotem z Kalifornii do Chicago. Jak informowali świadkowie zdarzenia, po wylądowaniu, raper niespodziewanie dostał ataku i zaczął krwawić z jamy ustnej. Choć gdy zabrano go do szpitala, aby udzielić mu pomocy, był przytomny, niestety nie udało się go uratować. Przyczyna śmierci muzyka nie została dotychczas ustalona.</p>
      <p>Jak poinformowała amerykańska policja, w sprawie zostało wszczęte śledztwo.<br/><br/>Juice Wrld, czyli Jarad Anthony Higgins, urodził się 2 grudnia 1998 roku w Chicago. Popularność zyskał dzięki utworom takim jak „All girls are the same”, „Bandit”, czy „Lucid dreams”. Współpracował z takimi artystami jak Travis Scott i Future, Ellie Goulding oraz Panic! At the Disco. W branży muzycznej uznawano go za „płodnego artystę”, gdyż, jak sam mówił, na swoim koncie miał ponad tysiąc piosenek. <br/><br/>Artysta szczerze mówił o swoich problemach z depresją oraz o doświadczeniach z narkotykami. Wielokrotnie przestrzegał przed ich działaniem.</p>
    </article>
  </body>
</html>