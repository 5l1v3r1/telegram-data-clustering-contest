<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1171085/toskansko-zasiahlo-zemetrasenie-ludia-v-dazdi-vybiehali-z-budov.html"/>
    <meta property="og:site_name" content="TA3.com"/>
    <meta property="article:published_time" content="2019-12-09T10:54:00+00:00"/>
    <meta property="og:title" content="Toskánsko zasiahlo zemetrasenie, ľudia v daždi vybiehali z budov"/>
    <meta property="og:description" content="V talianskom Toskánsku zaznamenali v pondelok zemetrasenie s magnitúdou 4,5. V dôsledku otrasov vybiehali obyvatelia v daždi z budov, z ktorých niektoré boli..."/>
  </head>
  <body>
    <article>
      <h1>Toskánsko zasiahlo zemetrasenie, ľudia v daždi vybiehali z budov</h1>
      <h2>V talianskom Toskánsku zaznamenali v pondelok zemetrasenie s magnitúdou 4,5. V dôsledku otrasov vybiehali obyvatelia v daždi z budov, z ktorých niektoré boli mierne poškodené. Obete zemetrasenia úrady nehlásili, uviedla agentúra AFP.</h2>
      <address>
        <time datetime="2019-12-09T10:54:00+00:00">09 Dec 2019, 10:54</time>
      </address>
      <p>Zemetrasenie s epicentrom 31 kilometrov od Florencie nasledovalo po sérii menších otrasov. V obci Barberino del Mugello vznikla prasklina na jednom z múrov kostola zo 17. storočia. Obyvatelia uviedli, že zo stien ich príbytkov padali obrazy a police z knihami.</p>
      <p>
        <a href="https://twitter.com/tweetnewsit/status/1203947916836188160">https://twitter.com/tweetnewsit/status/1203947916836188160</a>
      </p>
      <p>V oblasti zavreli školy a niektoré vlakové spoje nepremávali cez Florenciu alebo meškali. Taliansko je často postihnuté seizmickou aktivitou, často pustošivou. Pred 100 rokmi si silné zemetrasenie v tejto istej oblasti vyžiadalo približne 100 obetí a v rokoch 2016 a 2017 prišlo pri otrasoch v strednom Taliansku o život 300 ľudí.</p>
    </article>
  </body>
</html>