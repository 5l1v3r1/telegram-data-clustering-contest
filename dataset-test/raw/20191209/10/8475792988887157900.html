<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/ocean-gala-1"/>
    <meta property="og:site_name" content="SVT Nyheter"/>
    <meta property="article:published_time" content="2019-12-09T10:11:56+00:00"/>
    <meta property="og:title" content="Migrationsverket vann tvisten – Ocean Galas ägare skyldiga staten miljoner"/>
    <meta property="og:description" content="Ocean Galas ägare Floating Accommodations krav på Migrationsverket ogillades av Norrköpings tingsrätt. Nu ska ägaren betala rättegångskostnaderna."/>
  </head>
  <body>
    <article>
      <h1>Migrationsverket vann tvisten – Ocean Galas ägare skyldiga staten miljoner</h1>
      <address><time datetime="2019-12-09T10:11:56+00:00">09 Dec 2019, 10:11</time> by <a rel="author">Monica Östemark</a></address>
      <slideshow>
        <figure>
          <img src="https://www.svtstatic.se/image/wide/992/24778290/1575893440"/>
          <figcaption>
            <cite>Foto: TT</cite>
          </figcaption>
        </figure>
        <figure>
          <img src="https://www.svtstatic.se/image/wide/992/24778186/1575885377"/>
          <figcaption>
            <cite>Foto: TT</cite>
          </figcaption>
        </figure>
      </slideshow>
      <p>
        <b>Ocean Galas ägare Floating Accommodations krav på Migrationsverket ogillades av Norrköpings tingsrätt. Nu ska ägaren betala rättegångskostnaderna.</b>
        <b>Ocean Galas ägare Floating Accommodations krav på Migrationsverket ogillades av Norrköpings tingsrätt. Nu ska ägaren betala rättegångskostnaderna.</b>
      </p>
      <p>Det var under den stora flyktingströmmen 2016 som fartyget Ocean Gala skulle bli flyktingboende för drygt 1800 asylsökande. Fartyget lade till i Utansjö hamn, norr om Härnösand.</p>
      <p>Några flyktingar flyttade aldrig in och ägarna, Floating Accommodations Sweden AB, stämde Migrationsverket för avtalsbrott.</p>
      <h3>Inget bevis för avtalsbrott</h3>
      <p>På måndagen föll domen i tvisten mellan Ocean Galas ägare och Migrationsverket i Norrköpings tingsrätt. Tingsrätten menar att ägarna inte kunnat bevisa att Migrationsverket begått något avtalsbrott.</p>
      <p>Tvärt om var det Floating Accomodations som inte uppfyllde villkoren i avtalet med Migrationsverket genom att lägga till i en industrihamn utan att ha de tillstånd som krävdes.</p>
      <h3>Får betala rättegångskostnaderna</h3>
      <p>Ägarna hade krav på 190 miljoner kronor på Migrationsverket, men Norrköpings tingrätt ogillar yrkandena från bolaget. I stället för att få något skadestånd ska nu Floating Accomodations betala rättegångskostnaderna på nästan 3,5 miljoner kronor.</p>
    </article>
  </body>
</html>