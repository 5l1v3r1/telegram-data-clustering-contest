<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018073/%D9%88%D8%B2%D8%A7%D8%B1%D8%AA-%D9%88%D8%B1%D8%B2%D8%B4-%D9%BE%DB%8C%DA%AF%DB%8C%D8%B1-%D8%A8%D8%A7%D8%B2%DA%AF%D8%B4%D8%AA-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T10:52:51+00:00"/>
    <meta property="og:title" content="وزارت ورزش پیگیر بازگشت استراماچونی"/>
    <meta property="og:description" content="سخنگوی وزارت ورزش گفت: با پیگیری و دستورات مسعود سلطانی‌فر با رفع موانع تحمیلی ناشی از تحریم‌ها، حقوق معوقه سرمربی ایتالیایی تیم استقلال از مسیر سیستم بانکی کشور به سرعت در اختیار وی قرار می‌گیرد."/>
  </head>
  <body>
    <article>
      <h1>وزارت ورزش پیگیر بازگشت استراماچونی</h1>
      <address>
        <time datetime="2019-12-09T10:52:51+00:00">09 Dec 2019, 10:52</time>
      </address>
      <p>
        <i>سخنگوی وزارت ورزش گفت: با پیگیری و دستورات مسعود سلطانی‌فر با رفع موانع تحمیلی ناشی از تحریم‌ها، حقوق معوقه سرمربی ایتالیایی تیم استقلال از مسیر سیستم بانکی کشور به سرعت در اختیار وی قرار می‌گیرد.</i>
      </p>
      <p>به گزارش مشرق، <b>مازیار ناظمی</b> مدیرکل روابط عمومی <b>وزارت ورزش و جوانان</b> با اشاره به پیگیری‌های مستم<b>ر مسعود سلطانی‌فر </b>برای حل مشکلات سرمربی ایتالیایی تیم <b>استقلال </b>گفت: وزیر ورزش از شب گذشته تماس‌های متعددی با مسئولان وزارت خارجه از جمله عراقچی و همین‌طور سفیر ایتالیا در ایران داشته است و امیدواریم به‌زودی با پیگیری «جوزپه پرونه» سفیر ایتالیا از بازگشت استراماچونی و ادامه تعهدات او و همراهی با تیم استقلال خبرهای خوبی بشنویم.</p>
      <blockquote>بیشتر بخوانید:<br/><a href="https://www.mashreghnews.ir/news/1018067/%D8%AD%D9%85%D8%A7%DB%8C%D8%AA-%D8%A8%D8%A7%D8%B2%DB%8C%DA%A9%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%A7%D8%B2-%D8%B3%D8%B1%D9%85%D8%B1%D8%A8%DB%8C%DA%AF%D8%B1%DB%8C-%D8%A8%D8%B1%D8%A7%D9%86%DA%A9%D9%88">حمایت بازیکن <i>استقلال</i> از سرمربیگری برانکو</a></blockquote>
      <p>وی افزود: رضایت هواداران و ادامه روند موفقیت استقلال دغدغه خاطر و سرمایه مدیریتی وزارتخانه است و از همان لحظه اعلام خبر جدایی استراماچونی، وزیر ورزش و جوانان از مدیرعامل و هیئت مدیره خواست به سرعت برای رفع این مشکل و استمرار فعالیت سرمربی ایتالیایی اقدام کنند.</p>
      <p>سخنگوی وزارت ورزش و جوانان عنوان کرد: با پیگیری و دستورات وزیر ورزش و جوانان با رفع موانع تحمیلی ناشی از تحریم‌ها، حقوق معوقه سرمربی ایتالیایی تیم استقلال از مسیر سیستم بانکی کشور به سرعت در اختیار وی قرار می‌گیرد.</p>
      <p>ناظمی درباره شایعه استعفای مدیرعامل استقلال تهران گفت: فعلا حفظ آرامش هواداران و تیم استقلال و بازگشت آقای استراماچونی در اولویت اول است و در این مورد بعداً اطلاع رسانی می‌کنیم.</p>
      <p>منبع: سایت وزارت ورزش و جوانان</p>
    </article>
  </body>
</html>