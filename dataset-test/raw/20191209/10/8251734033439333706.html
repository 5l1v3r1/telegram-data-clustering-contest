<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/diritti-dei-bambini-la-primaria-rosa-stampa-celebra-lacqua/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-12-09T10:17:51+00:00"/>
    <meta property="og:title" content="Diritti dei bambini: la primaria Rosa Stampa celebra l’acqua"/>
    <meta property="og:description" content="Diritti dei bambini: la primaria Rosa Stampa di Vercelli ha celebrato la giornata dedicata con un focus sull’acqua, bene di primaria importanza."/>
  </head>
  <body>
    <article>
      <h1>Diritti dei bambini: la primaria Rosa Stampa celebra l’acqua</h1>
      <h2>Gli allievi hanno dedicato uno spettacolo a uno dei beni più preziosi ed essenziali.</h2>
      <address>
        <time datetime="2019-12-09T10:17:51+00:00">09 Dec 2019, 10:17</time>
      </address>
      <figure>
        <img src="https://notiziaoggivercelli.it/media/2019/12/20191121_095231-650x316.jpg"/>
      </figure>
      <p>Diritti dei bambini: la primaria Rosa Stampa di Vercelli ha celebrato la giornata dedicata con un focus sull’acqua, bene di primaria importanza.</p>
      <h3>Diritti dei bambini, la giornata</h3>
      <p>Giovedì 24 novembre gli alunni delle classi 1^A e 1^B della Scuola Primaria Rosa Stampa hanno partecipato<br/>insieme ad altre scolaresche di Vercelli alla manifestazione organizzata al teatro Civico dall’Associazione<br/>Janus Korkzac per celebrare la “Giornata internazionale dei diritti dei bambini”all’insegna dell’allegria e della<br/>spontaneità. Il Diritto dei Bambini proposto quest’anno dall’associazione, riguarda il tema dell’ambiente e, in particolare, il suo elemento più prezioso:” l’acqua”.</p>
      <h3>Lo spettacolo</h3>
      <p>Gli alunni si sono esibiti in una performance teatrale/musicale che riproduceva i suoni dell’acqua creando uno stimolante ritmo prodotto con semplici sassolini. «Gli insegnanti della Primaria Rosa Stampa sono stati molto soddisfatti dell’esibizione dei loro allievi – commentano dall’istituto – che già dalla Scuola dell’Infanzia sono abituati ad esprimere le loro emozioni attraverso un apprendimento sensoriale-esperienziale e musicale grazie anche alla competenza e professionalità dell’insegnante specializzata, Barugola Tiziana, docente della scuola offre la sua competenza e professionalità con l’intento di favorire l’apprendimento delle abilità musicali, dell’intonazione e di tutti gli aspetti del linguaggio musicale in modo divertente e allo stesso tempo approfondito attraverso l’esperienza corale».</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/blitz-a-torino-sulle-targhe-delle-strade-i-nomi-di-attiviste-lesbiche/"/>
      </related>
      <h3>Uso responsabile dell’acqua</h3>
      <p>Inoltre, in classe é stato svolto un lavoro di sensibilizzazione sull’uso corretto e responsabile dell’acqua come risorsa e tesoro del nostro pianeta. Il risultato del dibattito tra gli alunni é stata la realizzazione di una breve filastrocca che hanno recitato sul palco del teatro con adeguata capacità espressiva . Durante la recitazione hanno indossato con fierezza le goccioline d’acqua decorate con tanta fantasia e creatività realizzate durante il laboratorio di educazione<br/>all’immagine e scienze.</p>
    </article>
  </body>
</html>