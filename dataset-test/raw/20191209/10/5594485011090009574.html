<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/botev/sobstvenikt-na-botev-plovdiv-ss-silni-dumi_444835.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-12-09T10:38:00+00:00"/>
    <meta property="og:title" content="Собственикът на Ботев (Пловдив) със силни думи "/>
    <meta property="og:description" content="Георги Самуилов благодари на Бойко Борисов и отправи призив"/>
  </head>
  <body>
    <article>
      <h1>Собственикът на Ботев (Пловдив) със силни думи </h1>
      <h2>Георги Самуилов благодари на Бойко Борисов и отправи призив</h2>
      <address>
        <time datetime="2019-12-09T10:38:00+00:00">09 Dec 2019, 10:38</time>
      </address>
      <figure>
        <img src="https://static.blitz.bg/documents/thumbnails/sport/780/201912/15758803052.jpg"/>
      </figure>
      <p>Собственикът на Ботев (Пловдив) Георги Самуилов официално благодари на премиера Бойко Борисов за решението му стадион "Христо Ботев" да стане общински и да бъде построен с държавно финансиране, а сегашната концесия да бъде прекратена.</p>
      <p>
        <b>Публикуваме изявлението на боса на "жълто-черните": </b>
      </p>
      <p>Уважаеми ботевисти,</p>
      <p>Oт името на ръководството на ПФК Ботев (Пловдив) и като негов президент изразявам нашата благодарност към министър-председателя Бойко Борисов за решението му стадион "Христо Ботев" да остане общински и да бъде построен с държавно финансиране, а сегашната концесия да бъде прекратена. Правителството многократно е показвало, че изпълнява последователна политика за изграждане и реновиране на спортната база в цялата страна.<br/><br/>Това е най-доброто действие и най-сигурният начин клубът да се върне в своя дом – „Колежа“, съобразно закона. Решението е изцяло в полза преди всичко на ПФК Ботев (Пловдив) и феновете. То е дaлновидно и по отношение на развитието на футбола в града и като цяло за българския спорт.</p>
      <p>Благодаря на футболистите на Ботев и екипа, които стоят зад отбора и показват добри резултати напоследък. Всички те знаят колко важна е вашата подкрепа от трибуните и какъв допълнителен стимул за по-добро представяне ни носи.</p>
      <p>Оттук нататък помирението в името на ПФК Ботев (Пловдив) и сътрудничеството са ключови за бъдещето на любимия ни отбор!</p>
      <p>
        <i>С уважение,<br/>Георги Самуилов</i>
      </p>
      <p>
        <a href="https://www.blitz.bg/sport/bg-futbol/efbet-liga-sezon-20192020_434964.html">
          <b>Следете с БЛИЦ: efbet Лига - сезон 2019/2020</b>
        </a>
        <br/>
        <a href="https://blitz.bg/sport/bg-futbol/kupa-na-blgariya-116-finali_439537.html">
          <b>Купа на България - сезон 2019/2020</b>
        </a>
      </p>
    </article>
  </body>
</html>