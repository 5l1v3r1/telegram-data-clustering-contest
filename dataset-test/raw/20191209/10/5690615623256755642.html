<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840239-na-kiyivschini-dvoye-ditey-potrapili-do-reanimatsiyi-cherez-nayizd-avtivki"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T10:29:00+00:00"/>
    <meta property="og:title" content="На Київщині двоє дітей потрапили до реанімації через наїзд автівки"/>
    <meta property="og:description" content="КИЇВ. 9 грудня. УНН. У Бориспільському районі, біля села Старе автомобіль збив двоє дітей, які переходили дорогу, їх госпіталізували до реанімації. Про це …"/>
  </head>
  <body>
    <article>
      <h1>На Київщині двоє дітей потрапили до реанімації через наїзд автівки</h1>
      <address><time datetime="2019-12-09T10:29:00+00:00">09 Dec 2019, 10:29</time> by <a rel="author">Валерія Гуржий</a></address>
      <p><b>КИЇВ. 9 грудня. УНН.</b> У Бориспільському районі, біля села Старе автомобіль збив двоє дітей, які переходили дорогу, їх госпіталізували до реанімації. Про це повідомляє <b>УНН</b> з посиланням на відділ комунікації ГУНП у Київській області.</p>
      <p>Дорожньо-транспортна пригода сталася 9 грудня у Бориспільському районі, біля села Старе.</p>
      <p>За попередніми даними, водій автомобіля Daewoo скоїв наїзд на хлопчика та дівчинку, які переходили дорогу.</p>
      <p>Після чого автівку занесло на узбіччя, де сталося зіткнення з бетонною опорою.</p>
      <p>В результаті дорожньої пригоди 14-річну дівчинку та 9-річного хлопчика з тяжкими травмами доправлено до реанімаційного відділення лікарні.</p>
      <p>Також травми отримала жінка-пасажир легковика, зі сторони якої впала бетонна опора.</p>
      <p>Наразі встановлюються усі деталі та обставини ДТП. На місці аварії працюють слідчо-оперативна група Бориспільського відділу поліції, медики.</p>
      <p>Нагадаємо, на Львівщині <a href="https://www.unn.com.ua/uk/news/1839978-na-lvivschini-vodiy-pereyikhav-cholovika-yakiy-lezhav-na-dorozi">автомобіль переїхав</a> чоловіка, який лежав на проїжджій частині.</p>
    </article>
  </body>
</html>