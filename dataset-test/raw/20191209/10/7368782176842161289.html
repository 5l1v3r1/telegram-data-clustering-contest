<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1282799-dole-dukannin-malaman-jamioi-su-shiga-tsarin-ippis.html"/>
    <meta property="og:site_name" content="Legit"/>
    <meta property="article:published_time" content="2019-12-09T10:21:49+00:00"/>
    <meta property="og:title" content="Dole dukannin Malaman Jami’o’i su shiga tsarin IPPIS – Shugaba Buhari"/>
    <meta property="og:description" content="Za ku ji cewa Shugaban kasa Muhammadu Buhari ya rantse a kan shiga IPPIS wanda ya sa aka ja daga tsakanin Jami’o’in Gwamnati da Shugaban kasar."/>
  </head>
  <body>
    <article>
      <h1>Dole dukannin Malaman Jami’o’i su shiga tsarin IPPIS – Shugaba Buhari</h1>
      <address>
        <time datetime="2019-12-09T10:21:49+00:00">09 Dec 2019, 10:21</time>
      </address>
      <p>
        <b>Shugaban Najeriya Muhammadu Buhari ya bayyana cewa ya zama dole Ma’aikatan Jami’o’i su yi hijira zuwa tsarin biyan <a href="https://www.legit.ng/tag/albashi.html">albashi</a> na IPPIS domin tabbatar da gaskiya wajen biyan ma’aikatan.</b>
      </p>
      <p>Muhammadu Buhari ya yai wannan jawabi ne ta bakin Sakataren hukumar TETFund mai kula da cigaban makarantun gaba da sakandare a wajen taron yaye ‘Daliban jami’ar tarayya da ke Jos.</p>
      <p>Farfesa Suleiman Elias Bogoro ya yi jawabi a madadin shugaban kasar inda ya fadi fa’idar shiga cikin tsarin albashi na IPPIS. Farfesan ya ce tsarin zai taimaka wajen kashe kudi ke-ke-da-ke.</p>
      <p>A cewar Suleiman Elias Bogoro, tsarin IPPIS ya na cikin matakan da gwamnatin tarayya ta dauka domin maganin rashin gaskiya a manyan makarantu na gaba da sakandare da ke fadin kasar.</p>
      <p>KU KARANTA: <a href="https://hausa.legit.ng/1216845-da-duminsa-buhari-ya-cire-sakataren-tetfund-baffa-bichi.html">Buhari ya tsige Shugaban hukumar TETFund, Abdullahi Bichi</a></p>
      <p>Daily Trust ta ce Farfesa Bogoro ya yi wannan bayani ne yayin da ya ke jawabi a matsayin babban bako a wajen bikin yaye ‘Daliban jami’ar UNIJOS da ake shirya a cikin karshen makon jiya.</p>
      <p>Bagoro wanda ya koma hukumar TETFund a farkon 2019 ya ba jam’o’i shawara su kara kokarin bada ilmi mai nagarta ta yadda Daliban Najeriya za su iya shiga ko ina a Duniya a kara da su.</p>
      <p>Gwamnatin Shugaba Buhari ta rantse a kan cewa sai Ma’aikatan jami’o’i sun shiga tsarin IPPIS ko kuma a dakatar da albashinsu. A na ta bangaren, kungiyar <a href="https://www.legit.ng/tag/asuu.html">ASUU</a> ta ce sam ba za ta amince ba.</p>
      <p>Shugaban ASUU na reshen Jami’ar UI, Farfesa Deji Omole, ya karyata ikirarin gwamnatin tarayya na cewa Ma’aikata 39, 000 sun shiga IPPIS. Omole ya ce 90% na ‘Ya ‘yan ASUU ba su yi rajistar ba,</p>
      <p>Idan ku na da wata shawara ko bukatar bamu labari, tuntube mu a: <b>labaranhausa@corp.legit.ng</b></p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <b><a href="https://facebook.com/legitnghausa">https://facebook.com/legitnghausa</a></b></p>
      <p>Twitter: <b><a href="https://twitter.com/legitnghausa">https://twitter.com/legitnghausa</a></b></p>
      <p>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/Wrrs8zjrPRk" width="640" height="360" data-service="Youtube" scrolling="no"/>
      </figure>
    </article>
  </body>
</html>