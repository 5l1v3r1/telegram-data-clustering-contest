<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Rozrywka/Filmy-i-telewizja/Janusz-Dzieciol-nie-zyje-Big-Brother-pozegnal-zmarlego-uczestnika"/>
    <meta property="og:site_name" content="Janusz Dzięcioł nie żyje."/>
    <meta property="article:published_time" content="2019-12-09T10:41:00+00:00"/>
    <meta property="og:title" content="„Big Brother” pożegnał Janusza Dzięcioła. Opublikowano wzruszające nagranie"/>
    <meta property="og:description" content="Janusz Dzięcioł nie żyje. 66-letni zwycięzca pierwszej edycji polskiego &quot;Big Brothera&quot; i były poseł zginął w wypadku na przejeździe kolejowym."/>
  </head>
  <body>
    <article>
      <h1>„Big Brother” pożegnał Janusza Dzięcioła. Opublikowano wzruszające nagranie</h1>
      <address><time datetime="2019-12-09T10:41:00+00:00">09 Dec 2019, 10:41</time> by <a rel="author">Eurozet Sp. z o.o.</a></address>
      <p>
        <i>Janusz Dzięcioł nie żyje. 66-letni zwycięzca pierwszej edycji polskiego „Big Brothera” i były poseł zginął w wypadku na przejeździe kolejowym. Teraz produkcja show wspomina zmarłego uczestnika.</i>
      </p>
      <anchor name="eztoc1902928_0_1">
        <h3>Janusz Dzięcioł nie żyje. Produkcja wspomina uczestnika</h3>
        <p><b><a href="https://www.radiozet.pl/Co-gdzie-kiedy-jak/Janusz-Dzieciol-nie-zyje-Kim-byl-zwyciezca-1-edycji-Big-Brothera-WIEK-PRZYCZYNA-SMIERCI">Janusz Dzięcioł</a> zmarł w wypadku 6 grudnia 2019 roku w Białym Borze koło Grudziądza.</b> Mężczyzna wjechał na tory, mimo czerwonego światła. Prokuratura Rejonowa w Grudziądzu wszczęła śledztwo w tej sprawie. Najczęściej rozpowszechniana hipoteza mówi o tym, że kierujący Citroenem C5 poseł został oślepiony przez słońce, a widoczność dodatkowo ograniczała mgła.</p>
        <p>Zmarłego uczestnika pierwszej edycji polskiego <a href="https://www.radiozet.pl/Rozrywka/Filmy-i-telewizja/Janusz-Dzieciol-nie-zyje-byl-zwyciezca-1-edycji-Big-Brothera">„Big Brothera”</a> wspominają nie tylko bliscy, ale i widzowie, którzy kibicowali mu przez wiele odcinków. Sama produkcja również postanowiła pożegnać Janusza Dzięcioła. <b>Na oficjalnym profilu show na Instagramie opublikowano wzruszające nagranie.</b> <anchor name="eztoc1902928_0_2"/></p>
        <h3>Big Brother: pożegnanie Janusza Dzięcioła</h3>
        <p>Na profilu produkcji pojawiło się nagranie z najlepszymi momentami Dzięcioła w Domu Wielkiego Brata.</p>
        <figure>
          <embed-post data-src="https://www.instagram.com/p/B5vn5eoomY3" data-service="Instagram"/>
        </figure>
        <p><b>Wzruszeni widzowie w komentarzach również żegnają zmarłego.</b> Przesyłają kondolencje jego rodzinie oraz bliskim.</p>
        <p>
          <i>Tragedia. Bardzo przykro...</i>
        </p>
        <p>
          <i>Wielka szkoda. Uczestnicy też powinni go upamiętnić! – czytamy pod zamieszczonym nagraniem.</i>
        </p>
        <p>
          <i>Smutna wiadomość. Płakać mi się chce.</i>
        </p>
        <p><i>Na zawsze w naszych sercach. Jego pozytywna energia i miłość do ludzi zawsze będzie z nami i powinna być wzorem dla wszystkich. Szczere kondolencje dla rodziny i przyjaciół</i> – piszą fani.</p>
        <p><b>Janusz Dzięcioł 11 grudnia obchodziłby swoje 66. urodziny.</b> Zginął zaledwie 100 metrów od domu.</p>
        <p>RadioZET.pl/PCh</p>
      </anchor>
    </article>
  </body>
</html>