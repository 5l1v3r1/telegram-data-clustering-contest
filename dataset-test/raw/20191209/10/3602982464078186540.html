<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/wissels-erik-hag-leveren-bijzonder-op-ajax/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T10:04:58+00:00"/>
    <meta property="og:title" content="‘Wissels Erik ten Hag leveren bijzonder weinig op voor Ajax’"/>
    <meta property="og:description" content="Dit seizoen klonk er geregeld kritiek op de werkwijze van Erik ten Hag vanuit De Telegraaf, dus het is bijna logisch dat dit na de verloren wedstrijd tegen Willem II ook het geval was. Dit keer moest het wisselbeleid van de trainer eraan geloven. Sportnieuws.nl keek of dat terecht is. Volgens de krant is er…"/>
  </head>
  <body>
    <article>
      <h1>‘Wissels Erik ten Hag leveren bijzonder weinig op voor Ajax’</h1>
      <address>
        <time datetime="2019-12-09T10:04:58+00:00">09 Dec 2019, 10:04</time>
      </address>
      <p>
        <b>Dit seizoen klonk er geregeld kritiek op de werkwijze van Erik ten Hag vanuit <a href="https://www.telegraaf.nl/sport/839959314/ajax-ruilt-overtuiging-in-voor-twijfel"><i>De Telegraaf</i>,</a> dus het is bijna logisch dat dit na de verloren wedstrijd tegen Willem II ook het geval was. Dit keer moest het wisselbeleid van de trainer eraan geloven. <i>Sportnieuws.nl </i>keek of dat terecht is.</b>
      </p>
      <p>Volgens de krant is er een patroon zichtbaar bij de wissels van Ten Hag: "Ajax wordt door zijn wissels dit seizoen zelden tot nooit sterker." Een stevige uitspraak, zeker zonder de nodige statistieken. Tegen Willem II bracht de trainer Siem de Jong binnen de lijnen. Een stevige misser, zo oordeelt <i>De Telegraaf</i>. "2 statische spelers achter elkaar", dat kan volgens hen écht niet.<br/><br/><b>Ten Hag leunt op dezelfde invallers<br/></b>Het zijn over het algemeen steeds dezelfde spelers die mogen komen opdraven van Ten Hag. De speler die de kroon spant qua aantal invalbeurten is Klaas-Jan Huntelaar. Maar liefst 14 (!) keer moest hij binnen de lijnen komen voor een ander. Na hem zijn David Neres (8 keer), Sergiño Dest en Edson Alvarez (beide 7 keer) populaire keuzes.<br/><br/><b>Wat leverden die wissels op?<br/></b>Huntelaar wordt dus meestal gebruikt als invaller. Van zijn 9 doelpunten dit seizoen waren er 5 als invaller, geen slecht gemiddelde. Neres, op dit moment niet beschikbaar om in te vallen voor Ajax vanwege een blessure, had echter een stuk meer moeite om tot scoren te komen. Sterker nog, het lukte hem slechts 1 keer. Ook al zijn andere opties bleken weinig tot niet te scoren. Assists zijn er ook niet al te veel.<br/><br/><b>Conclusie<br/></b><i>De Telegraaf </i>heeft een punt als het gaat om de efficiency van de wissels van Ten Hag. Dit kan komen omdat Ten Hag lang wacht met wisselen óf omdat hij simpelweg al start met de beste 11. Het niveau van de Ajax-bank zou dan, zeker door het toenemende blessureleed binnen de ploeg, niet goed genoeg zijn om een noodsituatie recht te trekken.</p>
    </article>
  </body>
</html>