<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/saglik-durumundan-neden-hdpnin-haberi-olmadi-09121931.html"/>
    <meta property="og:site_name" content="OdaTV"/>
    <meta property="article:published_time" content="2019-12-09T10:31:00+00:00"/>
    <meta property="og:title" content="Sağlık durumundan neden HDP'nin haberi olmadı"/>
    <meta property="og:description" content="Edirne Cezaevi’de tutuklu bulunan eski HDP Eş Genel Başkanı Selahattin Demirtaş, yaptığı açıklamada, “Sağlığım çok iyi değil maalesef. Zaman zaman göğsümdeki sancı nüksediyor, nefes alışverişimi zorluyor. Tetkikler devam ediyor. Henüz bir teşhis konulamadı” dedi."/>
  </head>
  <body>
    <article>
      <h1>Sağlık durumundan neden HDP'nin haberi olmadı</h1>
      <h2>Edirne Cezaevi’de tutuklu bulunan eski HDP Eş Genel Başkanı Selahattin Demirtaş, yaptığı açıklamada, “Sağlığım çok iyi değil maalesef. Zaman zaman göğsümdeki sancı nüksediyor, nefes alışverişimi zorluyor. Tetkikler devam ediyor. Henüz bir teşhis konulamadı” dedi.</h2>
      <address>
        <time datetime="2019-12-09T10:31:00+00:00">09 Dec 2019, 10:31</time>
      </address>
      <p>Edirne Cezaevi’de tutuklu bulunan eski HDP Eş Genel Başkanı Selahattin Demirtaş sağlık durumuna ilişkin açıklama yaptı.</p>
      <p>Geçen hafta cezaevinde bilinci kapanan ve bir hafta hastaneye götürülmeyen Demirtaş, avukatları aracılığıyla Evrensel gazetesinden Meltem Akyol’un sorularını yanıtladı.</p>
      <p>Demirtaş, yaptığı açıklamada,<b> “Sağlığım çok iyi değil maalesef. Zaman zaman göğsümdeki sancı nüksediyor, nefes alışverişimi zorluyor. Tetkikler devam ediyor. Henüz bir teşhis konulamadı” </b>dedi.</p>
      <p>
        <b>"HDP'NİN BU NEDENLE HABERİ OLMADI"</b>
      </p>
      <p>Sağlık durumunu partiye geç ileten Demirtaş ile HDP arasında gerilim iddiaları olduğuna ilişkin Demirtaş, şunları söyledi:</p>
      <p>
        <b>“Sağlık durumumu dışarıya geç iletmek benim kararımdı. HDP’nin bu nedenle haberi olmadı. Bunca sorunun ve hasta tutsağın olduğu bir dönemde gerçekten de sağlık meselem gündem olsun istemedim. Bakın, daha bu hafta Urfa Cezaevinde 64 yaşındaki Emine Aslan Aydoğan, hasta bir tutsak yaşamını yitirdi. Emine anaya Allah’tan rahmet, yakınlarına ve tüm halkımıza da baş sağlığı dileklerimi iletiyorum. Durum gerçekten çok ciddidir. Herkesin hasta tutsaklar sorununa ses vermesi, konuyu gündeme taşıması gerekir. Haber vermemekle belki de eksik düşündüm. Yoksa partimle aramızda en küçük bir sorun ya da gerilim yok. Dışarıda arkadaşlarımız yoğun saldırılara rağmen koşturuyor, mücadele ediyorlar. Her HDP’liyi kutluyor, alınlarından öpüyorum. Direnmeye devam, mutlaka kazanacağız diyorum."</b>
      </p>
      <p>Demirtaş’ın kardeşi ve avukatı Aygül Demirtaş 2 Aralık tarihinde Edirne Cezaevi'nde tutuklu bulunan ağabeyinin 26 Kasım’da bilincinin kapandığını ve yedi gündür hastaneye sevk edilmediğini duyurmuştu. Demirtaş daha önce de cezaevinde kalp spazmı geçirmişti. </p>
      <p>
        <b>Odatv.com</b>
      </p>
      <figure>
        <a href="https://odatv.com/demirtasin-sagligi-hakkinda-kritik-aciklama-02121948.html">
          <img src="https://odatv.com/images2/2019_12/2019_12_09/demirtasin-sagligi-hakkinda-kritik-aciklama-02121948_m2.jpg"/>
        </a>
      </figure>
      <figure>
        <a href="https://www.odakitap.com/devran-kitabi-selahattin-demirtas">
          <img src="https://odatv.com/images2/2019_04/2019_04_25/devran.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>7,895 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/demirtastan-yeni-cezaevi-fotografi-15081825.html"/>
        <a href="https://odatv.com/turkiye-hizla-sonu-belirsiz-bir-ortama-surukleniyor-2910141200.html"/>
        <a href="https://odatv.com/hdpden-3-sehit-aciklamasi-2510141200.html"/>
        <a href="https://odatv.com/hdpden-sokaga-cikma-cagrisi-0610141200.html"/>
      </related>
    </article>
  </body>
</html>