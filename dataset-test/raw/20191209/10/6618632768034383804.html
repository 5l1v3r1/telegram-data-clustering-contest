<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/marcius_vegen_erkezik_a_resident_evil_3_remake.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-12-09T10:00:00+00:00"/>
    <meta property="og:title" content="Március végén érkezik a Resident Evil 3 Remake?"/>
    <meta property="og:description" content="Az angol Base webáruház idő előtt kilistázta a játékot, amely a kiírás szerint tavasszal jelenik meg."/>
  </head>
  <body>
    <article>
      <h1>Március végén érkezik a Resident Evil 3 Remake?</h1>
      <address><time datetime="2019-12-09T10:00:00+00:00">09 Dec 2019, 10:00</time> by <a rel="author" href="https://gamepod.hu/tag/oriic.html" target="_blank">oriic</a></address>
      <p>A második rész felújításának remek fogadtatása után szinte adta magát, hogy elkészüljön a <b>Resident Evil 3 Remake</b> is, azonban hivatalosan még mindig nem jelentették be a játékot. Azt már tudjuk, hogy valóban fejlesztés alatt áll a program (Köszönhetően számos szivárogtatásnak, <a href="https://gamepod.hu/hir/kuszobon_a_resident_evil_3_remake_bejelentese.html">közöttük a PSN-en felbukkant borítóknak is</a>), arról azonban egyelőre még nincsenek hírek, hogy mikor érkezhet a program. Az angol Base webáruház viszont lehetséges, hogy tudja ezt, ugyanis a játék PlayStation 4-es és Xbox One adatlapjai nemrég aktiválásra kerültek, azokon pedig egy dátum olvasható.</p>
      <figure>
        <img src="https://gamexguide.com/wp-content/uploads/2019/12/1575716848_resident-evil-3-remake-pre-order-date.jpg"/>
      </figure>
      <p>A felirat szerint a Resident Evil 3 Remake 2020. március 31-én érkezik, amely egy keddi nap, így minden esély megvan arra, hogy valós dátumról van szó. Reméljük a december 10-én esedékes State of Play után már okosabbak leszünk a témában.</p>
    </article>
  </body>
</html>