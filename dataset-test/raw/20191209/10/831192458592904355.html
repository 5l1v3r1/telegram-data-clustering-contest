<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/geni-safak-i-toyrkia-agorazei-kai-trito-geotrypano-tha-pragmatopoiei-moni-tis-geotriseis-kai-ereynes/"/>
    <meta property="og:site_name" content="europost.gr"/>
    <meta property="article:published_time" content="2019-12-09T10:30:41+00:00"/>
    <meta property="og:title" content="«Γενί Σαφάκ»: Η Τουρκία αγοράζει και τρίτο γεωτρύπανο – Θα πραγματοποιεί μόνη της γεωτρήσεις και έρευνες."/>
    <meta property="og:description" content="Στο ότι η Τουρκία έχει ξεκινήσει της προεργασίες για την αγορά ενός τρίτου γεωτρύπανου που θα πλαισιώσει το Φατίχ και Γιαβούζ αναφέρεται η εφημερίδα «Γενί Σαφάκ». Συγκεκριμένα, όπως αναφέρεται στο σχετικό δημοσίευμα της φιλοκυβερνητικής εφημερίδας, η"/>
  </head>
  <body>
    <article>
      <h1>«Γενί Σαφάκ»: Η Τουρκία αγοράζει και τρίτο γεωτρύπανο – Θα πραγματοποιεί μόνη της γεωτρήσεις και έρευνες.</h1>
      <address>
        <time datetime="2019-12-09T10:30:41+00:00">09 Dec 2019, 10:30</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Στο ότι η Τουρκία έχει ξεκινήσει της προεργασίες για την αγορά ενός τρίτου γεωτρύπανου που θα πλαισιώσει το Φατίχ και Γιαβούζ αναφέρεται η εφημερίδα «Γενί Σαφάκ».</p>
      <p>Συγκεκριμένα, όπως αναφέρεται στο σχετικό δημοσίευμα της φιλοκυβερνητικής εφημερίδας, η τουρκική κυβέρνηση αξιολογεί τα δεδομένα όσον αφορά τον ανεφοδιασμό του πλοίου. Οι κινήσεις της στρέφονται προς νορβηγικές εταιρείες από τις οποίες αγόρασε τα πλωτά γεωτρύπανα Φατίχ και Γιαβούζ.</p>
      <p>Σύμφωνα με την εφημερίδα, η Τουρκία σχεδιάζει να παράγει η ίδια τα υλικά που χρειάζονται για γεωτρήσεις και έρευνες, ενώ θα γίνει και εκπαίδευση προσωπικού. Η εξέλιξη αυτή προκύπτει καθώς πολλές χώρες επέβαλαν εμπάργκο προμηθειών στην Τουρκία για τις εξορύξεις, όπως αναφέρει η εφημερίδα.</p>
      <p>Το τρίτο γεωτρύπανο με προορισμό την Ανατολική Μεσόγειο<br/>Οπως αναφέρει η ιστοσελίδα politis.com.cy, στο δημοσίευμα δεν αναφέρεται η τοποθεσία που το νέο γεωτρύπανο θα πραγματοποιήσει γεωτρήσεις, ωστόσο σημειώνεται ότι και αυτό θα εργαστεί στην Ανατολική Μεσόγειο.</p>
    </article>
  </body>
</html>