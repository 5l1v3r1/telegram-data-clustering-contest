<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/la-casa-di-carta-quarta-stagione-quando-inizia-3-aprile-2020.html"/>
    <meta property="og:site_name" content="Today"/>
    <meta property="article:published_time" content="2019-12-09T10:18:00+00:00"/>
    <meta property="og:title" content="‘La casa di carta’, arriva la quarta stagione: la data e il video diffuso da Netflix"/>
    <meta property="og:description" content="Lo streaming della serie spagnola sarà disponibile contemporaneamente in tutti i paesi in cui è disponibile il servizio"/>
  </head>
  <body>
    <article>
      <h1>‘La casa di carta’, arriva la quarta stagione: la data e il video diffuso da Netflix</h1>
      <h2>Lo streaming della serie spagnola sarà disponibile contemporaneamente in tutti i paesi in cui è disponibile il servizio</h2>
      <address><time datetime="2019-12-09T10:18:00+00:00">09 Dec 2019, 10:18</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/51026028245297/video-tassista-picchia-cliente-fiumicino-2.mp4"/>
      </figure>
      <p><b>‘La casa di carta’ </b>torna con la sua quarta stagione il <b>3 aprile 2020</b>: ad ufficializzarlo è stato <b>Netflix </b>che ha chiarito come lo streaming della serie spagnola sarà disponibile contemporaneamente in tutti i paesi in cui è disponibile il servizio. “Nemmeno il professore si aspetta questo caos”, è il messaggio abbinato all’annuncio sul profilo Twitter della serie ferma al momento in cui la banda è assediata dalle forze dell’ordine nella <b>Banca di Spagna</b>, mentre il <b>Professore</b> - latitante dopo la cattura di <b>Lisbona</b> - cerca di raddrizzare la situazione.</p>
      <h3>‘La casa di carta’, il trailer della quarta stagione</h3>
      <p>Nel video che annuncia il ritorno della quarta stagione de ‘La casa di carta’ diramato da Netflix compare anche <b>l’attrice Alba Flores</b> che interpreta <b>Nairobi,</b> sul cui dramma si era conclusa la stagione precedente e che, come tale, costituisce il primo interrogativo della prossima serie. Il filmato, inoltre, mostra anche un altro personaggio già uscito di scena, Berlino, colpito a morte dalla polizia durante la rapina alla Zecca di Stato. Insomma, i colpi di scena non sembrano mancare nemmeno nella prossima attesissima stagione.</p>
      <p>
        <i>(Di seguito il trailer de ‘La casa di carta 4’)</i>
      </p>
      <figure>
        <iframe src="https://www.youtube.com/embed/46XIhclFr0U" width="560" height="315" data-service="Youtube" scrolling="no"/>
      </figure>
    </article>
  </body>
</html>