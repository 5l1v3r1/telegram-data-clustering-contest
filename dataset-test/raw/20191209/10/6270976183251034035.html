<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/vtraty-ekonomiky-ukrayiny-vid-agresiyi-rf-stanovlyat-vid-50-mlrd-do-150-mlrd-mylovanov/"/>
    <meta property="og:site_name" content="Рубрика"/>
    <meta property="article:published_time" content="2019-12-09T10:12:23+00:00"/>
    <meta property="og:title" content="Втрати економіки України від агресії РФ становлять від $50 млрд до $150 млрд, - Милованов"/>
    <meta property="og:description" content="Міністр економічного розвитку, торгівлі та сільського господарства України Тимофій Милованов оприлюднив статистику про втрати української економіки від агресії Російської Федерації. “Прямі втрати у 2014-2015 роках становили 15-20% ВВП. За оцінками, загальні втрати становлять від $50 до $150 млрд (наприклад, Андерс Аслунд (аналітик Atlantic Council) дає оцінку близько $100 млрд)”, – написав Милованов на своїй сторінці […]"/>
  </head>
  <body>
    <article>
      <h1>Втрати економіки України від агресії РФ становлять від $50 млрд до $150 млрд, - Милованов</h1>
      <address><time datetime="2019-12-09T10:12:23+00:00">09 Dec 2019, 10:12</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/mylovanov-860x580-c-1.jpg"/>
      </figure>
      <p>
        <b>
          <b>Міністр економічного розвитку, торгівлі та сільського господарства України Тимофій Милованов оприлюднив статистику про втрати української економіки від агресії Російської Федерації.</b>
        </b>
      </p>
      <p>“Прямі втрати у 2014-2015 роках становили 15-20% ВВП. За оцінками, загальні втрати становлять від $50 до $150 млрд (наприклад, Андерс Аслунд (аналітик Atlantic Council) дає оцінку близько $100 млрд)”, – написав Милованов на своїй сторінці в <a href="https://www.facebook.com/people/%D0%A2%D0%B8%D0%BC%D0%BE%D1%84%D0%B5%D0%B9-%D0%9C%D0%B8%D0%BB%D0%BE%D0%B2%D0%B0%D0%BD%D0%BE%D0%B2/100004775745586">Facebook.</a></p>
      <p>Він також повідомив, що оцінка залишкової вартості об’єктів нерухомого держмайна на непідконтрольних українському уряду територіях – Крим та окремі райони Донбасу – становить близько 85 млрд грн.</p>
      <p>“Більш детально:</p>
      <p>– на території АР Крим та м. Севастополя зареєстровано 57,7* тис. об’єктів нерухомого державного майна залишковою вартістю 46 млрд. грн.</p>
      <p>– на території Донецької області – майже 120* тис. об’єктів нерухомого державного майна залишковою вартістю 33 млрд. грн.;</p>
      <p>– на території Луганської області – майже 70* тис. об’єктів нерухомого державного майна залишковою вартістю 23 млрд. грн.</p>
      <p>За оцінками Фонду державного майна близько 70 % державних активів на території Донецької та Луганської областей розташовані на непідконтрольних територіях”.</p>
      <p>Також Милованов написав, що підтримує президента України на Нормандському форматі і закликає всіх підтримувати його.</p>
      <p>Нагадаємо, що <a href="https://rubryka.com/2019/12/09/v-kabmini-anonsuvaly-elektronni-auktsiony-shhodo-prav-na-korystuvannya-nadramy/">в уряді анонсували електронні аукціони щодо прав на користування надрами України.</a></p>
    </article>
  </body>
</html>