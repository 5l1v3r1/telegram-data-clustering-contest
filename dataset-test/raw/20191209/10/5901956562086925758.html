<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/en-otrok-zbit-na-prehodu-za-pesce-drugi-pritekel-pred-vozilo-258530"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T10:00:00+00:00"/>
    <meta property="og:title" content="En otrok zbit na prehodu za pešce, eden pa pritekel pred vozilo"/>
    <meta property="og:description" content="Danes zjutraj je voznica z osebnim avtomobilom v Škofji Loki še pri temnem delu dneva na prehodu za pešce trčila v peško. Po prvih podatkih je peška lažje poškodovana. »To je četrta decembr..."/>
  </head>
  <body>
    <article>
      <h1>En otrok zbit na prehodu za pešce, eden pa pritekel pred vozilo</h1>
      <h2>Iz PU Kranj poročajo o prometnih nesrečah.</h2>
      <address><time datetime="2019-12-09T10:00:00+00:00">09 Dec 2019, 10:00</time> by <a rel="author">S. U.</a></address>
      <p>Danes zjutraj je voznica z osebnim avtomobilom v Škofji Loki še pri temnem delu dneva na prehodu za pešce trčila v peško. Po prvih podatkih je peška lažje poškodovana. »To je četrta decembrska prometna nesreča z udeležbo pešcev. Dve nesreči sta se zgodili 2. decembra, ena pa 5. Vse tri se zgodile na območju Kranja. V prvi je bil v popoldanskih urah otrok zbit na prehodu za pešce, v drugi je zvečer voznik pri zapuščanju parkirišča spregledal peško in vanjo trčil, v tretji pa je otrok nenadoma pritekel na cesto pred vozilo in povzročil nesrečo,« poroča PU Kranj.</p>
      <h3>Policija opozarja</h3>
      <p>Pešce in voznike policisti opozarjajo na previdnost in na varno souporabo prometnih površin. Pešci so najbolj izpostavljeni med prečkanjem cest in hojo po parkiriščih, napake pa se dogajajo tako pri pešcih kot tudi pri voznikih. Oboji imajo možnost predvidevati situacije, vendar samo, če so v prometu zbrani in pozorni, kar je s telefonom v roki in s hitenjem zelo težko. Skratka previdno!</p>
    </article>
  </body>
</html>