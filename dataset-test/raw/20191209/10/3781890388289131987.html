<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/746043"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T10:12:00+00:00"/>
    <meta property="og:title" content="คุมคนร้ายทำแผนฆ่าเสี่ยสังฆภัณฑ์ 2มือปืนอ้างยิงผิดตัว!"/>
    <meta property="og:description" content="ภาค 1 ตามซิว 2 คนร้ายใช้อาวุธปืนยิงเสี่ยร้านสังฆภัณฑ์เสียชีวิต ขณะออกกำลังกาย พร้อมคุมทำแผนประกอบคำรับสารภาพ ขณะที่มือสังหารอ้างรับเงินแสน แต่เกิดพลาดยิงผิดตัว ตร.จ่อสอบขยายปมเหตุและติดตามจับผู้จ้างวาน"/>
  </head>
  <body>
    <article>
      <h1>คุมคนร้ายทำแผนฆ่าเสี่ยสังฆภัณฑ์ 2มือปืนอ้างยิงผิดตัว!</h1>
      <address>
        <time datetime="2019-12-09T10:12:00+00:00">09 Dec 2019, 10:12</time>
      </address>
      <p>
        <b>ภาค 1 ตามซิว 2 คนร้ายใช้อาวุธปืนยิงเสี่ยร้านสังฆภัณฑ์เสียชีวิต ขณะออกกำลังกาย พร้อมคุมทำแผนประกอบคำรับสารภาพ ขณะที่มือสังหารอ้างรับเงินแสน แต่เกิดพลาดยิงผิดตัว ตร.จ่อสอบขยายปมเหตุและติดตามจับผู้จ้างวาน</b>
      </p>
      <p>เมื่อวันที่ 9 ธ.ค. ผู้สื่อข่าวรายงานว่า ที่บริเวณ หน้าสถานีตำรวจภูธรเมืองชัยนาท  พล.ต.ต.ธนายุตม์  วุฒิจรัสธำรงค์  รอง ผบช.ภ 1  พร้อมด้วย นายรณภพ  เหลืองไพโรจน์ ผวจ.ชัยนาท พร้อมนายตำรวจในสังกัดร่วมกันแถลงจับกุม  นายเสนอ มีเอี่ยม หรือ ดิน อายุ 56 ปี และนายนพดล คล้ายขำ หรือ ตูมตาม อายุ 28 ปี สองผู้ต้องหาตามหมายจับศาลจังหวัดชัยนาท ที่153/2562 ลงวันที่ 6 ธ.ค.62 และ 139/2562 ลงวันที่ 8 ธ.ค.62 ในฐานความผิด ร่วมกันฆ่าผู้อื่นโดยไตร่​ตรองไว้ก่อน มีอาวุธปืนหรือเครื่องกระสุนปืน ทั้งนี้สืบเนื่องจากทั้งสองขี่จยย. ไม่ติดแผ่นป้ายทะเบียน โดยสวมหมวกกันน็อก และไหมพรม เพื่ออำพรางใบหน้า ก่อนทำทีเรียก นายอดิศักดิ์  ภู่เปี่ยม (อดีตข้าราชการกรมชลประทาน) เจ้าของธุรกิจร้านสังฆภัณฑ์ และพ่อ สท.ดัง ให้หันมาดู พร้อมชักปืน .45 ออกมายิงใส่ 2 นัด ก่อนจะหลบหนีไป ขณะที่ผู้ตายบาดเจ็บสาหัสถูกส่งรพ. แต่ทนพิษบาดผลเสียชีวิตในภายหลัง </p>
      <figure>
        <img src="https://www.dailynews.co.th/admin/upload/20191209/news_AOrisHCEYX171234_533.jpg?v=20191209238?v=8939"/>
      </figure>
      <p> <br/>เบื้องต้น ทั้งสองให้การรับสารภาพอ้างว่า มีผู้ว่าจ้างให้ก่อเหตุยิงผู้ตายในราคา 100,000 บาท แต่กลับยิงผิดตัว เพราะว่ายังไม่เคยเห็นหน้าผู้​ตายมาก่อน แต่ผู้ต้องหานั้น ไม่ยอมเปิดเผยว่าจะก่อเหตุยิงผู้​ใด อย่างไรก็ตามเจ้าหน้าที่จะได้สอบสวนเพิ่มเติม ถึงชนวนเหตุว่าเป็นเรื่​องใด และใครเป็นผู้ว่าจ้าง เพื่อจับกุมขยายผลผู้มีส่วนเกี่ยวข้องทางคดีทั้งหมดต่อไป.<br/><br/> </p>
    </article>
  </body>
</html>