<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553413.html/%d9%85%d8%ad%d8%b1%d9%88%d9%85%db%8c%d8%aa%db%8c-%da%a9%d9%87-%d8%a8%d8%a7-%d8%ae%d8%af%d9%85%d8%aa-%d8%ac%d9%87%d8%a7%d8%af%da%af%d8%b1%d8%a7%d9%86-%d8%af%d8%a7%d9%86%d8%b4%d8%ac%d9%88-%d8%b1%d9%86%da%af-%d9%85%db%8c-%d8%a8%d8%a7%d8%b2%d8%af--%d8%aa%d8%b5%d8%a7%d9%88%db%8c%d8%b1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:42:00+00:00"/>
    <meta property="og:title" content="محرومیتی که با خدمت جهادگران دانشجو رنگ می‌بازد+ تصاویر"/>
    <meta property="og:description" content="فعالیت حضور گروه جهادی نورالزهرا(س) بسیج دانشجویی استان ایلام در بین مردمان منطقه بردی شهرستان دهلران با ارائه خدمات بهداشتی و پزشکی متناسب با سبک زندگی اسلامی با استقبال خوب مردمان این منطقه مواجه شد."/>
  </head>
  <body>
    <article>
      <h1>محرومیتی که با خدمت جهادگران دانشجو رنگ می‌بازد+ تصاویر</h1>
      <h2>گزارشی ازحضورجهادگران در مناطق محروم ؛</h2>
      <address>
        <time datetime="2019-12-09T10:42:00+00:00">09 Dec 2019, 10:42</time>
      </address>
      <p>فعالیت حضور گروه جهادی نورالزهرا(س) بسیج دانشجویی استان ایلام در بین مردمان منطقه بردی شهرستان دهلران با ارائه خدمات بهداشتی و پزشکی متناسب با سبک زندگی اسلامی با استقبال خوب مردمان این منطقه مواجه شد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a> به نقل از <a href="http://www.ilamebidar.ir/news/40142">ایلام بیدار</a>،  حرکت کشور در مسیر پیشرفت به تلاش و مجاهدت در عرصه های گوناگون نیاز دارد و هرکس به سهم خود باید گامی در این مسیر سخت بردارد.</p>
      <p>پیمودن این مسیر به شناخت مسائل و مشکلات کشور و هم چنین روحیه و توان مدیریت جهادی نیازی تام دارد. یکی از این عرصه های پیشرفت مبتنی بر منافع مناطق محروم، حرکتهای جهادی است که در قالب اردوی جهادی به منصه ظهور رسیده است.</p>
      <p>اردوهای جهادی مجموعه فعالیتهایی است مبتنی بر اندیشه های اسلامی  انقلابی و بومی که در آن تعدادی از دانشجویان، طلاب حوزه های علمیه ، دانش آموزان یا دیگر اقشار، خودجوش و داوطلبانه در مناطق محروم کشور حاضر می شوند و با هدف محرومیت زدایی به عرضه انواع خدمات اعم از فرهنگی، آموزشی، تحصیلی و اقتصادی می پردازند.</p>
      <p>در همین راستا در سال جاری، گروه های جهادی بسیج دانشجویی استان ایلام متشکل از 1400 نفر در قالب 23 گروه به مناطق محروم استان ایلام، اعزام و به ارائه خدمات عمرانی، ساخت و ساز، محرومیت زدایی، آموزشی و بهداشتی، و فرهنگی مبادرت کردند.</p>
      <p> </p>
      <p>"حنانه زهرا آلوس"مسئول گروه جهادی نورالزهرا(س) بسیج دانشجویی استان ایلام، درگفتگو با خبرنگار ما، در خصوص فعالیت های جهادی این گروه اظهار داشت: گروه جهادی نورالزهرا به تعداد 17 نفر خواهر و 7 نفر برادر با حضور دکتر سجاد عسکر زاد با هدف ترویج سبک زندگی ایرانی و آموزش غمز، اصلاح بدن، و مشاوره به بانوان و برادران، آداب زناشویی، همسرداری، فرزند داری، تغذیه، پوشش و غیره.. به ارائه خدمت به مردم در مناطق محروم می پردازند.</p>
      <p>وی گفت: فعالیت این گروه جهادی از اول آذر ماه تا 15 آذر ماه در دهستان سید ابراهیم(ع) روستای بردی و با ارائه خدمات آموزشی سبک زندگی اسلامی ایرانی انجام گرفته است.</p>
      <p>آلوس افزود: آموزش هایی از قبیل آداب تغذیه در مدارس راهنمائی و ابتدائی ویژه خانواده ها و مدیران مدارس برگزار شد که با استقبال بسیار خوب از طرف مخاطبان همراه بوده است.</p>
      <p>مسئول گروه جهادی نورالزهرا(س) اضافه کرد: از طریق ارائه این خدمات به روستا نشینان این منطقه و تشویق آنان به استفاده از محصولات ارگانیک و پیشگیری از بیماری ها حدود 80 درصد مراجعه اهالی به پزشک کاهش یافته است.</p>
      <p>وی به اثر گذاری حضور جهادگران در مناطق محروم و در بین مردم اشاره و بیان کرد: در حال حاضر کشور ما دچار مشکلات شدید اقتصادی است، و حضور جهادگران بسیجی در بین اقشار محروم جامعه موجب تزریق امیدواری و تقویت اعتماد مردم نسبت به نظام و مسئولین خواهدد بود.</p>
    </article>
  </body>
</html>