<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553412.html/%d8%ab%d8%a8%d8%aa-%d9%86%d8%a7%d9%85-%d8%ac%d8%af%db%8c%d8%af-%d8%b7%d8%b1%d8%ad-%d9%85%d9%84%db%8c-%d9%85%d8%b3%da%a9%d9%86-%d8%a7%d8%b2-%d9%81%d8%b1%d8%af%d8%a7-%d8%a2%d8%ba%d8%a7%d8%b2-%d9%85%db%8c-%d8%b4%d9%88%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:32:00+00:00"/>
    <meta property="og:title" content="ثبت‌نام جدید طرح ملی مسکن از فردا آغاز می‌شود"/>
    <meta property="og:description" content="مدیرکل دفتر اقتصاد مسکن وزارت راه جزئیات ثبت‌نام طرح ملی مسکن استان‌های باقیمانده در ۴ فاز را تشریح کرد و گفت:ثبت‌نام جدید از فردا ۱۹ آذرماه آغاز می شود."/>
  </head>
  <body>
    <article>
      <h1>ثبت‌نام جدید طرح ملی مسکن از فردا آغاز می‌شود</h1>
      <h2>مدیرکل دفتر اقتصاد مسکن:</h2>
      <address>
        <time datetime="2019-12-09T10:32:00+00:00">09 Dec 2019, 10:32</time>
      </address>
      <p>مدیرکل دفتر اقتصاد مسکن وزارت راه جزئیات ثبت‌نام طرح ملی مسکن استان‌های باقیمانده در ۴ فاز را تشریح کرد و گفت:ثبت‌نام جدید از فردا ۱۹ آذرماه آغاز می شود.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ <b>بعد از وقفه 6 ساله در تولید مسکن در کشور، در نهایت دولت تصمیم گرفت طرح ملی مسکن را آغاز کند. طرحی که اگرچه برای ثبت نام هر استان چند روز زمان در نظر گرفته شده بود اما در همان ساعات نخست ظرفیت ثبت نام پر شد.</b></p>
      <p>پروانه اصلانی با اعلام این‌که فازهای 4 تا 7  ثبت نام طرح ملی مسکن برای استان های سراسر کشور تا 30 آذرماه به طول می انجامد، اظهار کرد:‌ در فاز بعدی (چهارم) ثبت‌نام طرح ملی مسکن در 6 استان‌ سمنان،‌ ایلام، سمنان،‌ سیستان و بلوچستان (ایرانشهر)، آذربایجان غربی و خراسان رضوی فردا آغاز می شود.</p>
      <p>وی با بیان این‌که ثبت‌نام این استان‌ها طی 3 روز انجام می‌شود، ادامه داد:‌فاز 5 ثبت‌نام طرح ملی مسکن از 23 آذرماه در 6 استان اصفهان، زنجان، گیلان، هرمزگان، مازندران و لرستان آغاز خواهد شد.</p>
      <p>​وی بیان کرد: در فاز ششم، 26 آذرماه ثبت‌نام طرح ملی مسکن برای استان‌های فارس (لارستان) اردبیل، آذربایجان‌ شرقی، مرکزی و بوشهر انجام می‌شود.</p>
      <p>مدیرکل دفتر اقتصاد مسکن همچنین از شروع ثبت‌نام طرح ملی مسکن استان‌های تهران،‌ البرز، قزوین و جنوب کرمان طی روز 30  آذرماه و به مدت 3 روز خب رداد.</p>
      <p> پیش از این وزارت راه و شهرسازی طی سه فاز ثبت‌نام طرح ملی مسکن را انجام داده است. ساعت 10 صبح روز 16 آذرماه ساعت 10  ثبت‌نام طرح ملی مسکن 5 استان همدان، یزد، چهارمحال و بختیاری، خوزستان و کرمانشاه شامل 69 شهر آغاز شد که حدود 2 ساعت بعد ظرفیت 63 شهر تکمیل شده بود.</p>
      <p>قرار است از 30 آذرماه ثبت‌نام طرح مذکور در تهران آغاز شود؛ بر این اساس ثبت‌نام‌ها برای تهرانسر، شهر جدید پردیس و پرند انجام خواهد شد. دیروز  معاون وزیر راه و شهرسازی از حذف اندیشه به‌عنوان یکی از شهرهای جدید پایتخت به دلیل نبود زمین در طرح ملی مسکن خبر داده بود. این احتمال وجود دارد ثبت‌نام طرح ملی مسکن برای پروژه تهرانسر نیز با یک سری محدودیت انجام شود،‌ چراکه یکی از مجموعه‌های دولتی ادعای مالکیت زمین‌های در نظر گرفته شده برای ساخت وساز این پروژه را دارد. این احتمال نیز وجود دارد که در ثبت‌نام طرح ملی مسکن برای تهرانسر برخی مجموعه‌های دولتی در اولویت قرار بگیرند.</p>
      <p> </p>
      <p>انتهای پیام/ط</p>
    </article>
  </body>
</html>