<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/z-wysokosci-dziewieciu-metrow-spadl-do-tunelu-na-trasie-w-z-mowil-ze-zostal-pobity/"/>
    <meta property="og:site_name" content="Polsat News"/>
    <meta property="article:published_time" content="2019-12-09T10:57:00+00:00"/>
    <meta property="og:title" content="Z wysokości dziewięciu metrów spadł do tunelu na trasie W-Z. Mówił, że został pobity"/>
    <meta property="og:description" content="32-letni mieszkaniec Łodzi wpadł do tunelu trasy W-Z w centrum miasta. Policjantów, którzy przybyli na pomoc przekonywał, że został napadnięty i pobity przez nieznanych sprawców."/>
  </head>
  <body>
    <article>
      <h1>Z wysokości dziewięciu metrów spadł do tunelu na trasie W-Z. Mówił, że został pobity</h1>
      <address>
        <time datetime="2019-12-09T10:57:00+00:00">09 Dec 2019, 10:57</time>
      </address>
      <p>
        <b>32-letni mieszkaniec Łodzi wpadł do tunelu trasy W-Z w centrum miasta. Policjantów, którzy przybyli na pomoc przekonywał, że został napadnięty i pobity przez nieznanych sprawców.</b>
      </p>
      <related>
        <a href="https://www.polsatnews.pl/wiadomosc/2019-11-25/zatrzymali-pijanego-woznice-moj-kon-jest-trzezwy-i-zna-droge-do-domu/"/>
      </related>
      <p>Do zdarzenia doszło w nocy z soboty na niedzielę. Leżącego na wyjeździe z trasy W-Z mężczyznę znalazł przejeżdżający taksówkarz i wezwał pogotowie oraz policję.</p>
      <p>Mężczyzna nie odniósł poważniejszych obrażeń, a rozpytujących go funkcjonariuszy poinformował, że został napadnięty i pobity przez nieznanych sprawców, nie potrafił jednak podać okoliczności zajścia.</p>
      <p>Pamiętał jedynie, że wcześniej spędzał czas ze znajomym w jednym z klubów przy ul. Piotrkowskiej.</p>
      <p>
        <a href="https://www.polsatnews.pl/wiadomosc/2019-12-05/pobil-i-obrabowal-przechodnia-nie-podejrzewal-ze-jest-sledzony-przez-miejskie-kamery/">
          <b>ZOBACZ: Pobił i obrabował przechodnia. Nie podejrzewał, że jest śledzony przez miejskie kamery [WIDEO]</b>
        </a>
      </p>
      <p>
        <b>Rozstrzygnął zapis monitoringu</b>
      </p>
      <p>Na miejscu, w którym został znaleziony 32-latek, nie było żadnych śladów potwierdzających jego wersję wydarzeń. Funkcjonariusze ustalili, że również w klubie, w którym się bawił i spożywał alkohol, nie doszło do żadnej awantury czy pobicia.</p>
      <p>Zagadkę wyjaśnił zapis z kamer monitoringu miejskiego. Na filmie widać moment, w którym mężczyzna przekracza jezdnię al. Piłsudskiego, po czym podchodzi do betonowych barierek oddzielających tunel i po chwili spada na trasę W-Z.</p>
      <p>32-latek, który spadł z dużej wysokości na asfalt, został przetransportowany do szpitala z ogólnymi potłuczeniami.</p>
      <p>
        <a href="https://www.polsatnews.pl/wideo/podkrakowskie-miejscowosci-dusi-smog-ludzie-nie-maja-pieniedzy-wszystkim-pala_6761417/">WIDEO - Podkrakowskie miejscowości dusi smog. "Ludzie nie mają pieniędzy. Wszystkim palą"</a>
      </p>
      <figure>
        <img src="https://r.dcs.redcdn.pl/http/o2/redefine/cp/gi/giz9g6h6v42e2yg7fimxejo69ufnef3b.jpg"/>
      </figure>
    </article>
  </body>
</html>