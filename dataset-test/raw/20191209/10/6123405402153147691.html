<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/esteri/cina-effetti-della-trade-war-cala-export-a-novembre-su-import-641735.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-12-09T10:57:00+00:00"/>
    <meta property="og:title" content="Cina, effetti della trade war: cala l'export a novembre, su l'import"/>
    <meta property="og:description" content="Le esportazioni della Cina hanno accusato in novembre un calo dell'1,1% rispetto allo stesso periodo dell'anno scorso"/>
  </head>
  <body>
    <article>
      <h1>Cina, effetti della trade war: cala l'export a novembre, su l'import</h1>
      <h2>Le esportazioni della Cina hanno accusato in novembre un calo dell'1,1% rispetto allo stesso periodo dell'anno scorso</h2>
      <address>
        <time datetime="2019-12-09T10:57:00+00:00">09 Dec 2019, 10:57</time>
      </address>
      <h3>Cina: effetto dazi sull'export, calo dell'1,1 % a novembre</h3>
      <p>Le esportazioni della Cina hanno accusato in novembre un calo dell'1,1% rispetto allo stesso periodo dell'anno scorso. Un effetto della guerra commerciale con gli Usa, combattuta a suo di dazi. Il surplus del commercio estero cinese sempre in novembre e' sceso a 38.730 miliardi di dollari (35.022 miliardi di euro) a fronte dei 42.911 miliardi di dollari (38.802 miliardi di euro) registrati a ottobre. Il surplus commerciale con gli Usa e' passato da 26.450 a 24.600 miliardi di dollari(da23.917 a 22.244 miliardi di euro). Negli 11 primi mesi del 2019 il valore dell'interscambio commerciale Cina-Usa si e' ridotto del 15,2% con un ribasso del 12,5% dell'export e del 23,3% dell'import. </p>
      <p>Gli analisti non si attendevano un andamento negativo delle esportazioni cinese, che erano anzi previste in rialzo dello 0,8% grazie al traino degli acquisti natalizi. Novembre e' stato il quarto mese del 2019 in cui l'export cinese ha accusato una caduta. Il direttore dell'ufficio statistico dell'Amministrazione generale delle Dogane, Li Kuiwen, ha affermato che il calo si deve "al rallentamento della crescita economica e commerciale internazionale" e ha sostenuto che "l'economia cinese si mantiene stabile". Un segnale in tal senso, sarebbe l'incremento delle importazioni pari allo 0,3%, il che indica che la domanda interna e' alta. E' il primo dato positivo dell'import cinese dell'aprile scorso.</p>
    </article>
  </body>
</html>