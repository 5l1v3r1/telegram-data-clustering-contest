<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/evde-cocuklarla-oynayabileceginiz-7-oyun-fotograflari-2225219"/>
    <meta property="og:site_name" content="Posta"/>
    <meta property="article:published_time" content="2019-12-09T10:40:00+00:00"/>
    <meta property="og:title" content="Evde çocuklarla oynayabileceğiniz 7 oyun"/>
    <meta property="og:description" content="Kışın iyice kendini hissettiği bugünlerde dışarı çıkamayan çocuklarla evde oyun oynamanın tam vakti. Evde çocuklarınızla planlayacağınız aktivteler hem çocuğunuz ile aranızdaki bağı daha da kuvvetlendirecek hem de ekranlardan uzak tutarak çocuğunuzun zihinsel gelişimine katkıda bulunmuş olacaksınız. Çocuk Psikoloğu Zeynep Sancak kış aylarında hem evde ailece zaman geçirmeyi hem de çocukların öğrenmesini sağlayacak oyunları anlattı."/>
  </head>
  <body>
    <article>
      <h1>Evde çocuklarla oynayabileceğiniz 7 oyun</h1>
      <address>
        <time datetime="2019-12-09T10:40:00+00:00">09 Dec 2019, 10:40</time>
      </address>
      <h3>Kışın iyice kendini hissettiği bugünlerde dışarı çıkamayan çocuklarla <a href="https://www.posta.com.tr/haberler/evde-oyun">evde oyun </a>oynamanın tam vakti. Evde çocuklarınızla planlayacağınız aktivteler hem çocuğunuz ile aranızdaki bağı daha da kuvvetlendirecek hem de ekranlardan uzak tutarak çocuğunuzun zihinsel gelişimine katkıda bulunmuş olacaksınız. Çocuk Psikoloğu Zeynep Sancak kış aylarında hem evde ailece zaman geçirmeyi hem de çocukların öğrenmesini sağlayacak oyunları anlattı.</h3>
      <figure>
        <img src="https://i.pstimaj.com/img/78/700x0/5dee233a66a97c22e384555a"/>
      </figure>
      <p>Havaların soğumasıyla birlikte çocuklar parklardan ve oyun oynadıkları açık alanlardan uzaklaşarak evde daha çok zaman geçirmeye başlar. Günün büyük bir bölümünü evde geçiren çocuklara alternatif oyunlar sunulmadığı takdirde tüm zamanlarını ekran (TV, tablet, bilgisayar, telefon) karşısında geçirme eğiliminde oluyorlar. Çocuk Psikoloğu Zeynep Sancak kış aylarında hem evde zihinsel gelişimlerine katkıda bulunarak çocukların öğrenmesini sağlayacak oyunları anlattı.</p>
      <figure>
        <img src="https://i.pstimaj.com/img/78/700x0/5dee232966a97c22e2499039"/>
      </figure>
      <h4>1. MASA TOPU</h4>
      <p><b>Yaş: </b>3 yaş ve üzeri</p>
      <p><b>Oyuncu sayısı: </b>4 kişi ve üzeri</p>
      <p><b>Ne lazım?</b> Pamuk-masa</p>
      <p><b>Nasıl oynanır? </b>Oyuncular iki gruba ayrılır ve bir masanın etrafında oturur. Her grubun önüne kendi alanlarını belirlemek için çizgi çizilir. Masanın ortasına bir pamuk yumağı konur. Başlama sesiyle beraber oyuncular pamuk yumağını karşı tarafın alanına göndermek için üflerler. Belirlenen alana kadar üflenen her yumak için 1 puan kazanılır. Toplam 5 puan alan takım oyunu kazanır.</p>
      <p><b>Çocuğa ne kazandırır? </b>Görsel-mekansal alanda planlama yapma, konsantre olma, hızlı hareket etme becerilerini geliştirir.</p>
      <figure>
        <img src="https://i.pstimaj.com/img/78/700x0/5dee2339ae298b9cad2af818"/>
      </figure>
      <h4>2. HEYKELTRAŞ</h4>
      <p><b>Yaş:</b> 4 yaş ve üzeri</p>
      <p><b>Oyuncu sayısı:</b> 4 kişi ve üzeri</p>
      <p><b>Ne lazım? </b>Hiçbir materyal lazım değil</p>
      <p><b>Nasıl oynanır? </b>Oyunculardan biri heykeltıraş seçilir. Heykeltıraş çalışmaya başlamadan önce farklı uygulamaları ifade etmek istediğini söyler. Örneğin; “Heykellerin en sevimlisi, en mutlusunu, en korkuncunu yapmak isterim” der. Bunu söylediği anda her oyuncu heykeltıraşın istediği şekilde vücuduyla ve yüzüyle bir ifade oluşturur. (Sevimli, mutlu, çirkin vb.) heykeltıraş hangi ifadeyi beğenirse o ifadeyi sergileyen oyuncu yeni heykeltıraş olur.</p>
      <p><b>Çocuğa ne kazandırır?</b> Konsantre olma, yönergeleri takip edebilme, psikomotor gelişim hızı, kaba motor becerileri ve duyguları ifade edebilme becerilerini geliştirir.</p>
      <figure>
        <img src="https://i.pstimaj.com/img/78/700x0/5dee233966a97c22e3845558"/>
      </figure>
      <h4>3. EVET – HAYIR</h4>
      <p><b>Yaş: </b>4 yaş ve üzeri</p>
      <p><b>Oyuncu sayısı: </b>2 kişi ve üzeri</p>
      <p><b>Ne lazım?</b> Hiçbir materyal lazım değil</p>
      <p><b>Nasıl oynanır?</b> Oyunculardan biri sunucu diğeri de cevap veren kişi olur. Cevap veren oyuncunun hiçbir soruya “EVET” ya da “HAYIR” şeklinde cevap vermemesi gerekir. Örneğin; “okula gidiyor musun?” sorusuna “EVET” derse yanar. “Gidiyorum” demelidir. Karşı oyuncu “Kaç kardeşsiniz? 3 kardeşsiniz değil mi?” gibi şaşırtmalı sorularla karşısındaki oyuncuya “EVET-HAYIR” dedirtmeye çalışır.</p>
      <p><b>Çocuğa ne kazandırır?</b> Dikkatli olmayı ve hızlı düşünmeyi geliştirir.</p>
      <figure>
        <img src="https://i.pstimaj.com/img/78/700x0/5dee233966a97c2205aaaa0a"/>
      </figure>
      <h4>4. HAYVAN TUTMACA</h4>
      <p><b>Yaş:</b> 4 yaş ve üzeri</p>
      <p><b>Oyuncu sayısı: </b>2 kişi ve üzeri</p>
      <p><b>Ne lazım?</b> Hiçbir materyal lazım değil</p>
      <p><b>Nasıl oynanır? </b>Oyunculardan biri aklından bir hayvan tutar. Diğer oyuncular tutulan hayvana dair sorular sorar: “Kaç ayaklı? “, “ne yer?” “nerede yaşar?” gibi. Verilen cevaplara göre oyuncunun aklında tuttuğu hayvan tahmin edilmeye çalışılır. Oyun bu şekilde sıra ile devam eder.</p>
      <p><b>Çocuğa ne kazandırır? </b>Hayvanları tanımasını ve özelliklerini bilmesini sağlar.</p>
      <figure>
        <img src="https://i.pstimaj.com/img/78/700x0/5dee2339ae298b9bedbdd7c9"/>
      </figure>
      <h4>5. DOKUN TAHMİN ET</h4>
      <p><b>Yaş: </b>4 yaş ve üzeri</p>
      <p><b>Oyuncu sayısı: </b>3 kişi ve üzeri</p>
      <p><b>Ne lazım? </b>Tepsi ya da kutu- küçük nesneler</p>
      <p><b>Nasıl oynanır? </b>Bir tepsi içinde evde bulunan nesneler konur. (Toka, para, saç fırçası, cüzdan vb.) oyuncular bu nesneleri kısa süre gördükten sonra tepsinin üzeri bir bezle örtülür. Oyuncular sırasıyla nesnelere dokunarak doğru bir tahminde bulunmaya çalışırlar.</p>
      <p><b>Çocuğa ne kazandırır?</b> Dokunma duyusunu kullanarak akıl yürütme, kısa süreli ve aktif işleyen bellek alanlarını geliştirir.</p>
      <figure>
        <img src="https://i.pstimaj.com/img/78/700x0/5dee233aae298b9bedbdd7cb"/>
      </figure>
      <h4>6. PET BARDAĞA SEKTİRME</h4>
      <p><b>Yaş:</b> 6 yaş ve üzeri</p>
      <p><b>Oyuncu sayısı:</b> 2 kişi ve üzeri</p>
      <p><b>Ne lazım?</b> Sehpa-pin pon topu- pet bardak</p>
      <p>Nasıl oynanır? Oyuncuların önüne iki tane sehpa konur. Oyuncunun uzağındaki sehpaya bir adet bardak konur. Oyuncu elindeki pinpon topunu önünde duran boş sehpaya değdirerek diğer sehpadaki bardağın içine atmaya çalışır. Topu bardağa atan ilk oyuncu oyunu kazanır. Bu oyun en az iki kişi yarışarak oynanabileceği gibi süre tutarak sırayla da oynanabilir. En kısa sürede tamamlayan oyunu kazanır.</p>
      <p><b>Çocuğa ne kazandırır?</b> Görsel-mekansal alanda planlama yapma, konsantre olma, el-göz koordinasyonu kurma, hızlı hareket etme becerilerini geliştirir.</p>
      <figure>
        <img src="https://i.pstimaj.com/img/78/700x0/5dee241666a97c22e249903e"/>
      </figure>
      <h4>7. BALONLA BADMİNTON</h4>
      <p><b>Yaş: </b>4 yaş ve üzeri</p>
      <p><b>Oyuncu sayısı: </b>2 kişi ve üzeri</p>
      <p><b>Ne lazım?</b> Sopa ya da kaşık- balon</p>
      <p><b>Nasıl oynanır?</b> İki yarışmacı şişirilmiş balonu kaşık veya sopa yardımı ile birbirine atar. Balona hamle yapamayan ve yere düşüren oyuncu rakibine bir puan kazandırır.</p>
      <p><b>Çocuğa ne kazandırır? </b>Görsel-mekansal alanda planlama yapma, konsantre olma, el-göz koordinasyonu kurma, hızlı hareket etme becerilerini geliştirir.</p>
      <figure>
        <img src="https://i.pstimaj.com/img/78/700x0/5dee2444ae298b9bedbdd7cd"/>
      </figure>
      <p>Bu oyunların yanı sıra evinizde küçük şef olup mutfakta kolay bir tarif seçip yemek yapabilirsiniz, evdeki sandalyeleri karşılıklı dizerek üzerlerine büyükçe bir battaniye örtüp çadır yaparak kamp kurabilirsiniz ve çocuğunuzla beraber kutu oyunları (jenga, zingo, tabu jnr, biz bize, acaba neyim? make’n break) oynayarak kış aylarında güzel ve kaliteli zaman geçirebilirsiniz.</p>
      <figure>
        <img src="https://i.pstimaj.com/img/78/90x50/5deced39ae298b62d78167c3"/>
      </figure>
      <p>SIRADAKİ HABER Termiye basura ve şeker hastalığına iyi geliyor, kolon kanserinden koruyor</p>
    </article>
  </body>
</html>