<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840245-ssha-zalishayutsya-liderom-iz-prodazhiv-zbroyi-u-sviti-zvit"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T10:55:00+00:00"/>
    <meta property="og:title" content="США залишаються лідером із продажів зброї у світі - звіт SIPRI"/>
    <meta property="og:description" content="КИЇВ. 9 грудня. УНН. Згідно з новими даними, опублікованими сьогодні, 9 грудня, Стокгольмським міжнародним інститутом досліджень проблем миру (SIPRI), у 2018 …"/>
  </head>
  <body>
    <article>
      <h1>США залишаються лідером із продажів зброї у світі - звіт SIPRI</h1>
      <address><time datetime="2019-12-09T10:55:00+00:00">09 Dec 2019, 10:55</time> by <a rel="author">Марк Омелянюк</a></address>
      <p><b>КИЇВ. 9 грудня. УНН</b>. Згідно з новими даними, опублікованими сьогодні, 9 грудня, Стокгольмським міжнародним інститутом досліджень проблем миру (SIPRI), у 2018 році обсяг продажів зброї і військових послуг 100 найбільших оборонних компаній світу збільшився на 4.6% в порівнянні в 2017 роком і склав 420 млрд доларів. Про це йдеться у <a href="https://www.sipri.org/sites/default/files/2019-12/2019_sipri_top_100_press_release_rus.pdf?fbclid=IwAR2nbPJYRJ1vX_TEnQfJKsOZlk1oMKY2tvY2m5JwZgTyt7XccAC6UbYiAaU">новому звіті SIPRI,</a> інформує <b>УНН</b>.</p>
      <p>Згідно з новими даними SIPRI, у порівнянні з 2002 роком (перший рік, за який наявні порівняльні дані), у 2018 році загальний обсяг продажів зброї і військових послуг збільшився на 47%.</p>
      <p>"Американські компанії домінують в ТОП-100, спостерігається виражена тенденція до злиття великих компаній. Вперше з 2002 року п'ятірку лідерів рейтингу займають виключно компанії, розташовані в США: Lockheed Martin, Boeing, Northrop Grumman, Raytheon і General Dynamics. У 2018 році загальний обсяг продажів п'яти американських компаній склав 148 млрд доларів - 35% від загального обсягу продажів зброї в рейтингу SIPRI ТОП-100", - йдеться у повідомленні.</p>
      <p>Згідно звіту, сукупний обсяг продажів озброєнь всіх американських компаній, представлених в рейтингу, зріс на 7.2% і склав 246 млрд доларів, або 59% від загального обсягу продажів в рейтингу SIPRI ТОП-100.</p>
      <p>У 2018 році ключовою подією у військовій промисловості США стала зростаюча тенденція до консолідації оборонних компаній. Наприклад, дві з п'яти провідних компанії - Northrop Grumman і General Dynamics, зробили багатомільярдні придбання у 2018 році.</p>
      <p>"Американські компанії готуються до нової програми модернізації озброєнь, яка була оголошена у 2017 році президентом Трампом", - зазначає директор Програми озброєнь і військових витрат SIPRI Од Флеран.</p>
      <p>За його словами, великі американські компанії прагнуть злитися, щоб мати можливість виробляти системи озброєнь нового покоління і, отже, мати у своєму розпорядженні більш широкі можливості для отримання нових контрактів від уряду США.</p>
      <p>Також, за даними звіту, не змінився рівень продажів зброї від Російської Федерації, яка у 2018 році продала озброєння на 36,2 млрд доларів, а також з країн Євросоюзу (незначний ріст і 102 млрд доларів прибутку).</p>
      <p>Примітно, що у 2018 році вісімдесят компаній рейтингу SIPRI ТОП-100 базувалися в США, Європі та Росії. З решти 20, 6 - базувалися в Японії, по 3 - в Ізраїлі, Індії та Південній Кореї, 2 - в Туреччині і по 1 - в Австралії, Канаді та Сінгапурі.</p>
      <p>Як повідомлялося раніше, США схвалили продаж Україні комплексів <a href="https://www.unn.com.ua/uk/news/1828040-ssha-skhvalili-prodazh-ukrayini-kompleksiv-javelin-na-39-mln-dolariv">Javelin на 39 млн доларів.</a></p>
    </article>
  </body>
</html>