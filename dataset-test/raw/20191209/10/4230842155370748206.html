<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191209-pid-boryspolem-vodij-daewoo-zbyv-dvoh-ditej-i-vletiv-u-betonnu-oporu/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T10:03:41+00:00"/>
    <meta property="og:title" content="Під Борисполем водій Daewoo збив двох дітей і влетів у бетонну опору"/>
    <meta property="og:description" content="У результаті ДТП в Бориспільському районі Київської області постраждали двоє дітей і жінка."/>
  </head>
  <body>
    <article>
      <h1>Під Борисполем водій Daewoo збив двох дітей і влетів у бетонну опору</h1>
      <address>
        <time datetime="2019-12-09T10:03:41+00:00">09 Dec 2019, 10:03</time>
      </address>
      <p>У результаті ДТП в Бориспільському районі Київської області постраждали двоє дітей і жінка.</p>
      <p>Біля села Старе Бориспільського району Київської області легковий автомобіль <b>скоїв наїзд на двох малолітніх дітей</b>, після чого <b>врізався у бетонну опору</b>, внаслідок чого важкі <b>травми отримали обидві дитини.</b></p>
      <p>За попередніми даними, водій автомобіля Daewoo скоїв наїзд на хлопчика і дівчинку, які переходили дорогу. Після чого автомобіль занесло на узбіччя, де сталося зіткнення з бетонною опорою.</p>
      <p><b>Читайте:</b> <a href="https://fakty.com.ua/ua/proisshestvija/20191209-na-zhytomyrshhyni-perekynuvsya-legkovyk-vodij-zagynuv-chetvero-travmovani/">На Житомирщині перекинувся легковик: водій загинув, четверо травмовані</a></p>
      <p>14-річну дівчинку і 9-річного хлопчика з важкими травмами доставили в реанімаційне відділення лікарні.</p>
      <p>Також травми отримала жінка-пасажир легковика, з боку якої <b>впала бетонна опора.</b></p>
      <p>На місці аварії працює слідчо-оперативна група Бориспільського відділу поліції.</p>
      <p>Раніше Факти ICTV писали про те, що у Києві <a href="https://fakty.com.ua/ua/proisshestvija/20191122-u-kyyevi-p-yana-divchyna-na-porsche-vlashtuvala-masshtabne-dtp/">п’яна дівчина на Porsche влаштувала масштабну ДТП</a>. Вона не впоралася з керуванням, виїхала на тротуар і збила 14 метрів дорожнього огородження.</p>
    </article>
  </body>
</html>