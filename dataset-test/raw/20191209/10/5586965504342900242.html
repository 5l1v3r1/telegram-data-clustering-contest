<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/turcan-psd-vrea-sa-joace-la-ruleta-ruseasca-destinul-romanilor-si-sa-amane-adoptarea-bugetului-18659985"/>
    <meta property="og:site_name" content="Gândul"/>
    <meta property="article:published_time" content="2019-12-09T10:39:27+00:00"/>
    <meta property="og:title" content="Turcan: PSD vrea să joace la ruleta rusească destinul românilor şi să amâne adoptarea bugetului"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Turcan: PSD vrea să joace la ruleta rusească destinul românilor şi să amâne adoptarea bugetului</h1>
      <h2>Vicepremierul Raluca Turcan a declarat, luni, că PSD îşi propune să joace la ruleta rusească destinul românilor şi este capabil să amâne bugetul pentru 2020. Totodată, ea a mai spus că Executivul va discuta, în primă lectură, a doua asumare a răspunderii pentru modificarea OUG 114/2018.</h2>
      <address><time datetime="2019-12-09T10:39:27+00:00">09 Dec 2019, 10:39</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>”În privinţa acestui demers al Guvernului de asumare a răspunderii pe bugetul pentru 2020, cerem PSD să nu obstrucţioneze în Parlament procedura de asumare a răspunderii, pentru că ştim foarte bine că PSD îşi propune să joace la ruleta rusească destinul românilor şi este inclusiv capabil să amâne bugetul pentru 2020”, a declarat Raluca Turcan.</p>
      <p>De asemenea, ea le-a cerut partenerilor PNL să sprijine în Parlament prezenţa pentru simplificarea unor proceduri.</p>
      <p>”Am decis azi o a doua asumare de răspundere să fie luată pe OUG 114. Tot în şedinţa de mâine vom avea o primă lectură ăe OUG 114, astfel încât să fie abrogată, cu excepţia părţii acesteia legate de construcţii. Dacă s-ar abroga partea aceasta ar produce o bulversare în domeniul construcţiilor şi în sectorul economic”, a adăugat Turcan.</p>
      <p>Măsura asumării răspunderii pe OUG 114/2018 a fost anunţată anterior şi de premierul Ludovic Orban.</p>
      <p>„Tot conform discuţiilor pe care le-am avut, ne vom angaja răspunderea pentru abrogarea tuturor prevederilor catastrofale pentru economia românească, care au fost cuprinse în ordonanţă de urgenţă 114. Am tras nădejde că putem în dezbaterea parlamentară, ştiţi că ordonanţă se află în dezbatere în Camera Deputaţilor. Vom putea să abrogăm toate acele prevederi care au provocat, după părerea mea, prejudicii inestimabile economiei româneşti, nu ştiu dacă vom putea face acest lucru, dimpotrivă din veştile pe care le primesc de la Parlament, din diferite comisii, se pare că unii chiar vor să înrăutăţească prevederile din ordonanţă de urgenţă 114”, a declarat vineri Ludovic Orban.</p>
      <related>
        <h4>Citeşte şi</h4>
        <a href="https://www.gandul.info/ruleta-slovena-cel-mai-bolnav-fetis-sexual-e-ca-ruleta-ruseasca-dar-cu-efect-intarziat-13751860.html?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/robbie-williams-despre-cariera-sa-este-ca-o-ruleta-ruseasca-10627566?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/borbely-sistemul-electoral-actual-seamana-cu-ruleta-ruseasca-maghiarii-sa-mearga-la-vot-10284868?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>