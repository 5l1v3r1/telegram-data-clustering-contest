<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/12/ambtenaren-krijgen-taalcursus-in-provinciehuis/"/>
    <meta property="og:site_name" content="OOG"/>
    <meta property="article:published_time" content="2019-12-09T10:12:00+00:00"/>
    <meta property="og:title" content="Ambtenaren krijgen taalcursus in provinciehuis"/>
    <meta property="og:description" content="Ambtenaren van alle gemeenten uit de provincie kwamen donderdag samen in het provinciehuis om beter te leren communiceren. Tijdens de cursus namen ze elkaars werk onder de loep.De cursus, ‘D"/>
  </head>
  <body>
    <article>
      <h1>Ambtenaren krijgen taalcursus in provinciehuis</h1>
      <address><time datetime="2019-12-09T10:12:00+00:00">09 Dec 2019, 10:12</time> by <a rel="author">Casper Slotboom</a></address>
      <p>
        <b>Ambtenaren van alle gemeenten uit de provincie kwamen donderdag samen in het provinciehuis om beter te leren communiceren. Tijdens de cursus namen ze elkaars werk onder de loep.</b>
      </p>
      <p>De cursus, ‘Direct Duidelijk’, is er op gericht om overheidsmedewerkers duidelijker te laten communiceren. En om dat flink te verbeteren, kwamen de werknemers samen om te praten over reclame, beeldgebruik en tekst. De deelnemers mochten elkaars teksten en beelden bekijken en bekritiseren.</p>
      <p>De gemeente Groningen kreeg het even flink te verduren. Het Nederlands van de gemeente is dan wel goed, maar de manier waarop de brieven geschreven zijn is volgens het team dat de brief onder handen nam ‘wel heel erg ingewikkeld.’ Dus de hele brief moest op de kop en totaal herschreven worden.</p>
      <p>Volgens gedeputeerde Mirjam Wulfse was het goed dat deze workshop plaats vond: ‘Bestuurders kunnen van een cursus als deze nog genoeg leren. Beleidsstukken kunnen een stuk begrijpelijker worden als je probeert dat wat vlotter te brengen!’ Ook workshopdeelnemer Joop vond het nuttig: ‘Heb ik er wat van geleerd? Ach, jawel. Er gebeurt vaak veel te weinig en veel te langzaam. Zo’n bijeenkomst helpt heel erg om onderlinge communicatie te verbeteren.’</p>
    </article>
  </body>
</html>