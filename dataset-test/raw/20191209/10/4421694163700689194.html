<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/za-zagadkovyh-obstavyn-znyk-15-richnyj-pidlitok-iz-ternopilshhyny-prosyat-dopopomogy-u-poshuku/"/>
    <meta property="og:site_name" content="VARTA1"/>
    <meta property="article:published_time" content="2019-12-09T10:06:48+00:00"/>
    <meta property="og:title" content="За загадкових обставин зник 15-річний підліток із Тернопільщини: просять допопомоги у пошуку"/>
    <meta property="og:description" content="За загадкових обставин зник 15-річний підліток із Тернопільщини: просять допопомги у пошуку"/>
  </head>
  <body>
    <article>
      <h1>За загадкових обставин зник 15-річний підліток із Тернопільщини: просять допопомоги у пошуку</h1>
      <address>
        <time datetime="2019-12-09T10:06:48+00:00">09 Dec 2019, 10:06</time>
      </address>
      <p>Post Views: 147</p>
      <p>
        <b>Поліцейські Тернопільщини активно ведуть пошуки зниклого 15-річного Віктора Груб’яка, із села Золота Слобода, Козівського району, який зник ще 21 листопада. Про це пише видання <a href="https://varta1.com.ua/za-zagadkovyh-obstavyn-znyk-15-richnyj-pidlitok-iz-ternopilshhyny-prosyat-dopopomogy-u-poshuku/ttps://galas.te.ua/2019/12/%D1%94-%D0%B4%D0%B5%D0%BA%D1%96%D0%BB%D1%8C%D0%BA%D0%B0-%D0%B2%D0%B5%D1%80%D1%81%D1%96%D0%B9-%D1%89%D0%BE%D0%B4%D0%BE-%D0%B7%D0%BD%D0%B8%D0%BA%D0%BD%D0%B5%D0%BD%D0%BD%D1%8F-15-%D1%80%D1%96%D1%87%D0%BD/?fbclid=IwAR0SzjU68XTgdQunsOnl5uLu9UyD-mRFQ9XX0myTnpYt5L69MY5oMX5yqFs">galas.te.ua.</a></b>
      </p>
      <p>Хлопець пішов з дому ще ввечері 21 листопада. Друзі розповідають, що бачили його близько першої години ночі, 22 листопада, біля будинку культури сусіднього села Вівся.</p>
      <p>З того часу хлопець зник.</p>
      <p>“— Щойно надійшло звернення від батьків хлопця, до активного пошуку було залучено весь особовий склад Козівського відділення поліції, — розповідає керівник підрозділу Артем Колодій. — Впродовж уже одинадцяти днів, ми не припиняємо пошукових дій. Разом з нами — колеги з Бережанщини, Підгаєччини, Теребовлянщини, допомагають співробітники обласного апарату, рятувальники, усі небайдужі громадяни”.</p>
      <p>За цей період поліцейські оглянули кожен метр у радіусі понад десять кілометрів від місця проживання та місця, де востаннє бачили Віктора.</p>
      <p>“— З допомогою квадрокоптера та й людського ресурсу ми обшукали всі навколишні поля, ліси, лісосмуги, чагарники, торф’яники, кар’єри, — каже Артем Колодій. — У понеділок, 25 листопада, було прийнято рішення спустити найближчий ставок у селі Вівся. На щастя, хлопця там не було”.</p>
      <figure>
        <img src="https://varta1.com.ua/wp-content/uploads/2019/12/viktor.jpg"/>
      </figure>
      <p>Зараз поліцейські розглядають декілька версій щодо зникнення неповнолітнього. Серед них: дорожньо-транспортна пригода, конфлікт з невідомими особами та інші. Поліцейські, як і рідні, не втрачають надії розшукати Віктора живим.</p>
      <p>
        <b>Усіх, хто володіє бодай якоюсь інформацією, що допоможе у пошуку 15-річного Віктора Груб’яка, поліцейські просять телефонувати за номерами: (03547) 2-12-45, 0977651660, 0967403042 або на лінію “102”.</b>
      </p>
      <p>Нагадаємо, хлопець на зріст 150 см, худорлявої статури, русяве волосся. Був одягнений у темні спортивні штани, вишневу вітрівку та безрукавку.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>