<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/attiva-evolution-cresce-e-spinge-forte-verso-il-2020/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T10:35:00+00:00"/>
    <meta property="og:title" content="Attiva Evolution cresce e spinge forte verso il 2020 | B2BLabs"/>
    <meta property="og:description" content="Si chiude un anno ricco di nuovi accordi per il distributore, che guarda al futuro accelerando su convergenza, sicurezza, infrastruttura e cablaggio"/>
  </head>
  <body>
    <article>
      <h1>Attiva Evolution cresce e spinge forte verso il 2020 | B2BLabs</h1>
      <address>
        <time datetime="2019-12-09T10:35:00+00:00">09 Dec 2019, 10:35</time>
      </address>
      <p>Non nasconde la soddisfazione in chiusura <b>Lorenzo Zanotto, B.U. Sales Manager di Attiva Evolution</b> in Italia, quando parla dell’aumento del fatturato portato a casa durante la più recente rilevazione del mercato.</p>
      <p>Attiva è cresciuta più del 24%, <b>passando da 7,4 milioni di euro a più di 9 milioni di euro</b> nella prima metà del 2019, che dovrebbero superare i 10 milioni di euro alla fine del mese.</p>
      <p>Uno dei motivi che ha permesso ad Attiva di incrementare talmente il suo operato è stata l’apertura della divisione atta a servire i system integrator. Come ricorda Zanotto: «Servire questo nuovo mercato è stato per noi un cambiamento evidente, <b>visto che abbiamo dovuto mettere in pratica delle operazioni più complesse</b>, come la concessione di fido di periodi più lunghi, per pagamenti, qualcosa a cui non eravamo abituati».</p>
      <p>Ragion per cui, soprattutto in Italia, la <b>distribuzione a valore si sta accorpando</b>, tanto che oggi il 20% di Attiva appartiene a Computer Gross. «Tanti distributori fatturano tra i 5 e i 16 milioni di euro mentre i system integrator vanno anche oltre i 18 milioni, andando dunque oltre gli stessi dealer».</p>
      <figure>
        <img src="https://www.tomshw.it/images/images/2019/12/facce-aziendali-67169.jpg"/>
        <figcaption>Lorenzo Zanotto, Attiva Evolution</figcaption>
      </figure>
      <p>Si tratta quindi di un mercato frastagliato, <b>dove regna l’eterogeneità, e per questo risulta molto sfidante</b>, ancora adesso. Creare un mini distributore d’eccellenza, Evolution, all’interno di un distributore più grande, Attiva, è stata una decisione vincente.</p>
      <p>Attualmente sono ventiquattro i <b>v</b>endor in distribuzione da Attiva Evolution ma una certa verticalizzazione porterà ad una ottimizzazion<b>e</b>. Lo afferma <b>Sandro Piccoli, Business Development Manager</b>: «C’è stata una selezione indirizzata a un mercato con nuove tecnologie. Ad esempio l’iperconvergenza, la sicurezza, l’infrastruttura e il cablaggio, che oggi coprono 1,5 milioni di euro sui 9 milioni di fatturato».</p>
      <p>Tra i marchi gestiti da Attiva Evolution ci sono Sgbox Syneto, Riello Ups, Qsan, Zte, Alcatel, Bitdefender, SonicWall. <b>Un passo importante è stato compiuto lo scorso agosto, quando l’azienda ha chiuso un accordo di partnership con Extreme Network</b>, vendor che risponde a 20 milioni di euro di fatturato e che ha scalzato Huawei nel Magic Quadrant di Gartner, avvicinandosi pure a Cisco nel segmento networking.</p>
    </article>
  </body>
</html>