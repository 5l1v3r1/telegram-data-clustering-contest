<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/ochl-2020-paxtakor-guruh-bosqichini-toshkentda-baa-klubiga-qarshi-oyin-bilan-boshlaydi?utm_source=telegram&amp;utm_medium=championatasia"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-12-09T10:53:29+00:00"/>
    <meta property="og:title" content="ОЧЛ-2020. &quot;Пахтакор&quot; гуруҳ босқичини Тошкентда БАА клубига қарши ўйин билан бошлайди"/>
    <meta property="og:description" content="Эртага 2020 йилги Осиё чемпионлар лигаси гуруҳ босқичига қуръа ташлаш маросими бўлиб ўтади."/>
  </head>
  <body>
    <article>
      <h1>ОЧЛ-2020. "Пахтакор" гуруҳ босқичини Тошкентда БАА клубига қарши ўйин билан бошлайди</h1>
      <h2>Эртага 2020 йилги Осиё чемпионлар лигаси гуруҳ босқичига қуръа ташлаш маросими бўлиб ўтади.</h2>
      <address>
        <time datetime="2019-12-09T10:53:29+00:00">09 Dec 2019, 10:53</time>
      </address>
      <p>ОФК худди ўтган йилларда бўлгани каби Ўзбекистон чемпионини "B" гуруҳига жойлаштириши аниқ. Ушбу гуруҳда Саудия Арабистони ҳамда БАА клублари ҳам бўлади. Сўнгги тўртинчи клуби плей-офф босқичидан сўнг маълум бўлади. <b>"Пахтакор"</b>нинг гуруҳдаги рақиблари ва эҳтимолий рақиби эртанги қуръа ташлаш маросимидан сўнг маълум бўлади.<br/>Бироқ гуруҳ тақвими аллақачон маълум бўлиб улгурган. Унга кўра "шерлар" 1-турни Тошкентда БАА клубига қарши ўтказишади. Сўнгра Шота Арвеладзе шогирдлари плей-офф босқичи ғолиби меҳмони бўлишади. 3 ва 4-турларда "Пахтакор" Саудия Арабистони клуби билан беллашади. Гуруҳ босқичини Ўзбекистон чемпиони ўз майдонида плей-офф босқичидан чиққан клубга қарши ўйин билан тугатади.</p>
      <p>Агар "<b>Локомотив" </b>плей-оффда Тожикистон ва Саудия Арабистони клубларини мағлуб этса "А" гуруҲидан жой олади. Ушбу гуруҳда Ироқ чемпиони "Ал Шорта" жамоаси бўлиш аниқ. Шунингдек БАА клуби ва яна бир плей-офф босқичи ғолиби иштирок этади.<br/><b>"Бунёдкор"</b> плей-оффда Ироқ ва БАА клублари тўсиғидан ўта олса "D" квартетидан жой олади. Бу гуруҳда Эрон, Қатар ва Саудия Арабистони клубларидан бири бўлади.<br/>2020 йилги Осиё чемпионлар лигаси гуруҳ босқичи 10 февраль куни старт олади ва 6 майга қадар давом этади.<br/><b>ОЧЛ-2020, "B" гуруҳи тақвими<br/>1-тур, 10 февраль</b><br/>"Пахтакор" - БАА клуби<br/><b>2-тур, 17 февраль</b><br/>Плей-офф ғолиби - "Пахтакор"<br/><b>3-тур, 3 март</b><br/>Саудия Арабистони клуби - "Пахтакор"<br/><b>4-тур, 6 апрель</b><br/>"Пахтакор" - Саудия Арабистони клуби<br/><b>5-тур, 21 апрель</b><br/>БАА клуби - "Пахтакор"<br/><b>6-тур, 5 май</b><br/>"Пахтакор" - Плей-офф ғолиби</p>
      <p>Манба : <a href="http://championat.asia/">championat.asia</a></p>
    </article>
  </body>
</html>