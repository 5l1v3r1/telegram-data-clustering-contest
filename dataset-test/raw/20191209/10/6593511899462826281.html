<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7955894"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T10:09:00+00:00"/>
    <meta property="og:title" content="Стартира акция срещу карането пиян и дрогиран"/>
    <meta property="og:description" content="Операция за недопускане на управление на моторни превозни средства след употребата на алкохол и наркотични вещества от водачите се провежда от днес до 15 декември на територията на България"/>
  </head>
  <body>
    <article>
      <h1>Стартира акция срещу карането пиян и дрогиран</h1>
      <address><time datetime="2019-12-09T10:09:00+00:00">09 Dec 2019, 10:09</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Операция за недопускане на управление на моторни превозни средства след употребата на алкохол и наркотични вещества от водачите се провежда от днес до 15 декември на територията на България, както и на всички страни-членки на Европейската мрежа на службите на Пътна полиция. Това съобщиха от пресцентъра на МВР.</p>
      <p>Според статистиката една от трите основни причини за възникване на тежки инциденти по пътищата на Европа с голям брой жертви е шофирането след употреба на алкохол или наркотични вещества.</p>
      <p>При проверките пътните полицаи ще следят и за валидна задължителна застраховка "Гражданска отговорност" на автомобилистите, невръчени електронни фишове, както и за неплатени глоби, наложени по Закона за движение по пътищата.</p>
    </article>
  </body>
</html>