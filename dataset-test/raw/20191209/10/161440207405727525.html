<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/12/09/olbia-tutto-pronto-per-la-finale-del-premio-letterario-8-962666.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T10:43:22+00:00"/>
    <meta property="og:title" content="Olbia, tutto pronto per la finale del premio letterario"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La rassegna</h6>
      <h1>Olbia, tutto pronto per la finale del premio letterario</h1>
      <h2>Il "Città di Olbia" si avvicina alla chiusura della sesta edizione: 206 partecipanti e 18 finalisti</h2>
      <address>
        <time datetime="2019-12-09T10:43:22+00:00">09 Dec 2019, 10:43</time>
      </address>
      <p>Il premio letterario "Città di Olbia", alla sesta edizione, giunge alle battute finali: la premiazione dei vincitori è in programma per mercoledì 18 dicembre (alle 17) alla Biblioteca Simpliciana.</p>
      <p>"Il numero di partecipanti è in costante crescita – prosegue l'assessore alla Cultura, Sabrina Serra - Sono 206, provenienti da tutta Italia, gli scrittori ed i poeti che hanno partecipato al premio mentre sono 18 i racconti e le poesie finaliste nelle 5 sezioni".</p>
      <p>Ecco l'elenco dei finalisti.</p>
      <p>Per la sezione "Racconti brevi in italiano": <i>Domenica</i> di Elisa Crosta, Roma; <i>La via della Vita</i> di Agnese Francesca Poli, Tavernerio; <i>Limone</i> di Pier Giuseppe Branca, Sassari; <i>Quota 1800</i> di Paolo Borsoni, Ancona. Per la sezione "Racconti brevi in Gallurese e Logudorese": <i>Ag</i><i>nuledda</i> di Mario Pirrigheddu, Tempio Pausania; <i>Ba</i><i>bbai</i> di Vittorio Pinna, Sindia; <i>Un</i><i>u S</i><i>o</i><i>nniu</i> di Maria Gerolama Masala, Ittiri; <i>Zi</i><i>gantes d</i><i>e sa vi</i><i>da</i> di Sandro Biccai, Sindia.</p>
      <p>Nella sezione "Racconti Brevi Junior": <i>Il disegno del sogno</i> di Luca Giau, Sassari.</p>
      <p>Per quanto riguarda le "Poesie in Gallurese e Logudorese": <i>Cu</i><i>rri P</i><i>e</i><i>tru m</i><i>e</i><i>u</i> di Francesco Tola, Aggius; <i>In</i><i>notzentes</i> di Sebastiano Cau, Sorgono; <i>Pa</i><i>rauli c</i><i>hi no vo</i><i>ni m</i><i>uri</i> di Giuseppe Tirotto, Castelsardo; <i>Pa</i><i>storeddu</i> di Pietro Delogu, Nuoro; <i>Prima chi</i> di Antonio Sannia, Bortigali; <i>Su</i><i>rèdda i</i><i>n</i><i>gratta</i> di Giovanni Piredda, Calangianus.</p>
      <p>Infine, per i "Racconti brevi per bambini in italiano": <i>Il cavaliere a Dr</i><i>aconia</i> di Vincenzo Sarcinelli, S. Daniele del Friuli; <i>La storia del lungo viaggio verso sud</i> di Rosario Vitale, Castelluccio dei Sauri; <i>Riflessioni critiche di un cane siberiano</i>, Sinorchi Svauss</p>
      <p>La Giuria, presieduta da Francesco Pala, è composta da Luana Scanu, Antonio Canalis, Quintino Mossa e Paolo Russu.</p>
      <p>La serata conclusiva, che sarà presentata dalla giornalista Daniela Astara, vedrà la partecipazione straordinaria di Marino Derosas. Nel corso della premiazione saranno consegnati ai vincitori della passata edizione le copie della Raccolta Antologica della quinta edizione del premio, pubblicata a cura dell'amministrazione comunale.</p>
      <p>(Unioneonline/v.l.)</p>
    </article>
  </body>
</html>