<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/life/430196-bivshata-na-uksel-kadriev-s-priznania-za-razvoda-im"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="Бившата на Юксел Кадриев с признания за развода им"/>
    <meta property="og:description" content="Въпреки че са разведени от дълги години и двамата не обсъждат публично развода си"/>
  </head>
  <body>
    <article>
      <h1>Бившата на Юксел Кадриев с признания за развода им</h1>
      <address><time datetime="2019-12-09T10:04:00+00:00">09 Dec 2019, 10:04</time> by <a rel="author" href="https://fakti.bg/author/mariya-atanasova" target="_blank">Мария Атанасова</a></address>
      <p>Бившите съпрузи Бонка Георгиева и Юксел Кадриев са разведени от години, но въпреки изминалото време бившата половинка на тв водещия запази мълчание за подробностите.</p>
      <p>Днес оперната певица вече не е на сцената, но е по-щастлива от всякога в прегръдките на новия си съпруг Янош Ласло, с когото живеят в Сърбия.</p>
      <p>Музиката все още присъства в живота ѝ, но само за развлечение, а вместо това Бонка е превърнала хобито си в <a href="https://www.zaplata.bg/">професия</a> и се е посветила на кинологията.</p>
      <p>Неотдавна блондинката разкри истината около битката за родителските права над дъщеря им и отбелязва, че няма съдебно решение, според което те да са присъдени на Кадриев, пише "Галерия".</p>
      <p>"Ние се разведохме по взаимно съгласие и родителски права имаме и двамата. Той се опита да ми ги отнеме през 2011 г., но не успя. Много ми помогнаха тогава медиите. Оттогава мога да се виждам с детето си без проблем”, споделя пред изданието Бонка.</p>
      <p>Към днешна дата дъщеря ѝ Габриела живее в София с баща си и двете се чуват всеки ден и се разбират чудесно. "С бившия ми съпруг сме в добри отношения заради дъщеря ни”, отсича Георгиева.</p>
    </article>
  </body>
</html>