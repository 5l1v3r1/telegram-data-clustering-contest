<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/tuttodilettanti-fvg/il-punto-sulla-serie-d-cjarlins-muzane-e-chions-tornano-a-correre-tamai-e-san-luigi-cosi-salvarsi-e-dura-72549"/>
    <meta property="og:site_name" content="TuttoUdinese.it"/>
    <meta property="article:published_time" content="2019-12-09T10:01:57+00:00"/>
    <meta property="og:title" content="Il punto sulla Serie D - Cjarlins Muzane e Chions tornano a correre. Tamai e San Luigi, così salvarsi è dura"/>
    <meta property="og:description" content="Nella 17esima giornata del campionato di Serie D, Chions e Cjarlins Muzane ritrovano la vittoria. La formazione di Zanuttig ha battuto di misura 1-0 l'Adriese: un vero e proprio colpaccio quello firmato da Del Compare, che ha messo al tappeto con la sua rete quella che fino a ieri era la terza della classe. Il Cjarlins di Max Moras, invece, ha battuto 3-2 in rimonta l'Este: sotto di due reti, la squadra friulana è riuscita nell'impresa di ribaltare il risultato, andando in rete con Fabbro, Kabine e Migliorini. Chions attualmente 14esimo a più uno sul Montebelluna sestultimo, mentre il Cjarlins, dall'alto dei suoi 28 punti, è a solamente una lunghezza dalla zona play-off. "/>
  </head>
  <body>
    <article>
      <h1>Il punto sulla Serie D - Cjarlins Muzane e Chions tornano a correre. Tamai e San Luigi, così salvarsi è dura</h1>
      <address><time datetime="2019-12-09T10:01:57+00:00">09 Dec 2019, 10:01</time> by <a rel="author">Jessy Specogna</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/d9/d959c93a63f687afe825e313c283f010-00902-95723157c8ebcac4750156d2b21ac04e.jpeg"/>
        <figcaption>© foto di Sarah Furnari/TuttoLegaPro.com</figcaption>
      </figure>
      <p>Nella 17esima giornata del campionato di Serie D, Chions e Cjarlins Muzane ritrovano la vittoria. La formazione di Zanuttig ha battuto di misura 1-0 l'Adriese: un vero e proprio colpaccio quello firmato da Del Compare, che ha messo al tappeto con la sua rete quella che fino a ieri era la terza della classe. Il Cjarlins di Max Moras, invece, ha battuto 3-2 in rimonta l'Este: sotto di due reti, la squadra friulana è riuscita nell'impresa di ribaltare il risultato, andando in rete con Fabbro, Kabine e Migliorini. Chions attualmente 14esimo a più uno sul Montebelluna sestultimo, mentre il Cjarlins, dall'alto dei suoi 28 punti, è a solamente una lunghezza dalla zona play-off. </p>
      <p>Perdono ancora il Tamai e il San Luigi. Le furie rosse, che domenica scorsa erano tornate alla vittoria con l'approdo in panchina di Lenisa, hanno perso 1-0 contro il Vigasio in un vero e proprio match salvezza. I veneti si sono imposti grazie ad un autogol, che condanna il Tamai alla penultima posizione in classifica. All'ultimo posto (solamente 6 punti raccolti) c'è sempre il San Luigi, che contro il Delta Porto passa in vantaggio grazie a Carlevaris, ma poi si fa rimontare: finisce 3-1, in rete per i veneti Pasi, Pellielo e Raimondi.  Così salvarsi è dura. </p>
    </article>
  </body>
</html>