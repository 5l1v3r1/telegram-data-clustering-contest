<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/nestala-pripadnica-osh-zaposlena-na-pantovcaku/"/>
    <meta property="og:site_name" content="Krstarica"/>
    <meta property="article:published_time" content="2019-12-09T10:20:00+00:00"/>
    <meta property="og:title" content="Nestala pripadnica OSH zaposlena na Pantovčaku"/>
    <meta property="og:description" content="ZAGREB - Hrvatska civilna i vojna policija nastavljaju potragu za Jandrakom Skender (51), pripadnicom Počasno-zaštitne jedinice Oružanih snaga, koja je"/>
  </head>
  <body>
    <article>
      <h1>Nestala pripadnica OSH zaposlena na Pantovčaku</h1>
      <address><time datetime="2019-12-09T10:20:00+00:00">09 Dec 2019, 10:20</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524166-750x430.jpg"/>
        <figcaption>Foto: Tanjug/Tanjug, ilustracija</figcaption>
      </figure>
      <p>ZAGREB – Hrvatska civilna i vojna policija nastavljaju potragu za Jandrakom Skender (51), pripadnicom Počasno-zaštitne jedinice Oružanih snaga, koja je radila u oviru Predsedničkog dvora na Pantovčaku, čiji nestanak je prijavljen 4. decembra.</p>
      <p>Njena ćerka Ines našla je majčicn auomobil na puteljku uz južni savski nasip nedaleko od Hipodroma i Cimermanove ulice u četvrtak sat vremean posle ponoći.</p>
      <p>Reč je o automobilu marke „mercedes“ gospićkih registarskih oznaka, koji je u trenutku pronalaska bio otključan, s ključevima u bravi.</p>
      <p>U automobilu su bile njene lične stvari, a u novčaniku nije nedostajao novac. Dve kartice, koje je obično imala, nađene su posle u stanu.</p>
      <p>Ćerka nestale Jadranke ispričala je za zagrebački Jutarnji list pojedinosti koje su prethodile nestanku i dodala da njena majka nikada nije pričala o poslu.</p>
      <p>Tvrdi da se njena majka promenila u poslednje vreme, da je to primetila ona, ali i da su joj to rekle i Jadrankine kolege s posla.</p>
      <p>Čudno joj je, kaže, da su u potagu za njenom majkom, uključeni i antiteroristički timovi Vojne policije, te dodaje da je sklonija da poveruje da joj je majka oteta.</p>
      <p>(Tanjug)</p>
    </article>
  </body>
</html>