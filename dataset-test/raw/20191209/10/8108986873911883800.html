<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/DTP/za-nich-na-vulitsyah-hmelnitskogo-spiymali-11-pyanih-vodiyiv-10980064.html?utm_source=facebook&amp;utm_medium=social&amp;utm_campaign=vsim"/>
    <meta property="og:site_name" content="Всім"/>
    <meta property="article:published_time" content="2019-12-09T10:50:00+00:00"/>
    <meta property="og:title" content="За ніч на вулицях Хмельницького спіймали 11 п'яних водіїв"/>
    <meta property="og:description" content="Хмельничани продовжують нехтувати правилами безпеки та сідають за кермо напідпитку, ба більше, навіть &quot;під кайфом&quot;."/>
  </head>
  <body>
    <article>
      <h1>За ніч на вулицях Хмельницького спіймали 11 п'яних водіїв</h1>
      <address><time datetime="2019-12-09T10:50:00+00:00">09 Dec 2019, 10:50</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Хмельничани продовжують нехтувати правилами безпеки та сідають за кермо напідпитку, ба більше, навіть "під кайфом".</li>
      </ul>
      <p>Лише за одну ніч патрульні виявили на вулицях Хмельницького 11 водіїв з ознаками алкогольного та наркотичного сп’яніння. Про це повідомили в Управлінні патрульної поліції.</p>
      <p>Отже, на вулиці Свободи за зміну зупинили аж трьох порушників. Спочатку попався Mercedes-Benz. Його водій був у стані алкогольного сп’яніння. Він пройшов перевірку на місці зупинки. Показник Драгера - 2.10 проміле. А ось водій ЗАЗ, якого зупинили згодом на тій же вулиці, надув 1.56 проміле. Також на Свободи попався водій ЗАЗ. Його показник - 1.45 проміле.</p>
      <p>П'яним виявився хмельничанин, якого зупинили на  вулиці Західно-Окружна. Його результат - 1.19 проміле. Уже згодом на провулку П’яскорського попався водій ВАЗ. Цього разу Драгер показав 0.94 проміле;</p>
      <p>До слова ще двоє водіїв, яких зупинили на вулиці Свободи та проспекті Миру, пройти перевірку на стан алкогольного сп'яніння на місці зупинки відмовилися. Однак, це не звільнило їх від відповідальності. На усіх порушників склали відповідні адмінматеріали.</p>
      <p>Також за нічну зміну правоохоронці зупинили чотирьох водіїв "під кайфом". Усі вони пройшли перевірку у лікарні.  </p>
      <p> </p>
    </article>
  </body>
</html>