<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2598147/u-lvovi-vidnovili-tramvaj-no7-na-pogulanku"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-12-09T10:17:00+00:00"/>
    <meta property="og:title" content="У Львові відновили трамвай №7 на Погулянку"/>
    <meta property="og:description" content="Трамвай № 7 у Львові курсує на Погулянку."/>
  </head>
  <body>
    <article>
      <h1>У Львові відновили трамвай №7 на Погулянку</h1>
      <address><time datetime="2019-12-09T10:17:00+00:00">09 Dec 2019, 10:17</time> by <a rel="author">Катерина Тополюк</a></address>
      <p>
        <i>Від суботи, 7 грудня, трамвайний маршрут № 7 повернули на попередній напрямок. Він знову розпочав курсувати від вулиці Татарбунарська і на вулицю Погулянка.</i>
      </p>
      <p>Як зазначив у коментарі кореспонденту 032.ua речник ЛКП «Львівелектротранс» Іван Бондар, повернули назад трамвайний маршрут у зв'язку із завершенням експериментального маршруту, який тривав із 13 травня до 6 грудня включно. </p>
      <figure>
        <img src="https://s.032.ua/s/40/section/newsInText/upload/images/news/intext/000/051/536/tramvayno7_5dee2788ee7d2.jpg"/>
      </figure>
      <p>Зазначимо, у тестовому періоді маршрут трамвая №7 був наступний: вул. Татарбунарська – вул. Шевченка – вул. Городоцька – вул. Підвальна – вул. Личаківська – вул. Пасічна. </p>
      <p>Додамо, у травні, після змінення маршруту руху, львів'яни вимагали повернути трамвай на Погулянку. Отож, відповідне електронне звернення до Львівської міськради зареєстрували на сайті Єдиної системи місцевих петицій. Повернути маршрут № 7 просили у зв'язку зі слабким транспортним сполученням між вулицею Шевченка та іншими районами міста. </p>
      <p>Нагадаємо,  як повідомив кореспондент 032.ua, від 7 грудня на оновлену площу Двірцеву розпочали курсувати 3 трамвайних та 13 автобусних маршрутів. Як курсує громадський транспорт можна дізнатися <a href="https://www.032.ua/news/2596841/3-tramvajni-marsruti-ta-13-avtobusnih-cim-distatisa-do-onovlenoi-pl-dvircevoi-foto">ТУТ.</a></p>
    </article>
  </body>
</html>