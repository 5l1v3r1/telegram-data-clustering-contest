<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/12/09/848835"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T10:46:00+00:00"/>
    <meta property="og:title" content="সালমানকে বিয়ে করতে চান বন্ধুর মেয়ে!"/>
    <meta property="og:description" content="সালমান বয়স ৫৩ তারপরেও কোটি কোটি নারী ভক্ত সালমান খানের প্রেমে হাবুডুবু খাচ্ছেন। এমনকী বলিউডের অনেক নায়িকায় ঘনিষ্ট হতে চান এই নায়কের সঙ্গে। এবার এই নায়িকাদের সারিতে যুক্ত হয়েছেন অভিনেতা চাঙ্কি পাণ্ডের মেয়ে অনন্যা পাণ্ডে। এক টিভি অনুষ্ঠানে নিজের মনের কথা জানিয়েছেন অনন্যা। এখানে তিনি জানান, সালমান খানকে অনেক পছন্দ তার। স্বামী হিসেবে এই নায়ককে কাছে পেতে চান তিনি। শুধু তাই নয়, কারও সঙ্গে যদি কখনও সম্পর্কে জড়াতে চান, তাহলে সেই নামের ক্ষেত্রেও বসবে বলিউড ভাইজানের নাম। সম্প্রতি ‘পতি পত্নী অউর ও’ সিনেমার প্রচারণার জন্য এক টিভি চ্যানেলের অনুষ্ঠানে গিয়েছিলেন কার্তিক আরিয়ান, অনন্যা পাণ্ডে এবং ভূমি পেডনেকর। যেখানে ভবিষ্যতে যদি কখনও স্বামী হিসেবে কাউকে দেখতে চান, তাহলে তিনি কার নাম নেবেন? সঞ্চালকের এই প্রশ্নের উত্তরে অনন্যা জানান, সালমান খানকেই পছন্দ তার। অর্থাৎ সালমানকেই দেখতে চান স্বামী হিসেবে। ভালোবাসার মানুষ হিসেবেও সালমানকেই দেখতে চান বলেও মন্তব্য করেন অনন্যা। যদিও পুরোটা মজার ছলে।  এদিকে ভূমি জানান, অক্ষয় কুমারকে স্বামী হিসেবে দেখতে চান এবং হৃত্বিককে দেখতে চান অতিরিক্ত প্রেমিক হিসেবে। অন্যদিকে মধুবালাকে স্ত্রীর ভূমিকায়…"/>
  </head>
  <body>
    <article>
      <h1>সালমানকে বিয়ে করতে চান বন্ধুর মেয়ে!</h1>
      <address><time datetime="2019-12-09T10:46:00+00:00">09 Dec 2019, 10:46</time> by <a rel="author">কালের কণ্ঠ অনলাইন</a></address>
      <p>সালমান বয়স ৫৩ তারপরেও কোটি কোটি নারী ভক্ত সালমান খানের প্রেমে হাবুডুবু খাচ্ছেন। এমনকী বলিউডের অনেক নায়িকায় ঘনিষ্ট হতে চান এই নায়কের সঙ্গে। এবার এই নায়িকাদের সারিতে যুক্ত হয়েছেন অভিনেতা চাঙ্কি পাণ্ডের মেয়ে অনন্যা পাণ্ডে।</p>
      <p>এক টিভি অনুষ্ঠানে নিজের মনের কথা জানিয়েছেন অনন্যা। এখানে তিনি জানান, সালমান খানকে অনেক পছন্দ তার। স্বামী হিসেবে এই নায়ককে কাছে পেতে চান তিনি। শুধু তাই নয়, কারও সঙ্গে যদি কখনও সম্পর্কে জড়াতে চান, তাহলে সেই নামের ক্ষেত্রেও বসবে বলিউড ভাইজানের নাম।</p>
      <p>সম্প্রতি ‘পতি পত্নী অউর ও’ সিনেমার প্রচারণার জন্য এক টিভি চ্যানেলের অনুষ্ঠানে গিয়েছিলেন কার্তিক আরিয়ান, অনন্যা পাণ্ডে এবং ভূমি পেডনেকর। যেখানে ভবিষ্যতে যদি কখনও স্বামী হিসেবে কাউকে দেখতে চান, তাহলে তিনি কার নাম নেবেন? সঞ্চালকের এই প্রশ্নের উত্তরে অনন্যা জানান, সালমান খানকেই পছন্দ তার। অর্থাৎ সালমানকেই দেখতে চান স্বামী হিসেবে। ভালোবাসার মানুষ হিসেবেও সালমানকেই দেখতে চান বলেও মন্তব্য করেন অনন্যা। যদিও পুরোটা মজার ছলে। </p>
      <p>এদিকে ভূমি জানান, অক্ষয় কুমারকে স্বামী হিসেবে দেখতে চান এবং হৃত্বিককে দেখতে চান অতিরিক্ত প্রেমিক হিসেবে। অন্যদিকে মধুবালাকে স্ত্রীর ভূমিকায় দেখতে চান কার্তিক আরিয়ান। জিনাত আমনকে দেখতে চান অতিরিক্ত প্রেমিকার ভূমিকায়। পতি পত্নী অউর ও-র প্রমোশনে হাজির হয়ে সম্প্রতি এমন সব কথাই জানান সিনেমার তিন অভিনেতা।</p>
      <p>উল্লেখ্য, অনন্যা বলিউড অভিনেতা চাঙ্কি পাণ্ডের মেয়ে। চাঙ্কি পাণ্ডে সালমান খানের বন্ধু ও সমসাময়িক অভিনেতা। এই অভিনেতা বাংলাদেশে স্বামী কেন আসামী সহ একাধিক সিনেমায় অভিনয় করেছেন।  </p>
    </article>
  </body>
</html>