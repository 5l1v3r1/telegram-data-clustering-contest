<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/fotbal/ceska-1-liga/clanek/1170911-obrance-shejbal-prodlouzil-s-teplicemi-smlouvu-do-roku-2023.html"/>
    <meta property="og:site_name" content="www.sport.cz"/>
    <meta property="article:published_time" content="2019-12-09T10:29:00+00:00"/>
    <meta property="og:title" content="Obránce Shejbal prodloužil s Teplicemi smlouvu do roku 2023"/>
    <meta property="og:description" content="Vedení fotbalistů Teplic prodloužilo smlouvu s obráncem Janem Shejbalem do léta 2023. Klub o tom informoval na svém webu."/>
  </head>
  <body>
    <article>
      <h1>Obránce Shejbal prodloužil s Teplicemi smlouvu do roku 2023</h1>
      <address><time datetime="2019-12-09T10:29:00+00:00">09 Dec 2019, 10:29</time> by <a rel="author">ČTK</a></address>
      <p>Vedení fotbalistů Teplic prodloužilo smlouvu s obráncem Janem Shejbalem do léta 2023. Klub o tom informoval na svém webu.</p>
      <p>Pětadvacetiletý Shejbal přišel do Teplic v lednu 2018 z Hradce Králové. V aktuální ligové sezoně, v níž jsou Teplice jedenácté, nastoupil do 18 utkání, v nichž vstřelil jeden gól.</p>
      <p>"Honza se vypracoval v důležitou součást naší sestavy, navíc cítíme, že na postu stopera má velký potenciál dalšího růstu. Proto jsme rádi, že bude i nadále pokračovat v Teplicích," citovaly klubové stránky sportovního ředitele Štěpána Vachouška.</p>
      <figure>
        <img src="https://media.sport.cz/images/top_foto1/0366006806330357/ibbcIw39oKnf2ROvojePnw/5ded03c4f07a41078aa20100-290070.jpg"/>
      </figure>
      <p>
        <a href="https://www.sport.cz/1170620-gol-nebylo-mi-souzeno-ale-hlavni-jsou-tri-body-oddechl-si-teplicky-kapitan-mares.html">
          <b>Gól? Nebylo mi souzeno, ale hlavní jsou tři body, oddechl si teplický kapitán Mareš</b>
        </a>
      </p>
      <p>"Poslední týdny pro něj byly těžké, ale ukázal svůj charakter, zabojoval a těžkou situaci zvládl. I to byl jeden z důvodů, že jsme s ním prodloužili smlouvu. Ukázal, že chce hrát za Teplice," uvedl Vachoušek.</p>
    </article>
  </body>
</html>