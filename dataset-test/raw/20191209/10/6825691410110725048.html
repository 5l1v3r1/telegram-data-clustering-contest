<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/pasaulis/konfliktai-nelaimes/irake-nusautas-zinomas-aktyvistas-viso-auku-skaicius-perkope-450-943229"/>
    <meta property="og:site_name" content="Kauno diena"/>
    <meta property="article:published_time" content="2019-12-09T10:05:00+00:00"/>
    <meta property="og:title" content="Irake nušautas žinomas aktyvistas, iš viso aukų skaičius perkopė 450"/>
    <meta property="og:description" content="Irake po antivyriausybinės demonstracijos nušautas žinomas pilietinių teisių aktyvistas. Fahemas al Tai'is buvo nužudytas, kai sekmadienį su dviem draugais šiitams šventame Kerbelos mieste motociklu vyko namo."/>
  </head>
  <body>
    <article>
      <h1>Irake nušautas žinomas aktyvistas, iš viso aukų skaičius perkopė 450</h1>
      <address><time datetime="2019-12-09T10:05:00+00:00">09 Dec 2019, 10:05</time> by <a rel="author" href="https://kauno.diena.lt/autoriai/rasa-strimaityte" target="_blank">Rasa Strimaitytė, ELTA</a></address>
      <p>
        <b>Irake po antivyriausybinės demonstracijos nušautas žinomas pilietinių teisių aktyvistas. Fahemas al Tai'is buvo nužudytas, kai sekmadienį su dviem draugais šiitams šventame Kerbelos mieste motociklu vyko namo.</b>
      </p>
      <p>Remiantis gatvėje esančių vaizdo kamerų įrašu, jiems iš paskos išniro kitas motociklas. Keleivio vietoje sėdintis vyras į 53-ejų aktyvistą paleido mažiausiai du šūvius, o tada šovė ir į vairuotoją.</p>
      <p>Nuo visuotinių protestų pradžios Irake nuo spalio pradžios žuvo daugiau kaip 450 žmonių, dauguma jų – demonstrantai. Protestai nukreipti prieš korumpuotu laikomą šalies elitą.</p>
      <p>Dar 20 tūkst. demonstrantų buvo sužeisti. Tarp aukų yra ir aktyvistų, nužudytų neaiškiomis aplinkybėmis.</p>
      <p>Turėdamas omenyje smurtą ir mėginimus bauginti, F. al Tai‘is likus dienai iki jo nužudymo feisbuke rašė: „Mes nugalėsime ir mūsų šalis vis tiek priklausys mums. Nepaisant skausmo, mes šypsosimės...“</p>
    </article>
  </body>
</html>