<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/shoygu-razkaza-za-ukrepvaneto-na-yadrenata-triada-na-rusiya.html"/>
    <meta property="og:site_name" content="News.bg"/>
    <meta property="article:published_time" content="2019-12-09T10:07:13+00:00"/>
    <meta property="og:title" content="Шойгу разказа за укрепването на ядрената триада на Русия"/>
    <meta property="og:description" content="Руснаците са въоръжени до зъби"/>
  </head>
  <body>
    <article>
      <h1>Шойгу разказа за укрепването на ядрената триада на Русия</h1>
      <address>
        <time datetime="2019-12-09T10:07:13+00:00">09 Dec 2019, 10:07</time>
      </address>
      <p>Обновяването на авиационния парк за далечни разстояния и създаването на нови самолети <b>значително е укрепило въздушния компонент на ядрената триада на Русия</b>. Това обяви руският министър на отбраната Сергей Шойгу, цитиран от руските медии.</p>
      <p>"През тази година предприятието "Туполев" извърши значителна работа по модернизацията на самолетите Ту-95МС с <b>подмяна на морално остарялото радиотехническо и навигационно оборудване</b>", уточни руският военен министър, без да уточнява подробности.</p>
      <p>По този начин в състава на авиацията за дълечни разстояния действат "планирано количество изправни стратегически бомбардировачи".</p>
      <p>Шойгу също така е инструктирал да се <b>увеличи броят на бойните кораби, въоръжени с ракети "Калибр" и "Циркон</b>".</p>
      <p>Освен това по думите му трябва "да се разшири номенклатурата на безпилотните летателни апарати, роботизирани комплекси и оръжия, базирани на нови физически принципи".</p>
      <p>Самолетите от далекобойната авиация понастоящем преминавали през дълбока модернизация. По-конкретно първият усъвършенстван Ту-22М3М е бил предаден за изпитания, а в момента се модернизира Ту-160М.</p>
      <p>Тези самолети щели да позволят укрепване на бойния потенциал на въздушно-космическите сили (както руските власти наричат военновъздушните сили на страната) до появата на обещаващ авиационен комплекс за далечни разстояния, работата по който се осъществявала от конструкторското бюро "Туполев" в сътрудничество с други предприятия от руската авиационна индустрия.</p>
    </article>
  </body>
</html>