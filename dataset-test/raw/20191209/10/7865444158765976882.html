<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/12/09/kina-skal-styrke-egen-tilstedevaerelse-fjerner-utenlandsk-maskin-og-programvare/"/>
    <meta property="og:site_name" content="ITavisen"/>
    <meta property="article:published_time" content="2019-12-09T10:50:00+00:00"/>
    <meta property="og:title" content="Kina skal styrke egen tilstedeværelse: fjerner utenlandsk maskin- og programvare - ITavisen"/>
    <meta property="og:description" content="Kinesiske institusjoner og organisasjoner som ikke er private foretak må innen tre år erstatte utenlandsk teknologi med lokale alternativer."/>
  </head>
  <body>
    <article>
      <h1>Kina skal styrke egen tilstedeværelse: fjerner utenlandsk maskin- og programvare - ITavisen</h1>
      <h2>Skal løfte lokal innovasjon istedet.</h2>
      <address><time datetime="2019-12-09T10:50:00+00:00">09 Dec 2019, 10:50</time> by <a rel="author">Seirwan Kareemi</a></address>
      <p>Myndighetene i Kina – helt spesifikt i hovedstaden Beijing – har oppfordret alle offentlige institusjoner til å erstatte maskin- og programvare som har sitt opphav fra utlandet. De får tre år på seg til å erstatte det med kinesiske alternativer.</p>
      <h3>Rammer ikke private selskaper</h3>
      <p>Det nye direktivet som har lagt frem denne overgangen var en godt bevart hemmelighet helt til forrige uke, da planen ble lekket overfor Financial Times.</p>
      <p>Prosessen er detaljert på måten at målet for 2020 er at 30 prosent av det som omfattes under oppfordringen skal være skiftet ut med kinesiske produkter og tjenester. For 2021 og 2022 er det henholdsvis 50 og 20 prosent det er snakk om, noe som har gitt direktivet kallenavnet «3-5-2».</p>
      <p>Blant utenlandske selskaper som er ventet å bli rammet av denne endringen er selskaper som HP, Dell og Microsoft som hittil har vært store leverandører av både produkter og tjenester til kinesiske myndigheter.</p>
      <p>Private selskaper rammes ikke av det nye direktivet.</p>
    </article>
  </body>
</html>