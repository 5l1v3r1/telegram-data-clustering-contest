<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/bgikan-ta-mahairia-sto-open"/>
    <meta property="og:site_name" content="The Pressroom"/>
    <meta property="article:published_time" content="2019-12-09T10:20:02+00:00"/>
    <meta property="og:title" content="Βγήκαν τα μαχαίρια στο OPEN"/>
    <meta property="og:description" content="Άστραψε και βρόντηξε – λένε οι γνωρίζοντες, στο τελευταίο διοικητικό συμβούλιο του OPEN ο Τέρενς Κουικ για τα χαμηλά ποσοστά τηλεθέασης των ειδήσεων και των ενημερωτικών εκπομπών… Καθώς οι επιδόσεις τους ειναι ανάλογες με της ΕΡΤ, καταλαμβάνοντας τις τελευταίες θέσεις και αδυνατώντας να ανταγωνιστούν, πάνω από ένα χρόνο τώρα, τα υπόλοιπα κανάλια! Μάλιστα λέγεται οτι έγινε αναφορά στα μονοψήφια νούμερα τηλεθέασης (πέριξ του 5%) που εμφανίζει το δελτίο ειδήσεων, όταν τα υπόλοιπα κανάλια ξεπερνούν κάθε βράδυ το 15%. Γνώστης των όσων διημείφθησαν στο διοικητικό συμβούλιο έλεγε στο Enimerosi24 ότι βγήκαν “μαχαίρια” και δεν αποκλείεται να υπάρξουν εξελίξεις!"/>
  </head>
  <body>
    <article>
      <h1>Βγήκαν τα μαχαίρια στο OPEN</h1>
      <address>
        <time datetime="2019-12-09T10:20:02+00:00">09 Dec 2019, 10:20</time>
      </address>
      <p>
        <b>Άστραψε και βρόντηξε – λένε οι γνωρίζοντες, στο τελευταίο διοικητικό συμβούλιο του <a href="https://www.thepressroom.gr/tags/open">OPEN</a> ο Τέρενς Κουικ για τα χαμηλά ποσοστά τηλεθέασης των ειδήσεων και των ενημερωτικών εκπομπών… Καθώς οι επιδόσεις τους ειναι ανάλογες με της ΕΡΤ, καταλαμβάνοντας τις τελευταίες θέσεις και αδυνατώντας να ανταγωνιστούν, πάνω από ένα χρόνο τώρα, τα υπόλοιπα κανάλια!</b>
      </p>
      <p>Μάλιστα λέγεται οτι έγινε αναφορά στα μονοψήφια νούμερα τηλεθέασης (πέριξ του 5%) που εμφανίζει το δελτίο ειδήσεων, όταν τα υπόλοιπα κανάλια ξεπερνούν κάθε βράδυ το 15%. Γνώστης των όσων διημείφθησαν στο διοικητικό συμβούλιο έλεγε στο Enimerosi24 ότι βγήκαν “μαχαίρια” και δεν αποκλείεται να υπάρξουν εξελίξεις!</p>
      <p>Πηγές που γνωρίζουν τα τεκταινόμενα αναφέρουν οτι ο Τέρενς Κουίκ εισηγείται αλλαγές, θεωρώντας οτι θα δημιουργηθούν οι προϋποθέσεις ανάκαμψης από το νέο έτος, λαμβάνοντας υπόψιν και το γεγονός ότι ο ανταγωνισμός θα ενταθεί από το 2020 λόγω και της εισόδου του νέου Μega από την πλευρά του Μαρινάκη.</p>
      <p>Πηγή: <a href="https://www.enimerosi24.gr/209727/%ce%b2%ce%b3%ce%ae%ce%ba%ce%b1%ce%bd-%cf%84%ce%b1-%ce%bc%ce%b1%cf%87%ce%b1%ce%af%cf%81%ce%b9%ce%b1-%cf%83%cf%84%ce%bf-open/">Enimerosi24 </a></p>
    </article>
  </body>
</html>