<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/sports/article/1628464/%E0%A6%B0%E0%A6%BE%E0%A6%B6%E0%A6%BF%E0%A7%9F%E0%A6%BE%E0%A6%95%E0%A7%87-%E0%A6%9A%E0%A6%BE%E0%A6%B0-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%A8%E0%A6%BF%E0%A6%B7%E0%A7%87%E0%A6%A7%E0%A6%BE%E0%A6%9C%E0%A7%8D%E0%A6%9E%E0%A6%BE-%E0%A6%A6%E0%A7%87%E0%A6%96%E0%A6%BE-%E0%A6%AF%E0%A6%BE%E0%A6%AC%E0%A7%87-%E0%A6%A8%E0%A6%BE"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T10:50:00+00:00"/>
    <meta property="og:title" content="রাশিয়াকে চার বছরের নিষেধাজ্ঞা, দেখা যাবে না অলিম্পিক-বিশ্বকাপে"/>
    <meta property="og:description" content="রাশিয়াকে যেকোনো আন্তর্জাতিক ক্রীড়া প্রতিযোগিতা থেকে চার বছরের জন্য নিষিদ্ধ করেছে আন্তর্জাতিক ডোপিং-বিরোধী সংস্থা (ওয়াডা)। আজ এ ঘোষণার ফলে দেশ হিসেবে ২০২০ টোকিও অলিম্পিক ও ২০২২ কাতার বিশ্বকাপে অংশ নিতে পারার ক্ষমতা হারাল রাশিয়া। ২০১৯ সালে জানুয়ারির তদন্তে ডোপিংয়ের নমুনা নিয়ে কারসাজি করার অভিযোগ উঠেছিল রাশিয়ার বিপক্ষে। এর আগে সাংগঠনিকভাবে পারফরম্যান্স বর্ধক ওষুধ ব্যবহারে অনুপ্রেরণা দেওয়া ও নমুনা..."/>
  </head>
  <body>
    <article>
      <h1>রাশিয়াকে চার বছরের নিষেধাজ্ঞা, দেখা যাবে না অলিম্পিক-বিশ্বকাপে</h1>
      <address><time datetime="2019-12-09T10:50:00+00:00">09 Dec 2019, 10:50</time> by <a rel="author">খেলা ডেস্ক</a></address>
      <p>রাশিয়াকে যেকোনো আন্তর্জাতিক ক্রীড়া প্রতিযোগিতা থেকে চার বছরের জন্য নিষিদ্ধ করেছে আন্তর্জাতিক ডোপিং-বিরোধী সংস্থা (ওয়াডা)। আজ এ ঘোষণার ফলে দেশ হিসেবে ২০২০ টোকিও অলিম্পিক ও ২০২২ কাতার বিশ্বকাপে অংশ নিতে পারার ক্ষমতা হারাল রাশিয়া।</p>
      <p>২০১৯ সালে জানুয়ারির তদন্তে ডোপিংয়ের নমুনা নিয়ে কারসাজি করার অভিযোগ উঠেছিল রাশিয়ার বিপক্ষে। এর আগে সাংগঠনিকভাবে পারফরম্যান্স বর্ধক ওষুধ ব্যবহারে অনুপ্রেরণা দেওয়া ও নমুনা নিয়ে কারসাজির কারণে ২০১৬ রিও অলিম্পিকেও দেশটির অ্যাথলেটিকস দলের ওপর নিষেধাজ্ঞা জুটেছিল। রাশিয়ার পতাকায় খেলতে পারেননি কেউ। যেসব ক্রীড়াবিদ নিজেকে নির্দোষ প্রমাণ করে নিরপেক্ষ ক্রীড়াবিদ হিসেবে অংশ নেওয়ার আগ্রহ দেখিয়েছিলেন তাঁরাই শুধু অলিম্পিকে যোগ দিতে পেরেছিলেন। এবারও রাশিয়ান নিরপরাধ প্রতিযোগীদের সে সুযোগ দেওয়া হবে।</p>
      <p>বিবিসির এক এক প্রতিবেদনে জানানো হয়েছে সুইজারল্যান্ডের লজানে ওয়াডার কার্যনির্বাহী কমিটি সর্বসম্মতিক্রমে রাশিয়াকে চার বছরের জন্য নিষিদ্ধ করার সিদ্ধান্ত নিয়েছে।</p>
    </article>
  </body>
</html>