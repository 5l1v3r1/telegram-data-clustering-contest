<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/aktivni-potrebiteli-imalo-e-7-preduprezhdeniia-za-salmonela-6103061"/>
    <meta property="og:site_name" content="Vesti"/>
    <meta property="article:published_time" content="2019-12-09T10:08:00+00:00"/>
    <meta property="og:title" content="„Активни потребители”: Имало е 7 предупреждения за салмонела"/>
    <meta property="og:description" content="Според организацията в случая трябва да реагира Министерството на земеделието и прокуратурата, защото става въпрос за опасни храни, за които е премълчано"/>
  </head>
  <body>
    <article>
      <h1>„Активни потребители”: Имало е 7 предупреждения за салмонела</h1>
      <h2>Според организацията в случая трябва да реагира Министерството на земеделието и прокуратурата, защото става въпрос за опасни храни, за които е премълчано</h2>
      <address><time datetime="2019-12-09T10:08:00+00:00">09 Dec 2019, 10:08</time> by <a rel="author">Надежда Неменски</a></address>
      <p>БАБХ е пропуснала 7 предупреждения за салмонела, заяви пред <a href="https://bnr.bg/post/101201807/babh-e-propusnala-7-preduprejdenia-za-salmonela">БНР</a> д-р Сергей Иванов от Асоциация „Активни потребители” във връзка с опасността от заразяване със салмонела, след като стана ясно, че най-малко 100 тона пилешко месо, внос от Полша и заразено с бактерията, са стигнали до българския пазар.</p>
      <p>„От последния ден на октомври до момента България е получила от Полша и прибалтийските републики 7 нотификации за партиди със салмонела. Не става въпрос за една партида. От началото на годината пък нотификациите са около 19.</p>
      <p><b>Имаме заболеваемост от салмонела над 500 случая на болни пациенти от началото на годината</b>.</p>
      <p>
        <a href="https://www.vesti.bg/bulgaria/salmonela-v-pileshkoto-eksperti-za-opasnostite-6103012">Салмонела в пилешкото: Експерти за опасностите</a>
      </p>
      <p>
        <a href="https://www.vesti.bg/bulgaria/obshto-534-tonazarazeno-pileshko-mesoot-polsha-u-nas-6102961">Салмонела у нас: Каква е причината, кой е виновен</a>
      </p>
      <p>
        <a href="https://www.vesti.bg/bulgaria/nad-100-tona-pileshko-meso-sys-salmonela-u-nas-6102943">Над 100 тона пилешко месо със салмонела у нас</a>
      </p>
      <p>В събота проф. Даскалов от Агенцията по храните, който отговаря за лабораторната диагностика, призна, че от началото на годината в неговата лаборатория има 135 положителни проби за салмонела. В тази лаборатория се изследват само храни, не се изследват пациенти. Т.е. става въпрос за минимум 135 случая на храни със салмонела, за които БАБХ не е съобщила. Това са български храни“, обясни той.</p>
      <p>По-миналата седмица в София имаше 8 случая на заболели със салмонела, което е увеличение, посочи още д-р Иванов и добави: „Имаме сравнително висока заболеваемост и на салмонела, и на много други болести, свързани с храни.</p>
      <p><b>Официално обаче няма нищо</b>.</p>
      <p>Официално от началото на годината в България не е хваната нито една храна, произведена в България, със салмонела“.</p>
      <p>Според него в случая трябва да реагира Министерството на земеделието и прокуратурата, защото става въпрос за опасни храни, за които е премълчано.</p>
      <p>
        <a href="https://www.vesti.bg/bulgaria/kolbasite-v-internet-bezopasni-li-sa-6103044">Колбасите в интернет - безопасни ли са</a>
      </p>
      <p><b>За африканската чума по свинете</b>,</p>
      <p>която мина през България през лятото, д-р Сергей Иванов коментира: „При масовото унищожаване през лятото, голяма част от свинското не беше унищожено, от домашните животни, а просто беше консервирано. Възможно е да има проблеми. Най-вероятно голяма част от консервите, направени през лятото, са замърсени с някакви бактерии. Съветвам хората, които са консервирали тогава месото, много внимателно да подхождат към консумацията му“.</p>
      <p>По думите му термичната обработка на храните и хигиената са начинът да се избегнат зарази от месо.</p>
      <p>Днес в пресата излезе и информация за друга болест – Нюкасълска болест по птиците на 11 км от Силистра – в Румъния, която също може да бъде заразна за хората.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>