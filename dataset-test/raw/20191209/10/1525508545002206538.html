<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793194/%D8%AA%D8%A7%DA%A9%DB%8C%D8%AF-%D8%A8%D8%B1-%D9%85%D9%82%D8%A7%D8%A8%D9%84%D9%87-%D8%AC%D8%AF%DB%8C-%D8%A8%D8%A7-%D8%AA%D8%BA%DB%8C%DB%8C%D8%B1-%DA%A9%D8%A7%D8%B1%D8%A8%D8%B1%DB%8C-%D8%A7%D8%B1%D8%A7%D8%B6%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D8%A7%D9%84%D8%A8%D8%B1%D8%B2"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:55:29+00:00"/>
    <meta property="og:title" content="در جلسه بررسی آرای قضایی مطرح شد؛ تاکید بر مقابله جدی با تغییر کاربری اراضی در استان البرز"/>
    <meta property="og:description" content="کرج - رئیس کل دادگستری استان البرز بر مقابله جدی با تغییر کاربری اراضی در استان تاکید کرد."/>
  </head>
  <body>
    <article>
      <h1>در جلسه بررسی آرای قضایی مطرح شد؛ تاکید بر مقابله جدی با تغییر کاربری اراضی در استان البرز</h1>
      <address>
        <time datetime="2019-12-09T10:55:29+00:00">09 Dec 2019, 10:55</time>
      </address>
      <p>به گزارش <a href="https://www.mehrnews.com/">خبرگزاری مهر</a>، حسین فاضلی هریکندی در جلسه بررسی آرای قضایی با محوریت میزان ارتباط یا عدم ارتباط «قانون حفظ کاربری اراضی زراعی و باغ‌ها» و «قانون جلوگیری از خرد شدن اراضی» که به همت معاونت منابع انسانی دادگستری استان البرز برگزار شد، با اشاره به میزان تغییرات کاربری اراضی در استان، گفت: به دلیل شرایط آب و هوایی و نزدیکی به پایتخت، اراضی مختلف استان  در طمع متخلفان قرار دارد و شاهد تغییر کاربری‌هایی عمدتا توسط افراد غیربومی هستیم که ضرورت دارد دستگاه‌های متولی استان از جمله جهاد کشاورزی ورود جدی به این موضوع داشته باشند.</p>
      <p>رئیس کل دادگستری استان البرز گفت: موضوع مقابله با تغییر کاربری  و خرد شدن اراضی به صورت جدی در طرح تحول قضایی استان البرز مورد تاکید قرار خواهد گرفت کما اینکه دادستان‌ها ماموریت یافته‌اند ورود جدی در این زمینه‌ها داشته باشند.</p>
    </article>
  </body>
</html>