<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/tudi-vili-resnik-bo-nekomu-izpolnil-zeljo-257850"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T10:22:00+00:00"/>
    <meta property="og:title" content="Tudi Vili Resnik bo nekomu izpolnil željo"/>
    <meta property="og:description" content="V veselem decembru, ki je v celjskem Citycentru v znamenju Lectove ulice in prazničnih doživetij, so že enajsto leto zapored v sodelovanju s centri za socialno delo pripravili dobrodelno akcijo obd..."/>
  </head>
  <body>
    <article>
      <h1>Tudi Vili Resnik bo nekomu izpolnil željo</h1>
      <h2>Že enajsto leto bodo v Celju obdarili otroke, ki živijo v rejniških družinah. V ta namen so v Citycentru postavili smrečico želja z njihovimi risbicami.</h2>
      <address><time datetime="2019-12-09T10:22:00+00:00">09 Dec 2019, 10:22</time> by <a rel="author">Mojca Marot</a></address>
      <slideshow>
        <figure>
          <img src="https://www.slovenskenovice.si/images/slike/2019/12/05/1817326.jpg"/>
          <figcaption>Center menedžerka Darja Lesjak in Vili Resnik z risbico enega od rejniških otrok FOTO: GREGOR KATIČ</figcaption>
        </figure>
        <figure>
          <img src="https://www.slovenskenovice.si/images/slike/2019/12/05/1597756.jpg"/>
          <figcaption>Ambasadorji dobrote so tokrat tisti znani obrazi, ki so bili v otroštvu v rejništvu. Med njimi je pevec. FOTO: JOŽE SUHADOLNIK</figcaption>
        </figure>
      </slideshow>
      <p>V veselem decembru, ki je v celjskem Citycentru v znamenju Lectove ulice in prazničnih doživetij, so že enajsto leto zapored v sodelovanju s centri za socialno delo pripravili dobrodelno akcijo obdaritve otrok v rejniških družinah iz širše celjske regije.</p>
      <figure>
        <img src="https://www.slovenskenovice.si/images/slike/2019/12/05/1597756.jpg"/>
        <figcaption>Ambasadorji dobrote so tokrat tisti znani obrazi, ki so bili v otroštvu v rejništvu. Med njimi je pevec. FOTO: JOŽE SUHADOLNIK</figcaption>
      </figure>
      <p>Ambasadorji dobrote so tokrat tudi znani obrazi, ki so v otroštvu živeli pri rejnikih, in eden od njih je pevec <b>Vili Resnik</b>, ki bo zato tudi sam nekaj otrokom izpolnil željo, to bo storil tudi <b>Darko Krajnc</b>, predsednik Rejniškega društva Slovenije. »Leta 2009 smo začeli prav posebno prednovoletno obdarovanje otrok iz rejniških družin. V to edinstveno humanitarno akcijo v Sloveniji je vključenih vseh pet enot Centra za socialno delo (CSD) Celje, torej poleg Celja še Laško, Slovenske Konjice, Šentjur in Šmarje pri Jelšah, ter vse tri enote CSD Savinjsko-Šaleške regije, Mozirje, Velenje in Žalec. Obdarovanje je zasnovano tako, da so vanj zajete vse starostne skupine otrok iz rejniških družin,« je ob začetku letošnje akcije poudarila center menedžerka <b>Darja Lesjak</b>.</p>
      <blockquote>Praznike bodo polepšali okoli 160 otrokom.</blockquote>
      <p>Otroci, stari od pet do 10 let, so bili povabljeni, da narišejo tisto, kar bi si želeli pod smrečico. Njihova likovna dela so razstavljana na posebni t. i. smrečici želja v pritličju nakupovalnega središča, obiskovalci jih lahko pogledajo in se odločijo, katero od narisanih želja bodo izpolnili.<br/><br/>Pomembno je le, da to storijo najkasneje do 16. decembra, da bodo otroci pravočasno prejeli darila. Tistim, ki niso ravno vešči risanja, bodo v Citycentru podarili darilne bone. S tem bodo praznike polepšali okoli 160 otrokom, doslej pa so jih v okviru akcije obdarili že več kot 1600.<br/> </p>
    </article>
  </body>
</html>