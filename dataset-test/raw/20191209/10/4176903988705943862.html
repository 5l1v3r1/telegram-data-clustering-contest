<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/ankara-zahvaljujuci-rusiji-broj-napada-kurda-je-manji/"/>
    <meta property="og:site_name" content="Krstarica"/>
    <meta property="article:published_time" content="2019-12-09T10:16:00+00:00"/>
    <meta property="og:title" content="Ankara: Zahvaljujući Rusiji broj napada Kurda je manji"/>
    <meta property="og:description" content="MOSKVA - Rusija nastoji da se smanji broj napada kurdskih snaga u bezbednosnoj zoni na severu Sirije, saopštio je danas turski ministar obrane Hulusi"/>
  </head>
  <body>
    <article>
      <h1>Ankara: Zahvaljujući Rusiji broj napada Kurda je manji</h1>
      <address><time datetime="2019-12-09T10:16:00+00:00">09 Dec 2019, 10:16</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MOSKVA – Rusija nastoji da se smanji broj napada kurdskih snaga u bezbednosnoj zoni na severu Sirije, saopštio je danas turski ministar obrane Hulusi Akar.</p>
      <p>„Uprkos svim nastojanjima, ozbiljni napadi se nastavljaju. Ostajemo u kontaktu sa ruskim ministarstvom odbrane oko toga. Ipak, zahvaljujući ruskim naporima, taj broj je manji“, rekao je turski ministar odbrane.</p>
      <p>On je dodao da je Moskva primetila povlačenje kurdskih jedinica iz zone bezbednosti u skladu sa memorandumom koji su potpisale Ankara i Moskva.<br/>„Čak 34.000 boraca trebalo je da se povuče. Međutim, uprkos svim naporima, nisu svi napustili zonu. Trenutno kontrolišemo područje u širini od 145 kilometara i dubini oko 30 kilometara. Pored toga, zajedno sa Rusima patroliramo na pograničnom podrucju“, rekao je Akar, a prenosi TAS S.</p>
      <p>Rusko ministarstvo odbrane navodi da je potpisivanjem memoranduma „otvoren put razdvajanju snaga“, ali i dopremanju medicinske i humanitarne pomoći na sever Sirije.</p>
      <p>(Tanjug)</p>
    </article>
  </body>
</html>