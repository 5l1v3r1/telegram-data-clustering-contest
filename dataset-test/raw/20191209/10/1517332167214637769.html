<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/firenze-si-apre-il-portellone-del-furgone-e-la-bara-finisce-in-mezzo-alla-strada/"/>
    <meta property="og:site_name" content="fanpage.it"/>
    <meta property="article:published_time" content="2019-12-09T10:57:00+00:00"/>
    <meta property="og:title" content="Firenze, si apre il portellone del furgone e la bara finisce in mezzo alla strada"/>
    <meta property="og:description" content="Lo spiacevole episodio è avvenuto venerdì scorso: il feretro era diretto alle Cappelle del Commiato di Careggi per il funerale ma è precipitato in strada dopo che il portellone del furgone che lo trasportava si è aperto per un guasto meccanico oppure per una manovra errata da parte del personale delle pompe funebri."/>
  </head>
  <body>
    <article>
      <h1>Firenze, si apre il portellone del furgone e la bara finisce in mezzo alla strada</h1>
      <h2>Lo spiacevole episodio è avvenuto venerdì scorso: il feretro era diretto alle Cappelle del Commiato di Careggi per il funerale ma è precipitato in strada dopo che il portellone del furgone che lo trasportava si è aperto per un guasto meccanico oppure per una manovra errata da parte del personale delle pompe funebri.</h2>
      <address><time datetime="2019-12-09T10:57:00+00:00">09 Dec 2019, 10:57</time> by <a rel="author" href="https://www.fanpage.it/author/davide-falcioni/" target="_blank">Davide Falcioni</a></address>
      <figure>
        <video src="http://fanpage-a.akamaihd.net/Xe4upuSwKGLt12tD_1.mp4" autoplay="" loop=""/>
      </figure>
      <p>L'"ultimo viaggio" di un defunto di Firenze non è stato di certo il più sereno possibile. Venerdì pomeriggio infatti il portellone posteriore di un furgone della società di onoranze funebri Humanitas di Scandicci si è improvvisamente aperto lasciando cadere sulla strada la bara con il feretro, che fortunatamente è rimasta sigillata. L'incidente non ha avuto conseguenze per le automobili che seguivano, anche se l'episodio ha lasciato sbalorditi molti e suscitato la comprensibile rabbia dei parenti del defunti. Nella cassa caduta c’era infatti una persona da trasferire alle Cappelle del Commiato di Careggi per il funerale.</p>
      <p><b>I titolari della Humanitas , avviliti per quanto accaduto, non sanno darsi una spiegazione: mai era</b> loro capitato niente di simile e l'unica ipotesi possibile è che si sia rotta la serratura del portellone, probabilmente la guida che sostiene la bara, oppure che ci sia stato un errore involontario di fissaggio. Mario Pacinotti, presidente della Fondazione Pas, della quale fa parte Humanitas, è sconvolto: "A nome mio e della Fondazione Pas voglio scusarmi per questo incidente. Ho già presentato le nostre più sentite scuse anche alla famiglia dello scomparso. – commenta in una nota – Un fatto increscioso quello capitato ai nostri dipendenti e ripreso nelle immagini di un video diffuso sui social, che ci addolora e ci rammarica non poco. Da sempre attenzione e sensibilità a tematiche difficili come il lutto e il dolore della perdita rappresentano un punto di impegno nei nostri servizi. Evidentemente questa volta qualcosa non ha funzionato. Ed è successo quello che mai avremmo voluto accadesse".</p>
    </article>
  </body>
</html>