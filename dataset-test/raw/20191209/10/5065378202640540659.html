<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/story/1036225/syriza-gia-ellinotoyrkika-makria-ta-ethnika-themata-apo-kommatikes-antiparatheseis"/>
    <meta property="og:site_name" content="Newsbomb"/>
    <meta property="article:published_time" content="2019-12-09T10:07:22+00:00"/>
    <meta property="og:title" content="ΣΥΡΙΖΑ για ελληνοτουρκικά: Μακριά τα εθνικά θέματα από κομματικές αντιπαραθέσεις"/>
    <meta property="og:description" content="Απαντήσεις για την εθνική στρατηγική στα ελληνοτουρκικά ζητεί ο ΣΥΡΙΖΑ μετά τις προκλητικές δηλώσεις της Άγκυρας και εν όψει του Συμβουλίου Εξωτερικών Υποθέσεων της Ευρωπαϊκής Ένωσης, στο οποίο θα παραστεί ο υπουργός Εξωτερικών Νίκος Δένδιας."/>
  </head>
  <body>
    <article>
      <h1>ΣΥΡΙΖΑ για ελληνοτουρκικά: Μακριά τα εθνικά θέματα από κομματικές αντιπαραθέσεις</h1>
      <h2>Απαντήσεις για την εθνική στρατηγική στα ελληνοτουρκικά ζητεί ο ΣΥΡΙΖΑ μετά τις προκλητικές δηλώσεις της Άγκυρας και εν όψει του Συμβουλίου Εξωτερικών Υποθέσεων της Ευρωπαϊκής Ένωσης, στο οποίο θα παραστεί ο υπουργός Εξωτερικών Νίκος Δένδιας.</h2>
      <address><time datetime="2019-12-09T10:07:22+00:00">09 Dec 2019, 10:07</time> by <a rel="author">Newsroom</a></address>
      <p><i>«<b>Τα θέματα της εξωτερικής πολιτικής, ιδιαίτερα σε κρίσιμες στιγμές, καλό είναι να κρατιούνται μακριά από την κομματική αντιπαράθεση.</b> Όσο όμως αποτελεί ευθύνη της Αξιωματικής Αντιπολίτευσης να τηρεί αυτόν τον κανόνα, άλλο τόσο αποτελεί και υποχρέωσή της να απαιτεί από την εκάστοτε κυβέρνηση στοιχειώδη υπευθυνότητα και ενημέρωση»</i> αναφέρει σε ανακοίνωσή του, το Γραφείο Τύπου του ΣΥΡΙΖΑ για τα ελληνοτουρκικά.</p>
      <p><i><b>«Με λύπη μας διαπιστώνουμε ότι σε κρίσιμα θέματα, όπως οι κυρώσεις κατά της Τουρκίας, τα ΜΟΕ με τη γείτονα και οι διεθνείς συνομιλίες για τη Λιβύη, η Ελληνική Κυβέρνηση είτε εξακολουθεί να βρίσκεται σε σύγχυση είτε, στην καλύτερη των περιπτώσεων, παρακολουθεί τις εξελίξεις»</b></i> υπογραμμίζει η Κουμουνδούρου.</p>
      <p>Παράλληλα θέτει τρία κρίσιμα ερωτήματα προς την κυβέρνηση, πιο συγκεκριμένα, διερωτάται <i>«μπορεί, λοιπόν, κάποιος από την κυβέρνηση να μπει στον κόπο ενημερώσει με υπευθυνότητα τον ελληνικό λαό για τα εξής κρίσιμα ζητήματα;</i></p>
      <ol>
        <li>
          <i>Χθες ο ΥΠΑΜ υπογράμμισε ότι “Δεν μπορούμε να μιλάμε για ΜΟΕ όταν υπάρχουν εμπρηστικές δηλώσεις» την ίδια μέρα που ο ΥΠ.ΕΞ. ανακοίνωσε πως κατά τη συνάντηση Μητσοτάκη-Ερντογάν «συμφωνήθηκε η συνέχεια των συζητήσεων για ΜΟΕ”.</i>
        </li>
      </ol>
      <p>
        <i>Δυστυχώς, λοιπόν, η έλλειψη στοιχειώδους σοβαρότητας στο ζήτημα του διάλογου ΜΟΕ με την Τουρκία συνεχίζεται. Μπορεί κάποιος να ενημερώσει τον ελληνικό λαό ποια είναι εν τέλει η θέση της χώρας μας;</i>
      </p>
      <ol>
        <li data-num="2">
          <i>Αυτές τις μέρες πραγματοποιείται η 5η συνάντηση, της Διαδικασίας του Βερολίνου για το Λιβυκό που άρχισε τον Σεπτέμβριο και στην οποία συμμετέχουν οι ΗΠΑ, η Ρωσία, η Τουρκία, η Ε.Ε., ο Αραβικός Σύνδεσμος, ευρωπαϊκές και αραβικές χώρες. Μπορεί κάποιος να ενημερώσει τον ελληνικό λαό γιατί η Ελλάδα δεν είναι παρούσα και σε ποιες ενέργειες θα προβεί για να συμμετάσχει;</i>
        </li>
        <li data-num="3">
          <i>Τέλος, στο θέμα των κυρώσεων της Ε.Ε. κατά της Τουρκίας. Μπορεί κάποιος από την ελληνική κυβέρνηση να ενημερώσει τον ελληνικό λαό, αν ο ΥΠΕΞ που συμμετέχει σήμερα στο Συμβούλιο Εξωτερικών Υποθέσεων θα ζητήσει την άμεση εφαρμογή καρώσεων κατά προσώπων και εταιρειών που προβαίνουν σε παράνομες ενέργειες στην κυπριακή ΑΟΖ και την θέσπιση αντιστοίχων κυρώσεων για ενέργειες στο κομμάτι της ελληνικής ΑΟΖ που περιλαμβάνεται στην παράνομη Συμφωνία Τουρκίας-Λιβύης;</i>
        </li>
      </ol>
      <p><i>Ή αρκούν οι δηλώσεις κατά της Τουρκίας που έχουν πραγματοποιηθεί ως τώρα από την Ε.Ε. και τα κράτη-μέλη;»</i> καταλήγει το Γραφείο Τύπου του ΣΥΡΙΖΑ.</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1036145/koinoniko-merisma-2019-pote-tha-parete-700-eyro-h-aitisi-ta-kritiria-kai-oi-koftes">Κοινωνικό μέρισμα 2019: Πότε θα πάρετε 700 ευρώ - Η αίτηση, τα κριτήρια και οι κόφτες</a>
      </p>
      <related>
        <a href="https://www.newsbomb.gr/ellada/story/1036185/metro-athinas-eixe-stisei-big-brother-se-stathmoys-kai-vagonia-pos-ton-anakalypsan"/>
        <a href="https://www.newsbomb.gr/ellada/ethnika/story/1035803/polemos-elladas-toyrkias-miloyn-gia-sygkroysi-oi-toyrkoi"/>
        <a href="https://www.newsbomb.gr/ellada/story/1036215/aigio-ayti-einai-i-skylitsa-xatsiko-poy-perimenei-to-afentiko-tis-pics"/>
      </related>
    </article>
  </body>
</html>