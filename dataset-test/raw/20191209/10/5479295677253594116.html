<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/guida-ubriaco-abbatte-i-cartelli-e-alla-fine-si-ribalta-1.7825347"/>
    <meta property="og:site_name" content="L'Arena"/>
    <meta property="article:published_time" content="2019-12-09T10:16:16+00:00"/>
    <meta property="og:title" content="Guida ubriaco, abbatte i cartelli e alla fine si ribalta"/>
    <meta property="og:description" content="Tasso alcolemico 5 volte oltre il limite"/>
  </head>
  <body>
    <article>
      <h1>Guida ubriaco, <br/>abbatte i cartelli <br/>e alla fine si ribalta</h1>
      <address>
        <time datetime="2019-12-09T10:16:16+00:00">09 Dec 2019, 10:16</time>
      </address>
      <p><b>Aveva un tasso alcolemico cinque volte quello consentito</b>, l’automobilista veronese di 47 anni che nella notte tra venerdì e sabato è uscito di strada all’altezza dello svincolo d’uscita per l’interporto, mentre percorreva la tangenziale sud- strada regionale 62. Nell'incidente è rimasto coinvolto in modo lieve anche un Fiat Ducato.</p>
      <p>Erano circa le 1.30 di venerdì notte quando l’uomo, alla guida di una Opel Astra sulla tangenziale in direzione di Verona Nord, ha cominciato ad <b>abbattere dei paletti delimitatori della carreggiata e un segnale stradale</b>, <b>finendo poi fuori strada capovolto</b>. Pochi istanti dopo, nella stessa direzione, l'autista del furgone non ha fatto in tempo a schivare il cartello stradale divelto dall'automobilista e si è ritrovato con il radiatore danneggiato, perdendo di conseguenza liquido sulla strada.</p>
      <p>Sottoposto ad alcoltest, l’automobilista che è ribaltato  è risultato positivo con valori di alcolemia superiori di quasi 5 volte quelli consentiti. Per questo motivo la patente gli è stata immediatamente ritirata. Oltre al ritiro della patente e alle conseguenti responsabilità penali per il<b> reato di guida in stato di ebbrezza aggravata dall'aver causato un incidente stradale</b>, all'automobilista sono state contestate anche le violazioni amministrative per non aver saputo mantenere il controllo del veicolo e per aver abbattuto la segnaletica stradale, che ora è tenuto a risarcire.</p>
    </article>
  </body>
</html>