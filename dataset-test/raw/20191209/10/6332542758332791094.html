<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.antena3.ro/bizar/isi-inchiriasera-o-casa-pe-airbnb-pentru-o-petrecere-de-halloween-cand-au-avut-parte-de-o-surpriza-544795.html"/>
    <meta property="og:site_name" content="www.antena3.ro"/>
    <meta property="article:published_time" content="2019-12-09T10:05:00+00:00"/>
    <meta property="og:title" content="Își închiriaseră o casă pe Airbnb pentru o petrecere, când au avut parte de o surpriză ciudată. Cineva mai era în casă. A urmat un măcel"/>
    <meta property="og:description" content="Portalul de închiriere de case particulare Airbnb a anunţat recent că doreşte să verifice toate ofertele de închiriere publicate pe platforma sa pentru a se asigura că sunt corespunzătoare, după uciderea a cinci persoane într-una din casele sale din California în noaptea de Halloween, relatează EFE."/>
  </head>
  <body>
    <article>
      <h1>Își închiriaseră o casă pe Airbnb pentru o petrecere, când au avut parte de o surpriză ciudată. Cineva mai era în casă. A urmat un măcel</h1>
      <address>
        <time datetime="2019-12-09T10:05:00+00:00">09 Dec 2019, 10:05</time>
      </address>
      <p>Portalul de închiriere de case particulare Airbnb a anunţat recent că doreşte să verifice toate ofertele de închiriere publicate pe platforma sa pentru a se asigura că sunt corespunzătoare, după uciderea a cinci persoane într-una din casele sale din California în noaptea de Halloween, relatează EFE.</p>
      <p>Consilierul delegat al companiei, Brian Chesky, a asigurat că obiectivul Airbnb este de "a verifica 100 %" din anunţurile de închiriere din prezent şi până în 2020, ceea înseamnă garantarea identităţii tuturor persoanelor gazdă care şi oferă locaţiile pe această platformă pentru închiriere şi că fotografiile şi datele caselor lor sunt cele exacte şi respectă condiţiile de securitate.<br/><br/>La 31 octombrie, cinci persoane au murit şi mai multe au fost rănite de focuri de armă trase în timpul unei petreceri de Halloween, la care au participat peste o sută de invitaţi într-o casă închiriată prin intermediul Airbnb în localitatea Orinda din California.<br/><br/>Procesul de verificare nu implică totuşi ca inspectorii Airbnb să se deplaseze la sutele de mii de locaţii plasate pe platformă, ci ca platforma să ceară informaţii mai detaliate utilizatorilor cu privire la experienţele din timpul sejurului lor în respectivele case.<br/><br/>Compania cu sediu în San Francisco a precizat că toate acele case, care îndeplinesc după verificare noile standarde stabilite de Airbnb, vor fi "clar etichetate" iar de din 15 decembrie dacă un oaspete va reclama faptul că locaţia închiriată nu corespunde anunţului postat, îi vor fi restituiţi banii sau i se va oferi o alternativă similară.<br/><br/>La sfârşitul săptămânii trecute, la 48 de ore după uciderea a cinci persoane la Orinda, Chesky a anunţat că platforma a luat decizia de a interzice organizarea de petreceri în case închiriate, un anunţ primit cu scepticism în faţa îndoielilor privind punerea sa în aplicare.</p>
      <footer><b>Sursă:</b> <a href="http://www.agerpres.ro/">Agerpres</a></footer>
    </article>
  </body>
</html>