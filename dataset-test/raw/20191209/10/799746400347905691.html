<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104007/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T10:00:55+00:00"/>
    <meta property="og:title" content="Усі діти Брюсселя мають бути тримовними у 18 - міністр"/>
    <meta property="og:description" content="У понеділок в регіональному парламенті Брюсселя представлять план, що має на меті забезпечити, щоб кожен, хто закінчує школу в Брюсселі у 18 років, розмовляє французькою, нідерландською та англійською мовами."/>
  </head>
  <body>
    <article>
      <h1>Усі діти Брюсселя мають бути тримовними у 18 - міністр</h1>
      <address>
        <time datetime="2019-12-09T10:00:55+00:00">09 Dec 2019, 10:00</time>
      </address>
      <p>У понеділок в регіональному парламенті Брюсселя представлять план, що має на меті забезпечити, щоб кожен, хто закінчує школу в Брюсселі у 18 років, розмовляв французькою, нідерландською та англійською мовами.</p>
      <p>Автором ініціативи є міністр з питань сприяння багатомовності Свен Гатц, повідомляє "Європейська правда" з посиланням на <a href="https://euobserver.com/">EUobserver.</a></p>
      <p>"Брюссельський уряд зробив багатомовність пріоритетним завданням задля кращого функціонування космополітичного міста, стимулювання соціальної згуртованості між його громадянами та кращої підготовки їх до ринку праці", - зазначив Гатц.</p>
      <p>Як відомо, у Бельгії немає загальнонаціональних партій, на виборах в нижню палату парламенту Фландрія (північ) голосує за свої нідерландськомовні партії, Валлонія (південь) - за свої, франкомовні.</p>
      <p>Місця в парламенті між переможцями розподіляються за квотним принципом - зі 150 місць в Палаті представників 87 відходять фламандцям, 67 - Валлонії.</p>
      <p>Столичний регіон Брюсселя офіційно є двомовним (французька та нідерландська), хоча французька мова є домінантною.</p>
      <related>
        <a href="https://www.eurointegration.com.ua/news/2019/11/27/7103560/"/>
      </related>
    </article>
  </body>
</html>