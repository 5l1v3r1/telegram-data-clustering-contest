<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/adrian-le-confessioni-dello-storico-batterista-di-celentano/664001/"/>
    <meta property="og:site_name" content="DiLei"/>
    <meta property="article:published_time" content="2019-12-09T10:21:45+00:00"/>
    <meta property="og:title" content="Adrian, le confessioni dello storico batterista di Celentano"/>
    <meta property="og:description" content="Gianni Dall’Aglio, storico batterista di Celentano, svela i retroscena di Adrian e il vero motivo del flop. Ma promette che Adriano sorprenderà ancora."/>
  </head>
  <body>
    <article>
      <h1>Adrian, le confessioni dello storico batterista di Celentano</h1>
      <h2>Gianni Dall'Aglio, storico batterista di Celentano, svela i retroscena di Adrian e il vero motivo del flop. Ma promette che Adriano sorprenderà ancora.</h2>
      <address>
        <time datetime="2019-12-09T10:21:45+00:00">09 Dec 2019, 10:21</time>
      </address>
      <figure>
        <a href="https://dilei.it/vip/fotonotizia/adrian-celentano-marco-mengoni-prove-foto-inedite/662649/">
          <img src="https://dileidemosite.files.wordpress.com/2019/12/mengoni.jpg?w=2560&amp;strip=all&amp;quality=100"/>
        </a>
        <figcaption>Adrian, Marco Mengoni ospite di Celentano: le foto inedite</figcaption>
      </figure>
      <p><b>Gianni Dall’Aglio</b> è lo storico batterista di <b>Adriano Celentano</b>, al suo fianco anche nell’ultima contestata avventura di <b><i>Adrian</i></b>.</p>
      <p>Ha cominciato a suonare <b>a 13 anni</b> col Molleggiato, formando insieme a Gino Santercole, il suo primo gruppo. Ora si racconta in un’autobiografia, <i>Batti un colp</i>o. E in una lunga intervista a <b>Il portale del Ticino</b> svela cosa sta dietro ad <a href="https://dilei.it/vip/adrian-celentano-flop-fiorello-difende-dovrebbe-essere-rispettato-di-piu/663473/"><i>Adrian</i></a> e <b>i motivi del flop</b>.</p>
      <p>Dall’Aglio fa un’analisi lucida di quanto sta accadendo allo show di Celentano che si sta rivelando forse <b>il suo più grande insuccesso</b>, anche se la ripresa a mesi di distanza dal primo lancio in tv ha dato <b>risultati migliori.</b></p>
      <p>“La mia opinione personale è questa: <a href="https://dilei.it/vip/adrian-celentano-rompe-silenzio-dopo-flop-si-giustifica/662732/">Adriano</a> negli anni ha sempre <b>anticipato i tempi</b>, con la musica, la scenografia, il dialogo con il pubblico e queste sue prediche o sermoni, le pause… Erano delle primizie che in tv non si erano mai viste e tutti i giornali ne parlavano. Però ha sempre avuto, nel cassetto dei suoi desideri, <b>un personaggio “messianico”</b> che ci riporta a Joan Lui. Che è poi il suo alter ego”.</p>
      <p>Il musicista confessa a tio.ch che <b>il messaggio di Celentano</b> non è stato capito e questa volta è <b>apparso vecchio e superato</b>: “Il messaggio che Adriano vorrebbe dare alla gente è quello di un mondo pulito, ecologicamente consapevole del dono ricevuto, nel quale possano coesistere una città moderna e le tradizioni culturali, storiche e naturali. Una perfetta unione di nuovo e tradizionale. Nel 2019 riproporre questo tipo di messaggio <b>sa di già visto</b>, anche un po’ di vecchio se vogliamo. Vuoi perché Greta Thunberg ha dato questa grossa spinta all’ecologia, vuoi che le persone mettono tutto insieme e fanno confusione…”.</p>
      <p>Lo scorso gennaio è stato difficile gestire <a href="https://dilei.it/vip/adrian-celentano-flop-record/661149/">il flop di <i>Adrian</i></a>, perché, sottolinea Dall’Aglio: “Le persone hanno visto la débâcle come <b>un insuccesso diretto di Celentano</b>, e non del progetto televisivo.” Poi Adriano ha deciso di cambiare e così ha iniziato a cantare e parlare. Anche se le modifiche hanno migliorato i dati d’ascolto, il successo vero non è arrivato, anche se: “<b>Tre milioni</b> di persone davanti a uno schermo, oggi, capendo che non c’è più un Celentano che può fare 8-9 milioni di telespettatori come una volta: non è un risultato da sottovalutare”.</p>
      <p>Al sito ticinese il musicista rivela anche che: “Sia lui [Celentano] che i produttori di Mediaset, tutto sommato,<b> sono contenti</b> dell’audience di quest’ultima parte”. E promette che presto il Molleggiato <b>tornerà a sorprenderci</b>.</p>
      <p> </p>
      <related>
        <h4>Leggi anche</h4>
        <a href="https://dilei.it/vip/video/adrian-disastro-don-backy-sfoga-contro-adriano-celentano/586129/"/>
        <a href="https://dilei.it/vip/video/adriano-celentano-influenzato-adrian-sospeso-per-due-settimane/586306/"/>
        <a href="https://dilei.it/vip/adrian-gerry-scotti-svela-retroscena-celentano/656589/"/>
        <a href="https://dilei.it/vip/adrian-celentano-fa-flop-michelle-hunziker-si-sbagliava/653897/"/>
        <a href="https://dilei.it/vip/adrian-adriano-celentano-chiude-show-marco-mengoni-finale-musica-bellezza/663051/"/>
      </related>
    </article>
  </body>
</html>