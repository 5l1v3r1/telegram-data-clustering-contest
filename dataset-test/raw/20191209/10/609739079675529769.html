<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/son-dakika-rusyaya-4-yil-uluslararasi-spor-musabakalarindan-men-41393161"/>
    <meta property="og:site_name" content="Hürriyet"/>
    <meta property="article:published_time" content="2019-12-09T10:28:00+00:00"/>
    <meta property="og:title" content="Son dakika: Rusya'ya 4 yıl uluslararası spor müsabakalarından men!"/>
    <meta property="og:description" content="Dünya Anti Doping Ajansı, Rusya'yı dört yıl boyunca büyük uluslararası spor müsabakalarına katılmaktan men etti. Karara göre Rusya, ülke olarak 2020 Tokyo Olimpiyatları'nda ve Katar'daki 2022 Dünya Kupası'nda yer alamayacak. Bu kararın son dönemde Rus atletlerin karıştığı doping skandalı gerekçesiyle alındığı kaydedildi."/>
  </head>
  <body>
    <article>
      <h1>Son dakika: Rusya'ya 4 yıl uluslararası spor müsabakalarından men!</h1>
      <address>
        <time datetime="2019-12-09T10:28:00+00:00">09 Dec 2019, 10:28</time>
      </address>
      <p>
        <b>Dünya Anti Doping Ajansı, Rusya'yı dört yıl boyunca büyük uluslararası spor müsabakalarına katılmaktan men etti. Karara göre Rusya, ülke olarak 2020 Tokyo Olimpiyatları'nda ve Katar'daki 2022 Dünya Kupası'nda yer alamayacak. Bu kararın son dönemde Rus atletlerin karıştığı doping skandalı gerekçesiyle alındığı kaydedildi.</b>
      </p>
      <p>Öte yandan, doping yapmadığını kanıtlayan sporcuların, Rusya bayrağından bağımsız olarak müsabakalarda yer alabileceği ifade edildi. Ruslar kararı 21 gün içinde CAS'a taşıyarak itiraz etme hakkına sahip. </p>
      <p>
        <b>Rusya hangi cezalarla karşı karşıya?</b>
      </p>
      <p>- 4 yıl boyunca hiçbir aktiviteye ev sahipliği yapamayacak, konuk olamayacak ve teklif verme işlemlerini gerçekleştiremeyecek.</p>
      <p>- 4 yıllık süreçte ülke bayrağı hiçbir önemli etkinlikte dalgalanmayacak.</p>
      <p>- Rusya, teklifin dört yıllık süre boyunca veya sonrasında gerçekleşip gerçekleşmediğine bakılmaksızın, 2032 Olimpiyat ve Paralimpik oyunlarına ev sahipliği yapma hakkı için başvuramayacak.</p>
      <p>- Rus sporcular ve personeli sadece bu duruma hiçbir şekilde karışmadıklarını kanıtladıkları takdirde dört yıl içinde gerçekleştirilecek olan önemli etkinliklere katılabilecek. Bu sporcular, mevcut durumda bireysel olarak rekabet edebilecek.</p>
      <p>- 4 yıllık dönemde önemli bir etkinliğe ev sahipliği yapma hakkının zaten Rusya'ya verildiği durumlarda, imzalayan kişi bu hakkı geri çekmeli ve organizasyonu yasal veya pratik olarak imkansız olmadıkça başka bir ülkeye yeniden atamalıdır.</p>
      <related>
        <a href="http://www.hurriyet.com.tr/sporarena/paris-saint-germain-galatasaray-maci-istvan-kovacsin-41393144"/>
      </related>
      <p>
        <b>Rusya Ligi takımlarından Zenit'in, geçen sezona damga vuran en güzel geri dönüşlerini izliyoruz...</b>
      </p>
      <figure>
        <a href="https://www.misli.com/uye-ol?a=1027&amp;utm_source=dp-hurriyet&amp;utm_medium=cpa&amp;utm_campaign=aff-lead-sporarena&amp;utm_content=haber-misli-banner">
          <img src="https://i4.hurimg.com/i/hurriyet/75/770x0/5dee23d0d3806c00bc87a37a"/>
        </a>
      </figure>
      <p>
        <b>Canlı Bahis kaybına %10'a varan iade sadece Misli.com'da, <a href="https://www.misli.com/uye-ol?a=1027&amp;utm_source=dp-hurriyet&amp;utm_medium=cpa&amp;utm_campaign=aff-lead-sporarena&amp;utm_content=haber-misli-link">katılmak için buraya tıklayın!</a></b>
      </p>
    </article>
  </body>
</html>