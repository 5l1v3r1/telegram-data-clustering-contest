<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848830"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T10:29:00+00:00"/>
    <meta property="og:title" content="হাবিপ্রবির ভর্তি পরীক্ষার ফল প্রকাশ"/>
    <meta property="og:description" content="দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের ২০১৯-২০২০ সেশনের ( স্নাতক পর্যায়) ভর্তি পরীক্ষার ফলাফল প্রকাশিত হয়েছে। গতকাল রবিবার (৮ ডিসেম্বর) দিবাগত রাত সাড়ে ১২টায়  বিশ্ববিদ্যালয়ের ওয়েবসাইটে এক বিজ্ঞপ্তির মাধ্যমে প্রকাশ করা হয় এ বছরের ভর্তি পরীক্ষার ফল। বিজ্ঞপ্তিতে বলা হয় কোটায় মেধা তালিকায় নির্বাচিত প্রার্থীদের সাক্ষাৎকার আগামী ১ জানুয়ারি (সকাল ৯ টা থেকে বিকেল ৫টা পর্যন্ত) ও কোটায় অপেক্ষমান তালিকায় নির্বাচিত প্রার্থীদের সাক্ষাৎকার ২ জানুয়ারি (সকাল ৯টা থেকে বিকেল ৫টা পর্যন্ত) অনুষ্ঠিত হবে। এছাড়া, মেধাতালিকায় নির্বাচিত প্রার্থীরা আগামী ৫ জানুয়ারি 'এ'  ইউনিটে, ৬ জানুয়ারি 'বি' ইউনিটে এবং ৭ জানুয়ারি 'সি' ও 'ডি'  ইউনিটে ভর্তির সুযোগ পাবে। অন্যদিকে, অপেক্ষমান তালিকার অনলাইনে রিপোর্টিং করার সময়সীমা নির্ধারণ করা হয়েছে আগামী ৮ ও ৯ জানুয়ারি (সকল ইউনিট)। এছাড়া প্রথম অপেক্ষমান তালিকা থেকে শিক্ষার্থী ভর্তির সুযোগ পাবে ১৩ জানুয়ারি 'এ' ও 'ডি' ইউনিটে ও ১৪ জানুয়ারি 'বি'  এবং 'ডি' ইউনিটে। ওরিয়েন্টেশন প্রোগ্রামের সম্ভাব্য তারিখ নির্ধারিত করা হয়েছে আগামী ১৯ জানুয়ারি। ২০১৯-২০২০ শিক্ষাবর্ষের ক্লাস শুরু হবে আগামী…"/>
  </head>
  <body>
    <article>
      <h6 class="kicker">ভর্তি শুরু ১ জানুয়ারি</h6>
      <h1>হাবিপ্রবির ভর্তি পরীক্ষার ফল প্রকাশ</h1>
      <address><time datetime="2019-12-09T10:29:00+00:00">09 Dec 2019, 10:29</time> by <a rel="author">দিনাজপুর প্রতিনিধি</a></address>
      <p>দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের ২০১৯-২০২০ সেশনের ( স্নাতক পর্যায়) ভর্তি পরীক্ষার ফলাফল প্রকাশিত হয়েছে।</p>
      <p>গতকাল রবিবার (৮ ডিসেম্বর) দিবাগত রাত সাড়ে ১২টায়  বিশ্ববিদ্যালয়ের ওয়েবসাইটে এক বিজ্ঞপ্তির মাধ্যমে প্রকাশ করা হয় এ বছরের ভর্তি পরীক্ষার ফল।</p>
      <p>বিজ্ঞপ্তিতে বলা হয় কোটায় মেধা তালিকায় নির্বাচিত প্রার্থীদের সাক্ষাৎকার আগামী ১ জানুয়ারি (সকাল ৯ টা থেকে বিকেল ৫টা পর্যন্ত) ও কোটায় অপেক্ষমান তালিকায় নির্বাচিত প্রার্থীদের সাক্ষাৎকার ২ জানুয়ারি (সকাল ৯টা থেকে বিকেল ৫টা পর্যন্ত) অনুষ্ঠিত হবে।</p>
      <p>এছাড়া, মেধাতালিকায় নির্বাচিত প্রার্থীরা আগামী ৫ জানুয়ারি 'এ'  ইউনিটে, ৬ জানুয়ারি 'বি' ইউনিটে এবং ৭ জানুয়ারি 'সি' ও 'ডি'  ইউনিটে ভর্তির সুযোগ পাবে।</p>
      <p>অন্যদিকে, অপেক্ষমান তালিকার অনলাইনে রিপোর্টিং করার সময়সীমা নির্ধারণ করা হয়েছে আগামী ৮ ও ৯ জানুয়ারি (সকল ইউনিট)। এছাড়া প্রথম অপেক্ষমান তালিকা থেকে শিক্ষার্থী ভর্তির সুযোগ পাবে ১৩ জানুয়ারি 'এ' ও 'ডি' ইউনিটে ও ১৪ জানুয়ারি 'বি'  এবং 'ডি' ইউনিটে।</p>
      <p>ওরিয়েন্টেশন প্রোগ্রামের সম্ভাব্য তারিখ নির্ধারিত করা হয়েছে আগামী ১৯ জানুয়ারি। ২০১৯-২০২০ শিক্ষাবর্ষের ক্লাস শুরু হবে আগামী ২০ জানুয়ারি।</p>
      <p>অনলাইন রিপোর্টিং ব্যতীত কোনো প্রার্থী অপেক্ষমান তালিকা থেকে হাবিপ্রবিতে ভর্তির সুযোগ পাবে না। এছাড়া সাক্ষাৎকারের সময় যাবতীয় মূলসনদপত্র নিয়ে আসতে হবে ভর্তীচ্ছু শিক্ষার্থীদের। মুক্তিযোদ্ধা কোটার ক্ষেত্রে কেন্দ্রীয় কমান্ড কাউন্সিলের সার্টিফিকেট ও প্রয়োজনীয় ক্ষেত্রে আত্মীয়তার প্রমাণপত্র, আদিবাসী ও উপজাতির ক্ষেত্রে সংশ্লিষ্ট জেলা প্রশাসক কর্তৃক প্রদত্ত সার্টিফিকেট, খেলোয়াড় কোটার ক্ষেত্রে বিকেএসপি থেকে প্রাপ্ত পাশের সনদপত্র এবং প্রতিবন্ধীদের ক্ষেত্রে সমাজসেবা অধিদপ্তরের /সংশ্লিষ্ট প্রতিষ্ঠান কর্তৃক প্রতিবন্ধী প্রত্যয়নপত্র উপস্থাপন করতে হবে। ভর্তি পরীক্ষা গত ২ থেকে ৫ ডিসেম্বর অনুষ্ঠিত হয়।</p>
      <p>ভর্তির বিস্তারিত তথ্য বিশ্ববিদ্যালয়ের ওয়েবসাইটে পাওয়া যাচ্ছে (www.hstu.ac.bd)। </p>
    </article>
  </body>
</html>