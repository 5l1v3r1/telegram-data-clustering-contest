<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/safilo-tonica-in-borsa-con-operazione-blenders-eyewear-analisti-attendono-nuovo-piano"/>
    <meta property="og:site_name" content="FinanzaOnline"/>
    <meta property="article:published_time" content="2019-12-09T10:46:00+00:00"/>
    <meta property="og:title" content="Safilo tonica in Borsa con operazione Blenders Eyewear, analisti attendono nuovo piano"/>
    <meta property="og:description" content="Avvio d'ottava all'insegna degli acquisti per Safilo a Piazza Affari, dove mostra una crescita di oltre il 3,5% a 1,472 euro (massimi intraday a 1,508 euro). Questa mattina Safilo ha …"/>
  </head>
  <body>
    <article>
      <h1>Safilo tonica in Borsa con operazione Blenders Eyewear, analisti attendono nuovo piano</h1>
      <address><time datetime="2019-12-09T10:46:00+00:00">09 Dec 2019, 10:46</time> by <a rel="author">Daniela La Cava</a></address>
      <p>Avvio d’ottava all’insegna degli acquisti per Safilo a Piazza Affari, dove mostra una crescita di oltre il 3,5% a 1,472 euro (massimi intraday a 1,508 euro). Questa mattina Safilo ha comunicato di avere rilevato il 70% del capitale della società californiana Blenders Eyewear dal fondatore e proprietario dell’azienda.</p>
      <p>Un’operazione accolta positivamente dagli analisti di Banca Akros che scrivono: “Si tratta di una notizia positiva, che verrà discussa durante la presentazione del nuovo piano prevista per l’11 dicembre”. Anche Mediobanca Securities conferma la raccomandazione neutral sul gruppo veneto degli occhiali e si concentra sul business plan al 2024 che verrà illustrato nei prossimi giorni e che “rappresenta un catalyst per l’azione”.</p>
      <p>Per gli esperti di Equita è “un’iniziativa di crescita interessante, ma a nostro avviso il tema principale per il gruppo, anche in vista del piano industriale, rimane la gestione della ristrutturazione della capacità manifatturiera italiana per effetto dell`uscita dal portafoglio marchi delle licenze del gruppo LVMH”.</p>
    </article>
  </body>
</html>