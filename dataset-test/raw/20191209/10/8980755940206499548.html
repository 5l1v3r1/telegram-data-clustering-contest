<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/paratici-incontra-il-barcellona-nodo-rakitic-richiesta-per-berna-83783"/>
    <meta property="og:site_name" content="il BiancoNero"/>
    <meta property="article:published_time" content="2019-12-09T10:00:00+00:00"/>
    <meta property="og:title" content="Paratici incontra il Barcellona: nodo Rakitic, richiesta per Bernardeschi"/>
    <meta property="og:description" content="Fabio Paratici ha incontrato il Barcellona nelle scorse ore per tornare a parlare di mercato. A gennaio potrebbe esserci spazio per qualche movimento di mercato e secondo quanto riporta Calciomercato.com"/>
  </head>
  <body>
    <article>
      <h1>Paratici incontra il Barcellona: nodo Rakitic, richiesta per Bernardeschi</h1>
      <address>
        <time datetime="2019-12-09T10:00:00+00:00">09 Dec 2019, 10:00</time>
      </address>
      <p>Fabio Paratici <b>ha incontrato il Barcellona nelle scorse ore per tornare a parlare di mercato. </b>A gennaio potrebbe esserci spazio per qualche movimento di mercato e secondo quanto riporta <i>Calciomercato.com </i>c'è stato un nuovo contatto tra il dirigente bianconero e la dirigenza dei blaugrana che <b>sta cercando di piazzare Ivan Rakitic.</b> Il centrocampista croato non rientra più nel progetto di Valverde ma per età e stipendio è un profilo difficilmente inseribile nell'attuale rosa della Juventus, per quanto Paratici ne sia da tempo un ammiratore.</p>
      <p><b>GLI ALTRI NOMI -</b> La Juve, dal canto suo, sta cercando di piazzare uno tra Demiral e Rugani che con Sarri non hanno trovato quasi mai spazio. Una presenza per il turco, due per il centrale ex Empoli ma nessuno dei due è un profilo che soddisfa il Barcellona che è invece estremamente interessato a <b>Federico Bernardeschi, considerato incedibile almeno a gennaio. I due club hanno parlato anche di Todibo </b>che un anno fa ha firmato con il Barcellona snobbando l'interesse della Juve. Ora i bianconeri hanno le caselle piene in difesa e il centrale non è più un'opzione interessante per Madama. Juve e Barcellona torneranno ancora a parlarsi ma al momento non è semplice incastrare tutte le tessere del puzzle. </p>
    </article>
  </body>
</html>