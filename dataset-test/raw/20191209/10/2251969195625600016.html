<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/albero-e-presepe-si-accendono-le-luci-cosi-cresce-il-senso-di-comunita/1335565/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T10:00:30+00:00"/>
    <meta property="og:title" content="Villa Potenza, si accendono le luci «Così cresce il senso di comunità»"/>
    <meta property="og:description" content="MACERATA - Un brindisi con la proloco, l'associazione commercianti, la parrocchia e l'amministrazione per l'avvio delle festività"/>
  </head>
  <body>
    <article>
      <h1>Villa Potenza, si accendono le luci «Così cresce il senso di comunità»</h1>
      <h2>MACERATA - Un brindisi con la proloco, l'associazione commercianti, la parrocchia e l'amministrazione per l'avvio delle festività</h2>
      <address><time datetime="2019-12-09T10:00:30+00:00">09 Dec 2019, 10:00</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Falbero-e-presepe-si-accendono-le-luci-cosi-cresce-il-senso-di-comunita%2F1335565%2F">Condividi20</a><a href="https://twitter.com/intent/tweet?text=Villa+Potenza%2C+si+accendono+le+luci++%C2%ABCos%C3%AC+cresce+il+senso+di+comunit%C3%A0%C2%BB&amp;url=https%3A%2F%2Fwww.cronachemaceratesi.it%2F2019%2F12%2F09%2Falbero-e-presepe-si-accendono-le-luci-cosi-cresce-il-senso-di-comunita%2F1335565%2F">Tweet</a>Email20 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/12/albero_presepe_villa_potenza-1-325x217.jpeg"/>
      </figure>
      <p><b>L’accensione dell’albero e del presepe ma soprattutto un momento per radunare la comunità di Villa Potenza. Sabato sera nella frazione di Macerata la proloco di Villa Potenza, l’associazione commercianti e la parrocchia del Santissimo Crocifisso si sono riuniti nel piazzale della chiesa per la cerimonia che dà il via tutti gli effetti alle festività natalizie nel borgo. </b>«E’ un momento pensato per stare insieme, per guardarsi in faccia e incontrarsi, interrompendo i ritmi frenetici di ogni giorno e riconciliandosi con gli altri». Così il presidente della proloco Giuseppe Luzi. Al suo fianco il vice sindaco del Comune di Macerata Stefania Monteverde: «E’ il secondo anno e questo appuntamento sta diventando un momento importante e sentito. Crescerà diventando anche momento di condivisione con le altre realtà della frazione». Con lei anche l’assessore Narciso Ricotta: «E’ un momento per rafforzare il senso di comunità, essenziale per la sicurezza e il benessere del quartiere nella vita di tutti i giorni». All’assessore Alferio Canesin il compito di accendere fisicamente le luminarie del borgo. Accanto all’albero il presepe realizzato da ragazzi e ragazze della parrocchia. L’oratorio ha anche allestito una bancarella di beneficenza. L’appuntamento si è concluso con una fetta di panettone e un brindisi finale alle prossime festività.</p>
      <figure>
        <img src="https://cdn.cronachemaceratesi.it/wp-content/uploads/2019/12/albero_presepe_villa_potenza-8-650x433.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/albero_presepe_villa_potenza-7-433x650.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/albero_presepe_villa_potenza-6-433x650.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/albero_presepe_villa_potenza-5-650x433.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/albero_presepe_villa_potenza-4-433x650.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/albero_presepe_villa_potenza-2-650x433.jpeg"/>
      </figure>
      <p> </p>
    </article>
  </body>
</html>