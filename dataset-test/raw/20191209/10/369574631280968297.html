<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/auto/z-ase-do-ostravy-pres-polsko-pozor-na-tamni-policii-ma-nove/r~23d6c0541a4f11ea8d520cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-12-09T10:19:00+00:00"/>
    <meta property="og:title" content="Autem do Polska? Pozor na tamní policii, má nové pravomoci a zpřísňuje pokuty"/>
    <meta property="og:description" content="Polská policie má nové pravomoci. Patří mezi ně například možnost provést dechovou zkoušku na alkohol, aniž by se policista musel legitimovat."/>
  </head>
  <body>
    <article>
      <h1>Autem do Polska? Pozor na tamní policii, má nové pravomoci a zpřísňuje pokuty</h1>
      <address>
        <time datetime="2019-12-09T10:19:00+00:00">09 Dec 2019, 10:19</time>
      </address>
      <p>Na co se v Polsku nově připravit? Především na to, že dělat při kontrole problémy se nemusí vůbec vyplatit. Za neuposlechnutí příkazu při prohlídce mohou tamní policisté udělit na místě pokutu v přepočtu až 3000 korun (500 zlotých). Pokud by se případ dostal do polské obdoby našeho přestupkového řízení, může výše pokuty dosáhnout 18 000 korun (3000 zlotých).</p>
      <p>Související</p>
      <h3>Silniční pravidla po cestě k moři: V Německu vás navigace nesmí upozorňovat na radary</h3>
      <figure>
        <img src="https://cdn.xsd.cz/resize/96fb0fba82673900b6592af2daf52b49_resize=240,135_.jpg?hash=15358b1ae9dc1dab6ad9e8cf1d921d33"/>
      </figure>
      <p>Přehled</p>
      <p>Za neuposlechnutí příkazu se může brát například to, že řidič navzdory pokynům policisty nenechá ruce na volantu nebo odmítne opustit vozidlo.</p>
      <p>Polští strážci zákona mají ale i další pravomoci. Kontroly mohou provádět i na místech, kde se normálně nesmí zastavit. Pokud tím neohrozí provoz, mohou řidiče zastavit i na místech, kde je jinak zákaz zastavení, na autobusových zastávkách, nebo dokonce na chodníku.</p>
      <p>Zásadní novinkou je i přepadová kontrola na alkohol, polský policista se před jejím provedením nemusí vůbec legitimovat.</p>
      <p>Další pravomoci polských policistů pak mají podle všeho umožnit efektivnější kontrolu stavu tachometru u dovážených ojetin. Mohou kontrolovat stav tachometru a zapsat ho do tamního registru vozidel. To mimochodem neplatí jen pro auta jedoucí po vlastní ose, ale i pro ta, která jsou převážena na podvalníku. Pokud se policistům nebude zdát stav auta, mohou ho nechat podrobit důkladné technické kontrole.</p>
    </article>
  </body>
</html>