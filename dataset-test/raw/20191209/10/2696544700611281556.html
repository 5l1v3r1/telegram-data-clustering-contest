<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/sport/20191209_Negy_evre_eltiltottak_Oroszorszagot_az_olimpiakrol_es_a_vilagbajnoksagokrol"/>
    <meta property="og:site_name" content="HVG.hu"/>
    <meta property="article:published_time" content="2019-12-09T10:36:00+00:00"/>
    <meta property="og:title" content="Négy évre eltiltották Oroszországot az olimpiákról és a világbajnokságokról"/>
    <meta property="og:description" content="Manipulálták az orosz laboratóriumi eredményeket, négyéves eltiltás a büntetés."/>
  </head>
  <body>
    <article>
      <h1>Négy évre eltiltották Oroszországot az olimpiákról és a világbajnokságokról</h1>
      <address><time datetime="2019-12-09T10:36:00+00:00">09 Dec 2019, 10:36</time> by <a rel="author">hvg.hu</a></address>
      <p>
        <b>Manipulálták az orosz laboratóriumi eredményeket, négyéves eltiltás a büntetés.</b>
      </p>
      <p>
        <i>Cikkünk frissül.</i>
      </p>
      <p>A Nemzetközi Doppingellenes Ügynökség (WADA) laboratóriumi eredmények manipulálása miatt négy évre eltiltotta Oroszországot az olimpiai és világbajnoki részvételtől.</p>
      <p>Ez azt jelenti, hogy az orosz sportolók részt vehetnek ugyan jövőre a tokiói olimpián, de nem a saját hazájuk színeiben, hanem a NOB-zászló alatt, és csakis akkor, ha bizonyítható, hogy nem érintette őket a doppingbotrány.</p>
      <p>Az orosz futballválogatott nem játszhat a 2022-es világbajnokságon sem. A 2020-as Eb-n azonban furcsa módon részt vehetnek, mert az eltiltás csak a vb-kre és az olimpiákra vonatkozik. Az orosz csapat kijutott az Eb-re, ráadásul Szentpétervár lesz a házigazdája a B csoportnak, ahol az oroszok mellett a dánok, a finnek és a belgák játszanak.</p>
      <p>Az orosz sportvezetőknek 21 napjuk van fellebbezni.</p>
    </article>
  </body>
</html>