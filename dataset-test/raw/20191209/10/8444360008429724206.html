<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/thessaloniki-epithesi-sto-politiko-grafeio-tis-elenas-rapti-i-anakoinosi-tis-nd/2932567/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T10:18:02+00:00"/>
    <meta property="og:title" content="Θεσσαλονίκη: Επίθεση στο πολιτικό γραφείο της Έλενας Ράπτη! Η ανακοίνωση της ΝΔ"/>
    <meta property="og:description" content="Η επίθεση με μπογιές και συνθήματα στο πολιτικό γραφείο της Έλενας Ράπτη, στη Θεσσαλονίκη, σημειώθηκε το Σαββατοκύριακο. Στην ανακοίνωση της ΝΔ, γίνεται λόγος για επίθεση τραμπούκων..."/>
  </head>
  <body>
    <article>
      <h1>Θεσσαλονίκη: Επίθεση στο πολιτικό γραφείο της Έλενας Ράπτη! Η ανακοίνωση της ΝΔ</h1>
      <h2>Η επίθεση με μπογιές και συνθήματα στο πολιτικό γραφείο της Έλενας Ράπτη, στη Θεσσαλονίκη, σημειώθηκε το Σαββατοκύριακο. Στην ανακοίνωση της ΝΔ, γίνεται λόγος για επίθεση τραμπούκων...</h2>
      <address><time datetime="2019-12-09T10:18:02+00:00">09 Dec 2019, 10:18</time> by <a rel="author">Newsit Newsroom</a></address>
      <p>Το γραφείο βρίσκεται στην περιοχή της Καμάρας στο κέντρο της πόλης. Οι συνεργάτες της προσερχόμενοι το πρωί, αντιλήφθηκαν την επίθεση και ειδοποίησαν αμέσως τις αστυνομικές Αρχές για το περιστατικό.</p>
      <p>Λίγο μετά την γνωστοποίηση του περιστατικού, το γραφείο Τύπου τη ΝΔ εξέδωσε ανακοίνωση στην οποία κάνει λόγο για «τραμπούκους», αλλά και στο ότι «η ανομία θα αντιμετωπισθεί».</p>
      <p>Αναλυτικά το σχόλιο της ΝΔ έχει ως εξής: «Αλλη μια φορά επέλεξαν οι τραμπούκοι να επιτεθούν κατά γραφείου βουλευτή της Νέας Δημοκρατίας. Ας μην κάνουν τον κόπο. Κανείς δεν εκφοβίζεται και κανείς δεν κάνει πίσω. Η ανομία θα αντιμετωπισθεί».</p>
    </article>
  </body>
</html>