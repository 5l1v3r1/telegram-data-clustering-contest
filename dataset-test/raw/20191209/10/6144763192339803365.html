<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/ffc0146904410.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T10:26:41+00:00"/>
    <meta property="og:title" content="پیش بینی وضعیت آب و هوای کشور در ۳ روز آینده"/>
    <meta property="og:description" content="مدیرکل پیش بینی و هشدار سریع سازمان هواشناسی گفت: طی فردا و پس فردا (۱۹ و ۲۰ آذرماه) در مناطق مرزی و شرقی خلیج فارس، تنگه هرمز و غرب دریای عمان رگبار و رعد و برق همراه با وزش باد شدید موقت و در برخی نقاط غرب ارتفاعات رشته کوه البرز و برخی نقاط شرق کشور بارش پراکنده دور از انتظار نیست."/>
  </head>
  <body>
    <article>
      <h1>پیش بینی وضعیت آب و هوای کشور در ۳ روز آینده</h1>
      <address><time datetime="2019-12-09T10:26:41+00:00">09 Dec 2019, 10:26</time> by <a rel="author">موج</a></address>
      <p>به گزارش خبرگزاری موج، صادق ضیائیان، مدیرکل پیش بینی و هشدار سریع سازمان هواشناسی درخصوص وضعیت آب و هوای کشور در چند روز آینده گفت: طی امروز (۱۸ آذرماه) در شمال شرق مناطقی از شرق استان های ساحلی خزر، <a href="http://tnews.ir/tags/%d8%a7%d8%b3%d8%aa%d8%a7%d9%86-%d8%a7%d8%b1%d8%af%d8%a8%db%8c%d9%84">استان اردبیل</a> و ارتفاعات البرز شرقی بارش باران، وزش باد در نقاط سردسیر بارش برف و در استان هرمزگان و جنوب استان های فارس، <a href="http://tnews.ir/tags/%da%a9%d8%b1%d9%85%d8%a7%d9%86">کرمان</a>، <a href="http://tnews.ir/tags/%d8%a8%d9%88%d8%b4%d9%87%d8%b1">بوشهر</a>، نواحی مرکزی و شرقی خلیج فارس، تنگه هرمز و غرب دریای <a href="http://tnews.ir/tags/%d8%b9%d9%85%d8%a7%d9%86">عمان</a> رگبار و رعد و برق همراه با وزش باد شدید موقت پیش بینی می شود.<br/>وی ادامه داد: طی فردا و پس فردا (۱۹ و ۲۰ آذرماه) در مناطق مرزی و شرقی خلیج فارس، تنگه هرمز و غرب دریای عمان رگبار و رعد و برق همراه با وزش باد شدید موقت و در برخی نقاط غرب ارتفاعات رشته کوه البرز و برخی نقاط شرق کشور بارش پراکنده دور از انتظار نیست.<br/>مدیرکل پیش بینی و هشدار سریع سازمان هواشناسی با بیان این که خلیج فارس و تنگه هرمز از امروز تا چهارشنبه (۱۸ تا ۲۰ آذرماه) مواج است، تصریح کرد: روز پنج شنبه (۲۱ آذرماه) در شمال شرق کشور بارش پراکنده رخ می دهد.<br/>ضیائیان ادامه داد: از اواخر پنج شنبه (۲۱ آذرماه) <a href="http://tnews.ir/tags/%d8%b3%d8%a7%d9%85%d8%a7%d9%86%d9%87-%d8%a8%d8%a7%d8%b1%d8%b4%db%8c">سامانه بارشی</a> وارد کشور شده و طی روز جمعه (۲۲ آذرماه) نیمه غربی کشور و از بعد از ظهر جمعه علاوه بر نیمه غربی، شمال شرق و شرق را در بر می گیرد و سبب بارش باران و در مناطق سردسیر بارش برف و در مناطق جنوبی سبب رعد و برق و وزش باد شدید موقت می شود.<br/>وی در پایان درباره ی وضعیت جوی تهران طی دو روز آینده تصریح کرد: <a href="http://tnews.ir/tags/%d8%a2%d8%b3%d9%85%d8%a7%d9%86-%d8%aa%d9%87%d8%b1%d8%a7%d9%86">آسمان تهران</a> فردا (۱۹ آذرماه) نیمه ابری همراه با وزش باد با حداقل دمای یک و حداکثر دمای ۱۰ درجه سانتیگراد و طی روز چهارشنبه (۲۰ آذرماه) نیمه ابری و در بعد از ظهر ...</p>
    </article>
  </body>
</html>