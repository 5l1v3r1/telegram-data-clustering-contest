<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/sporda-gunun-one-cikan-gelismeleri-video-2107404"/>
    <meta property="og:site_name" content="Fanatik"/>
    <meta property="article:published_time" content="2019-12-09T10:55:00+00:00"/>
    <meta property="og:title" content="Sporda günün öne çıkan gelişmeleri!"/>
    <meta property="og:description" content="Trabzonspor, Süper Ligin 14. haftası itibariyle en iyi dış saha performansı gösteren takım oldu. Fenerbahçede Serdar Azizin Sivasspor maçında yeniden sahada olacağı kaydedildi. Süper Ligde 14. hafta geride kalırken oyuna soktukları oyuncular en çok gol atan teknik direktörler Rıza Çalımbay ve Abdullah Avcı oldu. Galatasaray, Fernando Muslera ile masaya oturacak. Sporda günün öne çıkan gelişmelerini Fanatik TVden Seçil Menteş aktardı."/>
  </head>
  <body>
    <article>
      <h1>Sporda günün öne çıkan gelişmeleri!</h1>
      <h2>Trabzonspor, Süper Lig'in 14. haftası itibariyle en iyi dış saha performansı gösteren takım oldu. Fenerbahçe'de Serdar Aziz'in Sivasspor maçında yeniden sahada olacağı kaydedildi. Süper Lig'de 14. hafta geride kalırken oyuna soktukları oyuncular en çok gol atan teknik direktörler Rıza Çalımbay ve Abdullah Avcı oldu. Galatasaray, Fernando Muslera ile masaya oturacak. Sporda günün öne çıkan gelişmelerini Fanatik TV'den Seçil Menteş aktardı.</h2>
      <address>
        <time datetime="2019-12-09T10:55:00+00:00">09 Dec 2019, 10:55</time>
      </address>
      <p><a href="https://www.fanatik.com.tr/haberler/trabzonspor">Trabzonspor</a>’un <a href="https://www.fanatik.com.tr/haberler/antalyaspor">Antalyaspor</a>’u 3-1 mağlup ettiği kritik maçta <a href="https://www.fanatik.com.tr/haberler/sorloth">Sörloth</a> gol perdesini açtı, <a href="https://www.fanatik.com.tr/haberler/sturridge">Sturridge</a> 2 asistle yıldızlaştı. Trabzonspor, Süper Lig'in 14. haftası itibarıyla en iyi dış saha performansı gösteren takım oldu.</p>
      <p><a href="https://www.fanatik.com.tr/haberler/fenerbahce">Fenerbahçe</a>’de <a href="https://www.fanatik.com.tr/haberler/serdar-aziz">Serdar Aziz</a>, <a href="https://www.fanatik.com.tr/haberler/genclerbirligi">Gençlerbirliği</a> maçında kasığında ağrı hissettiği için oyundan çıkmıştı. oyuncunun yapılan kontrollerinde bir sakatlığa rastlanmazken, oyuncunun MR’ının çekilmesine dahi gerek duyulmadı. Serdar Aziz'in, <a href="https://www.fanatik.com.tr/haberler/sivasspor">Sivasspor</a> maçında yine sahada olacağı kaydedildi.</p>
      <p>Süper lig'de 14 hafta geride kalırken oyuna soktukları oyuncular en çok gol atan teknik adamlar <a href="https://www.fanatik.com.tr/haberler/riza-calimbay">Rıza Çalımbay</a> ve <a href="https://www.fanatik.com.tr/haberler/abdullah-avci">Abdullah Avcı</a> oldu. Lider konumundaki Sivasspor'da kulübeden toplam 8 gol katkısı gelirken ikinci sıradaki Beşiktaş'ın sonradan oyuna giren oyuncuları 7 gol attı.</p>
      <p><a href="https://www.fanatik.com.tr/haberler/galatasaray">Galatasaray</a>, 1.5 yıl daha sözleşmesi bulunan file bekçisi Fernando <a href="https://www.fanatik.com.tr/haberler/muslera">Muslera</a> ile masaya oturacak ve Fernando Muslera’dan mukavelesini iki yıl daha uzatmasını isteyecek.</p>
    </article>
  </body>
</html>