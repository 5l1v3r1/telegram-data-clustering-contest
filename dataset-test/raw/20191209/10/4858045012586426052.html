<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/raspunsul-lui-mihai-tudose-la-oferta-lui-marcel-ciolacu-de-a-reveni-in-psd-voi-avea-o-discutie-cu-domnul-presedinte_1411153.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T10:55:40+00:00"/>
    <meta property="og:title" content="Răspunsul lui Mihai Tudose, la oferta lui Marcel Ciolacu de a reveni în PSD: Voi avea o discuție cu domnul președinte"/>
    <meta property="og:description" content="Președintele interimar al PSD, Marcel Ciolacu, a deschis larg porțile partidului și a spus că foștii colegi, inclusiv Mihai Tudose, au cale..."/>
  </head>
  <body>
    <article>
      <h1>Răspunsul lui Mihai Tudose, la oferta lui Marcel Ciolacu de a reveni în PSD: Voi avea o discuție cu domnul președinte</h1>
      <address><time datetime="2019-12-09T10:55:40+00:00">09 Dec 2019, 10:55</time> by <a rel="author">Lucian Negrea, Reporter</a></address>
      <p>Președintele interimar al PSD, Marcel Ciolacu, a deschis larg porțile partidului și a spus că foștii colegi, inclusiv Mihai Tudose, au cale liberă spre revenirea în partid. Într-o declarație pentru STIRIPESURSE.RO, Mihai Tudose ne-a explicat că ia în calcul o revenire în PSD, dar înainte de toate va discuta cu Marcel Ciolacu și cu alți lideri PSD, cu foștii membri ai Pro România de la Brăila și cu organizația PSD Brăila, iar apoi va lua o decizie.</p>
      <p>”Întâi, întâi și întâi o să am discuție cu domnul președinte interimar Marcel Ciolacu și cu alți colegi din conducerea interimară. În condițiile în care au dispărut o serie de lucruri din PSD, care m-au făcut pe mine să plec, dar și alții, iar unele cu siguranță cu dispărut, atunci putem purta o discuție. Eu am mai spus-o public: părerea mea este că la PSD trebuie un decalog în care să fie trecute acțiunile pe care să nu le mai facem. Eu am plecat din PSD dintr-o mulțume de motive, diferențe de concepție, de viziune etc., iar dacă acestea s-au schimbat, atunci putem discuta.</p>
      <p>Eu apreciez în mod deosebit oferta domnului Ciolacu, dar îmi doresc să am o discuție cu membri Pro România, care au părăsit partidul. Trebuie să văd ce fac și acești oameni, ce planuri au, pentru că niciodată n-am acționat de capul meu. Vreau să văd ce fac acești oameni, să am o discuție și cu cei de la PSD Brăila, vreau să merg pe stradă să discut cu oamenii și la final să am o discuție foarte, foarte serioasă cu mine.”, a spus Mihai Tudose, pentru STIRIPESURSE.RO.</p>
      <p> </p>
    </article>
  </body>
</html>