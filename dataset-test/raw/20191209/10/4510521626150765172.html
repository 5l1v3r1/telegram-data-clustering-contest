<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/cutremur-precedent-rusia-suspendata-competitiile-sportive-inclusiv-jo-2020-cm-2022-1_5dee25395163ec4271d74f0d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T10:44:52+00:00"/>
    <meta property="og:title" content="„Cutremur“ fără precedent: Rusia, suspendată de la toate competiţiile sportive, inclusiv JO 2020 şi CM 2022!"/>
    <meta property="og:description" content="Agenţia Mondială Antidoping (WADA) a anunţat o decizie-şoc, care a făcut înconjurul lumii şi care va declanşa un scandal colosal în următoarea perioadă!"/>
  </head>
  <body>
    <article>
      <h1>„Cutremur“ fără precedent: Rusia, suspendată de la toate competiţiile sportive, inclusiv JO 2020 şi CM 2022!</h1>
      <address><time datetime="2019-12-09T10:44:52+00:00">09 Dec 2019, 10:44</time> by <a rel="author">Amir Kiarash</a></address>
      <h4>Agenţia Mondială Antidoping (WADA) a anunţat o decizie-şoc, care a făcut înconjurul lumii şi care va declanşa un scandal colosal în următoarea perioadă!</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/brasovul-plange-corona-exclusa-liga-nationala-handbal-feminin-scandalul-dopaj-urmeaza-1_5dea6e045163ec4271c06cd2/index.html"/>
      </related>
      <p>Ceea ce s-a tot vehiculat în ultima perioadă s-a confirmat, astăzi dimineaţă: Rusia a fost exclusă de la toate competiţiile sportive pentru o perioadă de patru ani!</p>
      <p>Suspendarea include Jocurile Olimpice din 2020 şi Mondialul de fotbal din 2022! </p>
      <p>WADA a luat această decizie fără precedent, după ce a ajuns la concluzia că laboratorul antidoping de la Moscova a ascuns unele probe care ar fi fost pozitive!</p>
      <p>Marile publicaţii şi site-uri au relatat, pe larg, despre „bomba“ care a zguduit, astăzi dimineaţă, lumea sportului. <a href="https://www.nytimes.com/2019/12/09/sports/russia-doping-ban.html">„The New York Times“</a>, <a href="https://news.sky.com/story/russia-banned-from-all-global-sport-including-2020-oiympics-and-2022-world-cup-11882206?fbclid=IwAR1SpJNwXuqJyBeVIW5C3W2xHtXZTVMQPWeHFbR8mmprX9YHixW-GfP_UD8">Sky News</a> şi <a href="https://www.dw.com/en/wada-bans-russia-from-international-sporting-events-for-four-years/a-51586246">Deutsche Welle</a> au oferit primele analize după vestea care, în doar câteva minute, a făcut înconjurul lumii.</p>
      <p>
        <b>Ce înseamnă excluderea Rusiei de la evenimentele sportive?</b>
      </p>
      <p>*Va afecta şi naţionala de fotbal, care, dacă lucrurile rămân la fel, va rata Mondialul din 2022, nefiind lăsată să evolueze în preliminarii!</p>
      <p>*Niciun oficial rus nu va mai putea asista, în calitate de invitat, la evenimente sportive în următorii patru ani. De asemenea, Rusia nu va avea dreptul de a găzdui turnee şi competiţii şi cele care sunt programate să aibă loc pe teritoriul acestei ţări, în următorii patru ani, vor fi mutate.</p>
      <p>*Sportivii ruşi, care vor dovedi că sunt curaţi, pot participa, totuşi, la Jocurile Olimpice de la anul, la Tokyo. Vor concura însă sub steagul olimpic.</p>
      <p>
        <b>Ce poate face Rusia în următoarea perioadă?</b>
      </p>
      <p>Cu siguranţă, ruşii vor ataca decizia luată, astăzi, de liderii antidoping în cadrul unei şedinţe ce a avut loc la Lausanne (Elveţia). Ei au la dispoziţie 21 de zile pentru a contesta excluderea ţării din toate evenimentele sportive. Curtea de Arbitraj pentru Sport (CAS) va judeca apelul ruşilor. </p>
      <p>
        <b>Rusia la Euro 2020? Avem răspunsul</b>
      </p>
      <p>Presa mondială a răspuns la o întrebare arzătoare: va avea Rusia dreptul de a evolua la Campionatul European de la anul? Aveţi explicaţia la această întrebare aici:</p>
      <p>
        <b>
          <a href="https://adevarul.ro/news/sport/rusia-euro-2020-intampla-nationala-fotbal-excluderea-tarii-evenimentele-sportive-1_5dee2ce05163ec4271d79e87/index.html">Rusia la Euro 2020: Ce se întâmplă cu naţionala de fotbal după excluderea ţării de la toate evenimentele sportive<br/></a>
        </b>
        <b>Presa din Rusia, primele reacţii</b>
      </p>
      <p>Jurnaliştii locali au încercat să explice ce înseamnă decizia venită, astăzi, de la Lausanne. Cele mai importante fragmente din articolele lor poti fi citite aici:</p>
      <p>
        <a href="https://adevarul.ro/news/sport/rusii-stare-soc-primele-reactii-aparute-presa-locala-decizie-apocaliptica-1_5dee362a5163ec4271d7fc29/index.html">
          <b>Ruşii sunt în stare de şoc: Primele reacţii apărute în presa locală după o decizie apocaliptică</b>
        </a>
      </p>
      <hr/>
    </article>
  </body>
</html>