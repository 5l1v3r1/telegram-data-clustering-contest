<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/i-2020-uvoz-goveda-i-maslaca-bez-carine-za-svinje-stopa-5/"/>
    <meta property="og:site_name" content="Krstarica"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="I 2020. uvoz goveda i maslaca bez carine, za svinje stopa 5%"/>
    <meta property="og:description" content="BEOGRAD - Ministarstvo finansija doneće do kraja meseca odluku kojom će se i u 2020. godini omogućiti uvoz živih svinja, goveda, kao i konditorskog"/>
  </head>
  <body>
    <article>
      <h1>I 2020. uvoz goveda i maslaca bez carine, za svinje stopa 5%</h1>
      <address><time datetime="2019-12-09T10:26:00+00:00">09 Dec 2019, 10:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524167-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Ministarstvo finansija doneće do kraja meseca odluku kojom će se i u 2020. godini omogućiti uvoz živih svinja, goveda, kao i konditorskog maslaca iz EU u Srbiju, bez carine ili po nižim carinskim stopama.</p>
      <p>Odluke o uslovima za smanjenje carinskih dažbina na određenu robu donete od 2015. do kraja 2019. godine odnose se na pojedine robe poreklom iz EU, koje se u određenim vremenskim periodima mogu uvoziti u Srbiju bez carine, ili po nižim carinskim stopama.</p>
      <p>Usvajanje odluke očekuje se do kraja decembra, kažu za Tanjug u Ministarstvu finansija.</p>
      <p>Carinska stopa za uvoz živih goveda od 1. januara 2017. iznosi nula odsto, dok je za žive svinje stopa carine pet procenata.</p>
      <p>Žive svinje su mogle da se uvoze u periodu od 13. septembra 2014. do 15. marta 2015. godine.</p>
      <p>Ova mera je zatim počela da se primenjuje ponovo od 28. marta 2015. i važi do 31. decembra ove godine, dodaju u Upravi carina.</p>
      <p>Maslac u pakovanju od 20 do 25 kilograma, koji se koristi u konditorskoj industriji i proizvodnji sladoleda u Srbiji, uvoziće se takođe bez naplate carinske stope i naredne godine.</p>
      <p>(Tanjug)</p>
    </article>
  </body>
</html>