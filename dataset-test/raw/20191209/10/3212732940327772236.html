<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/120-bin-dolara-satilan-sanat-eseri-muzu-yedi-190101204001"/>
    <meta property="og:site_name" content="Mynet Trend"/>
    <meta property="article:published_time" content="2019-12-09T10:56:34+00:00"/>
    <meta property="og:title" content="120 bin dolara satılan sanat eseri muzu yedi!"/>
    <meta property="og:description" content="Geçtiğimiz günlerde size ilginç bir sanat eserinden bahsetmiştik. İtalyan sanatçı Maurizio Cattelan'ın koli bandıyla duvara yapıştırdığı 'Komedyen' isimli muzu. Bu muzun değeri tam 120 bin dolardı ve büyük bir hevesle kendisini satın alacak kişiyi beklemekteydi."/>
  </head>
  <body>
    <article>
      <h1>120 bin dolara satılan sanat eseri muzu yedi!</h1>
      <h2>Geçtiğimiz günlerde size ilginç bir sanat eserinden bahsetmiştik. İtalyan sanatçı Maurizio Cattelan'ın koli bandıyla duvara yapıştırdığı 'Komedyen' isimli muzu. Bu muzun değeri tam 120 bin dolardı ve büyük bir hevesle kendisini satın alacak kişiyi beklemekteydi.</h2>
      <address><time datetime="2019-12-09T10:56:34+00:00">09 Dec 2019, 10:56</time> by <a rel="author">Mynet</a></address>
      <p>Ardından muz ciddi anlamda 120 bin dolara satıldı. Ardından olaylar burada kalmadı ve devam etti. Performans sanatçısı David Datuno, Paris merkezli çağdaş sanat galerisi Perrotin tarafından Art Basel Miami'de sergilenen Komedyen adlı bu eseri galeridekilerin gözünün içine baka baka yedi. Üstelik kendisinin bu hareketi de sanat içindi.</p>
      <figure>
        <img src="https://imgrosetta.mynet.com/file/11517418/640xauto.jpg"/>
      </figure>
      <p>David Datuno, cumartesi günü muzu duvardan alıp kameraların önünde yedi. Söylediğine göre bu David Datuno'nun "Aç Sanatçı" adlı sanat performansıydı.</p>
      <figure>
        <img src="https://imgrosetta.mynet.com/file/11517420/640xauto.jpg"/>
      </figure>
      <p>Bu anları Instagram hesabından paylaşan Datuno, paylaştığı videoların altına şu notu düşmüş:</p>
      <p>"Bu benim Aç Sanatçı adlı sanat performansımdı. Maurizio Cattelan’ın çalışmalarını seviyorum. Bu yerleştirmeyi de cidden çok sevdim. Tadı çok güzeldi.”</p>
      <figure>
        <img src="https://imgrosetta.mynet.com/file/11517421/640xauto.jpg"/>
      </figure>
      <p>120 bin dolarlık muzun saniye saniye yenme anını merak edenler için David Datuna'nın Instagram hesabında paylaştığı o meşhur video:</p>
      <figure>
        <embed-post data-src="https://www.instagram.com/p/B5yIFp2hyE-" data-service="Instagram"/>
      </figure>
      <p>Bu arada sanat eseri olan muz yenildikten sonra ne oldu dersiniz? Galeri çalışanları tarafından yerine başka bir muz yapıştırıldı.<br/>Yeni muzu koruması için de eserin başına bir güvenlik görevlisi yerleştirildi. Her ne kadar galerinin yöneticisi Lucien Terras, "David Datuna bu eseri mahvetmedi. Muz sadece bir fikirdi.” dese de alınan önlemler durumun pek de öyle olmadığını gösteriyor.</p>
    </article>
  </body>
</html>