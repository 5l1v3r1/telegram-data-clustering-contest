<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportmagazine.knack.be/sport/andere-sporten/rusland-uitgesloten-van-olympische-spelen-en-wk-voetbal-na-dopingfraude/article-news-1541389.html"/>
    <meta property="og:site_name" content="Site-Sportmagazine-NL"/>
    <meta property="article:published_time" content="2019-12-09T10:33:00+00:00"/>
    <meta property="og:title" content="Rusland uitgesloten van Olympische Spelen en WK voetbal na dopingfraude"/>
    <meta property="og:description" content="Maandag raakte bekend dat het Wereldantidopingagentschap WADA Rusland voor vier jaar heeft geschorst van grote sportevenementen nadat het gesjoemeld heeft met dopingresultaten. Russische atleten mogen wel nog meedoen onder neutrale vlag en zo ook de voetballers tijdens het WK 2022."/>
  </head>
  <body>
    <article>
      <h1>Rusland uitgesloten van Olympische Spelen en WK voetbal na dopingfraude</h1>
      <h2>Maandag raakte bekend dat het Wereldantidopingagentschap WADA Rusland voor vier jaar heeft geschorst van grote sportevenementen nadat het gesjoemeld heeft met dopingresultaten. Russische atleten mogen wel nog meedoen onder neutrale vlag en zo ook de voetballers tijdens het WK 2022.</h2>
      <address>
        <time datetime="2019-12-09T10:33:00+00:00">09 Dec 2019, 10:33</time>
      </address>
      <h3>Rusland uitgesloten van Olympische Spelen en WK voetbal na dopingfraude</h3>
      <ul>
        <li>09/12/19 om 11:33</li>
        <li>Bijgewerkt om 16:17</li>
        <li>Bron : Belga</li>
      </ul>
      <ul>
        <li>6Keer gedeeld</li>
        <li/>
        <li/>
        <li/>
        <li/>
        <li/>
        <li/>
        <li/>
      </ul>
      <p>Rusland mag de komende vier jaar niet meer meedoen aan grote sportevenementen. Dat heeft het WADA beslist nadat uitkwam dat Rusland fraude pleegde met dopingresultaten. Concreet betekent de uitspraak dat Rusland uitgesloten wordt van de komende Zomerspelen in Tokio volgend jaar, de Winterspelen in Peking en het WK voetbal in Qatar in 2022. Het EK van volgend jaar komt echter niet in gedrang, terwijl die maar enkele weken voor de Olympische Spelen in Tokio gepland staat. Het EK is namelijk geen wereldevent en wordt dus niet geviseerd door het WADA.</p>
      <p>Het Rusada (Russisch antidopingagentschap) kwam voor een eerste keer onder vuur te liggen in 2016 toen een rapport een grootscheeps door de staat ondersteund dopingprogramma onthulde. Toen al waren Russische atleten onder Russische vlag niet meer welkom in de atletiek. Een maatregel die nog altijd geldt.</p>
      <p>Vorig jaar werd het dopinglab in Moskou terug geopend, op voorwaarde dat duizenden dopingtest werden opgensteld voor onderzoek tegen september. Die werden niet op tijd vrijgegeven, maar het WADA wist ze begin dit jaar toch in handen te krijgen. Uit het onderzoek van de stalen werden opnieuw enkele dopinginbreuken van Rusland waargenomen, waaronder positieve testen die door fraude met computergegevens ineens negatief werden. De commissie adviseerde het WADA dan ook om Rusland nog eens uit te sluiten van enkele grote sporttoernooien.</p>
      <p>Lees ook:</p>
      <p>
        <a href="http://www.knack.be/nieuws/wereld/na-het-zoveelste-schandaal-kan-de-russische-antidopingchef-het-tij-keren/article-longread-1536479.html">Na het zoveelste schandaal: kan de Russische antidopingchef het tij keren?</a>
      </p>
      <p>
        <a href="http://www.knack.be/nieuws/wereld/rusland-komt-met-antwoorden-op-vermeende-manipulatie-van-dopingstalen/article-news-1525869.html">Rusland komt met antwoorden op vermeende manipulatie van dopingstalen</a>
      </p>
      <p>Russische atleten gaan wel nog mogen meedoen aan de evenementen. Dat gebeurt dan niet meer onder Russische maar onder neutrale vlag en enkel als ze kunnen bewijzen dat ze niets te maken hebben met het dopingschandaal. Zo gebeurde dat ook al tijdens de voorbije atletiektoernooien. Ook tijdens het WK voetbal in Qatar mogen de Russische voetballers meedoen onder neutrale vlag, als het zich weet te plaatsen.</p>
      <p>Rusland krijgt wel nog 21 dagen om in beroep te gaan tegen de beslissing, waardoor de zaak nu uitgevochten zal worden voor het Internationaal Sporttribunaal TAS.</p>
      <p>
        <b>'Juiste beslissing'</b>
      </p>
      <p>Vlaams minister van Sport Ben Weyst reageerde opgelucht op het nieuws. 'Dit is de juiste beslissing. Het blijft niet bij woorden: er volgen nu ook daden. Hopelijk gaan we nu eindelijk een rechte lijn bewandelen. Je kan niet elk individueel dopinggeval veroordelen en ondertussen blijven toelaten dat bepaalde landen met geprepareerde sporters de kluit belazeren. Zo breng je de hele sportwereld in diskrediet.'</p>
      <p>
        <b>'Geen enkele kans'</b>
      </p>
      <p>Russisch parlementslid Svetlana Zhurova heeft maandag aangenkondigd dat Rusland meer dan waarschijnlijk in beroep zal gaan. 'Ik ben er honderd procent zeker van dat Rusland in beroep zal gaan, want we moeten onze atleten beschermen', vertelde de voormalig schaatskampioene die wordt bijgestaan door Pjotr Tolstoj, de woordvoerder van het Russisch Lagerhuis. 'Hiermee proberen ze de Russische sporters uit de internationale competities te duwen. We moeten onze rechten laten gelden, deze beslissing tenietdoen en opnieuw onderhandelen.'</p>
      <p>Maar er komen ook andere geluiden vanuit Rusland. Volgens Yuri Ganus, voorzitter van het Rusada, maakt Rusland echter 'geen enkele kans' in beroep. Hij betreurt de 'tragedie' voor de eerlijke Russische sporters.</p>
      <p>En ook Margarita Pakhnotskaya, vicevoorzitster van het Rusada, laat een ander geluid horen. Volgens haar is het tijd voor een cultuurverandering in Rusland. 'Ondanks plechtige beloftes van sportofficials is er de voorbije jaren fundamenteel niets veranderd wat het omgaan met doping betreft', aldus Pakhnotskaya. 'De beslissing van het WADA zou het Russische sportbeleid tot nadenken moeten stemmen.'</p>
      <ul>
        <li>6Keer gedeeld</li>
        <li/>
        <li/>
        <li/>
        <li/>
        <li/>
        <li/>
        <li/>
      </ul>
    </article>
  </body>
</html>