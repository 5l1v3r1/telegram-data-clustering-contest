<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/Euroleague/euroleague-ypopshfios-gia-thn-omada-ths-dekaetias-kai-o-agion.5653312.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T10:19:00+00:00"/>
    <meta property="og:title" content="EuroLeague: Υποψήφιος για την ομάδα της δεκαετίας και ο Αγιόν"/>
    <meta property="og:description" content="Σειρά του Γκουστάβο Αγιόν να πάρει τη θέση του στη μακροσκελή λίστα της EuroLeague με τους υποψήφιους παίκτες για την καλύτερη ομάδα της δεκαετίας."/>
  </head>
  <body>
    <article>
      <h1>EuroLeague: Υποψήφιος για την ομάδα της δεκαετίας και ο Αγιόν</h1>
      <h2>Σειρά του Γκουστάβο Αγιόν να πάρει τη θέση του στη μακροσκελή λίστα της EuroLeague με τους υποψήφιους παίκτες για την καλύτερη ομάδα της δεκαετίας.</h2>
      <address><time datetime="2019-12-09T10:19:00+00:00">09 Dec 2019, 10:19</time> by <a rel="author">Χρήστος Μπαρούνης</a></address>
      <p>Με δύο τρόπαια της <a href="https://www.sport24.gr/Basket/Euroleague/">EuroLeague</a>, αλλά και μερικές ατομικές διακρίσεις, ο Γκουστάβο Αγιόν άκουσε και αυτός το όνομά του και μπήκε στην... ουρά με τους παίκτες που είναι υποψήφιοι για την καλύτερη ομάδα της δεκαετίας της διοργάνωσης.</p>
      <p>Ο Γκουστάβο Αγιόν έκανε το ντεμπούτο του στη διοργάνωση το 2014, αγωνίστηκε στη Ρεάλ Μαδρίτης για πέντε διαδοχικές σεζόν, κατακτώντας την κορυφή της Ευρώπης με τους Μαδριλένους (2015 και 2018). Στον δρόμο προς το πρώτο τρόπαιο, ο Μεξικανός είχε 18 πόντους, 7 ριμπάουντ, 6 ασίστ και 3 κλεψίματα (30 αξιολόγηση) στον ημιτελικό με τη Φενέρμπαχτσε, ενώ στο δεύτερο (2018) είχε σημειώσει double-double με 12 πόντους και 11 ριμπάουντ στον ημιτελικό με την ΤΣΣΚΑ.</p>
      <p>Παράλληλα, ο σέντερ της <a href="https://www.sport24.gr/Basket/Euroleague/eb-news/zenit/">Ζενίτ</a> είχε συμπεριληφθεί στη δευτερη καλύτερη ομάδα της σεζόν 2016-17, ενμώ ήταν MVP Δεκεμβρίου τη σεζόν 2015-16.</p>
      <p>
        <b>Photo Credits: Eurokinissi</b>
      </p>
    </article>
  </body>
</html>