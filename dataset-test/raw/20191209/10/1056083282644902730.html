<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813353/%D8%A8%D9%88%D8%B1%D8%B3-%D8%A8%D8%A7%D8%B2-%D9%87%D9%85-%D8%B5%D8%B9%D9%88%D8%AF-%DA%A9%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T10:06:59+00:00"/>
    <meta property="og:title" content="بورس باز هم صعود کرد"/>
    <meta property="og:description" content="معاملات امروز در بورس اوراق بهادار امروز درحالی به پایان رسید که این بازار رشد خود را حفظ کرد و به ۳۳۵ هزار واحد رسید که صنایع پتروشیمی خلیج فارس، پالایش نفت تهران، پالایش نفت بندرعباس، گسترش نفت و گاز پارسیان و س. نفت و گاز و پتروشیمی شاخص بورس را بالا بردند."/>
  </head>
  <body>
    <article>
      <h1>بورس باز هم صعود کرد</h1>
      <address><time datetime="2019-12-09T10:06:59+00:00">09 Dec 2019, 10:06</time> by <a rel="author">پونه ترابی</a></address>
      <p>معاملات امروز در بورس اوراق بهادار امروز درحالی به پایان رسید که این بازار رشد خود را حفظ کرد و به ۳۳۵ هزار واحد رسید که صنایع پتروشیمی خلیج فارس، پالایش نفت تهران، پالایش نفت بندرعباس، گسترش نفت و گاز پارسیان و س. نفت و گاز و پتروشیمی شاخص بورس را بالا بردند.</p>
      <p>گزارش ایسنا، امروز (دوشنبه) نیز مانند روزهای اخیر روند افزایشی بورس حفظ شد و شاخص کل با رشد ۳۲۲۴ واحدی به ۳۳۵ هزار و ۷۹۱ رسید. شاخص کل هم وزن هم با رشد ۱۳۷۹ واحدی در رقم ۱۰۴ هزار و ۱۷۹ ایستاد.</p>
      <p>همچنین امروز معامله‌گران در بورس تهران ۵۳۱ هزار معامله به ارزش ۲۲۹۷ میلیارد تومان انجام دادند.</p>
      <p>صنایع پتروشیمی خلیج فارس، پالایش نفت تهران، پالایش نفت بندرعباس، گسترش نفت و گاز پارسیان و س. نفت و گاز و پتروشیمی شاخص بورس را بالا بردند و در مقابل گروه مپنا و ملی‌ صنایع‌ مس‌ ایران‌ بر شاخص تاثیر منفی گذاشتند.</p>
      <p>بانک‌های ملت، تجارت و اقتصاد نوین، فولاد مبارکه اصفهان ، گروه مپنا، سایپا و پالایش نفت اصفهان  نمادهای پربیننده امروز بورس تهران بودند.</p>
      <p>
        <b>فرابورس هم میزبان افزایش قیمت شد</b>
      </p>
      <p>رشد فرابورس نیز مانند بورس حفظ شد و شاخص این بخش نیز با ۶۸ واحد رشد رقم ۴۳۵۱ را ثبت کرد.</p>
      <p>معامله‌گران در فرابورس امروز ۲۸۴ هزار معامله به ارزش ۱۴۸۳ میلیارد تومان انجام دادند که نسبت به روز گذشته با کاهش مواجه بود.</p>
      <p>در فرابورس پتروشیمی مارون، بیمه کوثر، پالایش نفت لاوان، هلدینگ صنایع معدنی خاورمیانه، مدیریت انرژی امید تابان هور و فولاد هرمزگان جنوب بیشترین تاثیر مثبت و گروه صنایع کاغذ پارس بیشترین تاثیر منفی را گذاشتند.</p>
      <p>نمادهای پربیننده بازار فرابورس امروز سهامی ذوب آهن اصفهان، گروه صنایع کاغذ پارس، توسعه مولد نیروگاهی جهرم، گروه سرمایه گذاری میراث فرهنگی، بازرگانی و تولیدی مرجان کار، توزیع داروپخش و داروسازی آوه سینا بودند.</p>
      <p>انتهای پیام</p>
    </article>
  </body>
</html>