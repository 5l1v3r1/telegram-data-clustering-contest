<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rainews.it/dl/rainews/articoli/istat-digitalizzazione-4-impresu-su-10-connessione-veloce-5b4d8d8a-05ed-4da4-8b11-209b51e42b73.html"/>
    <meta property="og:site_name" content="rainews"/>
    <meta property="article:published_time" content="2019-12-09T10:36:00+00:00"/>
    <meta property="og:title" content="Imprese, in Italia 4 su 10 hanno connessione ultra veloce"/>
    <meta property="og:description" content="Quattro imprese su dieci utilizzano una connessione fissa veloce o ultra veloce. Lo rende noto l'Istat nel report sulle imprese Ict spiegando che nel 2019 continua ad aumentare la quota di quelle con almeno 10 addetti che accede a Internet utilizzando connessioni veloci: 41% quelle ad almeno 30 Mbps (13,5% nel 2015), 13,8% quelle ad almeno 100 Mbps (6,2%).    Il 16,1% delle imprese manifatturiere ha un livello di digitalizzazione alto o molto alto. Aumenta la quota di imprese che fornisce dispositivi portatili (come computer, smartphone, tablet, ipad) che permettono una connessione mobile a Internet per scopi aziendali/lavorativi (62,4%, 60,5% nel 2018).   Nel complesso, il 49,9% di addetti utilizza un computer connesso a Internet per svolgere il proprio lavoro (47,6% nel 2018). L'intensità di utilizzo della connessione mobile riguarda il 25,0% degli occupati nelle imprese con almeno 10 addetti (22,8% nel 2018).     Tra le imprese con 10-49 addetti, circa sei su dieci (59%) dichiarano di utilizzare connessioni…"/>
  </head>
  <body>
    <article>
      <h1>Imprese, in Italia 4 su 10 hanno connessione ultra veloce</h1>
      <address>
        <time datetime="2019-12-09T10:36:00+00:00">09 Dec 2019, 10:36</time>
      </address>
      <p>Quattro imprese su dieci utilizzano una connessione fissa veloce o ultra veloce. Lo rende noto l'Istat nel report sulle imprese Ict spiegando che nel 2019 continua ad aumentare la quota di quelle con almeno 10 addetti che accede a Internet utilizzando connessioni veloci: 41% quelle ad almeno 30 Mbps (13,5% nel 2015), 13,8% quelle ad almeno 100 Mbps (6,2%).    Il 16,1% delle imprese manifatturiere ha un livello di digitalizzazione alto o molto alto. Aumenta la quota di imprese che fornisce dispositivi portatili (come computer, smartphone, tablet, ipad) che permettono una connessione mobile a Internet per scopi aziendali/lavorativi (62,4%, 60,5% nel 2018).<br/> <br/>Nel complesso, il 49,9% di addetti utilizza un computer connesso a Internet per svolgere il proprio lavoro (47,6% nel 2018). L'intensità di utilizzo della connessione mobile riguarda il 25,0% degli occupati nelle imprese con almeno 10 addetti (22,8% nel 2018).     Tra le imprese con 10-49 addetti, circa sei su dieci (59%) dichiarano di utilizzare connessioni mobili per l'attività lavorativa e di fornire, a tal fine, dispositivi portatili al 19,9% della propria forza lavoro (18,1% nel 2018). La quota sale fino al 29,5% tra i lavoratori delle imprese di maggiore dimensione, queste ultime nel 95,3% dei casi dichiarano di utilizzare connessioni mobili per l'attivita' lavorativa.     Tra le imprese con almeno 10 addetti connesse a Internet in banda larga fissa, la velocità massima di connessione cresce con la dimensione aziendale, senza particolari divari territoriali a livello di macro ripartizione. Tuttavia a livello regionale si evidenzia una buona performance delle imprese del Mezzogiorno: Calabria, Campania, Sicilia e Molise si attestano tra le prime dieci regioni per quota di imprese connesse a Internet a velocità di download pari ad almeno 30 Mbps.     La quota di imprese connesse con almeno 30 Mbps e' pari a circa il 43% nel Mezzogiorno e nel Nord ovest mentre si attesta al 39,7% nel Centro Italia e al 38,9% nel Nord est.     Triplicano rispetto al 2015 le PMI connesse a velocità almeno pari a 30 Mbps (40,4%, 13,1% nel 2015). Nello stesso periodo le grandi imprese con connessioni veloci passano al 75,9% dal 40,1%.</p>
    </article>
  </body>
</html>