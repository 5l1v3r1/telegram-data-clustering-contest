<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/dokumenti-dokazvat-che-yaponiya-e-izpolzvala-avstraliyki-kato-seks-robini.html"/>
    <meta property="og:site_name" content="News.bg"/>
    <meta property="article:published_time" content="2019-12-09T10:43:48+00:00"/>
    <meta property="og:title" content="Документи доказват, че Япония е използвала австралийки като секс робини"/>
    <meta property="og:description" content="Документите подчертават ролята на японската държава относно така наречената система &quot;комфортни жени&quot;"/>
  </head>
  <body>
    <article>
      <h1>Документи доказват, че Япония е използвала австралийки като секс робини</h1>
      <address>
        <time datetime="2019-12-09T10:43:48+00:00">09 Dec 2019, 10:43</time>
      </address>
      <p>Секс робините, осигурявани на японската армия през Втората световна война, са жени от Австралия, Корея, Тайван, Филипините и Япония. Това съобщава японската медия "Киодо", която се позовава на исторически документи, предаде AAP.</p>
      <p>Документите подчертава<b>т ролята на японската държава</b> относно така наречената система "комфортни жени" и показват, че армията е поискала от правителството да осигурява по една секс робиня на всеки 70 войници.</p>
      <p>Казусът с принудителния секс е източник на болезнен спор между Южна Корея и Япония.</p>
      <p>23-те документа, събрани от японското правителство между април 2017 г. и март 2019 г., включително <b>13 класифицирани депеши от японски консулства в Китай до външното министерство в Токио</b>, датират от 1938 г.</p>
      <p>Документите показват, че жените са от<b> Австралия, Корея, Тайван, Филипините и Япония</b>. Тогава много австралийки са затворници.</p>
      <p>През 1993 г. японското правителство се <b>извини за "комфортните жени" и призна, че японската армия е изнасилвала жени.</b></p>
      <p>"Киодо" цитира една депеша на генералното консулство в Дзинан до Министерството на външните работи, в която се казва, че<b> японската инвазия е предизвика увеличение на проституцията</b> в района със 101 гейши от Япония, 110 комфортни жени от Япония и 228 от Корея.</p>
      <p>Казва се, че "най-малко<b> 500 комфортни жени трябва да бъдат концентрирани тук до края на април</b>", за да бъдат на разположение на японските войници.</p>
      <p>Точният брой на секс робините не е ясен, но историци смятат, че броят им е десетки хиляди и повече, като целта е била да се <b>предотврати разпространение на заболявания и да се намалят изнасилванията.</b></p>
    </article>
  </body>
</html>