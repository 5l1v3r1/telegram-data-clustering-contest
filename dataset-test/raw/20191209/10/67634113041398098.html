<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/153596/"/>
    <meta property="og:site_name" content="AgroNews"/>
    <meta property="article:published_time" content="2019-12-09T10:49:00+00:00"/>
    <meta property="og:title" content="В Україну повертається тепло"/>
    <meta property="og:description" content="Зима не поспішає з морозами та снігом. Тиждень розпочнеться з сухої погоди та плюсових температур подекуди до +10°С. Протягом тижня пануватиме похмура метеокартина. Про це повідомляє сервіс агропогоди «Метео Фарм». На початку тижня опадів не очікується, лише на Закарпатті дощитиме. Температура..."/>
  </head>
  <body>
    <article>
      <h1>В Україну повертається тепло</h1>
      <address><time datetime="2019-12-09T10:49:00+00:00">09 Dec 2019, 10:49</time> by <a rel="author">agronews.uaode/author</a></address>
      <p>
        <b>Зима не поспішає з морозами та снігом. Тиждень розпочнеться з сухої погоди та плюсових температур подекуди до +10°С. Протягом тижня пануватиме похмура метеокартина. Про це повідомляє сервіс агропогоди «Метео Фарм».</b>
      </p>
      <p>На початку тижня опадів не очікується, лише на Закарпатті дощитиме. Температура повітря в північних, східних та центральних областях вночі коливатиметься від -2…+2°С, денна — від +2 до +8°С. У західних та південних областях у нічний час температура повітря становитиме від -4 до +4 градусів°С, денна підніметься до +4…+11°С. Температура ґрунту буде від 0 до +5°С, у південних областях досягне +8°С.</p>
      <p>Протягом 11-12 грудня на території України продовжить панувати суха погода, винятком стануть західні області де передбачаються опади у вигляді дощу та мокрого снігу. Температура почне повзти вниз. Так в південних областях вночі вона становитиме від 0 до +5°С, вдень температура повітря прогріється до +7°С. На решті території вночі буде-2…+3°С, денна коливатиметься від +1…+4°С. Температура ґрунту буде 0…+4°С, на півдні — до +6°С.</p>
      <p>Ближче до вихідних 13 – 15 грудня на всій території України пройдуть опади. Температура продовжить повільно знижуватися. Нічні температури у північних, східних, центральних та західних областях досягнуть -3°С, денна температура складе від -1 до +4°С. У південних областях буде тепліше, вночі -1…+5°С, вдень — від +3 до+8°С градусів. Температура ґрунту коливатиметься у межах 0…+4°С.</p>
    </article>
  </body>
</html>