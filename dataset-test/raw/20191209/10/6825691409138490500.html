<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/pasaulis/ekonomika-ir-politika/pekina-gaubia-tirstas-smogas-kietuju-daleliu-koncentracija-norma-virsija-10-kartu-943234"/>
    <meta property="og:site_name" content="Kauno diena"/>
    <meta property="article:published_time" content="2019-12-09T10:22:00+00:00"/>
    <meta property="og:title" content="Pekiną gaubia tirštas smogas: kietųjų dalelių koncentracija normą viršija 10 kartų"/>
    <meta property="og:description" content="Pirmadienį Kinijos sostinę apgaubė tirštas smogas. Kaip pranešė Pekino meteorologijos biuras, 2,5 mikrono skersmens kietųjų dalelių koncentracija ore beveik dešimt kartų viršijo maksimalią leistiną normą pagal Pasaulio sveikatos organizacijos (PSO) skalę."/>
  </head>
  <body>
    <article>
      <h1>Pekiną gaubia tirštas smogas: kietųjų dalelių koncentracija normą viršija 10 kartų</h1>
      <address><time datetime="2019-12-09T10:22:00+00:00">09 Dec 2019, 10:22</time> by <a rel="author" href="https://kauno.diena.lt/autoriai/stasys-gimbutis" target="_blank">Stasys Gimbutis, ELTA</a></address>
      <slideshow>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/i.serniene/47rs181128a602.jpg?itok=Iuw7banx"/>
          <figcaption>Asociatyvi nuotr. – Scanpix nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/i.serniene/47rs181126a804.jpg?itok=ee_W-ctE"/>
          <figcaption>Asociatyvi nuotr. – Scanpix nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/i.serniene/47rs181126b075.jpg?itok=d5uFhbpb"/>
          <figcaption>Asociatyvi nuotr. – Scanpix nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/i.serniene/47rs181126a795.jpg?itok=wHBgoAgB"/>
          <figcaption>Asociatyvi nuotr. – Scanpix nuotr.</figcaption>
        </figure>
      </slideshow>
      <p>
        <b>Pirmadienį Kinijos sostinę apgaubė tirštas smogas. Kaip pranešė Pekino meteorologijos biuras, 2,5 mikrono skersmens kietųjų dalelių koncentracija ore beveik dešimt kartų viršijo maksimalią leistiną normą pagal Pasaulio sveikatos organizacijos (PSO) skalę.</b>
      </p>
      <p>Sinoptikų duomenimis, 13 valandą vietos laiku (7 valandą Lietuvos laiku) 2,5 mikrono skersmens kietųjų dalelių kiekis ore Kinijos sostinėje sudarė 240 mikrogramų viename kubiniame metre. Pagal PSO skalę, maksimali leistina jų koncentracija ore – 25 mikrogramai viename kubiniame metre.</p>
      <p>Kinijoje pagrindinis kietųjų dalelių šaltinis yra automobilių išmetamosios dujos ir anglimis kūrenamų elektrinių teršalai. Dėl šios priežasties 2013 metų pabaigoje Pekine buvo priimtas Skubaus reagavimo į smarkų oro užteršimą planas. Jis reglamentuoja miesto tarnybų ir įmonių veiksmus pagal keturis ekologinio pavojaus lygius („mėlyną“, „geltoną“, „oranžinį“ ir „raudoną“).</p>
    </article>
  </body>
</html>