<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/three-per-cent-of-400-million-is-all-right-shane-warne-claims-he-is-in-for-huge-indian-premier-league-windfall-143936"/>
    <meta property="og:site_name" content="Wah Cricket"/>
    <meta property="article:published_time" content="2019-12-09T10:48:01+00:00"/>
    <meta property="og:title" content="राजस्थान रॉयल्स में थी शेन वॉर्न की छोटी सी हिस्सेदारी, अब कमाएंगे मोटी रकम"/>
    <meta property="og:description" content="ऑस्ट्रेलिया के दिग्गज लेग स्पिनर शेन वार्न ने बताया है कि राजस्थान रॉयल्स में उनकी छोटी सी हिस्सेदारी थी, जिससे भविष्य में उनको मोटी कमाई होगी. वार्न इंडियन प्रीमियर लीग (आईपीएल) में राजस्थान के लिए 2008 से 2011 तक खेले थे. हेराल्ड सन की रिपोर्ट के मुताबिक, वार्न का राजस्थान के मालिकों के साथ करार हुआ था कि वह जितने भी साल आईपीएल में फ्रेंचाइजी के लिए खेलेंगे उसमें हर साल उन्हें 0.75 की हिस्सेदारी मिलेगी."/>
  </head>
  <body>
    <article>
      <h1>राजस्थान रॉयल्स में थी शेन वॉर्न की छोटी सी हिस्सेदारी, अब कमाएंगे मोटी रकम</h1>
      <h2>ऑस्ट्रेलिया के दिग्गज लेग स्पिनर शेन वार्न ने बताया है कि राजस्थान रॉयल्स में उनकी छोटी सी हिस्सेदारी थी, जिससे भविष्य में उनको मोटी कमाई होगी. साल 2008 में वॉर्न की कप्तानी में राजस्थान रॉयल्स चैंपियन बन चुकी है.</h2>
      <address>
        <time datetime="2019-12-09T10:48:01+00:00">09 Dec 2019, 10:48</time>
      </address>
      <p>साल 2008 में इंडियन प्रीमियर लीग यानी की आईपीएल की शुरूआत हुई थी. इस दौरान जिस टीम ने इस ट्रॉफी को अपने नाम किया था उस टीम का नाम राजस्थान रॉयल्स था. लेकिन इस टीम को ट्रॉफी तक पहुंचाने का काम ऑस्ट्रेलिया के पूर्व लेजेंड्री स्पिनर शेन वॉर्न ने किया था. वॉर्न उस दौरान टीम के कप्तान थे. अब वॉर्न इस टीम की मदद से मोटी रकम कमाने जा रहे हैं.</p>
      <p>ऑस्ट्रेलिया के दिग्गज लेग स्पिनर शेन वार्न ने बताया है कि राजस्थान रॉयल्स में उनकी छोटी सी हिस्सेदारी थी, जिससे भविष्य में उनको मोटी कमाई होगी. वार्न इंडियन प्रीमियर लीग (आईपीएल) में राजस्थान के लिए 2008 से 2011 तक खेले थे. हेराल्ड सन की रिपोर्ट के मुताबिक, वार्न का राजस्थान के मालिकों के साथ करार हुआ था कि वह जितने भी साल आईपीएल में फ्रेंचाइजी के लिए खेलेंगे उसमें हर साल उन्हें 0.75 की हिस्सेदारी मिलेगी.</p>
      <p>अखबार ने वार्न के हवाले से लिखा है, "यह मेरे करार का हिस्सा था क्योंकि मैं अंतर्राष्ट्रीय क्रिकेट से संन्यास ले चुका था और संन्यास से लौटकर आया था. उन्होंने मुझसे टीम की कप्तानी करने, कोच और क्रिकेट टीम को अपने मनमुताबिक चलाने को कहा था. मेरे ऊपर ही सभी जिम्मेदारी थीं."</p>
      <p>वार्न की कप्तानी में राजस्थान ने पहले सीजन का खिताब अपने नाम किया था. वार्न ने कहा, "हम उसमें अंडरडॉग्स थे, किसी ने हमें जीत का दावेदार नहीं माना था.</p>
    </article>
  </body>
</html>