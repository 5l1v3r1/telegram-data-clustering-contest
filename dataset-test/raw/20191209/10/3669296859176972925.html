<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/hatay/reyhanli/reyhanlida-suriyeli-yetimlere-mehteranli-konser-1459305"/>
    <meta property="og:site_name" content="CNN Türk"/>
    <meta property="article:published_time" content="2019-12-09T10:10:58+00:00"/>
    <meta property="og:title" content="Reyhanlı’da, Suriyeli yetimlere mehteranlı konser"/>
    <meta property="og:description" content="Reyhanlı’da, Suriyeli yetimlere mehteranlı konser"/>
  </head>
  <body>
    <article>
      <h1>Reyhanlı’da, Suriyeli yetimlere mehteranlı konser</h1>
      <address>
        <time datetime="2019-12-09T10:10:58+00:00">09 Dec 2019, 10:10</time>
      </address>
      <p>Ferhat DERVİŞOĞLU/REYHANLI(<a href="https://www.cnnturk.com/haberleri/hatay">Hatay</a>),(<a href="https://www.cnnturk.com/haberleri/dha">DHA</a>)- HATAY’ın <a href="https://www.cnnturk.com/haberleri/reyhanli">Reyhanlı</a> ilçesinde bulunan <a href="https://www.cnnturk.com/haberleri/egitim">Eğitim</a> Köyündeki Suriyeli yetimler,  <a href="https://www.cnnturk.com/haberleri/turkiye">Türkiye</a>’nin ilk sivil mehteran takımı Tarihi İnegöl Mehter ekibinin verdiği konserle renkli anlar yaşadılar.</p>
      <p>Türkiye’nin ve dünyanın farklı bölgelerinde düzenlediği programlarla büyük beğeni toplayan Tarihi İnegöl Mehteri, binin üzerinde yetim çocuğun öğrenim gördüğü Yetim Vakfı’na bağlı Reyhanlı Eğitim Köyünde konser verdi. 33 kişiden oluşan ekip, sunduğu çok sayıda eserle çocukların renkli anlar yaşamasına neden oldu.</p>
      <p>İnegöl Mehter Derneği Başkanı Mehmet Semiz, etkinlikte, Reyhanlı Eğitim Köyünde olmaktan duydukları mutluluğu dile getirdi. Bir ay  önce Yetim Köyü’nü ziyaret ettiğini belirten Semiz, “Ekip olarak, Reyhanlı Eğitim Köyünde bu yavrularımızla beraber olmayı çok istedik. Burada olmak mutluluk verici, yavrularımızın mutluluğunu görmek çok güzel. Emeği geçen herkese teşekkür ediyorum” dedi</p>
      <p>Reyhanlı Eğitim Köyü Kurumsal İletişim Koordinatörü Cüneyt Alnıaçık ise, düzenlenen gösteriden duyduğu memnuniyeti dile getirerek, Tarihi İnegöl Mehteran ekibine teşekkür etti.</p>
      <p> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/tokat/tokatta-parlayan-disler-projesi-tanitildi-1459315"/>
        <a href="https://www.cnnturk.com/yerel-haberler/bursa/merkez/bursa-yeni-kitap-fuari-icin-gun-sayiyor-1459314"/>
        <a href="https://www.cnnturk.com/yerel-haberler/mersin/toroslar/engelli-vatandaslara-uyusturucu-ile-mucadele-egitimi-1459313"/>
      </related>
    </article>
  </body>
</html>