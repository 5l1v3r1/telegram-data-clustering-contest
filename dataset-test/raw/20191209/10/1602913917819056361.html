<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro//eveniment/angelei-merkel-ii-revine-sangele-in-obraji-exporturile-germaniei-au-crescut-in-mod-neasteptat-in-octombrie-18660006"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T10:50:58+00:00"/>
    <meta property="og:title" content="Angelei Merkel îi revine sângele în obraji: Exporturile Germaniei au crescut în mod neaşteptat în octombrie"/>
    <meta property="og:description" content="Exporturile Germaniei au crescut în mod neaşteptat în octombrie, cererea de pe pieţele non-europene oferind un impuls pentru cea mai mare economie a continentului, care a ajuns în pragul recesiunii în ultimele trimestre, relatează Reuters."/>
  </head>
  <body>
    <article>
      <h1>Angelei Merkel îi revine sângele în obraji: Exporturile Germaniei au crescut în mod neaşteptat în octombrie</h1>
      <address>
        <time datetime="2019-12-09T10:50:58+00:00">09 Dec 2019, 10:50</time>
      </address>
      <p>Exporturile Germaniei au crescut în mod neaşteptat în octombrie, cererea de pe pieţele non-europene oferind un impuls pentru cea mai mare economie a continentului, care a ajuns în pragul recesiunii în ultimele trimestre, relatează Reuters.</p>
      <p>Exporturile au crescut cu 1,2%, arată datele biroului de statistică comunicate luni, sfidând previziunile care indicau o scădere cu 0,7%. Datele sporesc speranţele că sectorul de producţie poate evita contracţia în ultimul trimestru, în ciuda unui şir de indicatori negativi din ultimele săptămâni.</p>
      <p>Creşterea surpriză a exporturilor a fost determinată în principal de cererea puternică din partea ţărilor non-europene. Vânzările către ţările Uniunii Europene au crescut cu 0,1% faţă de anul trecut, în timp ce valoarea mărfurilor germane vândute în restul lumii a crescut cu 4,6%.</p>
      <p>„După datele industriale dezamăgitoare din săptămâna trecută, datele comerciale din această dimineaţă au adus o uşurare pentru economie”, a declarat Carsten Brzeski, de la ING.</p>
      <p>Germania, cea mai mare economie din Europa şi o putere în exporturi, a fost afectată de conflictele comerciale dintre China şi Statele Unite.</p>
    </article>
  </body>
</html>