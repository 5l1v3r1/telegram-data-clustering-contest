<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/dd5f613ef834095c/accident-violent-in-capitala-cu-implicarea-unui-microbuz-de-pe-ruta-103-trei-femei-transportate-la-spital.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T10:28:24+00:00"/>
    <meta property="og:title" content="Accident violent în capitală cu implicarea unui microbuz de pe ruta 103: Trei femei, transportate la spital"/>
    <meta property="og:description" content="Trei persoane au ajuns la spital în această dimineață după ce un microbuz de pe ruta 103 și un camion s-au tamponat violent."/>
  </head>
  <body>
    <article>
      <h1>Accident violent în capitală cu implicarea unui microbuz de pe ruta 103: Trei femei, transportate la spital</h1>
      <address><time datetime="2019-12-09T10:28:24+00:00">09 Dec 2019, 10:28</time> by <a rel="author">Jurnal.md</a></address>
      <p>
        <b>Trei persoane au ajuns la spital în această dimineață după ce un microbuz de pe ruta 103 și un camion s-au tamponat violent.</b>
      </p>
      <p>Accidentul a avut loc la ora 9:40 la intersecția străzilor Minsk și Nicolae Titulescu din sectorul Botanica al capitalei.</p>
      <p>„<i>Microbuzul cu pasageri de pe linia 103 era condus de un șofer în vârstă de 47 de ani. Preliminar din cercetarile la fața locului, camionul nu a cedat trecerea microbuzului care se deplasa pe drum cu prioritate”, </i>a declarat<i> </i>Ofițerul de presă al Poliției Capitalei, Natalia Stati.</p>
      <p>În urma impactului, trei pasagere s-au ales cu traume și au fost transportate la spital pentru îngrijiri medicale.</p>
      <p>Pe cazul dat a fost inițiată o anchetă pentru stabilirea circumstanțelor.</p>
    </article>
  </body>
</html>