<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/12/09/berugott-egy-mosomedve-az-erfurti-karacsonyi-vasaron"/>
    <meta property="og:site_name" content="444"/>
    <meta property="article:published_time" content="2019-12-09T10:01:31+00:00"/>
    <meta property="og:title" content="Berúgott egy mosómedve az erfurti karácsonyi vásáron"/>
    <meta property="og:description" content="A látogatók nagyon szórakoztatónak találták a csetlő-botló állatot, ami végül elájult, így csak kihívták hozzá az állatmentőket."/>
  </head>
  <body>
    <article>
      <h1>Berúgott egy mosómedve az erfurti karácsonyi vásáron</h1>
      <address><time datetime="2019-12-09T10:01:31+00:00">09 Dec 2019, 10:01</time> by <a rel="author">akiraly</a></address>
      <p>Még 12 millió forintot szeretnénk összegyűjteni az év végéig. Köszönjük, hogy összedobjátok. Akkor nem tartozunk majd senkinek, csak köszönettel - nektek.</p>
      <p>
        <a href="https://444.hu/tamogatas">Támogatok</a>
      </p>
      <p><b>SZOMORÚ UPDATE 11:25:</b> Hírünk közlése után kiderült, hogy a<a href="https://444.hu/2019/12/09/dramai-fordulat-lelottek-a-reszeg-erfurti-mosomedvet">z események drámai fordulatot vettek, és a mosómedvét valójában megölte egy vadász</a>.</p>
      <p>Egy forralt bortól megrészegült mosómedve lett az erfurti karácsonyi vásár szombati látványossága. A vásár közönsége nagyon szórakoztatónak találta a részegen csetlő-botló állatot, ami végül elájult. Ekkor végre riasztották az állatmentőket, akik biztonságba helyezték, hogy kiheverhesse részegségét.</p>
      <p>A mosómedve az asztalokon hagyott bögrék aljáról itta ki a maradékot. Ezután a beszámolók szerint összevissza tántorgott, majd egy nő cipőjével kezdett játszani, végül kidőlt egy lépcsőn. Végül a tűzoltók vitték el egy állatmenhelyre.</p>
      <p>Erfurt nem először szerepel a hírekben részek kisemlősök miatt. 2018-ban a város katedrálisa előtti búcsúban találtak két részeg sünt, amik tojáslikörtől rúgtak be. (Via <a href="https://www.dw.com/en/drunken-raccoon-staggers-through-german-christmas-market-passes-out/a-51579948">Deutsche Welle</a>)</p>
    </article>
  </body>
</html>