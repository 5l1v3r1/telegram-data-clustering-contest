<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/poklonenie-pred-stoyanka-mutafova"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T10:06:43+00:00"/>
    <meta property="og:title" content="Сбогуваме се със Стоянка Мутафова в Сатиричния театър (обновена)"/>
    <meta property="og:description" content="Преди час започна поклонението пред легендарната Стоянка Мутафова. За да си кажат последно сбогом с любимата на поколения българи актриса, в Сатирични..."/>
  </head>
  <body>
    <article>
      <h1>Сбогуваме се със Стоянка Мутафова в Сатиричния театър (обновена)</h1>
      <address><time datetime="2019-12-09T10:06:43+00:00">09 Dec 2019, 10:06</time> by <a rel="author">Айше Сали</a></address>
      <p>
        <b>Преди час започна поклонението пред легендарната Стоянка Мутафова. За да си кажат последно сбогом с любимата на поколения българи актриса, в Сатиричния театър се събраха нейни близки, колеги, приятели и почитатели.</b>
      </p>
      <figure>
        <video src="https://nws2.bnt.bg/p/p/s/psn-091219-12-poklonenie-s-mutafova-x264-731961.mp4"/>
      </figure>
      <p>Една епоха в българския театър и кино си отива. Това казват почти всички, които днес си спомнят за голямата Стоянка Мутафова. Още час преди началото на поклонението се събират първите нейни почитатели, които са дошли да се простят с нея.</p>
      <blockquote>Албена Павлова, актриса: Всичко, което тя носи, целия дух, личността, ироничността, пакостливостта, няма друг човек като Стоянка, който с такова забавление, наслаждение и постоянство да разрушава клишетата и в личния си живот, и в общуването си с приятелите, и на сцената, бидейки актриса.</blockquote>
      <blockquote>Славчо Пеев, актьор: Лудост, едното, другото - висока култура, много знаещ човек.</blockquote>
      <blockquote>Татяна Лолова - актриса: Стоянка е жива. Стоянка е театърът. Стоянка е жизнелюбието. И ние ще я обичаме, докато ни има.</blockquote>
      <blockquote>Искра Радева - актриса: Отиде си една епоха от най-любимите ни комедийни артисти, които наистина ни караха по-леко да преживяваме всичко, да го преживяваме с усмивка, даже със смях през сълзи. Безкрайно много я обичах и много ми е тежко, че вече я няма.</blockquote>
      <figure>
        <img src="https://nws2.bnt.bg/p/m/u/mutafova-bgnes-731952-810x0.png"/>
        <figcaption>
          <cite>© БГНЕС</cite>
        </figcaption>
      </figure>
    </article>
  </body>
</html>