<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/91712"/>
    <meta property="og:site_name" content="Denník politika"/>
    <meta property="article:published_time" content="2019-12-09T10:35:01+00:00"/>
    <meta property="og:title" content="Foto: Premiéra Pellegriniho prijal vo Vatikáne pápež František"/>
    <meta property="og:description" content="9.12.2019 (Webnoviny.sk) –aktualizované 9. decembra 11:01"/>
  </head>
  <body>
    <article>
      <h1>Foto: Premiéra Pellegriniho prijal vo Vatikáne pápež František</h1>
      <address><time datetime="2019-12-09T10:35:01+00:00">09 Dec 2019, 10:35</time> by <a rel="author">Webnoviny</a></address>
      <p>9.12.2019 (Webnoviny.sk) –<br/><b>aktualizované 9. decembra 11:01</b></p>
      <p>Predsedu vlády SR Petra Pellegriniho v pondelok na osobnej audiencii prijal pápež František. Posledný slovenský premiér, ktorý sa dostal k hlave katolíckej cirkvi, bol bývalý premiér Mikuláš Dzurinda pred 19 rokmi.</p>
      <p><i>„Dalo to mne a celému Slovensku veľa nádeje, inšpirácie, viery a duchovnej sily,“</i> napísal Pellegrini na svojom facebookovom profile. S pápežom Františkom sa slovenský premiér stretol počas oficiálnej návštevy Svätej stolice.</p>
      <p><b>Zobraziť fotogalériu k článku:</b><br/>Premiér Pellegrini navštívil Rím a stretol sa s pápežom Františkom</p>
      <p>Po príchode do Ríma Pellegrini navštívil aj Baziliku sv. Klimenta, v ktorej je umiestnená kaplnka aj hrob sv. Cyrila.</p>
      <p><i>„Bolo mi veľkou cťou položiť kyticu na hrob jedného zo slovanských vierozvestcov a šíriteľov prvého slovanského písma a kresťanstva na území Slovenska,“</i> podotkol. Následne v Ríme navštívil Slovenské pápežské kolégium sv. Cyrila a Metoda, ktoré združuje slovenských duchovných pôsobiacich v pápežských lýceách a oslavuje 60 rokov od svojho vzniku.</p>
      <p>Posledným slovenským premiérom, ktorého prijal pápež, bol Mikuláš Dzurinda. V roku 2000 bol na audiencii u Jána Pavla II. Dzurinda vtedy s vatikánskym štátnym sekretárom Angelom Sodanom podpísal základnú zmluvu medzi Svätou stolicou a Slovenskom.</p>
      <p>Viac k témam: <a href="https://www.webnoviny.sk/tag/premier-slovenskej-republiky/"><u>premiér Slovenskej republiky</u></a><br/>Zdroj: Webnoviny.sk – <a href="https://www.webnoviny.sk/foto-premiera-pellegriniho-prijal-vo-vatikane-papez-frantisek/"><u>Foto: Premiéra Pellegriniho prijal vo Vatikáne pápež František</u></a> © SITA Všetky práva vyhradené.</p>
    </article>
  </body>
</html>