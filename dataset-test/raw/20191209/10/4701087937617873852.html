<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/108224/%DA%A9%D8%B3%D8%A8-%D8%B3%D9%87-%D8%B3%D9%87%D9%85%DB%8C%D9%87-%D9%BE%D8%A7%D8%B1%D8%A7%D9%84%D9%85%D9%BE%DB%8C%DA%A9-%DB%B2%DB%B0%DB%B2%DB%B0-%D8%AA%D9%88%D8%B3%D8%B7-%D9%88%D8%B1%D8%B2%D8%B4%DA%A9/"/>
    <meta property="og:site_name" content="میرملاس نیوز"/>
    <meta property="article:published_time" content="2019-12-09T10:48:00+00:00"/>
    <meta property="og:title" content="کسب سه سهمیه پارالمپیک ۲۰۲۰ توسط ورزشکاران لرستانی"/>
    <meta property="og:description" content="سید حمید الیاسی امروز در گفت‌وگو با خبرنگار فارس در خرم‌آباد، با اشاره به اینکه تا به امروز سه نفر از ورزشکاران لرستانی سهمیه شرکت در پارالمپیک۲۰۲۰ توکیو را کسب کرده‌اند،  اظهار کرد: علاوه بر این سه نفر، ایمان دریکوند نیز یکی از اعضای تیم والیبال نشسته کشور بوده که به احتمال زیاد همراه با […]"/>
  </head>
  <body>
    <article>
      <h1>کسب سه سهمیه پارالمپیک ۲۰۲۰ توسط ورزشکاران لرستانی</h1>
      <address>
        <time datetime="2019-12-09T10:48:00+00:00">09 Dec 2019, 10:48</time>
      </address>
      <p>
        <i>سید حمید الیاسی امروز در گفت‌وگو با خبرنگار فارس در خرم‌آباد، با اشاره به اینکه تا به امروز سه نفر از ورزشکاران لرستانی سهمیه شرکت در پارالمپیک۲۰۲۰ توکیو را کسب کرده‌اند،  اظهار کرد: علاوه بر این سه نفر، ایمان دریکوند نیز یکی از اعضای تیم والیبال نشسته کشور بوده که به احتمال زیاد همراه با […]</i>
      </p>
      <p>سید حمید الیاسی امروز در گفت‌وگو با خبرنگار فارس در خرم‌آباد، با اشاره به اینکه تا به امروز سه نفر از ورزشکاران لرستانی سهمیه شرکت در پارالمپیک۲۰۲۰ توکیو را کسب کرده‌اند،  اظهار کرد: علاوه بر این سه نفر، ایمان دریکوند نیز یکی از اعضای تیم والیبال نشسته کشور بوده که به احتمال زیاد همراه با تیم به این مسابقات اعزام می‌شود.</p>
      <p>وی با بیان اینکه سه نفری که تا به امروز سهمیه کسب کرده‌اند از اعزای تیم دو و میدانی استان هستند، افزود: این افراد شامل بهزاد عزیزی در رشته پرتاب نیزه، حامد امیری پرتاب نیزه و سجاد محمدیان در پرتاب وزنه هستند.</p>
      <p>رئیس هیئت جانبازان و معلولان لرستان بیان کرد: این سه نفر سهمیه خود را با کسب مدال در مسابقات جهانی امارات به دست آورده‌اند بنابراین احتمال روی سکو قرار گرفتن ‌آن‌ها زیاد است.</p>
      <p>الیاسی با عنوان کردن این موضوع که در پارالمپیک گذشته لرستان پنج سهمیه گرفته بود، تصریح کرد: در دور گذشته این افراد توانستند برای کشورمان دو مدال نقره و یک برنز کسب کنند.</p>
      <p>وی با اشاره به اینکه علاوه بر چهار نفری که در بالا ذکر شد افرادی دیگر نیز به احتمال زیاد بتوانند سهمیه این مسابقات را در آینده کسب کنند، خاطرنشان کرد: اسامی این افراد عبارت است از محسن میر اسماعیلی، محمد فتحی گنجی، مسعود حیدری، محمد نوری زاده، هادی کائدی و مصطفی بهرامی است.</p>
      <p> رئیس هیئت جانبازان و معلولان لرستان در بخش پایانی صحبت‌های خود عنوان کرد: به احتمال زیاد در این پارالمپیک ۲۰۲۰ توکیو از نظر کسب مدال پیشرفت قابل توجهی کنیم.</p>
      <p>درج شده توسط :</p>
    </article>
  </body>
</html>