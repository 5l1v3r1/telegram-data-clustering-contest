<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/diaspora/_ukrayinska-diaspora-mozhe-istotno-vplinuti-na-rezultat-viboriv-prezidenta-ssa/942085"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T10:49:00+00:00"/>
    <meta property="og:title" content="Українська діаспора може істотно вплинути на результат виборів президента США"/>
    <meta property="og:description" content="Українська діаспора у США може істотно вплинути на вибори американського президента у 2020 році. Наші колишні співвітчизники та їхні нащадки болісно реагують, як президент США Дональд Трамп та його однопартійці &quot;атакують&quot; їхню історичну батьківщину, називаючи Україну &quot;центром корупції&quot;, ..."/>
  </head>
  <body>
    <article>
      <h1>Українська діаспора може істотно вплинути на результат виборів президента США</h1>
      <address><time datetime="2019-12-09T10:49:00+00:00">09 Dec 2019, 10:49</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942085_w_300.jpg?v=0"/>
        <figcaption>Діаспоряни невдоволені намірами Трампа запросити до США президента Росії Володимира Путіна Фото: VIDIA.ua</figcaption>
      </figure>
      <p>Українська діаспора у США може істотно вплинути на вибори американського президента у 2020 році.</p>
      <p>Наші колишні співвітчизники та їхні нащадки болісно реагують, як президент США <b>Дональд Трамп</b> та його однопартійці "атакують" їхню історичну батьківщину, називаючи Україну "центром корупції", пише <a href="https://thehill.com/policy/international/473436-impeachment-sets-up-ukrainian-americans-for-2020-political-role">The Hill.</a></p>
      <p>"Високоосвічені та політично активні, американські українці становлять значну частину населення у ключових штатах з невизначеною політичною орієнтацією. Більшість із 1-1,5 млн українців живуть у Каліфорнії та Нью-Йорку, але понад 100 тисяч мешкають у Пенсільванії - тут Трамп виграв у 2016 році з перевагою менш як у 45 тис. голосів. Крім того, українцями себе називають 64 тис. мешканців у "невизначеній", - пише джерело.</p>
      <p>Речник Українського конгресового комітету Америки <b>Андрій Добрянський</b> зазначив, що чимало американських українців переймаються, що ця ситуація в майбутньому ще гірше вплине на стосунки США та України.</p>
      <p>На настрої діаспори негативно впливає виголошування Трампом теорії про те, ніби сервер Національного комітету Демократичної партії у 2016 році зламала Україна, а не Росія.</p>
      <p>Діаспоряни невдоволені намірами Трампа запросити до США президента Росії <b>Володимира Путіна.</b></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/diaspora/_pochinav-pribiralnikom-a-stav-zastupnikom-direktora-yak-ukrayinec-robit-uspishnu-karyeru-v-ssa/935681"/>
      </related>
      <p>"Демократи, чітко не визначились із зовнішньополітичними пріоритетами, тож можуть втратити когорту виборців серед української діаспори та решти іммігрантів зі Східної Європи, котрим теж небайдужа загроза з боку Путіна", - пише The Hill.</p>
      <blockquote>Колишній державний секретар і кандидат на виборах-2016 Хілларі Клінтон обіцяє зробити все, щоб <a href="https://gazeta.ua/articles/world-life/_klinton-rozpovila-pro-plani-na-vibori2020/866822">наступним президентом США став представник Демократичної партії.</a></blockquote>
    </article>
  </body>
</html>