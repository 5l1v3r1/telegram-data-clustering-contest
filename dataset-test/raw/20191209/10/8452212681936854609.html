<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/pensiile-speciale-sau-colapsul-romaniei/"/>
    <meta property="og:site_name" content="Cotidianul"/>
    <meta property="article:published_time" content="2019-12-09T10:50:43+00:00"/>
    <meta property="og:title" content="Pensiile speciale sau colapsul României"/>
    <meta property="og:description" content="O societate în care unii cetățeni sunt favorizați prin încălcarea aplicabilității legii nu poate merge decât în direcție greșită."/>
  </head>
  <body>
    <article>
      <h1>Pensiile speciale sau colapsul României</h1>
      <address><time datetime="2019-12-09T10:50:43+00:00">09 Dec 2019, 10:50</time> by <a rel="author">Ioan Vieru</a></address>
      <p><b>Pensiile speciale s-au generat unele pe altele, încât în prezent toți cei care au participat la actualizarea continuă a comunismului au reușit să submineze bugetul public. La începutul anilor ‘ 90, pentru ca unul dintre sinistrele personaje ale regimului comunist să primească o indemnizație, s-a dat o lege prin care se acordă, jumătatea cuantumului pensiei aflate în plată.</b> Cum beneficiarii acestei prevederi legale sunt în mare parte persoane cu pensii de subzistență, afacerea a fost gândită pentru cei asimilați respectivelor categorii profesionale, în loc să asigure eventual acoperirea unor ajutoare publice de subzistență. Prevederea unui supliment de 50% din pensie, în orice condiții, cu aplicabilitate la zeci de mii de persoane, cu încălcarea principiului contributivității, este neconstituțională.</p>
      <p>Majoritatea pensiilor speciale contribuie din plin la vandalizarea bugetului statului și la anularea corectitudinii statului în raport cu cetățenii români. Supradimensionarea tuturor instituțiilor statului, prin uriașe scheme de personal, și transformarea persoanelor prinse în asemenea structuri într-o veritabilă și agresivă masă electorală, a creat deja premisele unui totalitarism conexat tuturor partidelor politice. Prejudiciind bugetul, legislația pe care se întemeiază pensiile speciale lovește în legalitate și justiție. O societate în care unii cetățeni sunt favorizați prin încălcarea aplicabilității legii nu poate merge decât în direcție greșită.</p>
      <p>Singura soluție pentru a scoate România din acest infern al abuzului, reprezentat de pensiile speciale, indemnizații, alte forme de recompensare, este abrogarea tuturor legilor prin care se acordă beneficii financiare care nu au drept bază contributivitatea. Singura situație care poate fi pusă în discuție pentru acordarea unor pensii constă în stabilirea ajutorului social privind persoanele în vârstă fără alte resurse, stabilite în condiții de-a dreptul excepționale.</p>
      <p>Avându-se în vedere că România se împrumută constant an de an pentru a plăti pensiile speciale și a susține apocalipticul aparat public, această situație trebuie să intre pe ordinea de zi a Parlamentului și a a celor în drept să stopeze sinistrul fenomen. Cu alte cuvinte, niciun ban să nu mai fie alocat de la bugetul de stat fără principiul contributivității. Pensiile speciale au creat o reală mafie în spațiul public, întreținând criminalitatea statului.</p>
      <related>
        <h4>Articole asemănătoare</h4>
        <a href="https://www.cotidianul.ro/cum-adanceste-guvernul-falia-dintre-stat-si-privat/"/>
        <a href="https://www.cotidianul.ro/dragnea-a-anuntat-cat-vor-castiga-medicii-profesorii-militarii-si-actorii/"/>
        <a href="https://www.cotidianul.ro/protectia-persoanelor-vulnerabile-impotriva-cametei/"/>
      </related>
    </article>
  </body>
</html>