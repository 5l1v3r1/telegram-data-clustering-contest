<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/kyiv/zhakhlyva-dtp-pid-kyievom-avtomobil-zbyv-dvokh-ditei-204301.html"/>
    <meta property="og:site_name" content="5 канал"/>
    <meta property="article:published_time" content="2019-12-09T10:58:00+00:00"/>
    <meta property="og:title" content="Жахлива ДТП під Києвом: автомобіль збив двох дітей"/>
    <meta property="og:description" content="Наразі правоохоронці встановлюють деталі і обставини ДТП"/>
  </head>
  <body>
    <article>
      <h1>Жахлива ДТП під Києвом: автомобіль збив двох дітей</h1>
      <address>
        <time datetime="2019-12-09T10:58:00+00:00">09 Dec 2019, 10:58</time>
      </address>
      <p>Прес-служба столичної поліції <a href="https://www.facebook.com/pol.kyivregion/photos/a.801482026573638/2650611094994046/?type=3&amp;theater">повідомила</a>, що у Бориспільському районі Київської області сталася дорожньо-транспортна пригода, в результаті якої постраждали двоє дітей.</p>
      <p>"За попередньою інформацією, легковий автомобіль Daewoo скоїв наїзд на хлопчика і дівчинку, які переходили дорогу. Після цього автомобіль занесло на узбіччя, де сталося зіткнення з бетонною опорою", – зазначили у повідомленні.</p>
      <p>Правоохоронці додали, що у результаті ДТП 14-річну дівчинку і 9-річного хлопчика з тяжкими травмами доправили в реанімаційне відділення лікарні. Також травми отримала жінка – пасажирка легковика, з боку якої впала бетонна опора.</p>
      <p>Наразі правоохоронці встановлюють деталі і обставини ДТП. На місці аварії працюють слідчо-оперативна група Бориспільського відділу поліції і медики.</p>
      <blockquote>
        <i>Як повідомляв 5.UA, <a href="https://www.5.ua/regiony/masshtabna-avariia-za-uchasti-11-avtomobiliv-stalasia-bilia-odesy-ie-poterpili-203635.html">біля Одеси сталася масштабна аварія за участі 11 автомобілів</a>.</i>
      </blockquote>
      <p> </p>
    </article>
  </body>
</html>