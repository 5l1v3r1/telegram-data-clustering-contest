<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/585027"/>
    <meta property="og:site_name" content="Spring News"/>
    <meta property="article:published_time" content="2019-12-09T10:45:24+00:00"/>
    <meta property="og:title" content="ตร.ชี้จับ “ไวพจน์” ต้องได้รับอนุญาตจากสภาก่อน พร้อมเร่งประสานหมายจับจากศาล"/>
    <meta property="og:description" content="ผู้บัญชาการตำรวจนครบาล สั่งกองบังคับการตำรวจนครบาล 1 ทำบันทึกสอบถามศาลจังหวัดพัทยา ตรวจสอบเอกสารเกี่ยวข้องหมายจับ “พ.ต.ท. ไวพจน์ อาภรณ์รัตน์” แจงหมายจับส.ส.ระหว่างสมัยประชุม ต้องได้รับอนุญาตจากสภาที่เป็นสมาชิกก่อน"/>
  </head>
  <body>
    <article>
      <h1>ตร.ชี้จับ “ไวพจน์” ต้องได้รับอนุญาตจากสภาก่อน พร้อมเร่งประสานหมายจับจากศาล</h1>
      <h2>ผู้บัญชาการตำรวจนครบาล สั่งกองบังคับการตำรวจนครบาล 1 ทำบันทึกสอบถามศาลจังหวัดพัทยา ตรวจสอบเอกสารเกี่ยวข้องหมายจับ “พ.ต.ท. ไวพจน์ อาภรณ์รัตน์” แจงหมายจับส.ส.ระหว่างสมัยประชุม ต้องได้รับอนุญาตจากสภาที่เป็นสมาชิกก่อน</h2>
      <address>
        <time datetime="2019-12-09T10:45:24+00:00">09 Dec 2019, 10:45</time>
      </address>
      <p>จากกรณี<b>ศาลจังหวัดพัทยาออกหมายจับ พ.ต.ท.ไวพจน์ อาภรณ์รัตน์</b> ส.ส.กำแพงเพชร พรรคพลังประชารัฐ ภายหลังไม่มาฟังคำพิพากษา<b>คดีบุกล้มการประชุมอาเซียน</b>ที่พัทยาเมื่อปี 2552 โดยนัดให้ฟังคำพิพากษาอีกครั้งในวันที่ 15 ม.ค. 2563 ซึ่งต่อมาวันที่ 4 ธ.ค.62 พ.ต.ท.ไวพจน์ ยังคงเดินทางมาร่วมประชุมสภาฯ</p>
      <p>ล่าสุดวันนี้(9 ธ.ค.) ที่กองบัญชาการตำรวจนครบาล (บช.น.) <b>พล.ต.ท.ภัคพงศ์ พงษ์เภตรา ผู้บัญชาการตำรวจนครบาล</b> เปิดเผยถึงกรณีดังกล่าวว่า เมื่อวันที่ 6 ธ.ค.ที่ผ่านมา ได้สั่งการให้กองบังคับการตำรวจนครบาล 1 (บก.น.1) ทำบันทึกสอบถามไปยังศาลจังหวัดพัทยา เพื่อขอตรวจสอบเอกสารที่เกี่ยวข้องกับหมายจับ</p>
      <p>อย่างไรก็ตาม <b><i>หากสำนักงานตำรวจแห่งชาติได้รับหมายจับแล้ว การดำเนินการตามหมายจับผู้ต้องหาที่เป็นสมาชิกสภาผู้แทนราษฎรหรือสมาชิกวุฒิสภาในระหว่างสมัยประชุม จะต้องได้รับอนุญาตจากสภาที่ผู้นั้นเป็นสมาชิกเสียก่อน ตามที่บัญญัติไว้ในรัฐธรรมนูญแห่งราชอาณาจักรไทย พ.ศ.2560 ซึ่งกองบัญชาการตำรวจนครบาล จะได้ดำเนินการตามกฎหมายและระเบียบที่เกี่ยวข้องต่อไป</i></b></p>
    </article>
  </body>
</html>