<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234269/"/>
    <meta property="og:site_name" content="Українська правда"/>
    <meta property="article:published_time" content="2019-12-09T10:38:54+00:00"/>
    <meta property="og:title" content="WADA заборонило Росії брати участь в Олімпіадах і чемпіонатах світу 4 роки"/>
    <meta property="og:description" content="Всесвітнє антидопінгове агентство (WADA) схвалило рекомендацію свого Комітету з дотримання законодавства про заборону Росії брати участь у великих міжнародних змаганнях на чотири роки."/>
  </head>
  <body>
    <article>
      <h1>WADA заборонило Росії брати участь в Олімпіадах і чемпіонатах світу 4 роки</h1>
      <address>
        <time datetime="2019-12-09T10:38:54+00:00">09 Dec 2019, 10:38</time>
      </address>
      <p>Всесвітнє антидопінгове агентство (WADA) схвалило рекомендацію свого Комітету з дотримання законодавства про заборону Росії брати участь у великих міжнародних змаганнях на чотири роки.</p>
      <p><b>Джерело</b>: <a href="https://www.dw.com/en/wada-bans-russia-from-international-sporting-events-for-four-years/a-51586246">DW</a> із засідання Виконавчого комітету WADA в Лозанні</p>
      <p><b>Деталі:</b> Російським спортсменам забороняється участь у великих змаганнях, а чиновникам забороняється відвідувати такі змагання.</p>
      <p>Росія також не матиме права приймати у себе або навіть подавати заявки на проведення великих заходів протягом того ж періоду часу.</p>
      <p>Заборона означає, що Росія пропустить Олімпіаду наступного року у Токіо, а також Зимові ігри в Пекіні в 2022 році.</p>
      <p>За російськими спортсменами, чистими від допінгу, залишається право брати участь у змаганнях під нейтральним прапором.</p>
      <p><b>Цьому передувало: </b><a href="https://www.pravda.com.ua/news/2019/11/25/7233014/">Рекомендація Комітету</a> з розгляду питання про заборону Росії ґрунтувалася на висновку про те, що Москва сфальсифікувала дані про допінг із лабораторії Російського антидопінгового агентства (РУСАДА), яка була передана слідчим WADA у січні.</p>
      <p>Міністр спорту Росії Павло Колобков пов'язував розбіжності в даних із технічними проблемами.</p>
      <p>
        <b>Передісторія:</b>
      </p>
      <ul>
        <li>9 листопада 2015 року діяльність РУСАДА опинилася в центрі гучного допінгового скандалу.</li>
        <li>18 листопада 2015 року на підставі висновків звіту незалежної комісії WADA визнала діяльність РУСАДА не відповідає антидопінговим кодексом WADA.</li>
        <li>20 вересня 2018 року виконком WADA поновив РУСАДА у правах. Повне розкриття даних із московської лабораторії було ключовою умовою цього.</li>
        <li>У липні 2019 року Всесвітнє антидопінгове агентство підозрювало <a href="https://www.pravda.com.ua/news/2019/07/3/7219875/">298 російських спортсменів</a> у порушенні антидопінгових правил.</li>
        <li>25 листопада Комітет із відповідності Всесвітнього антидопінгового агентства запропонував <a href="https://www.pravda.com.ua/news/2019/11/25/7233014/">відсторонити Росію </a>від міжнародних турнірів на 4 роки.</li>
      </ul>
      <related>
        <a href="https://www.pravda.com.ua/news/2019/12/9/7234260/"/>
        <a href="https://www.eurointegration.com.ua/news/2019/12/9/7104002/"/>
        <a href="https://www.pravda.com.ua/news/2019/12/9/7234252/"/>
      </related>
    </article>
  </body>
</html>