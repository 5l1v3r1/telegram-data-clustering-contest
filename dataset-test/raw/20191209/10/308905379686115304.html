<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/samsung-galaxy-a51-a71-note-10-lite-en-s10-lite-dit-gaan-ze-kosten-33379"/>
    <meta property="og:site_name" content="Apparata"/>
    <meta property="article:published_time" content="2019-12-09T10:28:00+00:00"/>
    <meta property="og:title" content="Samsung Galaxy A51, A71, Note 10 Lite en S10 lite: dit gaan ze kosten"/>
    <meta property="og:description" content="Prijzen lekken bij retailer nog voor lancering op 12 december."/>
  </head>
  <body>
    <article>
      <h1>Samsung Galaxy A51, A71, Note 10 Lite en S10 lite: dit gaan ze kosten</h1>
      <h2>Prijzen lekken bij retailer nog voor lancering op 12 december.</h2>
      <address><time datetime="2019-12-09T10:28:00+00:00">09 Dec 2019, 10:28</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Op 12 december lanceert Samsung de Samsung Galaxy A51. Natuurlijk willen retailers daarop voorbereid zijn en zo wellicht een extra graantje meepikken van de koopwoede voor de feestdagen. De Tjechische verkoper Datart is daarop geen uitzondering. Wat hem wel uitzonderlijk maakt is dat hij nu al de shop gevuld heeft met de Samsung Galaxy A51, Samsung Galaxy A71, de Samsung Galaxy Note 10 Lite en de Samsung Galaxy S10 Lite.</p>
      <p>Hoewel mijn Tjechisch niet best is lijkt het erop dat de toestellen en prijzen inmiddels niet meer online staan. Gelukkig was Sammobile snel genoeg om ze vast te leggen. De verkoper hanteert de volgende prijzen:<br/><a href="https://www.apparata.nl/nieuws/lanceert-samsung-dit-jaar-nog-de-samsung-galaxy-a51-33135">Samsung Galaxy A51</a>: € 375,-<br/>Samsung Galaxy A71: € 469,-<br/>Samsung Galaxy Note 10 Lite: € 609,-<br/>Samsung Galaxy S10 Lite: € 669,-.</p>
      <p>Het valt Sammobile op dat de prijs van de Galaxy A71 wat te hoog lijkt. Mij valt verder op dat de Lite-versie van de S10 hoger is dan de Lite-versie van de Note 10. Bij de reguliere versie is de <a href="https://www.apparata.nl/nieuws/officieel-samsung-galaxy-s10-en-s10-plus-30145">S-serie</a> namelijk goedkoper dan de <a href="https://www.apparata.nl/nieuws/samsung-onthult-samsung-galaxy-note-10-plus-officieel-videos-32020">Note-serie</a>.</p>
      <p>Hoewel het dus niet uit te sluiten valt dat de prijzen niet 100% accuraat zijn kan ik me ook niet voorstellen dat de prijzen volledig uit de lucht gegrepen zijn. Wanneer Samsung op 12 december de Samsung Galaxy A51 officieel presenteert kunnen we zien of die prijs spot on is en zo inschatten hoe betrouwbaar de andere cijfers zijn.</p>
      <p>Overigens is er voor zover bekend op 12 december geen introductie van een ander toestel gepland door Samsung, dus is de vraag wanneer we de andere modellen mogen verwachten. Op grond van de actie van deze retailer, die tevens vermeldde dat alle toestellen vanaf 27 december leverbaar zijn, kan dat nooit lang duren. Enige andere optie is dat hij met deze prijsdrop een marketingstunt heeft uitgevoerd.</p>
      <p>Bron: <a href="https://www.sammobile.com/news/retailers-reveals-samsung-galaxy-s10-lite-note-10-lite-a51-a71-prices">Sammobile</a></p>
    </article>
  </body>
</html>