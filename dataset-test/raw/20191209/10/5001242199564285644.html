<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/to-7o-gymnasio-agrinioy-6o-mathitiko-festival-sti-venetia-foto/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T10:25:14+00:00"/>
    <meta property="og:title" content="Το 7ο Γυμνάσιο Αγρινίου στο 6ο Μαθητικό Φεστιβάλ στη Βενετία (ΦΩΤΟ)"/>
    <meta property="og:description" content="Το 7ο Γυμνάσιο Αγρινίου συμμετείχε για πρώτη φορά, στο 6ο Μαθητικό Συνέδριο, που έγινε φέτος στην Βενετία. Για την συμμετοχή στο συνέδριο"/>
  </head>
  <body>
    <article>
      <h1>Το 7ο Γυμνάσιο Αγρινίου στο 6ο Μαθητικό Φεστιβάλ στη Βενετία (ΦΩΤΟ)</h1>
      <address><time datetime="2019-12-09T10:25:14+00:00">09 Dec 2019, 10:25</time> by <a rel="author">ΣΥΝΕΙΔΗΣΗ</a></address>
      <p>Το <b>7<sup>ο</sup> Γυμνάσιο Αγρινίου</b> συμμετείχε για πρώτη φορά, στο 6<sup>ο</sup> Μαθητικό Συνέδριο, που έγινε φέτος στην <b>Βενετία</b>. Για την συμμετοχή στο συνέδριο, που γίνεται υπό την αιγίδα του ελληνικού τμήματος της <b>UNESCO</b>, ταξίδεψαν στην <b>Ιταλία</b> δεκαεπτά μαθητές και ο υποδιευθυντής του σχολείου Παναγιώτης Χατζηγεωργίου με αρχηγό της αποστολής την διευθύντρια<b> Θεοδώρα Μαργάρα.</b></p>
      <p>Η εργασία που παρουσίασε η ομάδα στις 30 Νοεμβρίου, σε έναν από τους συνεδριακούς χώρους, είχε σαν θέμα την επίδραση της ιταλικής στην ελληνική γλώσσα όπως διαμορφώθηκε στην περιοχή μας, η οποία βρέθηκε για πολύ σύντομο χρονικό διάστημα υπό ιταλική κατοχή κατά την διάρκεια του 15<sup>ου</sup> αιώνα. Ήταν ένα διήγημα με τίτλο «Το φινάλε», που γράφτηκε για να δείξει πόσες πολλές ιταλικές λέξεις χρησιμοποιούνται καθημερινά. Το διήγημα γράφτηκε με την καθοριστική συμμετοχή των μαθητών και την επιμέλεια του κυρίου <b>Χατζηγεωργίου</b>.</p>
      <p>Οι μαθητές και οι μαθήτριες του Σχολείου ξεναγήθηκαν στην Βενετία, γνώρισαν την Βερόνα, επισκέφθηκαν την <b>Μπολόνια</b>, θαύμασαν τα <b>Hyppercars της Ferrari στο Μαρανέλλο,</b> γνώρισαν συμμαθητές τους, παρουσίασαν την εργασία τους και γέμισαν εικόνες παρελθόντος αλλά και μέλλοντος.</p>
      <figure>
        <img src="http://sinidisi.gr/wpress/wp-content/uploads/2019/12/7-gymnasio-elbetia-4.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/12/7-gymnasio-elbetia-1.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/12/7-gymnasio-elbetia-2.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/12/7-gymnasio-elbetia-3.jpg"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/christoygenniatiko-bazaar-to-kdif-a-mea-iliachtida/"/>
        <a href="http://sinidisi.gr/terma-ta-10aria-foyskes-sta-dimotika-ta-20aria-to-tsoyvali-sta-gymnasia-lykeia/"/>
        <a href="http://sinidisi.gr/naymachia-mintgoyei-istoria-agapis-tin-pempti-anesis/"/>
        <a href="http://sinidisi.gr/megalo-parti-genethlion-to-katastima-voch/"/>
        <a href="http://sinidisi.gr/quot-to-meli-quot-stin-kinimatografiki-leschi-agrinioy/"/>
        <a href="http://sinidisi.gr/agrinio-nea-eikastiki-paroysiasi-thanasi-valaora-titlo-tama-foto/"/>
      </related>
    </article>
  </body>
</html>