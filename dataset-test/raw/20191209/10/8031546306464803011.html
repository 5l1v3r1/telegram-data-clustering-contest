<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110594-Vuchich-i-negoviyat-brat-na-sad-zaradi-afera-s-ferma-za-marihuana"/>
    <meta property="og:site_name" content="Канал 3"/>
    <meta property="article:published_time" content="2019-12-09T10:06:00+00:00"/>
    <meta property="og:title" content="Вучич и неговият брат на съд заради афера с ферма за марихуана"/>
    <meta property="og:description" content="Делото ще бъде заведено от неговия политически съюзник, за да помогне да се изчисти името на президента на страната"/>
  </head>
  <body>
    <article>
      <h1>Вучич и неговият брат на съд заради афера с ферма за марихуана</h1>
      <h2>Делото ще бъде заведено от неговия политически съюзник, за да помогне да се изчисти името на президента на страната</h2>
      <address>
        <time datetime="2019-12-09T10:06:00+00:00">09 Dec 2019, 10:06</time>
      </address>
      <p>
        <b>Афера, свързана със сръбските лидери през последните дни, ще придобие съвсем ново измерение днес, тъй като ще бъдат повдигнати наказателни обвинения срещу президента Александър Вучич и брат му Андрей. Твърди се, че двамата са свързани с плантация за марихуана във фермата „Йованица“ във Войводина. Делото ще бъде заведено от неговия политически съюзник, за да помогне да се изчисти името на президента на страната, съобщават сръбски медии.</b>
      </p>
      <p>Самият Вучич съобщи за наказателните обвинения срещу себе си, заявявайки, че ще бъде съден от подпредседателя на неговата управляваща Сръбска прогресивна партия (СПП) - кметът на Нови Сад Милош Вучевич, за да разкрие истината за „Йованица“, в която заедно с био зеленчуци се отглежда и марихуана, като стартира разследване от прокуратурата и полицията.</p>
      <p>"Вучевич ще повдигне обвинения срещу мен и Андрей заради „Йованица“, за да бъдем изслушани и да се направят изводи", заяви Вучич в събота по време на презентация на руски хеликоптери на военното летище „Батайница‘, в отговор на обвиненията на опозицията.</p>
      <p>Предполагаемо обаждане на Колувия до брата на президента беше официално опровергано на пресконференция миналата седмица от министъра на полицията Небойша Стефанович.</p>
      <p>Предраг Колувия е собственик на фермата „Йовница“, получила държавни субсидии за отглеждане на биологична храна в стопанство край Стара Пазова, във Войводина.</p>
      <p>Полицията арестува Колувия на 14 ноември и при допълнителна проверка на фермата откри марихуана и лаборатория за наркотици, 800 кг изсушен канабис. </p>
      <related>
        <h4>Още по темата</h4>
        <a href="http://kanal3.bg/news/world/europe/110136-Aleksandar-Vuchich%253A-Nikoy-nyama-da-mi-dava-akal"/>
        <a href="http://kanal3.bg/news/world/europe/109458-51-vi-protest-sreshtu-redzima-na-Vuchich"/>
        <a href="http://kanal3.bg/news/world/109028-Izpisaha-Aleksandar-Vuchich"/>
      </related>
    </article>
  </body>
</html>