<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7166117/%D9%85%D8%B1%D8%A7%D8%AC%D8%B9%D9%87-%DB%B5%DB%B2%DB%B0%DB%B0%DB%B0-%D9%86%D9%81%D8%B1-%D8%AF%D8%B1-%D9%BE%DB%8C-%D8%B4%DB%8C%D9%88%D8%B9-%D8%A2%D9%86%D9%81%D9%84%D9%88%E2%80%8C%D8%A7%D9%86%D8%B2%D8%A7-%D8%A8%D9%87-%D9%85%D8%B1%D8%A7%DA%A9%D8%B2-%D8%AF%D8%B1%D9%85%D8%A7%D9%86%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D8%B2%D8%A7%D9%87%D8%AF%D8%A7%D9%86"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-12-09T10:46:00+00:00"/>
    <meta property="og:title" content="مراجعه ۵۲۰۰۰ نفر در پی شیوع آنفلو‌انزا به مراکز درمانی دانشگاه علوم پزشکی زاهدان"/>
    <meta property="og:description" content="رئیس دانشگاه علوم پزشکی زاهدان گفت: در موج جدید همه‌گیری آنفلو‌انزا در ۹ روز اخیر بیش از ۵۲ هزار نفر به کلینیک‌های سرپایی در ۹ بیمارستان و ۳ کلینیک تخصصی تابعه دانشگاه علوم پزشکی زاهدان مراجعه کرده‌اند."/>
  </head>
  <body>
    <article>
      <h1>مراجعه ۵۲۰۰۰ نفر در پی شیوع آنفلو‌انزا به مراکز درمانی دانشگاه علوم پزشکی زاهدان</h1>
      <address>
        <time datetime="2019-12-09T10:46:00+00:00">09 Dec 2019, 10:46</time>
      </address>
      <h3>رئیس دانشگاه علوم پزشکی زاهدان گفت: در موج جدید همه‌گیری آنفلو‌انزا در ۹ روز اخیر بیش از ۵۲ هزار نفر به کلینیک‌های سرپایی در ۹ بیمارستان و ۳ کلینیک تخصصی تابعه دانشگاه علوم پزشکی زاهدان مراجعه کرده‌اند.</h3>
      <p>به گزارش <a href="https://www.yjc.ir/fa/states">گروه استان های</a> <a href="https://www.yjc.ir/">باشگاه خبرنگاران جوان</a>از <a href="https://www.yjc.ir/fa/sistan-baluchestan">زاهدان</a>،روابط عمومی دانشگاه علوم پزشکی زاهدان؛ سیدمحمد هاشمی شهری رئیس دانشگاه <b>علوم پزشکی زاهدان</b> در حاشیه بازدید از بیمارستان رازی سراوان گفت: در موج جدید همه‌گیری<b> آنفلو‌انزا</b> در ۹ روز اخیر بیش از ۵۲ هزار نفر به کلینیک‌های سرپایی در ۹ بیمارستان و ۳ کلینیک تخصصی تابعه دانشگاه علوم پزشکی زاهدان مراجعه کرده‌اند.</p>
      <p>سیدمحمد هاشمی شهری اظهار داشت: روند ارائه خدمات به بیماران مبتلا به عفونت‌های حاد تنفسی در بیمارستان رازی سراوان تحت نظر پزشک متخصص بیماری‌های عفونی و گرمسیری انجام می‌شود.</p>
      <p>او بیان کرد: در موج جدید همه‌گیری آنفلو‌انزا در ۹ روز اخیر بیش از ۵۲ هزار نفر به کلینیک‌های سرپایی در ۹ بیمارستان و ۳ کلینیک تخصصی تابعه دانشگاه علوم پزشکی زاهدان مراجعه کرده‌اند.</p>
      <p>او ادامه داد: در این مدت ۲۹۳ مورد عفونت شدید تنفسی شناسایی شده و بعد از انجام آزمایشات لازم، عفونت آنفولانزایی در ۶۷ نفر از این افراد به اثبات رسیده است. در حال حاضر تعدادی از بیماران تنفسی بهبود یافته و از بیمارستان ترخیص شده‌اند.</p>
      <p>هاشمی شهری خاطرنشان کرد: با احتساب بیمارانی که امروز بستری شده‌اند هم اکنون تنها ۱۲۵ بیمار با علایم نسبتاً شدید تنفسی در بیمارستان‌های تابعه این دانشگاه بستری هستند. آخرین موارد فوتی با نتیجه مثبت آنفولانزا در محدوده این دانشگاه همچنان پنج نفر است.</p>
      <p>انتهای پیام/ع</p>
    </article>
  </body>
</html>