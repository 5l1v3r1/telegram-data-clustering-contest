<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_odeska-tragediya-koledzh-pracyuvav-bez-pozhezhnoyi-signalizaciyi/942083"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Одеська трагедія: коледж працював без пожежної сигналізації"/>
    <meta property="og:description" content="В одеському коледжі економіки, права та готельно-ресторанного бізнесу, де 4 грудня сталася смертельна пожежа, не була встановлена пожежна сигналізація. &quot;З'ясували, що в коледжі взагалі не було пожежної сигналізації&quot;, - повідомив глава Державної служби з надзвичайних ситуацій України Микола ..."/>
  </head>
  <body>
    <article>
      <h1>Одеська трагедія: коледж працював без пожежної сигналізації</h1>
      <address><time datetime="2019-12-09T10:15:00+00:00">09 Dec 2019, 10:15</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942083_w_300.jpg?v=0"/>
        <figcaption>lenta</figcaption>
      </figure>
      <p>В одеському коледжі економіки, права та готельно-ресторанного бізнесу, де 4 грудня сталася смертельна пожежа, не була встановлена пожежна сигналізація.</p>
      <p>"З'ясували, що в коледжі взагалі не було пожежної сигналізації", - повідомив глава Державної служби з надзвичайних ситуацій України Микола Чечоткін під час брифінгу в Одесі, передає <a href="https://dumskaya.net/news/v-odesskom-kolledzhe-ne-bylo-pozharnoy-signaliza-106344/">Думская</a>.</p>
      <p>Він також зазначив, що вогнеборці були забезпечені усім мінімально необхідним для ефективної рятувальної операції. Хоча також повідомив, що в Україні є проблема з пожежними драбинами, оскільки в країні їх просто не виробляють. В одеських рятувальників є три 30-метрові драбини та один 50-метровий підйомник.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_tragediya-v-odesi-kilkist-zhertv-zrosla-do-12/942069"/>
      </related>
      <p>Крім того, голова ДСНС розповів, що по всій країні є лише 5 надувних рятувальних батутів, які використовують під час рятувальної операції. Однак за його словами, аналіз досвіду європейських країн показав, що ефективність таких батутів як засобів порятунку невисока.</p>
      <blockquote>В Одесі <a href="https://gazeta.ua/articles/np/_pozhezha-v-odesi-policejski-vzyalisya-za-ryatuvalnikiv/942036">у підрозділах ДСНС провели ряд обшуків</a> в рамках слідчих дії трагедії на Троїцькій,25.<br/>Поліцейські вилучили документацію з дій пожежних розрахунків з моменту повідомлення про пожежу і аж до моменту ліквідації.</blockquote>
    </article>
  </body>
</html>