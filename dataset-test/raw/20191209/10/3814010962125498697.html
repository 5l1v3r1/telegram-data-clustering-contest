<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/nad-370-nelegalni-migranti-zadrzhani-na-zapadniya-bryag-na-turtsiya"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T10:58:35+00:00"/>
    <meta property="og:title" content="Над 370 нелегални мигранти задържани на западния бряг на Турция"/>
    <meta property="og:description" content="Около 371 нелегални мигранти бяха задържани при няколко операции по западния бряг на Турция, съобщиха източници на сигурност за „Сабах“."/>
  </head>
  <body>
    <article>
      <h1>Над 370 нелегални мигранти задържани на западния бряг на Турция</h1>
      <address><time datetime="2019-12-09T10:58:35+00:00">09 Dec 2019, 10:58</time> by <a rel="author">БГНЕС</a></address>
      <p>
        <b>Около 371 нелегални мигранти бяха задържани при няколко операции по западния бряг на Турция, съобщиха източници на сигурност за „Сабах“.</b>
      </p>
      <p>Членовете на местната брегова охрана в егейската провинция Измир задържаха общо 216 мигранти като част от две операции в крайбрежни квартали. Едната група е от 119 афганистанци и 7 лица с африканско гражданство. Втората група е била в две отделни лодки и се състои от 35 сирийци, 13 палестинци и 42 от Централна Африка.</p>
      <p>Междувременно при две операции на юг, в провинция Айдън, турската брегова охрана залови две гумени лодки, превозващи 47 сирийци, 26 палестинци, 13 афганистанци, 3 сомалийци, 2 иракчани и един човек от Йемен.</p>
      <p>Друга група също е заловена, състояща се от 63 мигранти от Палестина, Сирия, Сомалия и Йемен, пътували в лодки.</p>
      <p>Всички задържани мигранти са предадени на местните миграционни власти.</p>
      <p>През 2018 г. в Турция са задържани около 268 000 нелегални мигранти. Турция е ключова транзитна точка за нелегалните мигранти, които целят да преминат в Европа, за да започнат нов живот, особено за бягащите от войната и преследване.</p>
    </article>
  </body>
</html>