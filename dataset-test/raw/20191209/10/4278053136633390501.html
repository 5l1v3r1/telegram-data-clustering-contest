<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hokej.cz/sedmnactka-leti-o-vanocich-do-finska-obe-akce-absolvuje-11-hracu/5044513"/>
    <meta property="og:site_name" content="Hokej.cz"/>
    <meta property="article:published_time" content="2019-12-09T10:56:00+00:00"/>
    <meta property="og:title" content="Sedmnáctka letí o Vánocích do Finska. Obě akce absolvuje 11 hráčů"/>
    <meta property="og:description" content="Hodně nabité období kolem svátků čeká reprezentanty do 17 let. Po domácím trojutkání s Ruskem se vydají ke třem zápasům do Finska, hlavní kouč Václav Eismann nyní oznámil neúplnou nominaci."/>
  </head>
  <body>
    <article>
      <h1>Sedmnáctka letí o Vánocích do Finska. Obě akce absolvuje 11 hráčů</h1>
      <address><time datetime="2019-12-09T10:56:00+00:00">09 Dec 2019, 10:56</time> by <a rel="author" href="https://hokej.cz/archiv-clanku/autor/296" target="_blank">Martin Voltr</a></address>
      <p>
        <b>Hodně nabité období kolem svátků čeká reprezentanty do 17 let. Po domácím trojutkání s Ruskem se vydají ke třem zápasům do Finska, hlavní kouč Václav Eismann nyní oznámil neúplnou nominaci.</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <p>Trenéři dlouho přemýšleli, jak nominace na obě dvě akce poskládat. Následují totiž ve velmi rychlém sledu – ta proti Rusům skončí v neděli 22. prosince, ta následující startuje srazem ve Slaném už ve středu 25. prosince večer.</p>
      <p>Proti oběma silným sokům by nakonec mělo naskočit jedenáct hráčů. Jsou to brankáři <a href="https://hokej.cz/www/hrac/10078861">Daniel Král</a>, obránci <a href="https://hokej.cz/www/hrac/10083025">David Jiříček</a>, <a href="https://hokej.cz/www/hrac/10082906">Jakub Šedivý</a> a <a href="https://hokej.cz/www/hrac/10081972">Jiří Ticháček</a> a útočníci <a href="https://hokej.cz/www/hrac/10082386">Petr Moravec</a>, <a href="https://hokej.cz/www/hrac/10079125">Gabriel Szturc</a>, <a href="https://hokej.cz/www/hrac/10082059">Michal Ramik</a>, <a href="https://hokej.cz/www/hrac/10082618">Adam Měchura</a>, <a href="https://hokej.cz/www/hrac/10077850">Marek Brada</a>, <a href="https://hokej.cz/www/hrac/10082161">Matouš Menšík</a>, <a href="https://hokej.cz/www/hrac/10082389">Jakub Kos</a>. Zbytek sestavy se promění.</p>
      <p>V soupisce na Finy však zatím figuruje jen dvacet jmen. Jednoho obránce a jednoho útočníka ještě trenéři dopíšou nejpozději do 20. prosince z řad náhradníků. Mezi těmi jsou dokonce i čtyři hráči mladšího ročníku 2004 – <a href="https://hokej.cz/www/hrac/10082987">Tomáš Hamara</a>, <a href="https://hokej.cz/www/hrac/10083508">Matyáš Šapovaliv</a>, <a href="https://hokej.cz/www/hrac/10083675">Šimon Slavíček</a> a <a href="https://hokej.cz/www/hrac/10083019">Jiří Kulich</a>. Někdo z nich tak v případě dobrých výkonů ve svých soutěžích může dostat pěkný vánoční dárek.</p>
      <p>V obou nominacích schází nejen <a href="https://hokej.cz/www/hrac/39131">Stanislav Svozil</a>, povolaný do dvacítky, ale i další tahoun <a href="https://hokej.cz/www/hrac/10079372">Martin Ryšavý</a>. Vypadá to tedy, že za své skvělé výkony z Kanady rovněž obdrží první pozvánku do vyšší kategorie.</p>
      <p>Finové obsadili na podzimním turnaji World Hockey Challenge sedmé místo. Ročníky 2003 se doposud utkaly jen loni v šestnáctce, a to s vyrovnanou bilancí. Na severské půdě Češi prohráli 1:3, na ruské pak v poslední třetině sezony předvedli úchvatný pětigólový obrat a zvítězili 5:3.</p>
      <p>Nadcházející trojice bitev se odehraje od 27. do 29. prosince ve městě Salo, které je vzdálené zhruba 120 kilometrů od Helsinek.</p>
      <figure>
        <img src="https://hokej.cz/files/images/202/u17-radost-0912.jpg"/>
        <figcaption>Foto: Ronald Hansel, Juniorský hokej</figcaption>
      </figure>
      <h3>Nominace českého týmu</h3>
      <p><b>Brankáři:</b><br/><b>Oliver Šatný</b> (Mladá Boleslav), <b>Daniel Král</b> (Liberec).</p>
      <p><b>Obránci:</b><br/><b>David Jiříček</b> (Plzeň), <b>Matěj Pinkas</b> (Hradec Králové), <b>Sebastian Jasečko</b> (Mladá Boleslav), <b>Jakub Šedivý</b> (Liberec), <b>Jiří Ticháček</b> (Rytíři Kladno), <b>Ondřej Cubo</b> (Lukko Rauma, Finsko).</p>
      <p><b>Útočníci:</b><br/><b>Petr Moravec</b> (Hradec Králové), <b>Gabriel Szturc</b> (Mladá Boleslav), <b>Lukáš Chludil</b>, <b>Šimon Frömel</b> (oba Zlín), <b>Michal Ramik</b> (Třinec), <b>Adam Měchura</b> (Liberec), <b>Marek Brada</b> (Björklöven, Švédsko), <b>Matouš Menšík</b> (Kärpät Oulu, Finsko), <b>Jakub Kos</b> (Ilves Tampere, Finsko), <b>Marek Slavík</b> (Litvínov), <b>Jan Kučera</b> (Šumperk), <b>Jakub Altrichter</b> (Lidingö Vikings, Švédsko).</p>
      <p>
        <b>Náhradníci:</b>
      </p>
      <p><b>Brankář:</b> Patrik Hamrla (Zlín). <b>Obránci:</b> Patrik Fajmon (Kometa Brno), David Moravec (Mladá Boleslav), Filip Šindelek (Lidingö Vikings, Švédsko), René Smolka, Tomáš Machů (oba Vítkovice), Marek Chvátal (Sparta Praha), Tomáš Hamara (Tappara Tampere, Finsko). <b>Útočníci:</b> Jan Vopat, David Skuhrovec (oba Litvínov), Lukáš Pajer, Matyáš Budina (oba Hradec Králové), Jakub Brabenec, Ivo Sedláček (oba Kometa Brno), Jan Půček (Mladá Boleslav), Šimon Marha (Lidingö Vikings, Švédsko), Adam Sojka, Matyáš Šapovaliv (oba Rytíři Kladno), Adam Paleček, Daniel Herčík (oba Pardubice), Marcel Marcel (Plzeň), Šimon Slavíček (Slavia Praha), Jiří Kulich (Chomutov).</p>
      <p>
        <b>Realizační tým:</b>
      </p>
      <p><b>Manažer:</b> Radek Ťoupal<br/><b>Hlavní trenér:</b> Václav Eismann<br/><b>Asistenti trenéra:</b> Richard Žemlička a Jan Zachrla<br/><b>Trenér brankářů:</b> David Kovařík<br/><b>Lékař:</b> MUDr. Jaroslav Budín<br/><b>Fyzioterapeutka:</b> Kateřina Petrásková<br/><b>Hospodář:</b> Josef Toma</p>
      <h3>Program zápasů (Salo)</h3>
      <p><b>Pátek 27. prosince:</b><br/>17:00 Finsko – Česko</p>
      <p><b>Sobota 28. prosince:</b><br/>17:30 Finsko – Česko</p>
      <p><b>Neděle 29. prosince:</b><br/>13:00 Finsko – Česko</p>
      <p>
        <i>Začátky jsou uvedeny v českých časech, ve Finsku je o hodinu víc.</i>
      </p>
      <related>
        <a href="https://hokej.cz/nominace-u17-na-rusy-15-bronzovych-chlapcu-i-novacek-sojka/5044355"/>
        <a href="https://hokej.cz/eismann-o-zumpe-jamajskem-bobu-a-euforii-bronz-je-mimoradny-uspech/5043905"/>
      </related>
    </article>
  </body>
</html>