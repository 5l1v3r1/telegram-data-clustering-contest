<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.plotek.pl/plotek/7,154063,25492850,final-miss-universe-nie-obyl-sie-bez-wpadki-prowadzacy-blednie.html"/>
    <meta property="og:site_name" content="Plotek"/>
    <meta property="article:published_time" content="2019-12-09T10:07:46+00:00"/>
    <meta property="og:title" content="Finał Miss Universe nie obył się bez wpadki. Tę samą pomyłkę prowadzący zaliczył też cztery lata temu"/>
    <meta property="og:description" content="Za nami finał Miss Universe. Prowadzący galę zaliczył poważny błąd na wizji. Błędnie ogłosił zwyciężczynię."/>
  </head>
  <body>
    <article>
      <h1>Finał Miss Universe nie obył się bez wpadki. Tę samą pomyłkę prowadzący zaliczył też cztery lata temu</h1>
      <address><time datetime="2019-12-09T10:07:46+00:00">09 Dec 2019, 10:07</time> by <a rel="author">M&amp;#321;</a></address>
      <slideshow>
        <figure>
          <img src="https://bi.im-g.pl/im/eb/4f/18/z25492971IH,Miss-Universe.jpg"/>
          <figcaption>Miss Universe<cite>East News</cite></figcaption>
        </figure>
        <figure>
          <img src="https://bi.im-g.pl/im/f2/4f/18/z25492978IH,Wybory-Miss-Universe-2019.jpg"/>
          <figcaption>Wybory Miss Universe 2019<cite>East News</cite></figcaption>
        </figure>
        <figure>
          <img src="https://bi.im-g.pl/im/f3/4f/18/z25492979IH,Wybory-Miss-Universe-2019.jpg"/>
          <figcaption>Wybory Miss Universe 2019<cite>East News</cite></figcaption>
        </figure>
        <figure>
          <img src="https://bi.im-g.pl/im/f4/4f/18/z25492980IH,Wybory-Miss-Universe-2019.jpg"/>
          <figcaption>Wybory Miss Universe 2019<cite>East News</cite></figcaption>
        </figure>
      </slideshow>
      <p>W programach i uroczystościach nadawanych na żywo nietrudno o wpadkę. Tak też stało się podczas niedzielnego finału Miss Universe. Prowadzący imprezę, Steve Harvey, ogłosił niewłaściwą zwyciężczynię w konkursie na najlepszy narodowy kostium.</p>
      <h3>Wpadka w Miss Universe</h3>
      <p>W Miss Universe uczestniczki oceniane są w wielu kategoriach. Jedną z nich jest najlepszy kostium narodowy.</p>
      <blockquote>Spójrzmy na tegoroczną zwyciężczynię, Miss Filipin - ogłosił prowadzący ze sceny.</blockquote>
      <p>Szybko okazało się jednak, że doszło do pomyłki. Mikrofon zabrała Shweta Sekhon i poprawiła prowadzącego.</p>
      <blockquote>To nie Filipiny. To Malezja - wyjaśniła.</blockquote>
      <p>Steve Harvey mocno się zmieszał, ale prędko zdradził, że wpadka nie jest winą jego, a realizatorów. To oni wyświetlili mu na prompterze błędną zapowiedź. Co ciekawe, podobna pomyłka miała miejsce podczas finału Miss Universe w 2015 roku. Harvey ogłosił wówczas, że konkurs wygrała Ariadna Gutiérrez z Kolumbii, tymczasem prawdziwą zwyciężczynią była Pia Alonzo Wurtzbach z Filipin.</p>
      <blockquote>Przestańcie mi to robić - zagrzmiał prowadzący.</blockquote>
      <p>Myślicie, że ktoś rzeczywiście robi sobie z niego żarty?</p>
      <p>
        <i>MŁ</i>
      </p>
    </article>
  </body>
</html>