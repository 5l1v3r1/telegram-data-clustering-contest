<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/guvernul-ii-asuma-raspunderea-pe-3-legi-prorogarea-unor-termene-in-justitie-abrogarea-oug-51-si-legea-privind-plafoanele-bugetare_500862.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T10:02:55+00:00"/>
    <meta property="og:title" content="Guvernul îşi asumă răspunderea pe 3 legi: prorogarea unor termene în justiţie, abrogarea OUG 51 şi Legea privind plafoanele bugetare"/>
    <meta property="og:description" content="Guvernul sesizează marți Parlamentul pentru asumarea răspunderii pe prorogarea unor termene &amp;icirc;n justiţie, abrogarea OUG 51/2019 privind transportul public, pentru reintroducerea transportului elevilor &amp;icirc;n sistemul de servicii"/>
  </head>
  <body>
    <article>
      <h1>Guvernul îşi asumă răspunderea pe 3 legi: prorogarea unor termene în justiţie, abrogarea OUG 51 şi Legea privind plafoanele bugetare</h1>
      <address><time datetime="2019-12-09T10:02:55+00:00">09 Dec 2019, 10:02</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Guvernul sesizează marți Parlamentul pentru asumarea răspunderii pe prorogarea unor termene în justiţie, abrogarea OUG 51/2019 privind transportul public, pentru reintroducerea transportului elevilor în sistemul de servicii publice şi Legea privind plafoanele bugetare, necesare pentru aprobarea bugetului pe 2020. Anunţul a fost făcut de vicepremierul Raluca Turcan. </p>
      <p>"Cerem PSD să nu obstrucţioneze în Parlament procedura de asumare a răspunderilor", a declarat Raluca Turcan, după şedinţa Biroul Executiv al PNL.</p>
      <p>Potrivit Ralucăi Turcan, Guvernul intenţionează să-şi asume răspunderea pe prorogarea unor termene în justiţie, respectiv amânarea până la 1 ianuarie 2021 a pensionării anticipate a magistraţilor, trecerea de la completurile de doi judecători la cele de trei judecători, la instanţele de apel, şi durata studiilor la Institutul Naţional al Magistraturii.</p>
      <p>De asemenea, se va asuma răspunderea pentru abrogarea OUG 51/ 2019 privind transportul public, pentru reintroducerea transportului elevior în sistemul de servicii publice, dar şi pentru Legea plafoanelor, necesară pentru aprobarea bugetului pe 2020.</p>
    </article>
  </body>
</html>