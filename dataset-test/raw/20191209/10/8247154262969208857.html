<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/cholovik-zarizav-tovarisha-u-kafe"/>
    <meta property="og:site_name" content="Кременчугская газета"/>
    <meta property="article:published_time" content="2019-12-09T10:30:00+00:00"/>
    <meta property="og:title" content="Чоловік зарізав товариша у кафе"/>
    <meta property="og:description" content="Потерпілий помер у лікарні."/>
  </head>
  <body>
    <article>
      <h1>Чоловік зарізав товариша у кафе</h1>
      <address>
        <time datetime="2019-12-09T10:30:00+00:00">09 Dec 2019, 10:30</time>
      </address>
      <p>
        <b>Потерпілий помер у лікарні.</b>
      </p>
      <p>В ніч із 6 на 7 грудня 2019 року в одному із кафе міста Лубни відбулася бійка, в ході якої було поранено чоловіка. Про це повідомили на офіційному <a href="https://pl.npu.gov.ua/news/vbivstvo/na-lubenshhini-policziya-rozsliduje-fakt-vbivstva-cholovika-u-odnomu-iz-kafe-mista/">сайті </a>Національної поліції Полтавщини. <br/>На місці події поліцейські встановили, що близько опівночі в одному із кафе, яке знаходиться на центральній вулиці міста, відбулася бійка між двома чоловіками.</p>
      <p>В ході бійки один із її учасників завдав удар ножем в область шиї 29-річному жителю Лубен. Від отриманих травм поранений чоловік помер у місцевій лікарні, куди був доставлений каретою швидкої допомоги.<br/>На місці події  поліцейські затримали 59-річного раніше судимого лубенця, який обґрунтовано підозрюється у вчиненні даного злочину. Наразі підозрюваний перебуває під вартою в порядку ст. 208 Кримінально-процесуального кодексу України.<br/>За фактом умисного вбивства відкрито кримінальне провадження за ч. 1 ст. 115 Кримінального кодексу України. В рамках кримінального провадження триває досудове слідство та встановлюються усі обставини події.</p>
      <p> </p>
      <p> </p>
      <p>Антоніна Озерна</p>
      <p>За матеріалами Лубенського відділу поліції</p>
      <p> </p>
    </article>
  </body>
</html>