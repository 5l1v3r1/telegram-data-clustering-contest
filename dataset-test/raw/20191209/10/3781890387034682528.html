<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/746048"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T10:05:00+00:00"/>
    <meta property="og:title" content="ย้อนดู'มิสยูนิเวิร์ส' 4ปีหลัง'แอฟริกาใต้-ปินส์'สลับชิงมง"/>
    <meta property="og:description" content="ยังไงกันแน่?.. ชาวเน็ตไล่ย้อนไทม์ไลน์ จับตาการประกวด 'Miss Universe 2019' หลังพบ 4 ปีให้หลัง 'แอฟริกาใต้-ฟิลิปปินส์' สลับชิงมงกุฎ!"/>
  </head>
  <body>
    <article>
      <h1>ย้อนดู'มิสยูนิเวิร์ส' 4ปีหลัง'แอฟริกาใต้-ปินส์'สลับชิงมง</h1>
      <address>
        <time datetime="2019-12-09T10:05:00+00:00">09 Dec 2019, 10:05</time>
      </address>
      <p>
        <b>ยังไงกันแน่?.. ชาวเน็ตไล่ย้อนไทม์ไลน์ จับตาการประกวด "Miss Universe 2019" หลังพบ 4 ปีให้หลัง "แอฟริกาใต้-ฟิลิปปินส์" สลับชิงมงกุฎ!</b>
      </p>
      <p>จบลงไปเป็นที่เรียบร้อยแล้วสำหรับการประกวดสาวงามระดับโลกอย่าง มิสยูนิเวิร์ส2019 (Miss Universe2019) ณ แอตแลนต้า สหรัฐอเมริกา สำหรับผลการประกวด สาวงามที่คว้ามงกุฎได้แก่<b> "โซซิบินิ ทันซี" </b>จากแอฟริกาใต้  ขณะที่ตัวแทนสาวไทย <b>"ฟ้าใส-ปวีณสุดา ดรูอิ้น"</b> สามารถทำผลงานได้อย่างยอดเยี่ยม หลังเป็นสาวงามจากเอเชียเพียงคนเดียวที่เข้ารอบ 5 คนสุดท้าย ถือได้ว่าเป็นอีกสาวงามอีกคนหนึ่งของไทยที่สามารถเข้ารอบลึกที่สุด<br/><br/>อย่างไรก็ตาม ภายหลังจากที่การแข่งขันดังกล่าวจบลง ทางด้านโลกออนไลน์ต่างวิพากษ์วิจารณ์ พร้อมตั้งข้อสังเกตถึงการรับมงกุฎของเวทีดังกล่าว โดยหากย้อนกลับไปเมื่อปี 2015 จะพบว่า เป็นปีที่มีการวิพากษ์วิจารณ์อย่างรุนแรงไปทั่วทั้งสังคมออนไลน์ทั่วโลก เมื่อ สตีฟ ฮาร์วีย์ ผู้ดำเนินรายการ ประกาศให้ "เอเรียดนา อาเรวาโล" ตัวแทนสาวงามจากโคลอมเบีย เป็นผู้ครองมงกุฎ ก่อนที่ภายในอีกเสี้ยวนาทีต่อมาจะประกาศว่าเป็นความผิดพลาด และผู้ชนะที่แท้จริงคือ "เปีย อลองโซ วัวร์ตซบัค" ตัวแทนสาวงามจาก<b>ฟิลิปปินส์</b>เชื้อสายเยอรมัน</p>
      <figure>
        <img src="https://www.dailynews.co.th/admin/upload/20191209/news_SACzmsiLaX172510_533.jpg?v=20191210163?v=4520"/>
      </figure>
      <p>หลังจากนั้นในการประกวด Miss Universe2016 ผู้ที่คว้ามงกุฎไปครองคือ "อีริส มิตเตอร์นาร์" ตัวแทนสาวงามจากฝรั่งเศส</p>
      <figure>
        <img src="https://www.dailynews.co.th/admin/upload/20191209/news_sSvDBsrtVL172510_533.jpg?v=20191210163?v=5340"/>
      </figure>
      <p>ในปีถัดมา ผู้ที่คว้ามงกุฎ Miss Universe2017 ไปครอบครองก็คือ "เดมิเลจห์ เนลปีเตอร์ส" เป็นสาวงามจาก<b>ประเทศแอฟริกาใต้</b>คนที่ 2 ที่สามารถคว้ามงกุฏมิสยูนิเวิร์สไปครองได้สำเร็จ นับจากปี 1978</p>
      <figure>
        <img src="https://www.dailynews.co.th/admin/upload/20191209/news_foWsbqMyyb172509_533.jpg?v=20191210163?v=4075"/>
      </figure>
      <p>ถัดมาในปี 2018 กับการประกวดMiss Universe ในประเทศไทย มงกฎความงามก็กลับย้อนไปอยู่ในมือสาวงามจาก<b>ประเทศฟิลิปปินส์</b> อย่าง "แคทรีโอนา เกรย์" ส่วนแอฟริกาใต้ แชมป์เก่าได้อันดับที่ 2</p>
      <figure>
        <img src="https://www.dailynews.co.th/admin/upload/20191209/news_QZBAQMvyOO172509_533.jpg?v=20191210163?v=2318"/>
      </figure>
      <p>ล่าสุดในการประกวด Miss Universe 2019 ผู้ที่ได้รับมงกฎก็คือ "โซซิบินิ ทันซี" สาวงามจาก<b>แอฟริกาใต้</b>นั่นเอง...</p>
      <figure>
        <img src="https://www.dailynews.co.th/admin/upload/20191209/news_PUCaiHqTpF172509_533.jpg?v=20191210163?v=5989"/>
      </figure>
      <p>
        <b>ข่าวที่เกี่ยวข้อง..<br/><a href="https://www.dailynews.co.th/women/745928">-แหวกโพลทุกสำนัก! สาว'แอฟริกาใต้'คว้ามงฯ'มิสยูนิเวิร์ส'</a><br/><a href="https://www.dailynews.co.th/women/682913">-สาวงามจาก"ฟิลิปปินส์" คว้ามงกุฎ"มิสยูนิเวิร์ส 2018" </a><br/><a href="https://www.dailynews.co.th/women/612525">-สาวงามจาก'แอฟริกาใต้' คว้ามงกุฎมิสยูนิเวิร์ส2017</a><br/><a href="https://www.dailynews.co.th/foreign/552237">-"ฝรั่งเศส" คว้ามงกุฎมิสยูนิเวิร์สครั้งแรกในรอบ 6 ทศวรรษ</a><br/><a href="https://www.dailynews.co.th/women/368306">-ประกวด"มิสยูนิเวิร์ส"เงิบ "พิธีกร"ประกาศผู้ชนะผิด</a></b>
      </p>
      <figure>
        <img src="https://www.dailynews.co.th/admin/upload/20191209/news_jnbkPlUQmw172510_533.jpg?v=20191210163?v=7159"/>
      </figure>
    </article>
  </body>
</html>