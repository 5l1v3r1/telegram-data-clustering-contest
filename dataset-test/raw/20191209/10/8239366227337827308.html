<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/vada_sogodni_rozglyane_pytannya_sanktsiy_proty_rosiyu_332684.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T10:28:00+00:00"/>
    <meta property="og:title" content="ВАДА сьогодні розгляне питання санкцій проти Росію"/>
    <meta property="og:description" content="Виконавчий комітет Всесвітнього антидопінгового агентства (ВАДА) збереться на засідання 9 грудня, щоб розглянути масштабні санкції проти Росії через черговий допінговий скандал."/>
  </head>
  <body>
    <article>
      <h1>ВАДА сьогодні розгляне питання санкцій проти Росію</h1>
      <h2>Виконавчий комітет Всесвітнього антидопінгового агентства (ВАДА) збереться на засідання 9 грудня, щоб розглянути масштабні санкції проти Росії через черговий допінговий скандал.</h2>
      <address>
        <time datetime="2019-12-09T10:28:00+00:00">09 Dec 2019, 10:28</time>
      </address>
      <p>Комітет атлетів ВАДА напередодні закликав повністю усунути російських атлетів від участі в Олімпіаді 2020 року в Токіо. Спортсмени вважають, що пропозиція Міжнародного олімпійського комітету дозволити ʺчистимʺ атлетам з Росії змагатися в Японії під нейтральним прапором, є недостатнім покаранням. Таким чином, комітет атлетів приєднався до вимог антидопінгових агентств США і Великобританії, які виступають за максимальні санкції щодо Росії, - передає <a href="https://www.radiosvoboda.org/">Радіо Свобода</a> з посиланням на ВВС.</p>
      <p>Комітет з контролю дотримання вимог радив ВАДА надіслати РУСАДА формальне повідомлення про визнання російської установи такою, що не виконала цієї вимоги, і, як наслідок цього визнання, низки заходів, наприклад:</p>
      <ul>
        <li>ніхто з членів російського уряду не зможе увійти до складу будь-яких рад чи комітетів установ, які виконують Кодекс ВАДА</li>
        <li>члени та представники російського уряду не зможуть брати участь у літніх та зимових Юнацьких Олімпійських іграх, Олімпійських та Паралімпійських іграх, будь-яких інших подіях, які влаштовують організатори великих заходів, та будь-яких світових чемпіонатах, які санкціонує будь-яка установа, що виконує умови ВАДА протягом наступного чотирирічного періоду (до цього переліку входять Олімпійські ігри 2020 року)</li>
        <li>Росія не зможе приймати в себе жодну з подій, пов’язаних із великими спортивними заходами, протягом чотирьох років; в разі, якщо таке право в неї вже було, воно має бути відкликане</li>
        <li>російський прапор не може з’являтися на великих спортивних подіях протягом чотирьох років</li>
        <li>Росія не може претендувати на те, щоб приймати в себе Олімпійські чи Паралімпійські ігри 2032 року</li>
        <li>ʺчистіʺ російські спортсмени зможуть брати участь у змаганнях лише під нейтральним прапором</li>
      </ul>
      <p>Якщо виконавчий комітет ВАДА пристане на ці рекомендації, РУСАДА отримає формальне сповіщення і матиме 21 день на те, щоб його прийняти. Інші зацікавлені сторони також можуть звернутися до суду в Лозанні, рішення якого будуть обов’язковими для Міжнародного олімпійського комітету та інших спортивних органів.</p>
      <p>Міністр закордонних справ Сергій Лавров заявляв, що таким чином Захід робить ще одне зусилля, щоб відштовхнути Росії.</p>
      <p>ʺЄ ті, хто хоче поставити Росію в оборонну позицію, звинувачуючи майже у всьому у будь-якій сфері міжнародного життя – конфлікти, економіка, енергетика, газопроводи, продаж зброїʺ, – сказав Лавров.</p>
      <p>Однак глава РУСАДА Юрій Ганус назвав запропоновані покарання ʺвиправданимиʺ.</p>
      <p>Нагадаємо, як писало <a href="https://galinfo.com.ua/news/rosiyu_mozhut_vidstoronyty_vid_olimpiady_v_tokio__zmi_317535.html">Гал-інфо</a>, Росія може зіткнутися з відстороненням від Олімпійських ігор 2020 року в Токіо.</p>
    </article>
  </body>
</html>