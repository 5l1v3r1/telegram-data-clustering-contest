<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/egeszsegugy-kozelet/inkubatorokra-gyujtottek-a-csaladszervezetek-jotekonysagi-vasaran-1919610/"/>
    <meta property="og:site_name" content="Világgazdaság"/>
    <meta property="article:published_time" content="2019-12-09T10:46:00+00:00"/>
    <meta property="og:title" content="Inkubátorokra gyűjtöttek a családszervezetek jótékonysági vásárán"/>
    <meta property="og:description" content="Két inkubátorra is elegendő pénz gyűlt össze a családszervezetek adventi jótékonysági vásárán, amelyet december 1-jén tartottak a MOM Sportközpontban."/>
  </head>
  <body>
    <article>
      <h1>Inkubátorokra gyűjtöttek a családszervezetek jótékonysági vásárán</h1>
      <address><time datetime="2019-12-09T10:46:00+00:00">09 Dec 2019, 10:46</time> by <a rel="author">MTI</a></address>
      <p>Király Nóra, a Fiatal Családosok Klubjának alapítója emlékeztetett arra, hogy a negyedik alkalommal megszervezett vásárt idén egy hónapon keresztül tartó online adománygyűjtéssel kötötték egybe, amelynek összegét szintén a Gottsegen György Országos Kardiológiai Intézetnek (GOKI) vásárolt nyitott inkubátorokra költik.</p>
      <figure>
        <img src="https://www.vg.hu/wp-content/uploads/2017/12/+otf/810w/02koraszulottMTIVajdaJanos.jpg"/>
        <figcaption>Fotó: MTI / Vajda János</figcaption>
      </figure>
      <aside>Ablonczy László, a GOKI Gyermekszív Központjának gyermekellátásért felelős orvos igazgatója azt mondta, hogy a nyitott inkubátorok nagy segítséget jelentenek, azok ugyanis lehetővé teszik, hogy a gyerekeket a lehető legkevesebb bolygatás mellett kezeljék.</aside>
      <p>Kitért arra is: évente átlagosan 500 gyermekkori szívműtétet végeznek, ebből 100-at újszülött korban. A műtött újszülöttek 20-30 százalékának több hetet, sok esetben akár hónapokat is az inkubátorban kell tölteniük – tette hozzá.</p>
    </article>
  </body>
</html>