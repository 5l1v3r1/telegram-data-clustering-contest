<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/nachalo/2019-12-09/ofitsialno-izhvarliha-rusiya-ot-vsichki-golemi-sportni-sabitiya-za-4-godini"/>
    <meta property="og:site_name" content="gol.bg"/>
    <meta property="article:published_time" content="2019-12-09T10:43:36+00:00"/>
    <meta property="og:title" content="ОФИЦИАЛНО: Изхвърлиха Русия от всички големи спортни събития за 4 години"/>
    <meta property="og:description" content="Решението е взето единодушно от Световната антидопингова агенция"/>
  </head>
  <body>
    <article>
      <h1>ОФИЦИАЛНО: Изхвърлиха Русия от всички големи спортни събития за 4 години</h1>
      <h2>Решението е взето единодушно от Световната антидопингова агенция</h2>
      <address>
        <time datetime="2019-12-09T10:43:36+00:00">09 Dec 2019, 10:43</time>
      </address>
      <p>Русия получи забрана да участва на всички големи спортни форуми през следващите 4 години, обяви Световната Антидопингова агенция (УАДА). </p>
      <p>Така спортистите от страната ще пропуснат Олимпийските игри в Токио през 2020-а година, както и световното първенство по футбол в Катар през 2022-а. Националният отбор обаче ще играе на Евро 2020, тъй като УЕФА не се счита за организатор на големи шампионати. </p>
      <p>Все пак както беше и преди атлетите биха могли да участват на големи първенства, ако докажат, че не използват забранени субстанции, като ще се състезават под неутрален флаг. </p>
      <p>Решението на УАДА е било взето единодушно по време на среща на изпълнителния комитет в Лозана. </p>
      <p>В основата на тежките санкции е наспазване на правилата от Руската антидопингова агенция, която все пак има 21 дни, за да обжалва пред Спортния арбитражен съд. </p>
      <p>През 2018-а 168 руски спортисти се състезаваха под неутрален флаг на Зимната Олимпиада в Пьончан. В леката атлетика наказанието на Русия е в сила от 2015-а година. </p>
    </article>
  </body>
</html>