<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/DTP/politseyskiy-zbiv-pensionera-ta-vtik-hmelnitski-dbrivtsi-rozsliduyut-s-10980047.html"/>
    <meta property="og:site_name" content="Всім"/>
    <meta property="article:published_time" content="2019-12-09T10:13:00+00:00"/>
    <meta property="og:title" content="Поліцейський збив пенсіонера та втік: хмельницькі ДБРівці розслідують смертельну ДТП"/>
    <meta property="og:description" content="Трагічна аварія сталася на Житомирщині. Водій збив на смерть велосипедиста та втік. Згодом правоохоронці встановили, що за кермом автомобіля був 35-річний чоловік, що працює у місцевому відділенні поліції. Він це заперечує. Матеріали з цієї справи передали до ДБР. "/>
  </head>
  <body>
    <article>
      <h1>Поліцейський збив пенсіонера та втік: хмельницькі ДБРівці розслідують смертельну ДТП</h1>
      <address><time datetime="2019-12-09T10:13:00+00:00">09 Dec 2019, 10:13</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Трагічна аварія сталася на Житомирщині. Водій збив на смерть велосипедиста та втік.</li>
        <li>Згодом правоохоронці встановили, що за кермом автомобіля був 35-річний чоловік, що працює у місцевому відділенні поліції. Він це заперечує.</li>
        <li>Матеріали з цієї справи передали до ДБР.</li>
      </ul>
      <p> </p>
      <p>Увечері 6 грудня у Чуднові Житомирської області водій легковика збив на смерть велосипедиста, після чого порушник втік з місця події. У результаті аварії загинув 64-річний місцевий мешканець від отриманих тілесних ушкоджень.</p>
      <p>Згодом правоохоронці встановили особу порушника. Ним виявився 35-річний житель с. Дубище Чуднівського району, який працює у місцевому відділенні поліції. Про це повідомляє пресслужба поліції області.</p>
      <p>Наразі за цим фактом було розпочато кримінальне провадження за статтею 286 (Порушення правил безпеки дорожнього руху) ККУ. Крім цього, усі матеріали були передані до ДБР міста Хмельницького та прокуратури Житомирській області.</p>
      <p> Як зазначають у <a href="https://vsim.ua/goto/aHR0cHMlM0ElMkYlMkZkYnIuZ292LnVhJTJGbmV3cyUyRmRici1yb3pzbGlkdWUtb2JzdGF2aW5pLXNtZXJ0ZWxub2ktZHRwLW5hLXpoaXRvbWlyc2NoaW5pLXphLXVjaGFzdHl1LXBvbGljZXlza29nbyUzRmZiY2xpZCUzREl3QVIxSy1tU2ppNGExZ0JQVHN6Y0tJVzgzeXZwUEV1VXV0SFRJZnVMTTNYOElRRDVjQXJZWU9JcDRXVWM=">пресслужбі</a> Державного Бюро розслідувань, правоохоронець своєї вини не визнає та повідомив, що того дня не перебував за кермом свого транспортного засобу.</p>
      <p>До слова, у разі доведення вини, правоохоронцю загрожує покарання у вигляді обмеження волі на строк від п’яти до десяти років з позбавленням права керувати транспортними засобами на строк до трьох років або без такого.</p>
      <p> </p>
    </article>
  </body>
</html>