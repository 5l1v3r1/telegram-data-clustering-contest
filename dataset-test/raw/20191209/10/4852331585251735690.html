<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/mac-pro-display-xdr-10-dicembre/"/>
    <meta property="og:site_name" content="Webnews"/>
    <meta property="article:published_time" content="2019-12-09T10:56:00+00:00"/>
    <meta property="og:title" content="Mac Pro e Pro Display XDR dal 10 dicembre"/>
    <meta property="og:description" content="I nuovi Mac Pro e Pro Display XDR saranno disponibili, almeno negli USA, a partire dal 10 dicembre: è quanto ha annunciato Apple in una mail."/>
  </head>
  <body>
    <article>
      <h1>Mac Pro e Pro Display XDR dal 10 dicembre</h1>
      <h2>I nuovi Mac Pro e Pro Display XDR saranno disponibili, almeno negli USA, a partire dal 10 dicembre: è quanto ha annunciato Apple in una mail.</h2>
      <address><time datetime="2019-12-09T10:56:00+00:00">09 Dec 2019, 10:56</time> by <a rel="author" href="https://www.webnews.it/author/marcogrigis/" target="_blank">Marco Grigis</a></address>
      <p>Giunge finalmente una data di lancio per i nuovi <a href="https://www.webnews.it/speciale/mac-pro/">Mac Pro</a> e <b>Pro Display XDR</b>, i dispositivi professionali presentati da <a href="https://www.webnews.it/recensioni/produttore/apple/">Apple</a> nel corso della WWDC 2019. In una mail inviata ad alcuni clienti nel corso del weekend, infatti, il gruppo di Cupertino ha infatti confermato l’apertura degli ordini a partire dal 10 dicembre.</p>
      <p>Vi è grande attesa per l’apparizione sul mercato del nuovo Mac Pro, un desktop professionale finalmente tornato a un <b>approccio modulare</b>, dopo la versione a cilindro lanciata nel 2013. Nelle ultime settimane alcuni esemplari hanno fatto la loro apparizione nelle case di alcuni personaggi famosi, come nello studio del DJ <a href="https://www.webnews.it/2019/11/11/mac-pro-casa-calvin-harris/">Calvin Harris</a>, suggerendo così l’imminente arrivo sul mercato. E ora arriva la conferma: dal <b>10 dicembre</b> il desktop potrà essere ordinato, anche in abbinato al performante Pro Display XDR.</p>
      <p>I <b>prezzi</b> sono saranno alla portata di tutti, poiché queste macchine sono evidentemente destinate a un pubblico di professionisti. L’edizione base di Mac Pro verrà infatti proposta a <b>5.999 dollari</b>, una cifra destinata a salire a seconda delle configurazioni: i nuovi Mac Pro, infatti, supportano processori Xeon fino a 28 core, fino a 1.5 TB di storage ad alta velocità, due schede Radeon Pro II Duo, 8 slot PCIe e la schede di accelerazione Afterburner, che permette di gestire contemporaneamente fino a 3 flussi 8K senza la necessità di un proxy.</p>
      <p>Anche il <a href="https://www.webnews.it/2019/06/05/pro-display-xdr-proteste-stand/">Pro Display XDR</a> ha prezzi importanti, a partire da 5.000 dollari, con possibilità di configurare la finitura del vetro frontale per una risoluzione massima di 6.016×3384 pixel. Se, oltre al monitor, si vuole anche acquistare lo stand esclusivo di Apple – capace di orientare lo schermo a 360 gradi e di inclinarlo in tutte le direzioni – bisognerà aggiungere altri <b>999 dollari</b>. Al momento, non sono ancora stati svelati i listini nel dettaglio per i consumatori italiani.</p>
      <h4>Galleria di immagini: <a href="https://www.webnews.it/gallerie/mac-pro-2019-le-foto/">Mac Pro 2019: le foto</a></h4>
      <slideshow>
        <figure>
          <a href="https://www.webnews.it/gallerie/mac-pro-2019-le-foto/?pid=126530">
            <img src="https://www.webnews.it/wp//app/gallery/mac-pro-2019/mac-pro-1.jpg"/>
          </a>
        </figure>
        <figure>
          <a href="https://www.webnews.it/gallerie/mac-pro-2019-le-foto/?pid=126531">
            <img src="https://www.webnews.it/wp//app/gallery/mac-pro-2019/mac-pro-10.jpg"/>
          </a>
        </figure>
        <figure>
          <a href="https://www.webnews.it/gallerie/mac-pro-2019-le-foto/?pid=126532">
            <img src="https://www.webnews.it/wp//app/gallery/mac-pro-2019/mac-pro-2.jpg"/>
          </a>
        </figure>
        <figure>
          <a href="https://www.webnews.it/gallerie/mac-pro-2019-le-foto/?pid=126533">
            <img src="https://www.webnews.it/wp//app/gallery/mac-pro-2019/mac-pro-3.jpg"/>
          </a>
        </figure>
        <figure>
          <a href="https://www.webnews.it/gallerie/mac-pro-2019-le-foto/?pid=126534">
            <img src="https://www.webnews.it/wp//app/gallery/mac-pro-2019/mac-pro-4.jpg"/>
          </a>
        </figure>
      </slideshow>
      <p>Se vuoi aggiornamenti su <i>Mac Pro</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>