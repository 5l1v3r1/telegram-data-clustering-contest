<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/12/09/z-bankomatu-zmizli-zabudnute-peniaze-hladaju-muza-z-kamerovych-zaznamov/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-12-09T10:58:06+00:00"/>
    <meta property="og:title" content="Z bankomatu zmizli zabudnuté peniaze, hľadajú muža z kamerových záznamov"/>
    <meta property="og:description" content="Zabudnutá 50-eurovka v bankomate v dunajskostredskom nákupnom centre ZOC Max skončila v cudzích rukách. Policajti teraz pátrajú po mužovi, ktorého pri bankomate zachytili kamery. Ako informovala trnavská krajská polícia, zabudnuté peniaze zobral z bankomatu neznámy páchateľ ešte 22. novembra. Policajti v súvislosti s objasňovaním tohto činu hľadajú muža v strednom..."/>
  </head>
  <body>
    <article>
      <h1>Z bankomatu zmizli zabudnuté peniaze, hľadajú muža z kamerových záznamov</h1>
      <address><time datetime="2019-12-09T10:58:06+00:00">09 Dec 2019, 10:58</time> by <a rel="author">SITA</a></address>
      <p>
        <b>Zabudnutá 50-eurovka v bankomate v dunajskostredskom nákupnom centre ZOC Max skončila v cudzích rukách. Policajti teraz pátrajú po mužovi, ktorého pri bankomate zachytili kamery.</b>
      </p>
      <p>Ako informovala trnavská krajská polícia, zabudnuté peniaze zobral z bankomatu neznámy páchateľ ešte 22. novembra. Policajti v súvislosti s objasňovaním tohto činu hľadajú muža v strednom veku, plnoštíhlej postavy, ktorý mal krátke vlasy a bradu.</p>
      <p>Oblečené mal tmavé rifle a polokošeľu s krátkymi rukávmi. Akékoľvek informácie, ktoré by mohli pomôcť pri jeho vypátraní, je možné oznámiť na linke 158, prípadne prostredníctvom súkromnej správy na facebookovej stránke polície.</p>
    </article>
  </body>
</html>