<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/la-repubblica-niente-prestito-se-l-inter-vuole-vidal-dovra-pagarlo-il-barcellona-guarda-con-interesse-a-tre-nerazzurri-325142"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T10:30:17+00:00"/>
    <meta property="og:title" content="La Repubblica - Niente prestito: se l'Inter vuole Vidal dovrà pagarlo. Il Barcellona guarda con interesse a tre nerazzurri"/>
    <meta property="og:description" content="La partita di domani tra Inter e Barcellona varrà gli ottavi di Champions League per i nerazzurri e di conseguenza la possiiblità di agire sul mercato con..."/>
  </head>
  <body>
    <article>
      <h1>La Repubblica - Niente prestito: se l'Inter vuole Vidal dovrà pagarlo. Il Barcellona guarda con interesse a tre nerazzurri</h1>
      <address><time datetime="2019-12-09T10:30:17+00:00">09 Dec 2019, 10:30</time> by <a rel="author">Redazione FcInterNews.it</a></address>
      <p>La partita di domani tra <b>Inter</b> e <b>Barcellona</b> varrà gli ottavi di <b>Champions League</b> per i nerazzurri e di conseguenza la possiiblità di agire sul mercato con maggiori fondi. Così <i>La Repubblica</i> fa il punto su quanto potrebbe accadere a gennaio. "Il bonus degli ottavi, insieme al tesoretto della cessione di <b>Gabigol </b>a fine prestito al <b>Flamengo</b>, sarà investito a gennaio. «Un mercato povero e arido», mette in guardia <b>Marotta</b>, che lavora per portare a casa il massimo dal poco che c’è sul piatto: <b>De Paul </b>dall’Udinese, operazione in cui si è speso <b>Javier Zanetti</b>, magari <b>Kulusevski</b>, ma è più probabile a giugno, e <b>Vidal</b>, che domani a San Siro potrebbe giocare in un Barcellona che risparmierà titolari. I catalani non accettano di cedere il cileno in prestito secco per sei mesi. Dalla vendita sua e di <b>Rakitic</b>, anche lui probabilmente in campo, cercano soldi preziosi per riportare a casa <b>Neymar </b>in estate. Se l’Inter vuole Vidal dovrà pagarlo. Il Barcellona, per contro, guarda con interesse a <b>Sensi </b>e <b>Skriniar</b>. E soprattutto a <b>Lautaro Martinez</b>. Non è un segreto che Messi, suo compagno in nazionale, lo voglia al Camp Nou. La clausola di 110 milioni spaventa più l’Inter che i blaugrana".</p>
    </article>
  </body>
</html>