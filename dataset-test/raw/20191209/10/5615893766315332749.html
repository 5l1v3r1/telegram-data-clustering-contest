<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/retail/alianta-in-ecommerce-ul-local-pentru-a-sprijini-magazinele-online-romanesti-sa-intre-pe-piata-din-polonia-19193391"/>
    <meta property="og:site_name" content="Profit.ro"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Alianță în eCommerce-ul local pentru a sprijini magazinele online românești să intre pe piața din Polonia"/>
    <meta property="og:description" content="Blugento, companie clujeană specializată în furnizarea de soluții de eCommerce bazate pe platforma Magento, Frisbo, platforma de smart efulfillment cu cea mai mare prezență în CEE, Coletaria.ro, expert în expedierea și livrarea coletelor, parte a grupului Packeta, cu cea mai mare rețea de puncte pick-up din CEE, și VE Global, companie specializată în construirea de tool-uri de eCommerce pentru creșterea audienței, a numărului de conversii și pentru optimizarea investițiilor de marketing, pun bazele primului acord comercial pentru sprijinirea magazinelor online din România să își vândă produsele în Polonia."/>
  </head>
  <body>
    <article>
      <h1>Alianță în eCommerce-ul local pentru a sprijini magazinele online românești să intre pe piața din Polonia</h1>
      <address><time datetime="2019-12-09T10:15:00+00:00">09 Dec 2019, 10:15</time> by <a rel="author">Profit.ro</a></address>
      <p>
        <b>Blugento, companie clujeană specializată în furnizarea de soluții de eCommerce bazate pe platforma Magento, Frisbo, platformă de smart efulfillment, Coletaria.ro, jucător în expedierea și livrarea coletelor, parte a grupului Packeta, și VE Global, companie specializată în construirea de tool-uri de eCommerce pentru creșterea audienței, a numărului de conversii și pentru optimizarea investițiilor de marketing, pun bazele unui acord comercial prezentat ca urmărind sprijinirea magazinelor online din România în vânzarea produselor în Polonia.</b>
      </p>
      <p>Prima etapă din procesul de extindere al vânzărilor în Polonia presupune realizarea unui audit al activității magazinelor online, urmat de o analiză a shop-urilor pe verticalele în care activează. Ulterior, antreprenorii vor primi un plan de acțiuni în care vor fi implicate toate companiile partenere, astfel încât managerii companiilor să poată avea vizibilitate și predictibilitate pe tot procesul de extindere a vânzărilor în Polonia.</p>
      <p>Argumentele avansate de inițiatori sunt că, la nivel general, extinderea portofoliului de produse către clienții din afara României aduce vânzări mai mari cu 15 - 20% pentru magazinele online, dar potențialul de creștere poate fi și mai mare, luând în considerare evoluția industriei de eCommerce din Polonia, estimată anul acesta la o valoare de peste 11 miliarde de euro, doar pe segmentul B2C.</p>
    </article>
  </body>
</html>