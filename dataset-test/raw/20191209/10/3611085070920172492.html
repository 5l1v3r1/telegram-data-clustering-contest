<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/kunlun-red-star-izsauc-skvorcovu-uz-khl/"/>
    <meta property="og:site_name" content="Sportazinas.com"/>
    <meta property="article:published_time" content="2019-12-09T10:55:00+00:00"/>
    <meta property="og:title" content="“Kunlun Red Star” izsauc Skvorcovu uz KHL"/>
    <meta property="og:description" content="Kontinentālās hokeja līgas (KHL) komanda Pekinas “Kunlun Red Star” uz galveno komandu izsaukusi latviešu uzbrucēju Gunāru Svorcovu, vēsta klubs."/>
  </head>
  <body>
    <article>
      <h1>“Kunlun Red Star” izsauc Skvorcovu uz KHL</h1>
      <address><time datetime="2019-12-09T10:55:00+00:00">09 Dec 2019, 10:55</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Kontinentālās hokeja līgas (<a href="https://www.sportazinas.com/atsl%C4%93gv%C4%81rdi/khl/">KHL</a>) komanda Pekinas “Kunlun Red Star” uz galveno komandu izsaukusi latviešu uzbrucēju Gunāru Svorcovu, vēsta klubs.</p>
      <p>29 gadus vecais Skvorcovs šosezon vēl nav debitējis Pekinas kluba rindās, jo viņš spēlē Krievijas Augstākajā līgā (VHL), kur 32 mačos Pekinas “KRS-BSU” sastāvā izcēlies ar astoņiem vārtu guvumiem un vienu rezultatīvu piespēli.</p>
      <p>Skvorcovs pēc septiņām sezonām Rīgas “Dinamo” sastāvā šosezon nokļuvis Pekinas kluba sistēmā, taču pie spēles laika galvenajā komandā līdz šim nav ticis. “Kunlun Red Star” sastāvā spēlē pārsvarā Ziemeļamerikas hokejisti un ir vienīgais klubs KHL, kurā “darba” valoda ir angļu.</p>
      <p>“KSR-BSU” sastāvā spēlē arī tādi latviešu hokejisti kā Kristaps Baževičs un Artūrs Salija, kurš gan divas spēles šosezon “Kunlun Red Star” rindās ir aizvadījis. Baževičs gan pie iespējas vēl nav ticis.</p>
      <p>“Kunlun Red Star” nākamo spēli aizvadīs šodien viesos pret Habarovskas “Amur”.</p>
      <figure>
        <embed-post data-src="https://www.instagram.com/p/B51F0HbBO0z" data-service="Instagram"/>
      </figure>
    </article>
  </body>
</html>