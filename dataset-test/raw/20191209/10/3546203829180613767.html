<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1520038295_Nikolay_Malinov_Ne_sam_shpionin_patriot_sam"/>
    <meta property="og:site_name" content="webcafé"/>
    <meta property="article:published_time" content="2019-12-09T10:27:00+00:00"/>
    <meta property="og:title" content="Николай Малинов: Не съм шпионин, патриот съм"/>
    <meta property="og:description" content="Продължавам да твърдя, че съм обиден и възмутен от обвинението за шпионаж. Аз съм български патриот. Идеите, които споделям, се споделят от над 1 милион българи. Единственият, който може да ме нарича шпионин, е българският съд. Прокуратурата трябва да отговори за скандала. Русофилите в България сме милиони и явно всички сме шпиони. Това заяви пред bTV председателят на движение &quot;Русофили&quot; Николай Малинов, който коментира изказването на руския президент Владимир Путин, че България умишлено бави строежа на &quot;Турски поток&quot;."/>
  </head>
  <body>
    <article>
      <h1>Николай Малинов: Не съм шпионин, патриот съм</h1>
      <address><time datetime="2019-12-09T10:27:00+00:00">09 Dec 2019, 10:27</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2014/09/24/4654646/618x420.jpg"/>
        <figcaption>Малинов настоява, че оглавяването от него движение не се е занимавало с партийно строителство, макар да е имало подобни настроения<cite>Снимка: © rusofili.bg</cite></figcaption>
      </figure>
      <p>Продължавам да твърдя, че съм обиден и възмутен от обвинението за шпионаж. Аз съм български патриот. Идеите, които споделям, се споделят от над 1 милион българи. Единственият, който може да ме нарича шпионин, е българският съд. Прокуратурата трябва да отговори за скандала. Русофилите в България сме милиони и явно всички сме шпиони. Това заяви пред bTV председателят на движение "Русофили" Николай Малинов, който коментира изказването на руския президент Владимир Путин, че България умишлено бави строежа на "Турски поток".</p>
      <p>"Русия продължава да иска да развива добросъседски отношения с България, за разлика от някои български действия. Темата с руския газ е въпрос на Министерски съвет и министерствата. Те трябва да го решават. Проблемът е много по-глобален. За мен най-важното от изявлението на Владимир Путин за "Турски поток" е, че той разграничава българските власти от българските граждани. За мен това е победа на движение "Русофили". Всички изследвания показват, че повече от половината граждани обичат Русия и искат да имаме нормални и добросъседски отношения с нея. В движение "Русофили" организираме изложби, концерти, семинари. Нищо шпионско. Някои от членовете на движението искат да станем партия, но аз не съм сред тях", коментира Малинов.</p>
      <p>Той беше категоричен, че "Русофили" не са се занимавали с партийно строителство.</p>
      <p>"Не съм от хората, които искат "Русофили" да се превърне в партия", коментира той и допълни, че в движението все пак имало хора, които споделят идеята за партия на русофилите в България. Въпреки това, по негови думи, той самият винаги е отстоявал и ще отстоява интересите на България.</p>
      <p>Той говори и по темата за изгонения български дипломат от Русия.</p>
      <p>"Всичко е въпрос на математика. Щом ние сме изгонили дипломат, Москва също ще изгони. Аз винаги ще отстоявам и защитавам интересите на България. Ще настоявам за намаляване на напрежението, защото от ескалацията губи България", заяви Малинов</p>
      <p>"Ние наистина се намираме в "мозъчна смърт". Това е видно от действията на Турция. САЩ зарязаха кюрдите и оставиха само газирани напитки в базите им. Относно твърденията, че Русия е имала шпионски лагер в Алпите, това е едно уж журналистическо разследване, в което няма нито едно доказателство. Същата работа като при мен", коментира той.</p>
      <p>"Хвърлят се някакви обивнения за шпионаж, но реално няма абсолютно никакви доказателства. Не познавам г-н Емилян Гебрев и не мога да коментирам темата за неговото отравяне. Не мога да кажа дали Владимир Путин ще посети България. Ако помогна да помогна по някакъв начин за такава визита, ще го направя", заяви още Николай Малинов.</p>
      <related>
        <h4>Още по темата</h4>
        <a href="https://www.webcafe.bg/webcafe/svyat/id_332398984"/>
        <a href="https://www.webcafe.bg/newscafe/obshtestvo/id_1748465807"/>
        <a href="https://www.webcafe.bg/newscafe/bulgaria/id_764740979"/>
        <a href="https://www.webcafe.bg/newscafe/obshtestvo/id_560004392"/>
        <a href="https://www.webcafe.bg/newscafe/bulgaria/id_1321996992"/>
        <a href="https://www.webcafe.bg/newscafe/politika/id_313946865"/>
        <a href="https://www.webcafe.bg/newscafe/politika/id_456206669"/>
        <a href="https://www.webcafe.bg/newscafe/bulgaria/id_1734807009"/>
      </related>
    </article>
  </body>
</html>