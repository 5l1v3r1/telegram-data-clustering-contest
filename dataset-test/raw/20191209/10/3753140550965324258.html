<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/khudozhnyk_mig_otrymaty_za_prekleyenyy_do_stiny_banan_120_tys_inshyy_mytec_zyiv_yogo_tvorinnya_y_nazvav_ce_performensom"/>
    <meta property="og:site_name" content="espreso.tv"/>
    <meta property="article:published_time" content="2019-12-09T10:33:00+00:00"/>
    <meta property="og:title" content="Художник міг отримати за преклеєний до стіни банан $120 тис. Інший митець з’їв його творіння й назвав це перформансом"/>
    <meta property="og:description" content="Американський художник Девід Датуна зруйнував інсталяцію італійського колеги Мауріціо Кателана під назвою “Комедіант”, яка виставлялася в музеї Art Basel у Маямі"/>
  </head>
  <body>
    <article>
      <h1>Художник міг отримати за преклеєний до стіни банан $120 тис. Інший митець з’їв його творіння й назвав це перформансом</h1>
      <address>
        <time datetime="2019-12-09T10:33:00+00:00">09 Dec 2019, 10:33</time>
      </address>
      <p>Американський художник Девід Датуна зруйнував інсталяцію італійського колеги Мауріціо Кателана під назвою “Комедіант”, яка виставлялася в музеї Art Basel у Маямі</p>
      <p>Витвір італійця складається з банана, який Кателан приклеїв до стіни сірим скотчем. Три зразки інсталяції оцінили в суму від 120 до 150 тисяч доларів, <a href="https://www.nytimes.com/2019/12/08/arts/design/banana-removed-art-basel.html">пише</a> The New York Times.</p>
      <p>Під час відвідування Art Basel нью-йоркський художник Девід Датуна підійшов до “Комедіанта”, зняв банан зі стіни, з’їв половину, а решту показав відвідувачам. Відео інциденту Датуна <a href="https://www.instagram.com/p/B5yJTV4Bka3/">виклав</a> у Instagram.</p>
      <p>“Голодний артист” - мій мистецький перформанс. Обожнюю роботи Мауріціо Кателана і справді люблю цю інсталяцію. Вона дуже смачна”, - написав Датуна в пості.</p>
      <p>Після цього музей оголосив, що змушений прибрати інсталяцію через те, що навколо неї скупчується багато людей, і це загрожує цілісності інших експонатів закладу. Крім того, там наголосили, що Датуна насправді не знищив “Комедіанта” - адже йдеться про концепт інсталяції, а не фізичні предмети, які її утворюють, - тобто банан і скотч.</p>
      <p>Для арт-об’єкту завели <a href="https://www.instagram.com/cattelanbanana/">свій акаунт</a> в Instagram, де постяться аналогічні інсталяції за участі не лише банана, а й кокоса, пачки макаронів чи навіть кота.</p>
      <figure>
        <embed-post data-src="https://www.instagram.com/p/B50PiNvFqYy" data-service="Instagram"/>
      </figure>
      <p> </p>
    </article>
  </body>
</html>