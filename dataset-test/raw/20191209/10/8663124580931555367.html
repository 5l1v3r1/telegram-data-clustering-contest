<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/promouter-dzhoshua-rozpoviv-koly-brytanets-mozhe-zustritysya-z-usykom/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="Промоутер Джошуа розповів, коли британець може зустрітися з Усиком"/>
    <meta property="og:description" content="Едді Хірн, промоутер чемпіона світу з боксу по версіям IBF, WBA Super, WBO та IBO у суперважкій вазі Ентоні Джошуа, розповів, коли може відбутися бій британця з українцем Олександром Усиком."/>
  </head>
  <body>
    <article>
      <h1>Промоутер Джошуа розповів, коли британець може зустрітися з Усиком</h1>
      <address><time datetime="2019-12-09T10:04:00+00:00">09 Dec 2019, 10:04</time> by <a rel="author">Сергій Романенко</a></address>
      <p>Едді Хірн, промоутер чемпіона світу з боксу по версіям IBF, WBA Super, WBO та IBO у суперважкій вазі Ентоні Джошуа, розповів, коли може відбутися бій британця з українцем Олександром Усиком.</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/12/009e852d7b80d5162cd90f8a0a6b0ae4-scaled.jpeg?w=2560&amp;ssl=1"/>
        <figcaption>Промоутер Джошуа розповів, коли чекати на бій британця з Усиком</figcaption>
      </figure>
      <p>«Тоттенхем» – хороший новий стадіон для організації бою у Великобританії. Ми повинні розглянути такий варіант. Є багато варіантів для проведення наступного поєдинку Ентоні за кордоном, але він хоче повернутися до Великобританії. Ми обговорювали з «Тоттенхемом» питання проведення другого поєдинку з Руїсом на їхньому стадіоні, але, на жаль, було важко знайти вільну дату для цього. Клуб хотів би організувати бій на своїй арені, і було б приємно, якби стадіон у Лондоні прийняв його.</p>
      <p>Я повинен поговорити з IBF та WBO і визначити, хто з обов’язкових претендентів на пояси Ентоні буде його наступним суперником. Думаю, що це буде претендент по лінії IBF, але потрібно дочекатися офіційного підтвердження. Ентоні хоче зберегти всі пояси, тому думаю, що його наступним суперником буде Пулєв, а потім Усик. Вважаю, що квітень чи травень – це реальна дата для наступного бою Ентоні», – наводить слова Хірна talkSPORT.</p>
      <p>Нагадаємо, у минулу суботу Джошуа одноголосним рішенням суддів переміг мексиканця Енді Руїса, якомі він програв влітку цього року нокаутом, і повернув собі чемпіонські пояси за чотирма версіями. На рахунку британця 23 перемоги та одна поразка у 24 боях на професійному ринзі. 21 поєдинок він завершував нокаутом.</p>
      <p>Раніше повідомлялося, що обов’язковим претендентом на пояс IBF є болгарин Кубрат Пулєв, який провів у професіоналах 29 боїв (28 перемог). Єдиної поразки боксер зазнав від українця Володимира Кличка 2014-го року. Болгарин був нокаутований у 5-му раунді.</p>
      <p>У свою чергу, Олександр Усик є <a href="https://bookmaker-ratings.com.ua/usik-obyazatel-ny-j-pretendent-na-boj-s-pobeditelem-revansha-mezhdu-ruisom-i-dzhoshua/">обов’язковим претендентом на пояс WBO</a>. Однак цілком імовірно, що наступний бій українець проведе проти іншого британця – Дерека Чісори. Для Усика це буде лише другий поєдинок у суперважкій вазі. У дебютному бою він переміг нокаутом американця Чазза Візерспуна. Для Усика цей поєдинок був 17-м на професійному ринзі. Всі вони завершувалися перемогами українця.</p>
      <h3>
        <a href="https://bookmaker-ratings.com.ua/lobisty-parimatch-rozroblyaly-zakonoproekt-pro-legalizatsiyu-gral-nogo-biznesu-v-ukrayini/">Лобісти Parimatch розробляли законопроект про легалізацію грального бізнесу в Україні</a>
      </h3>
      <related>
        <h4>Схожі записи</h4>
        <a href="https://bookmaker-ratings.com.ua/zirka-borusiyi-d-zahysnyk-zbirnoyi-angliyi-ta-perspektyvnyj-vinger-lempard-vyznachyvsya-iz-zymovym-transferamy-chelsi/"/>
        <a href="https://bookmaker-ratings.com.ua/fonseka-nazvav-faktor-yakyj-zavadyv-romi-pidpysaty-lidera-shahtarya/"/>
        <a href="https://bookmaker-ratings.com.ua/dvorazovyj-volodar-kubka-libertadores-vpershe-v-istoriyi-vyletiv-z-brazyl-s-koyi-seriyi-a/"/>
      </related>
    </article>
  </body>
</html>