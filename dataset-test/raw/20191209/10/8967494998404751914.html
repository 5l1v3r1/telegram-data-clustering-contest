<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/geld/economie/europa-geeft-3-2-miljard-steun-voor-productie-batterijen-elektrische-auto-s~a984d326/"/>
    <meta property="og:site_name" content="HLN"/>
    <meta property="article:published_time" content="2019-12-09T10:51:00+00:00"/>
    <meta property="og:title" content="Europa geeft 3,2 miljard steun voor productie batterijen elektrische auto’s"/>
    <meta property="og:description" content="De Europese Commissie geeft groen licht voor 3,2 miljard euro overheidssteun in een samenwerkingsproject voor de productie van batterijen voor elektrische auto's. Zeven landen willen er de komende ..."/>
  </head>
  <body>
    <article>
      <h1>Europa geeft 3,2 miljard steun voor productie batterijen elektrische auto’s</h1>
      <address><time datetime="2019-12-09T10:51:00+00:00">09 Dec 2019, 10:51</time> by <a rel="author">HR</a></address>
      <p>
        <b>De Europese Commissie geeft groen licht voor 3,2 miljard euro overheidssteun in een samenwerkingsproject voor de productie van batterijen voor elektrische auto's. Zeven landen willen er de komende jaren zo'n 3,2 miljard euro in steken en verwachten dat er nog eens 5 miljard euro aan particuliere investeringen kan worden aangetrokken.</b>
      </p>
      <p>Het project is gezamenlijk aangemeld door België, Finland, Frankrijk, Duitsland, Italië, Polen en Zweden in het kader van de eind 2017 door de commissie gelanceerde Europese Batterij Alliantie (EBA). Bedrijven, wetenschappers en beleidsmakers slaan de handen ineen om de EU minder afhankelijk te maken van leveranciers uit Azië en Noord-Amerika. De Europese auto-industrie staat bijvoorbeeld te springen om herlaadbare lithium-ionbatterijen.</p>
      <p>EU-commissaris Margrethe Vestager (Mededinging): “De productie van accu's in Europa is van strategisch belang. Deze projecten bieden potentieel op het gebied van schone mobiliteit en energie, werkgelegenheid, duurzaamheid en concurrentievermogen.” Volgens haar wordt de concurrentie door de miljardeninjectie niet buitensporig verstoord.</p>
      <p>
        <b>Video: ook Vlaanderen wil enkel nog elektrische bedrijfswagens</b>
      </p>
      <p>
        <b>Video: Duitsland verhoogt e-premie die Vlaanderen schrapt</b>
      </p>
    </article>
  </body>
</html>