<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/staryy-lutsk-vdruhe-obihrav-lvivsku-politekhniku/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T10:13:00+00:00"/>
    <meta property="og:title" content="«Старий Луцьк» вдруге обіграв «Львівську Політехніку»"/>
    <meta property="og:description" content="Баскетбольний клуб «Старий Луцьк – Університет» зробив переможний дубль та вдруге поспіль обіграв «Львівську Політехніку» – 76:64."/>
  </head>
  <body>
    <article>
      <h1>«Старий Луцьк» вдруге обіграв «Львівську Політехніку»</h1>
      <address>
        <time datetime="2019-12-09T10:13:00+00:00">09 Dec 2019, 10:13</time>
      </address>
      <p>Баскетбольний клуб «Старий Луцьк – Університет» зробив переможний дубль та вдруге поспіль обіграв «Львівську Політехніку» – 76:64.<br/><br/>Матч Вищої ліги чемпіонату України відбувся 8 грудня в ОДЮСШ.<br/><br/>Попри те, що різниця у першому матчі команд інколи була мінімальною, лучани впевнено <b><a href="https://www.volynnews.com/ua/news/all/staryy-lutsk-vdruhe-obihrav-lvivsku-politekhniku/../../../news/all/staryy-lutsk-vpevneno-obihrav-lvivsku-politekhniku-fotoreportazh/">перемогли «Львівську Політехніку»</a></b> та реабілітувалися за дві прикрі поразки проти БК «Рівне». Відтак, і в другому матчі вони прагнули здобути перемогу.<br/><br/>Першу чверть команди почали значно активніше, аніж в першому матчі. Завдяки двом дальнім влучанням поспіль від капітана <b>Едуарда Федчука</b> «Старий Луцьк» мав +4, однак згодом хороший відрізок продемонстрували львів’яни, які вийшли вперед. Втім, далі лучани були більш влучними та виграли першу чверть – 20:18.<br/><br/>Друга мала найбільший вплив на перемогу лучан, адже її вони виграли з різницею +7, а загалом на велику перерву пішли за +9 – 44:35.<br/><br/>По перерві на майданчику фактично нічого не змінилося – «Старий Луцьк» продовжив домінувати, щоправда перевага була не надто великою, але й вона дозволила мати перед фінальною десятихвилинкою +13 – 63:50.<br/><br/>У фінальній чверті львів’яни намагалися щось змінити, аби поборотися за перемогу, але єдине, що їм вдалося, це мінімально перемогти в четвертій десятихвилинці – 13:14. Відтак, «Старий Луцьк» святкував другу перемогу поспіль.<br/><br/>Найрезультативнішим у старого Луцька став Едуард Федчук, в активі якого 18 очок. Також відзначимо дабл-дабл <b>Максима Дейни</b> (12 очок, 12 підбирань). Реклама ﻿</p>
    </article>
  </body>
</html>