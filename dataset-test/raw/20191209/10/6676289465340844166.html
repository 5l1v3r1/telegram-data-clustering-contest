<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/familie-distrusa-accident-draganu-arges-330149.html"/>
    <meta property="og:site_name" content="Observator"/>
    <meta property="article:published_time" content="2019-12-09T10:39:00+00:00"/>
    <meta property="og:title" content="Familie distrusă pe un drum din Argeş. Mama, tatăl şi copiii lor, accident cumplit la Drăganu (Video)"/>
    <meta property="og:description" content="O familie din Hunedoara a fost implicată într-un accident cumplit la Drăganu, în Argeş, după ce şoferul unei maşini a adormit la volanul maşinii, care s-a s-a izbit de un TIR parcat pe DN7. În autoturism se aflau cinci persoane, între care..."/>
  </head>
  <body>
    <article>
      <h1>Familie distrusă pe un drum din Argeş. Mama, tatăl şi copiii lor, accident cumplit la Drăganu (Video)</h1>
      <address><time datetime="2019-12-09T10:39:00+00:00">09 Dec 2019, 10:39</time> by <a rel="author">Veronica Micu</a></address>
      <p>
        <b>
          <b>O familie din Hunedoara a fost implicată într-un accident cumplit la Drăganu, în Argeş, după ce şoferul unei maşini a adormit la volanul maşinii, care s-a s-a izbit de un TIR parcat pe DN7. În autoturism se aflau cinci persoane, între care doi copii mici.</b>
        </b>
      </p>
      <p>Din primele cercetări, un bărbat de 41 de ani care conducea un autoturism către Râmnicu Vâlcea a adormit la volan și a intrat cu maşina direct într-un TIR parcat în fața unei gospodării.</p>
      <p><a href="https://observator.tv/eveniment/accident-draganu-tir-330130.html">Accidentul</a> s-a produs, în această dimineaţă, în localitatea argeșeană Drăganu.</p>
      <p>"Autoturismul condus de un barbat de 41 de ani, din municipiul Hunedoara, care circula din direcția Pitești spre Rm.Vâlcea, a ieșit în afara părții carosabile, intrând în coliziune cu un TIR care se afla staționat, orientat în aceeași direcție cu cea a autoturismului", au declarat reprezentații IPJ Argeș.</p>
      <figure>
        <iframe src="https://www.youtube.com/embed/tRqXnDWmoHk" width="640" height="360" data-service="Youtube" scrolling="no"/>
      </figure>
      <h3>Familie distrusă în Argeş, accident mortal la Drăganu</h3>
      <p>În urma impactului, pasagerul din dreapta, fratele bărbatului care conducea, și-a pierdut viața pe loc, șoferul a fost grav rănit, iar pasagerii din spate, soția și cei doi copii de doi și trei ani ai hunedoreanului decedat au fost răniți ușor.</p>
      <p>"Din eveniment a rezultat decesul pasagerului dreapta față, respectiv bărbat de 43 de ani, din mun. Hunedoara, rănirea gravă a conducătorului și rănirea pasagerei spate, femeie de 34 de ani, din comuna Călărași, jud.Botoșani.</p>
      <p>De asemenea, au fost transportați la spital pentru investigații medicale doi copii minori, de 1 an și jumatate, respectiv 3 ani, care se aflau pe bancheta spate, în dispozitive speciale de retenție.</p>
      <p>Cercetările continuă, pentru stabilirea tuturor imprejurarilor in care evenimentul s-a produs", au mai spus reprezentații IPJ Argeș, potrivit <a href="https://ziarobiectiv.ro/update-familie-din-hunedoara-implicata-accidentul-din-arges-doi-copii-mici-au-ramas-fara-tata/">ziarobiectiv.ro</a>.</p>
      <p>La fața locului au intervenit un echipaj cu o autospecială de intervenție, un echipaj cu o autospecială de descarcerare, două echipaje cu două ambulanțe SMURD și un echipaj al Serviciului Județean de Ambulanță.</p>
    </article>
  </body>
</html>