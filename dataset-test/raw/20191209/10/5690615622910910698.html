<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840237-v-albaniyi-vidnovili-robotu-shkil-pislya-zemletrusu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T10:17:00+00:00"/>
    <meta property="og:title" content="В Албанії відновили роботу шкіл після землетрусів"/>
    <meta property="og:description" content="КИЇВ. 9 грудня. УНН. В Албанії почались заняття в школах у районах, що постраждали від землетрусів. 30 шкіл не будуть відкриті через їх повне руйнування. Про …"/>
  </head>
  <body>
    <article>
      <h1>В Албанії відновили роботу шкіл після землетрусів</h1>
      <address><time datetime="2019-12-09T10:17:00+00:00">09 Dec 2019, 10:17</time> by <a rel="author">Дар'я Панченко</a></address>
      <p><b>КИЇВ. 9 грудня. УНН.</b> В Албанії почались заняття в школах у районах, що постраждали від землетрусів. 30 шкіл не будуть відкриті через їх повне руйнування. Про це повідомляє <b>УНН</b> із посиланням на місцеве видання <a href="https://www.koha.net/">Koha</a>.</p>
      <p>"Сьогодні розпочинаються заняття (в школах - ред.) у районах, постраждалих від землетрусу в Албанії", - повідомили в ЗМІ.</p>
      <p>Зазначається, що школи не працювали два тижні, а міністр освіти Беса Шахіні заявив, що сьогодні відновиться навчальний процес.</p>
      <p>"Понад 30 шкіл не будуть відкриті через заподіяну під час землетрусу шкоду", - додали у ЗМІ.</p>
      <p>Вказано, що учнів перевезуть до інших шкіл, а витрати та транспортування візьме на себе міністерство освіти.</p>
      <p>Нагадаємо, 26 листопада <a href="https://www.unn.com.ua/uk/news/1837830-potuzhniy-zemletrus-obrushivsya-na-albaniyu-uzhe-dvoye-zagiblikh">в Албанії стався землетрус.</a></p>
      <p>Внаслідок землетрусу <a href="https://www.unn.com.ua/uk/news/1838504-zemletrus-v-albaniyi-zaginulo-50-lyudey">загинуло 50 осіб.</a></p>
    </article>
  </body>
</html>