<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191209_az_ejszakai_autopalyan_bukkant_fel_a_tesla_cybertruck__video"/>
    <meta property="og:site_name" content="HVG.hu"/>
    <meta property="article:published_time" content="2019-12-09T10:21:00+00:00"/>
    <meta property="og:title" content="Az éjszakai autópályán bukkant fel a Tesla Cybertruck – videó"/>
    <meta property="og:description" content="Itt az újabb bizonyíték arra, hogy Elon Musk sokkoló formatervű pickupja sokkal több egy egyszerű koncepciónál."/>
  </head>
  <body>
    <article>
      <h1>Az éjszakai autópályán bukkant fel a Tesla Cybertruck – videó</h1>
      <address><time datetime="2019-12-09T10:21:00+00:00">09 Dec 2019, 10:21</time> by <a rel="author">hvg.hu</a></address>
      <p>
        <b>Itt az újabb bizonyíték arra, hogy Elon Musk sokkoló formatervű pickupja sokkal több egy egyszerű koncepciónál.</b>
      </p>
      <p>A <a href="https://hvg.hu/cimke/Tesla">Tesla</a> 2,5 hete leplezte le tisztán elektromos hajtásláncú platós autóját, a semmi máshoz nem hasonlítható formatervű <a href="https://hvg.hu/cegauto/20191122_Igaza_volt_Elon_Musknak_tenyleg_teljesen_szurrealis_az_uj_autojuk">Cybertruckot</a>.</p>
      <p>Az 5,8 méter hosszú, 2 méter széles és 1,9 méter magas monstrum láttán első körben sokan arra gyanakodtak, hogy nem több egyszerű koncepcióautónál, azonban a mostanság felbukkanó közúti videók láttán bizton állíthatjuk: a Cybertruck egy nagyon is valódi, akár a közúti forgalomban is használható jármű.</p>
      <p>A legfrissebb ilyen videón azt vehetjük szemügyre, hogy hogyan közlekedik éjszaka egy többsávos autópályán a kereskedelmi forgalomban várhatóan 2021-ben felbukkanó Tesla Cybertruck.</p>
      <figure>
        <iframe src="https://www.youtube.com/embed/dPrcl5f4rhU" width="640" height="360" data-service="Youtube" scrolling="no"/>
      </figure>
      <related>
        <a href="https://hvg.hu/cegauto/20191129_A_Lego_is_kiadta_a_Tesla_Cybertuckot"/>
        <a href="https://hvg.hu/cegauto/20191129_tesla_cybertruck_forgalom_video"/>
      </related>
    </article>
  </body>
</html>