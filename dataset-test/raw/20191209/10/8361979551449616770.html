<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/ofis-prezidenta-pro-peregovori-v-normandskomu-formati-novini-ukrajini-50058201.html"/>
    <meta property="og:site_name" content="НВ"/>
    <meta property="article:published_time" content="2019-12-09T10:49:00+00:00"/>
    <meta property="og:title" content="Офіс президента щодо переговорів у Парижі: Прогнозувати їх тривалість не готові"/>
    <meta property="og:description" content="В Офісі президента України поки не готові сказати, скільки можуть тривати переговори в нормандському форматі 9 грудня у Парижі."/>
  </head>
  <body>
    <article>
      <h1>Офіс президента щодо переговорів у Парижі: Прогнозувати їх тривалість не готові</h1>
      <h2>В Офісі президента України поки не готові сказати, скільки можуть тривати переговори в нормандському форматі 9 грудня у Парижі.</h2>
      <address>
        <time datetime="2019-12-09T10:49:00+00:00">09 Dec 2019, 10:49</time>
      </address>
      <p>Про це заявив заступник глави Офісу президента України Кирило Тимошенко.</p>
      <p>«Французька сторона, як приймаюча сторона, зробила план, але ви ж самі розумієте, що це переговори, і вони можуть проходити швидко, а можуть і тривалий час. Ніхто не може поки сказати, скільки точно триватимуть переговори: як двосторонні зустрічі, так і зустріч в нормандському форматі «, — цитує Тимошенка <a href="https://interfax.com.ua/">Інтерфакс-Україна.</a></p>
      <p>Тимошенко також зазначив, що Україна привезла в Париж чималу делегацію.</p>
      <p>Заступник голови ОП підтвердив, що після <a href="https://nv.ua/ukr/ukraine/politics/zelenskiy-i-putin-peregovori-zayava-ofisu-prezidenta-novini-ukrajini-50058197.html">переговорів нормандської четвірки в Парижі Володимир Зеленський проведе двосторонню зустріч з президентом РФ Володимиром Путіним.</a></p>
      <p>У понеділок, 9 грудня, в Парижі відбудеться зустріч лідерів країн нормандської четвірки — Володимира Зеленського (Україна), Ангели Меркель (Німеччина), Еммануеля Макрона (Франція) і Володимира Путіна (РФ).</p>
      <p>Це буде перша <a href="https://nv.ua/ukr/tags/normandskij-format.html">нормандська зустріч</a> за три роки. Востаннє президенти Франції, України, Росії та канцлер Німеччини зустрічалися в жовтні 2016 року. З того часу Франсуа Олланда в «четвірці» змінив Еммануель Макрон, а Петра Порошенка — Володимир Зеленський.</p>
    </article>
  </body>
</html>