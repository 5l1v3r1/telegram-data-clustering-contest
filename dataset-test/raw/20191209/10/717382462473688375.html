<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/cetara-inaugurata-la-nuova-illuminazione-permanente-della-torre-vicereale-foto/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-12-09T10:49:05+00:00"/>
    <meta property="og:title" content="Cetara: inaugurata la nuova illuminazione permanente della Torre Vicereale / Foto"/>
    <meta property="og:description" content="E’ stata inaugurata ieri, in occasione delle celebrazioni per l’Immacolata, la nuova illuminazione permanente della Torre Vicereale a Cetara. Uno dei simboli del borgo marinaro della Costiera Amalfitana che potrà essere visto sotto una nuova luce da tutti residenti e turisti. Costruita in età angioina con funzioni di avvistamento e di prima difesa, nel corso dei secoli […]"/>
  </head>
  <body>
    <article>
      <h1>Cetara: inaugurata la nuova illuminazione permanente della Torre Vicereale / Foto</h1>
      <address><time datetime="2019-12-09T10:49:05+00:00">09 Dec 2019, 10:49</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>E’ stata inaugurata ieri, in occasione delle celebrazioni per l’Immacolata, la nuova illuminazione permanente della <b>Torre Vicereale a Cetara.</b></p>
      <p>Uno dei simboli del borgo marinaro della <b>Costiera Amalfitana</b> che potrà essere visto sotto una nuova luce da tutti residenti e turisti.</p>
      <figure>
        <img src="https://amalfinotizie.it/wp-content/uploads/2019/12/torre-vicereale-cetara1.jpg"/>
      </figure>
      <p>Costruita in età angioina con funzioni di avvistamento e di prima difesa, nel corso dei secoli il bastione è stato più volte rimaneggiato: alla struttura originaria, di forma cilindrica, fu aggiunta la sopraelevazione a doppia altezza in epoca aragonese ed altri due piani a fine ‘800.</p>
      <p>Dopo lo sbarco dei Turchi nel 1534, l’edificio divenne parte di un sistema di fortificazioni articolato in circa 400 torri che copriva buona parte delle coste dell’Italia meridionale.</p>
      <p>Dopo l’acquisto a fine ‘800 da parte di privati, la torre è diventata di proprietà comunale negli anni ’90 ed in seguito restaurata. Nel 2011 è stata riaperta al pubblico ed attualmente ospita un Museo Civico.</p>
    </article>
  </body>
</html>