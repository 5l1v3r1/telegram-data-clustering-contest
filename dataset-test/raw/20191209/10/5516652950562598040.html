<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/427391/hmerida-ths-a-elme-gia-to-asfalistiko"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-12-09T10:45:01+00:00"/>
    <meta property="og:title" content="Ημερίδα της Α’ ΕΛΜΕ για το ασφαλιστικό"/>
    <meta property="og:description" content="Με πρωτοβουλία της Α’ ΕΛΜΕ Δωδεκανήσου πραγματοποιήθηκε ημερίδα στη Ρόδο την Πέμπτη 5 Δεκεμβρίου για το νέο ασφαλιστικό και συνταξιοδοτικό σύστημα."/>
  </head>
  <body>
    <article>
      <h1>Ημερίδα της Α’ ΕΛΜΕ για το ασφαλιστικό</h1>
      <address>
        <time datetime="2019-12-09T10:45:01+00:00">09 Dec 2019, 10:45</time>
      </address>
      <p>
        <b>Με πρωτοβουλία της Α’ ΕΛΜΕ Δωδεκανήσου πραγματοποιήθηκε ημερίδα στη Ρόδο την Πέμπτη 5 Δεκεμβρίου για το νέο ασφαλιστικό και συνταξιοδοτικό σύστημα.</b>
      </p>
      <p>Το συνταξιοδοτικό ζήτημα αποτελεί ένα από τα κύρια θέματα που απασχολεί το σύνολο της ελληνικής κοινωνίας και αφορά και τους εκπαιδευτικούς. Καλεσμένος ήταν ο νομικός σύμβουλος της ΟΛΜΕ κ. Φιλιππίδης Μιχάλης. Αναφέρθηκε στο συνταξιοδοτικό καθεστώς υπαλλήλων του Δημοσίου, στις παρεμβάσεις των τελευταίων χρόνων, για τα πλασματικά χρόνια.</p>
      <p>Επίσης, έγινε αναφορά στα νέα δεδομένα, τις προκλήσεις τις προοπτικές τα νέα ποσοστά αναπλήρωσης, στις πρόσφατες αλλά και στις επικείμενες ρυθμίσεις. Επίσης, κατά τη διάρκεια της εκδήλωσης οι συμμετέχοντες είχαν την ευκαιρία να λάβουν αναλυτική πληροφόρηση για τα όρια ηλικίας συνταξιοδότησης, τον τρόπο υπολογισμού των συντάξεων της εθνικής και της ανταποδοτικής.</p>
      <p>Τέλος, απαντήθηκαν ερωτήσεις των συμμετεχόντων στην αίθουσα προσωπικά στον καθένα.</p>
    </article>
  </body>
</html>