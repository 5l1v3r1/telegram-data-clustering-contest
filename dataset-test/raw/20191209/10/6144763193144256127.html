<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/81e6146902234.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T10:06:46+00:00"/>
    <meta property="og:title" content="بیشترین مالیات از کدام بخش گرفته می شود؟"/>
    <meta property="og:description" content="طبق لایحه بودجه ۱۳۹۹ میزان مالیات بر کالاها و خدمات ۹۳ هزار میلیارد تومان پیش بینی شده که بالاترین میزان را نسبت به دیگر مالیات ها دارد."/>
  </head>
  <body>
    <article>
      <h1>بیشترین مالیات از کدام بخش گرفته می شود؟</h1>
      <address><time datetime="2019-12-09T10:06:46+00:00">09 Dec 2019, 10:06</time> by <a rel="author">تابناک</a></address>
      <p>طبق لایحه بودجه ۱۳۹۹ میزان مالیات بر کالاها و خدمات ۹۳ هزار میلیارد تومان پیش بینی شده که بالاترین میزان را نسبت به دیگر مالیات ها دارد.<br/>به گزارش «تابناک» به نقل از ایسنا، دولت در لایحه بودجه سال ۱۳۹۹، مجموع منابع عمومی را ۴۸۴ هزار میلیارد تومان پیش بینی کرده است که از این منابع حدود ۲۶۱ هزار میلیارد تومان در بخش درآمدها تعیین شده و از این رقم ۱۹۵ هزار میلیارد تومان را مالیات تشکیل می دهد.<br/>این درآمدهای شامل مالیات اشخاص حقوقی، مالیات بر درآمدها، مالیات بر ثروت، مالیات بر واردات و مالیات بر کالاها و خدمات می شود.<br/>در این راستا، میزان مالیات اشخاص حقوقی ۴۴ هزار میلیارد تومان، مالیات بر درآمدها ۳۲ هزار میلیارد تومان، مالیات بر ثروت ۶۹۰۰ میلیارد تومان، مالیات بر واردات ۲۰ هزار میلیارد تومان و مالیات بر کالاها و خدمات ۹۳ هزار میلیارد تومان پیش بینی شده است.<br/>درآمد مالیاتی پیش بینی شده برای سال ۱۳۹۹ در مقایسه با رقم مصوب سال جاری ۲۳ هزار میلیارد تومان افزایش دارد.<br/>گفتنی است؛ امسال حدود ۱۷۲ هزار میلیارد تومان درآمد مالیاتی مصوب شده بود که تا پایان هشت ماهه اول سال حدود ۸۹ هزار میلیارد تومان آن محقق شد.</p>
    </article>
  </body>
</html>