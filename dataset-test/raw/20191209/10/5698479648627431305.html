<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/12/09/turkey-deports-11-french-citizens-over-islamic-state-accusation"/>
    <meta property="og:site_name" content="euronews"/>
    <meta property="article:published_time" content="2019-12-09T10:27:56+00:00"/>
    <meta property="og:title" content="ترکیه ۱۱ زندانی فرانسوی مظنون به عضویت در داعش را به فرانسه بازگرداند"/>
    <meta property="og:description" content="یک مقام فرانسوی می‌گوید بیشتر این مظنونان زن هستند."/>
  </head>
  <body>
    <article>
      <h1>ترکیه ۱۱ زندانی فرانسوی مظنون به عضویت در داعش را به فرانسه بازگرداند</h1>
      <address><time datetime="2019-12-09T10:27:56+00:00">09 Dec 2019, 10:27</time> by <a rel="author">یورونیوز </a></address>
      <p>وزارت کشور ترکیه اعلام کرد یازد زندانی فرانسوی مظنون به عضویت در داعش را صبح دوشنبه به فرانسه باز گردانده است.</p>
      <p>یکی از سخنگویان دولت ترکیه روز ۱۱ نوامبر (سه هفته پیش) از تصمیم دولت این کشور برای بازگرداندن اعضای داعش به کشورهای مبدا (عمدتا در اروپای غربی) خبر داده بود.</p>
      <p>به گزارش خبرگزاری فرانسه، یک مقام فرانسوی گفت: «بیشتر اعضای این گروه ۱۱ نفری زن هستند. بعضی از آن‌ها از سال‌ها پیش در زندان‌های ترکیه به سر می‌برند و برخی دیگر اخیرا بازداشت شده‌اند.»</p>
      <p>این یازده نفر، همچون دیگر مظنونان عضویت در داعش و دیگر گروه‌های اسلام‌گرای حاضر در سوریه، به محض ورود به فرانسه مورد بازجویی قرار گرفته و احتمالا به زندان منتقل می‌شوند.»</p>
      <p>روابط میان ترکیه و فرانسه از زمان حمله ارتش ترکیه و متحدانش به نیروهای عمدتا کرد دموکراتیک سوریه متشنج شده است. آنکارا از سال‌ها پیش از بازگرداندن شهروندان غربی عضو داعش به کشورهای مبدا، به‌عنوان اهرمی برای فشار و چانه‌زنی در مذاکرات با دولت‌های اروپایی استفاده کرده است.</p>
      <p>
        <a href="https://twitter.com/euronews_pe">
          <b>به توییتر یورونیوز فارسی بپیوندید</b>
        </a>
      </p>
    </article>
  </body>
</html>