<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/12/09/na-podium-bosak-dziambor-i-braun-ex-aequo-oraz-berkowicz-pierwsze-zjazdy-prawyborcze-konfederacji-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-12-09T10:03:42+00:00"/>
    <meta property="og:title" content="Na podium Bosak, Dziambor i Braun ex aequo oraz Berkowicz! Pierwsze zjazdy prawyborcze Konfederacji [VIDEO]"/>
    <meta property="og:description" content="W ten weekend odbyły się pierwsze cztery wojewódzkie zjazdy prawyborcze Konfederacji Wolność i Niepodległość. Zdecydowanym liderem w dotychczasowych głosowaniach został Krzysztof Bosak. Jako jeden z dziewięciorga kandydatów, zebrał prawie połowę głosów elektorskich."/>
  </head>
  <body>
    <article>
      <h1>Na podium Bosak, Dziambor i Braun ex aequo oraz Berkowicz! Pierwsze zjazdy prawyborcze Konfederacji [VIDEO]</h1>
      <address><time datetime="2019-12-09T10:03:42+00:00">09 Dec 2019, 10:03</time> by <a rel="author" href="https://nczas.com/author/dc/" target="_blank">DC</a></address>
      <p>
        <b>W ten weekend odbyły się pierwsze cztery wojewódzkie zjazdy prawyborcze Konfederacji Wolność i Niepodległość. Zdecydowanym liderem w dotychczasowych głosowaniach został Krzysztof Bosak. Jako jeden z dziewięciorga kandydatów, zebrał prawie połowę głosów elektorskich.</b>
      </p>
      <p>
        <b>Sobota w Białymstoku i Olsztynie</b>
      </p>
      <p>W sobotę odbyły się prawybory w Białymstoku i Olsztynie. W prawyborach w Białymstoku zagłosowało łącznie 141 osób. Krzysztof Bosak otrzymał 64 głosy, co oznacza czterech elektorów w ostatecznym głosowaniu. Drugie miejsce zajął Grzegorz Braun z 28 głosami, co przekłada się na dwóch elektorów. Po nim znaleźli się Artur Dziambor, który otrzymał 20 głosów, Konrad Berkowicz z 10 głosami i Janusz Korwin-Mikke z 8 głosami. Ci na walnym zjeździe będą mieli po jednym elektorze z Podlasia.</p>
      <p>Oprócz tego Krzysztof Tołwiński otrzymał 7 głosów, zaś Jacek Wilk 4. Paweł Skutecki i Magdalena Ziętek-Wielomska nie otrzymali ani jednego. Nie będą oni mieli swoich elektorów z tego województwa.</p>
      <p>Potem odbyło się głosowanie w Olsztynie. Głosowały 133 osoby na 156 uprawnionych. Krzysztof Bosak otrzymał łącznie 77, czyli ponad połowę głosów. Oznacza to, że będzie miał pięciu elektorów. Kolejne cztery miejsca przypadły Grzegorzowi Braunowi (20 głosów), Arturowi Dziamborowi (12 głosów), Konradowi Berkowiczowi (10 głosów) i Jackowi Wilkowi (6 głosów). Wszyscy oni będą mieli po jednym elektorze z województwa warmińsko-mazurskiego.</p>
      <p>Oprócz tego 5 głosów otrzymał Janusz Korwin-Mikke, 2 głosy Paweł Skutecki i 1 Krzysztof Tołwiński. Na Magdalenę Ziętek-Wielomską nie zagłosował nikt.</p>
      <p>
        <b>Niedziela w Gdańsku i Bydgoszczy</b>
      </p>
      <p>Wczoraj odbyły się głosowania w Gdańsku i Bydgoszczy. W obydwu miastach znowu zwycięzcą został Krzysztof Bosak. W województwie Pomorskim głosowały 332 osoby. Krzysztof Bosak w Gdańsku otrzymał aż jedną trzecią część głosów – 112. Otrzymał więc 7 z 20 głosów elektorskich. Drugie miejsce przypadło Arturowi Dziamborowi, który otrzymał 81 głosów, przekładających się na 5 głosów elektorskich. Podium zamyka Grzegorz Braun z 58 głosami, co oznacza 4 głosy elektorskie. Te otrzymali jeszcze Konrad Berkowicz (37 głosów i 2 głosy elektorskie), Jacek Wilk (21 i 1) oraz Janusz Korwin-Mikke (17 i 1).</p>
      <p>4 głosy oddano na Magdalenę Ziętek-Wielomską i 2 głosy na Pawła Skuteckiego. Krzysztof Tołwiński nie otrzymał żadnego głosu.</p>
      <p>Z kolei w Bydgoszczy oddano 237 głosów. Bosak otrzymał 78 głosów, co przekłada się na pięciu elektorów. Drugie miejsce przypadło Grzegorzowi Braunowi. Na lidera Konfederacji Korony Polskiej zagłosowało 47 osób, co daje trzech elektorów. Tylu samo będzie miał Artur Dziambor, na którego zagłosowały 42 osoby. Na Konrada Berkowicza zagłosowały 34 osoby, co daje mu dwóch elektorów. Na Jacka Wilka zagłosowało 12 osób, co daje mu jednego elektora.</p>
      <p>Na Janusza Korwin-Mikkego oraz Pawła Skuteckiego zagłosowało po 10 osób, jednak tylko lider partii KORWiN otrzyma elektora. Jak zaznaczył Witold Tumanowicz, „mamy pierwszą sytuację remisową, której rozstrzyganie Centralna Komisja Prawyborcza przewidziała jeszcze przed rozpoczęciem Zjazdów”. W takich sytuacjach o przyznaniu elektora decyduje liczba elektorów zdobytych na dotychczasowych zjazdach.</p>
      <p>Krzysztof Tołwiński otrzymał 4 głosy, zaś Magdalena Ziętek-Wielomska zero.</p>
      <p>
        <b>Obecny stan głosów elektorskich</b>
      </p>
      <p>Po dwóch dniach zjazdów prawyborczych zdecydowanym liderem jest Krzysztof Bosak. Ma łącznie 21 elektorów. Grzegorz Braun ma 10 elektorów, tak samo Artur Dziambor. W ten weekend elektorów zdobyli jeszcze Konrad Berkowicz (6), Janusz Korwin-Mikke (3) i Jacek Wilk (3).</p>
      <figure>
        <iframe data-src="https://twitter.com/WTumanowicz/status/1203305108559335425?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/WTumanowicz/status/1203406450296545281?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/WTumanowicz/status/1203693519082344448?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/WTumanowicz/status/1203764574715105281?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/xb5a8kAzge8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Znjn2t95XGw" width="640" height="360" data-service="Youtube" scrolling="no"/>
      </figure>
      <p>
        <i>Źródła: twitter.com/kontrrewolucja.net</i>
      </p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/p/2020-Prenumerata-NCZ-KSIAZKA-GRATIS-POLSKA-list-ZWYKLY-/1406?utm_source=nczas&amp;utm_medium=banner&amp;utm_campaign=prenumerata-2020-nczas">
          <img src="https://nczas.com/wp-content/uploads/2019/12/prenumerata-2020-nczas-kup-dostan-gratis.png"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/12/09/magda-kasiborska-nowa-miss-polski-to-studentka-kosmetologii-i-uczennica-szkoly-wokalnej-gra-takze-na-fortepianie-foto/"/>
        <a href="https://nczas.com/2019/12/09/rosja-tropi-zagranicznych-agentow-wsrod-dziennikarzy-wysokie-kary-dla-mediow-nieprzychylnych-wladzy/"/>
        <a href="https://nczas.com/2019/12/09/tak-dobra-zmiana-dba-o-mlodych-w-polsce-25-latek-prosto-z-kfc-zostal-asystentem-wicepremiera-glinskiego-zadecydowaly-kwalifikacje/"/>
        <a href="https://nczas.com/2019/12/09/luksemburg-chce-by-ue-uznala-niepodleglosc-palestyny-powodem-jest-niechec-do-postawy-trumpa-i-usa-wobec-izraela/"/>
        <a href="https://nczas.com/2019/12/09/nadzwyczajna-sytuacja-w-kosciele-az-30-proc-kaplanow-odmawia-nominacji-z-rak-franciszka-cos-takiego-nie-mialo-miejsca-podczas-innych-pontyfikatow/"/>
        <a href="https://nczas.com/2019/12/09/prezes-izby-dyscyplinarnej-sadu-najwyzszego-wyrok-nie-ma-konsekwencji-prawnych-dla-funkcjonowania-naszej-izby/"/>
        <a href="https://nczas.com/2019/12/09/wybuch-wulkanu-w-nowej-zelandii-jeden-turysta-nie-zyje-trwa-akcja-ratunkowa-wideo/"/>
        <a href="https://nczas.com/2019/12/09/co-teraz-kradna-zlodzieje-samochodow-najchetniej-niemieckie-auta-volkswageny-i-audi/"/>
        <a href="https://nczas.com/2019/12/09/polska-fundacja-narodowa-miala-dbac-o-wizerunek-polski-na-swiecie-zamiast-tego-sponsoruje-mlodego-kolege-macierewicza-i-placi-grube-miliony-amerykanom/"/>
      </related>
    </article>
  </body>
</html>