<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/raper-juice-wrld-zmarl-na-lotnisku-po-ataku-padaczki-wystepowal-w-polsce-z-nicki-minaj/"/>
    <meta property="og:site_name" content="Polsat News"/>
    <meta property="article:published_time" content="2019-12-09T10:05:00+00:00"/>
    <meta property="og:title" content="Raper Juice WRLD zmarł na lotnisku po ataku padaczki. Występował w Polsce z Nicki Minaj"/>
    <meta property="og:description" content="21-letni raper zmarł w niedzielę tuż po wylądowaniu prywatnym odrzutowcem na lotnisku w Chicago - podał amerykański portal TMZ. Mężczyzna doznał ataku padaczki podczas spaceru na lotnisku. Źródła z organów ścigania ujawniły, że był przytomny kiedy przewożono do szpitala. Niestety jego życia nie udało się uratować."/>
  </head>
  <body>
    <article>
      <h1>Raper Juice WRLD zmarł na lotnisku po ataku padaczki. Występował w Polsce z Nicki Minaj</h1>
      <address>
        <time datetime="2019-12-09T10:05:00+00:00">09 Dec 2019, 10:05</time>
      </address>
      <p>
        <b>21-letni raper zmarł w niedzielę tuż po wylądowaniu prywatnym odrzutowcem na lotnisku w Chicago - podał amerykański portal TMZ. Mężczyzna doznał ataku padaczki podczas spaceru na lotnisku. Źródła z organów ścigania ujawniły, że był przytomny kiedy przewożono do szpitala. Niestety jego życia nie udało się uratować.</b>
      </p>
      <related>
        <a href="https://www.polsatnews.pl/wiadomosc/2018-06-30/zastrzelony-raper-przyszedl-na-swoj-wlasny-pogrzeb-teledysk-szokuje-fanow/"/>
      </related>
      <p>Juice, który w poniedziałek obchodził 21. urodziny podróżował z Kalifornii do Chicago w stanie Illinois (USA), gdzie wylądował w niedzielę rano. Ataku padaczki doznał podczas spaceru po lotnisku.</p>
      <p>Muzyk miał krwawić z jamy ustnej. Na miejscu niezwłocznie pojawili się ratownicy medyczni.</p>
      <p>Amerykańskie media podały, powołując się na śledczych, że raper po przewiezieniu do szpitala był przytomny. Jednak jego życia nie udało się uratować. Nie podano oficjalnie przyczyny śmierci 21-latka.</p>
      <p>
        <a href="https://www.polsatnews.pl/wiadomosc/2019-04-02/raper-nipsey-hussle-zastrzelony-przed-sklepem-w-los-angeles-gwiazdy-wspominaja-muzyka/">
          <b>ZOBACZ: Raper Nipsey Hussle zastrzelony przed sklepem w Los Angeles. Gwiazdy wspominają muzyka</b>
        </a>
      </p>
      <p>Znajomi rapera opublikowali nagrania z wnętrza odrzutowca, którym artysta leciał. Pisali, że gdy przebywał w kabinie nie widać było u niego żadnych symptomów choroby.</p>
      <figure>
        <iframe data-src="https://twitter.com/Akademiks/status/1203821467516858368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Juice WRLD - kim był?</b>
      </p>
      <p>Prawdziwe imię rapera Juice WRLD to Jarad Anthony Higgins. Urodził się 2 grudnia 1998 rok. Media piszą o nim jako o utalentowanym muzyku, który był na początku kariery. Inspirował się m.in. twórczością Tupaca.</p>
      <figure>
        <iframe src="https://www.youtube.com/embed/mzB1VGEGcSU" width="560" height="315" data-service="Youtube" scrolling="no"/>
      </figure>
      <p>Muzyk rozpoczął intensywny etap kariery w 2018 roku po premierze utwory "Lucid Dreams". Piosenka otrzymała cztery nominacje do nagród Billboard Music Awards. Raper został uhonorowany za Debiut Roku.</p>
      <p>Raper jest znany z utworów: "All Girls Are the Same", "Lean Wit Me", "Bandit", "Robbery". W Polsce koncertował wspólnie z Nicki Minaj. Polscy fani mogli usłyszeć go w Atlas Arenie w Łodzi.</p>
      <p>
        <b>Z Ellie Goulding nagrał z kolei utwór "Hate me".</b>
      </p>
      <figure>
        <iframe src="https://www.youtube.com/embed/UZwi9SHgzGY" width="560" height="315" data-service="Youtube" scrolling="no"/>
      </figure>
      <p>
        <a href="https://www.polsatnews.pl/wideo/polsat-superhit-festiwal-2017-w-ostatni-majowy-weekend-26-28-maja-w-operze-lesnej-w-sopocie_6399888/">WIDEO - Polsat SuperHit Festiwal 2017 w ostatni majowy weekend - 26-28 maja w Operze Leśnej w Sopocie</a>
      </p>
      <figure>
        <img src="https://s.redefine.pl/dcs/o2/redefine/cp/bg/bgd5z715rmyk79aeodzjwwmg42vs5y2i.jpg"/>
      </figure>
    </article>
  </body>
</html>