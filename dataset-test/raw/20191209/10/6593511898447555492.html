<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7956061"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T10:43:00+00:00"/>
    <meta property="og:title" content="Психар рани с нож охранители на магазин при задържането му в Търново"/>
    <meta property="og:description" content="64-годишен мъж от Горна Оряховица се опитал да влезе с взлом в ловно-рибарски магазин. Ранил е двама мъже при опит да бъде задържан, съобщиха от Областната дирекция на МВР - Велико Търново"/>
  </head>
  <body>
    <article>
      <h1>Психар рани с нож охранители на магазин при задържането му в Търново</h1>
      <address><time datetime="2019-12-09T10:43:00+00:00">09 Dec 2019, 10:43</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>64-годишен мъж от Горна Оряховица се опитал да влезе с взлом в ловно-рибарски магазин. Ранил е двама мъже при опит да бъде задържан, съобщиха от Областната дирекция на МВР - Велико Търново.</p>
      <p>Сигнал за случая е получен в събота в 23.40 ч.</p>
      <p>Изпратеният на адреса полицейски екип е установил, че малко по-рано същата вечер е получен сигнал в частна охранителна фирма за нарушение в обект в града. Частните охранители предприели задържане на мъжа, който се е опитал да взломи входната врата на ловно-рибарски магазин, но той насочил и размахал към тях нож, като успял да нанесе порезна рана в ръката на единия пазач.</p>
      <p>Опитвайки се да помогне, е пострадал и преминаващ в близост гражданин.</p>
      <p>След намесата на полицейските служители 64-годишният мъж е бил задържан и настанен в психиатричната болница в с. Церова кория.</p>
      <p>Пострадалите са били откарани и прегледани в Спешна помощ, след което са били освободени за домашно лечение. По случая е започнато досъдебно производство.</p>
    </article>
  </body>
</html>