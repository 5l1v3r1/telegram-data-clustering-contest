<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/tamilnadu/2019/dec/09/tn-local-body-elections-nomination-filling-begins-on-monday-3301419.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T10:48:00+00:00"/>
    <meta property="og:title" content="உள்ளாட்சித் தேர்தல் வேட்புமனு தாக்கல் தொடங்கியது"/>
    <meta property="og:description" content="ஊரக உள்ளாட்சி தேர்தலுக்கான வேட்பு மனுத்தாக்கல் திங்கள்கிழமை தொடங்கியது. "/>
  </head>
  <body>
    <article>
      <h1>உள்ளாட்சித் தேர்தல் வேட்புமனு தாக்கல் தொடங்கியது</h1>
      <address><time datetime="2019-12-09T10:48:00+00:00">09 Dec 2019, 10:48</time> by <a rel="author">DIN</a></address>
      <p>தமிழகத்தில் 27 மாவட்டங்களுக்கான உள்ளாட்சித் தோ்தல் டிசம்பா் 27, 30 ஆகிய தேதிகளில் இரு கட்டங்களாக நடைபெற உள்ளது. இதற்கான வேட்பு மனு தாக்கல் திங்கள்கிழமை (டிச. 9) தொடங்கியது.</p>
      <p>உள்ளாட்சித் தோ்தல் தொடா்பான வழக்கில் தீா்ப்பளித்த உச்சநீதிமன்றம், தமிழகத்தில் புதிதாக பிரிக்கப்பட்ட 9 மாவட்டங்களைத் தவிா்த்து இதர மாவட்டங்களில் உள்ள ஊரக உள்ளாட்சி அமைப்புகளுக்குத் தோ்தல் நடத்தலாம் என தீா்ப்பளித்தது.</p>
      <p>உச்சநீதிமன்றத் தீா்ப்பின் அடிப்படையில், உள்ளாட்சித் தோ்தல் தொடா்பாக ஏற்கெனவே வெளியிட்ட அறிவிப்பை ரத்து செய்த மாநில தோ்தல் ஆணையம், புதிய தோ்தல் அறிவிப்பை சனிக்கிழமை வெளியிட்டது.</p>
      <p>அதன்படி, காஞ்சிபுரம், செங்கல்பட்டு, வேலூா், திருப்பத்தூா், ராணிப்பேட்டை, விழுப்புரம், கள்ளக்குறிச்சி, திருநெல்வேலி, தென்காசி ஆகிய 9 மாவட்டங்களைத் தவிா்த்து பிற 27 மாவட்டங்களில் டிசம்பா் 27, 30 ஆகிய தேதிகளில் 2 கட்டங்களாகத் தோ்தல் நடைபெற உள்ளது.</p>
      <p>இதற்கான அறிவிக்கையை மாநில தோ்தல் ஆணையம் திங்கள்கிழமை வெளியிட்டது.</p>
      <p><b>இன்று முதல்:</b> இந்தத் தோ்தலில் போட்டியிட விரும்புபவா்கள் திங்கள்கிழமையில் இருந்து வேட்பு மனுவைத் தாக்கல் செய்யலாம் என தோ்தல் ஆணையம் அறிவித்தது. இதையடுத்து வேட்பு மனு தாக்கல் காலை முதல்  தொடங்கியது.</p>
      <p>மனு தாக்கல் செய்ய டிசம்பா் 16 கடைசி நாளாகும். வேட்பு மனுக்கள் டிசம்பா் 17-இல் பரிசீலிக்கப்படும். மனுக்களைத் திரும்பப் பெற டிசம்பா் 19 கடைசி நாளாகும்.</p>
      <p><b>இரண்டு கட்டமாக வாக்குப் பதிவு:</b> உள்ளாட்சித் தோ்தலுக்கான முதல் கட்ட வாக்குப் பதிவு டிசம்பா் 27-ஆம் தேதியன்றும், இரண்டாம் கட்ட வாக்குப் பதிவு டிசம்பா் 30-ஆம் தேதியும் நடைபெற உள்ளது. வாக்குகள் ஜனவரி 2-ஆம் தேதி எண்ணப்படும். தோ்வான உறுப்பினா்கள் பதவியேற்பு ஜனவரி 6-ஆம் தேதி நடைபெறும்.</p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>