<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/una-sardina-tra-altre-sardine-con-la-costituzione-nel-cuore_it_5dee0f94e4b05d1e8a544e96?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T10:22:58+00:00"/>
    <meta property="og:title" content="Una sardina tra altre sardine con la Costituzione nel cuore"/>
    <meta property="og:description" content="Parteciperò a Torino come sardina tra altre sardine. Spinto dall’imperativo etico riassunto nel titolo di un recente libricino di Luciano Canfora: “Fermare l’odio”! Sper..."/>
  </head>
  <body>
    <article>
      <h1>Una sardina tra altre sardine con la Costituzione nel cuore</h1>
      <address><time datetime="2019-12-09T10:22:58+00:00">09 Dec 2019, 10:22</time> by <a rel="author" href="https://www.huffingtonpost.it/author/antonio-caputo" target="_blank">Antonio Caputo</a></address>
      <figure>
        <img src="https://img.huffingtonpost.com/asset/5dee1210210000bf0234f640.jpeg?cache=22Jx63gaF3&amp;ops=scalefit_630_noupscale"/>
        <figcaption>NurPhoto via Getty Images</figcaption>
      </figure>
      <p>Parteciperò a Torino come <a href="https://www.huffingtonpost.it/news/sardine/">sardina</a> tra altre sardine. Spinto dall’imperativo etico riassunto nel titolo di un recente libricino di Luciano Canfora: “Fermare l’odio”! Spero di incontrare a piazza Castello il 10 dicembre alle 19 molti amici e molte amiche.</p>
      <p>La loro o in ipotesi nostra comunicazione è data dai corpi di tante sardine come loro o noi in piazza. Dove il loro sta per noi e viceversa in un mare aperto. Significa rifiutare o non praticare il politichese o frequentare i talk show e nel non pontificare per “arrivare” o esibirsi.</p>
      <p>Il leader è allora un’aberrazione e comunque una contraddizione. La macchina dei media e i tanti ambiziosetti che giocano anche inconsapevolmente al leader facendosi irretire dai media rischiano di essiccare il mare espellendo quel che sta nuotando in esso e sarebbe molto per fermare l’odio prima che l’odio si impossessi dei più.</p>
      <p>Sentire che il simpatico <a href="https://www.huffingtonpost.it/news/mattia-santori/">Mattia Santori</a> avrebbe risposto in un’intervista al Fatto quotidiano alla domanda sul referendum del 4 dicembre 2016 dicendo che ha votato sì alla (de)riforma Renzi/Boschi, lui intervistato da chi lo qualifica “leader“ delle sardine, è forse segno di sincerità. Ma ancor prima una trappola che svuota quel mare.</p>
      <p>Il popolo che a grande maggioranza bocciò la deforma (in)costituzionale sta dentro quel mare con la Costituzione repubblicana nel cuore e in mano.</p>
    </article>
  </body>
</html>