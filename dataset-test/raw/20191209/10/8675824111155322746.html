<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/ms-dhoni-producing-a-show-to-tell-stories-of-decorated-army-143934"/>
    <meta property="og:site_name" content="Wah Cricket"/>
    <meta property="article:published_time" content="2019-12-09T10:33:24+00:00"/>
    <meta property="og:title" content="एमएस धोनी जल्द ही लेकर आने वाले हैं टीवी सीरीज, सुनाएंगे सेना की कहानी"/>
    <meta property="og:description" content="वर्ल्ड कप 2019 के खत्म होते ही एमएस धोनी भारतीय टीम और क्रिकेट से दूर हैं. ऐसे में वो कभी बाइक चलाते देखे गए तो वहीं किसी की बर्थडे पार्टी या फिर टेनिस खेलते देखे गए. लेकिन इस बीच फैंस का सवाल यही था कि धोनी भारतीय टीम में वापसी कब कर रहे हैं. चीफ सेलेक्टर एमएसके प्रसाद ने भी इसका जवाब देते हुए कहा कि, ये सबकुछ धोनी पर ही निर्भर करता है कि वो कब वापसी करेंग. आनेवाले टी20 वर्ल्ड कप को देखते हुए टीम के कोच रवि शास्त्री से लेकर बीसीसीआई के अध्यक्ष सौरव गांगुली तक ये बयान दे चुके हैं कि धोनी को आगे खेलना है या नहीं ये सब उनपर निर्भर करता है. लेकिन अब धोनी फैंस के लिए एक बड़ी खबर आई है. धोनी की वापसी हो रही है लेकिन मैदान पर नहीं बल्कि टीवी पर."/>
  </head>
  <body>
    <article>
      <h1>एमएस धोनी जल्द ही लेकर आने वाले हैं टीवी सीरीज, सुनाएंगे सेना की कहानी</h1>
      <h2>धोनी एक टीवी शो लेकर आनेवाले हैं जहां वो बहादुर परमवीर चक्र और अशोक चक्र पुरस्कार विजेताओं की कहानियां सुनाएंगे. शो में सेना के अधिकारियों की आकर्षक कहानियां और विशेष सामग्री होगी.</h2>
      <address>
        <time datetime="2019-12-09T10:33:24+00:00">09 Dec 2019, 10:33</time>
      </address>
      <p>वर्ल्ड कप 2019 के खत्म होते ही एमएस धोनी भारतीय टीम और क्रिकेट से दूर हैं. ऐसे में वो कभी बाइक चलाते देखे गए तो वहीं किसी की बर्थडे पार्टी या फिर टेनिस खेलते देखे गए. लेकिन इस बीच फैंस का सवाल यही था कि धोनी भारतीय टीम में वापसी कब कर रहे हैं. चीफ सेलेक्टर एमएसके प्रसाद ने भी इसका जवाब देते हुए कहा कि, ये सबकुछ धोनी पर ही निर्भर करता है कि वो कब वापसी करेंग. आनेवाले टी20 वर्ल्ड कप को देखते हुए टीम के कोच रवि शास्त्री से लेकर बीसीसीआई के अध्यक्ष सौरव गांगुली तक ये बयान दे चुके हैं कि धोनी को आगे खेलना है या नहीं ये सब उनपर निर्भर करता है. लेकिन अब धोनी फैंस के लिए एक बड़ी खबर आई है. धोनी की वापसी हो रही है लेकिन मैदान पर नहीं बल्कि टीवी पर.</p>
      <p>पूर्व भारतीय कप्तान महेंद्र सिंह धोनी जल्द ही एक सीरीज लेकर आ रहे हैं, जिसमें वह सेना के पुरस्कृत अधिकारियों की कहानियां सुनाएंगे. स्टूडियोनेक्सट जल्द ही धोनी के सहयोग से सेना के अधिकारियों की कहानी सुनाएंगे. धोनी खुद आर्मी टेरीटोरियल में पैराशूट रेजिमेंट में एक लेफ्टीनेंट कर्नल है.</p>
      <p>इस बारे में बात करते हुए एक सूत्र ने कहा, "धोनी अपने शो में बहादुर परमवीर चक्र और अशोक चक्र पुरस्कार विजेताओं की कहानियां सुनाएंगे. शो में सेना के अधिकारियों की आकर्षक कहानियां और विशेष सामग्री होगी." एक रिपोर्ट के अनुसार, टीवी सीरीज सैन्य अधिकारियों की निजी कहानियों को बताएगी क्योंकि धोनी अपने शो के माध्यम से देश की सेवा करने वाले वीर जवानों को सूर्खियों में लाना चाहते हैं.</p>
      <p>फिलहाल इस सीरीज का स्क्रिप्ट तैयार किया जा रहा है और जल्द ही इसकी शूटिंग शुरू की जाएगी.विकेटकीपर बल्लेबाज धोनी विश्व कप के बाद से ही भारतीय टीम से बाहर चल रहे हैं. उन्होंने इसी महीने की शुरुआत में कहा था कि वह जनवरी से पहले क्रिकेट में वापसी को लेकर उनसे न पूछा जाए.</p>
    </article>
  </body>
</html>