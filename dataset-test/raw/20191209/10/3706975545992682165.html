<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/ekonomika/1984324_planujete-vianocne-nakupy-v-polsku-toto-nove-pravidlo-vam-moze-usetrit-nemale-peniaze"/>
    <meta property="og:site_name" content="tvnoviny.sk"/>
    <meta property="article:published_time" content="2019-12-09T10:23:00+00:00"/>
    <meta property="og:title" content="Plánujete vianočné nákupy v Poľsku? Toto nové pravidlo vám môže ušetriť nemalé peniaze"/>
    <meta property="og:description" content="Vďaka nemu sa má predísť hádkam a zároveň zvýšiť bezpečnosť policajtov."/>
  </head>
  <body>
    <article>
      <h1>Plánujete vianočné nákupy v Poľsku? Toto nové pravidlo vám môže ušetriť nemalé peniaze</h1>
      <h2>Vďaka nemu sa má predísť hádkam a zároveň zvýšiť bezpečnosť policajtov.</h2>
      <address><time datetime="2019-12-09T10:23:00+00:00">09 Dec 2019, 10:23</time> by <a rel="author">BRATISLAVA/rd</a></address>
      <p>Chystáte sa ísť do Poľska na vianočné nákupy alebo si len užiť sviatočnú atmosféru? V tom prípade si dajte väčší pozor na cestné kontroly.</p>
      <p>U našich severných susedov totiž začali platiť nové pravidlá, ktoré vám môžu ušetriť nemalé množstvo peňazí. Píše <b><a href="https://auto.tn.nova.cz/clanek/novinky/silnicni-kontroly-v-polsku-maji-nova-pravidla-pozor-at-neskoncite-v-poutech.html">tn.nova.cz</a></b>.</p>
      <p>V prípade, ak vás policajt zastaví a vyzve vás, aby ste predložili doklady, musíte ich po novom vytiahnuť veľmi pomaly a následne nechať ruky na volante.</p>
      <p>Má sa tak predísť hádkam a zároveň zvýšiť bezpečnosť mužov zákona. Ak doklady vyťahujete podozrivo rýchlo, môže si ich policajt vytiahnuť sám.</p>
      <p>Ak tieto pokyny nedodržíte, riskujete tým na mieste pokutu vo výške 500 zlotých (117 eur). Ak by sa celý prípad dostal na súd, suma by sa zvýšila až na 3-tísic zlotých (701 eur).</p>
      <p>Od tohto týždňa platia v Poľsku ďalšie novinky. Sú nimi povinnosť vytvárať záchranársku uličku a zipsovité radenie.</p>
    </article>
  </body>
</html>