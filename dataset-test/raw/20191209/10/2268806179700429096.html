<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/box/ivaylo-gotsev-treti-mach-dzhoshua-ruis-nyama-da-ima-edi-idvame.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T10:17:09+00:00"/>
    <meta property="og:title" content="Ивайло Гоцев: Трети мач Джошуа - Руис няма да има, Еди, идваме!"/>
    <meta property="og:description" content="Мениджърът на Кобрата очаква тежки преговори"/>
  </head>
  <body>
    <article>
      <h1>Ивайло Гоцев: Трети мач Джошуа - Руис няма да има, Еди, идваме!</h1>
      <address>
        <time datetime="2019-12-09T10:17:09+00:00">09 Dec 2019, 10:17</time>
      </address>
      <p>Ивайло Гоцев, който е мениджър на българския нокаутьор Ивайло Гоцев, счита че няма да има трети мач между Антъни Джошуа и Анди Руис.</p>
      <p>Той е твърдо уверен, че следващата битка на завърналия се на трона Антъни Джошуа трябва да е срещу Кобрата. Ето какво сподели той за битката в Саудитска Арабия и плановете за двубой на Пулев:</p>
      <p>"Надделя атлетизмът, надделя боксьорът, който наистина беше подготвен сериозно за вечерта. Говорят за трети мач, но това са празни приказки. Какво да кажат? Бяха всички много радостни.</p>
      <p>И самият Анди Руис беше, защото прибира доста добър хонорар. Да, разбира се, че ще говорят за трети бой, но това няма как да стане. Първо - беше трудно да го гледаме. Второ - разликата в килограмите, в размерите. Просто не беше много красива гледка 12 рунда. В момента имаме достоен съперник - най-добрия, най-силния. Върна се обратно на трона.</p>
      <p>Ако следите редовно Еди Хърн и неговите изказвания, той ще говори, ще има "шикалкавене", както вие го наричате, но това е процесът на нашия бизнес - много преговори, много разговори. Еди, идваме!", каза агентът на Кобрата.</p>
    </article>
  </body>
</html>