<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/giannis-papamichail-o-dyskolos-chorismos-kai-o-neos-erotas-sti-zoi-toy-poia-einai-i-gnosti-ithopoios-poy-ton-echei-kanei-xana-eytychismeno-foto/"/>
    <meta property="og:site_name" content="europost.gr"/>
    <meta property="article:published_time" content="2019-12-09T10:45:36+00:00"/>
    <meta property="og:title" content="Γιάννης Παπαμιχαήλ: Ο δύσκολος χωρισμός και ο νέος έρωτας στη ζωή του – Ποιά είναι η γνωστή ηθοποιός που τον έχει κάνει ξανά ευτυχισμένο?… (Φωτο)"/>
    <meta property="og:description" content="Μπορεί ο Γιάννης Παπαμιχαήλ να βγήκε πρόσφατα από έναν χωρισμό, η καρδιά του όμως χτυπά και πάλι στους ρυθμούς της αγάπης. Ο γιος της αξέχαστης Αλίκης Βουγιουκλάκη και του Δημήτρη Παπαμιχαήλ τα τελευταία δυο χρόνια είχε"/>
  </head>
  <body>
    <article>
      <h1>Γιάννης Παπαμιχαήλ: Ο δύσκολος χωρισμός και ο νέος έρωτας στη ζωή του – Ποιά είναι η γνωστή ηθοποιός που τον έχει κάνει ξανά ευτυχισμένο?… (Φωτο)</h1>
      <address>
        <time datetime="2019-12-09T10:45:36+00:00">09 Dec 2019, 10:45</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Μπορεί ο Γιάννης Παπαμιχαήλ να βγήκε πρόσφατα από έναν χωρισμό, η καρδιά του όμως χτυπά και πάλι στους ρυθμούς της αγάπης.</p>
      <p>Ο γιος της αξέχαστης Αλίκης Βουγιουκλάκη και του Δημήτρη Παπαμιχαήλ τα τελευταία δυο χρόνια είχε βρει την ηρεμία και τη γαλήνη στη ζωή του, στο πρόσωπο της Χριστίνας Εις. Δεν ήταν λίγες οι φορές που ο χαμηλών τόνων μουσικός και παραγωγός είχε μιλήσει με λόγια αγάπης για τη σύντροφό του. Όμως, όλα αυτά ανήκουν στο παρελθόν, αφού πριν από λίγο καιρό – και πιο συγκεκριμένα στις αρχές του φθινοπώρου – η σχέση τους έληξε άδοξα. Ο Γιάννης Παπαμιχαήλ δε συνηθίζει να μιλά για την προσωπική του ζωή κι δεν έκανε καμία δήλωση για τον χωρισμό του από την γοητευτική make up artist.</p>
      <figure>
        <img src="https://europost.gr/wp-content/uploads/2019/12/Giannis-papamixail-neos-erwtas-218x300.jpg"/>
      </figure>
      <p>Όμως, σύμφωνα με δημοσίευμα της εφημερίδας Real Life ο έρωτας φαίνεται πως του χτύπησε και πάλι την πόρτα. Εμφανώς αδυνατισμένος και ανανεωμένος τον τελευταίο καιρό έχει πραγματοποιήσει αρκετές δημόσιες εμφανίσεις με τη Γρηγορία Αυγερινοπούλου. Οι δυο τους υπήρξαν καλοί φίλοι για αρκετά χρόνια όμως τώρα όλα δείχνουν πως η σχέση τους πέρασε σε άλλο επίπεδο.</p>
      <p>Αξίζει να σημειωθεί πως η ηθοποιός έχει στηρίξει τον Γιάννη Παπαμιχαήλ σε σημαντικές και δύσκολες στιγμές της ζωής του.</p>
    </article>
  </body>
</html>