<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/come-fare-per-non-pagare-il-canone-rai-senza-violare-la-legge-637570"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T10:45:53+00:00"/>
    <meta property="og:title" content="Come fare per non pagare il canone Rai senza violare la legge"/>
    <meta property="og:description" content="Visto che alcuni modi per non pagare il canone RAI esistono e siamo noi a dover informare il Fisco, vediamo come fare per risparmiare i nostri soldi."/>
  </head>
  <body>
    <article>
      <h1>Come fare per non pagare il canone Rai senza violare la legge</h1>
      <h2>Visto che alcuni modi per non pagare il canone RAI esistono e siamo noi a dover informare il Fisco, vediamo come fare per risparmiare i nostri soldi.</h2>
      <address><time datetime="2019-12-09T10:45:53+00:00">09 Dec 2019, 10:45</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/canone-rai.jpg"/>
      </figure>
      <p><b>Vi siete mai chiesti come fare a non pagare il canone Rai?</b> Ebbene io tutti i giorni, ma quando il Governo Renzi ha avuto la brillante idea di inserire il pagamento nella bolletta dell’energia elettrica mi sono arreso. Ma l’escamotage della politica è stato veramente meschino, poiché <b>ora siamo noi cittadini a dover dimostrare che paghiamo il canone</b> anche senza avere la tv in casa.</p>
      <p><b>Visto che alcuni modi per non pagare esistono</b> e siamo noi a dover informare il Fisco che non vogliamo più sottostare a questo canone, vediamo come fare per risparmiare i nostri soldi. La legge non prevede più un controllo su chi effettivamente detiene un televisore in casa atto a ricevere il segnale della RAI, <b>pertanto per chiedere l’esonero dalla tassa in bolletta con un’<a href="https://www.agenziaentrate.gov.it/portale/documents/20143/296387/Provvedimento+24+febbraio+2017+Canone+Rai_ENTRATE_dich_sost+RAI_mod.pdf/fffdcd21-4258-400f-b6bf-bd6362ecab4e">apposita autocertificazione</a></b><a href="https://www.agenziaentrate.gov.it/portale/documents/20143/296387/Provvedimento+24+febbraio+2017+Canone+Rai_ENTRATE_dich_sost+RAI_mod.pdf/fffdcd21-4258-400f-b6bf-bd6362ecab4e"> scaricabile dal sito dell’Agenzia delle Entrate.</a></p>
      <h3>Come fare per non pagare il canone Rai senza violare la legge</h3>
      <p><b>Poi ci sono “fortunate” categorie di cittadini che sono esonerati per diritto</b> dal canone RAI. E se chi ha compiuto i 75 anni e ha un reddito familiare inferiore agli 8.000 euro annui non è tenuto a pagare, anche:</p>
      <ul>
        <li>gli invalidi civili degenti in casa di riposo;</li>
        <li>il personale delle forze armate italiane;</li>
        <li>i cittadini stranieri in servizio in Italia nella Nato;</li>
        <li>i diplomatici ed i consoli stranieri;</li>
        <li>i rivenditori ed i negozi in cui si svolge l’attività di riparazione di televisori.</li>
      </ul>
      <p><a href="https://www.tecnoandroid.it/2019/12/08/canone-rai-attenzione-al-messaggio-per-il-rimborso-e-una-truffa-637340">non sono tenuti a versare la tassa</a>. Ma c’è anche chi, non appartenendo ad alcuna categoria “fortunata”, non può vedere la TV o preferisce fruire della RAI attraverso PC o tablet. <b>Queste persone non vogliono vedersi addebitare il canone in bolletta</b>, e il diritto li protegge. Però dovranno fare le cose a modo e chiedere l’esonero dimostrando di non avere l’apparecchio televisivo attraverso i moduli scaricabili dall’Agenzia delle Entrate.</p>
    </article>
  </body>
</html>