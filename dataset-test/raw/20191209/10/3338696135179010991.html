<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/funkcjonariusze-dzialaja-jednoczesnie-w-30-miejscach-na-terenie-kilku-wojewodztw-cba-rozbilo-grupe-obracajaca-falszywymi-fakturami,88469.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T10:39:00+00:00"/>
    <meta property="og:title" content="Funkcjonariusze działają jednocześnie w 30 miejscach na terenie kilku województw - CBA rozbiło grupę obracającą fałszywymi fakturami"/>
    <meta property="og:description" content="Ponad 60 funkcjonariuszy z kliku delegatur CBA bierze udział w czynnościach związanych z rozbiciem zorganizowanej grupy przestępczej działającej w Polsce. 9 zatrzymanych i zabezpieczenie materiału dowodowego w 30 podmiotach, faktury na ponad 20 mln zł."/>
  </head>
  <body>
    <article>
      <h1>Funkcjonariusze działają jednocześnie w 30 miejscach na terenie kilku województw - CBA rozbiło grupę obracającą fałszywymi fakturami</h1>
      <h2>Ponad 60 funkcjonariuszy z kliku delegatur CBA bierze udział w czynnościach związanych z rozbiciem zorganizowanej grupy przestępczej działającej w Polsce. 9 zatrzymanych i zabezpieczenie materiału dowodowego w 30 podmiotach, faktury na ponad 20 mln zł.</h2>
      <address><time datetime="2019-12-09T10:39:00+00:00">09 Dec 2019, 10:39</time> by <a rel="author" href="https://telewizjarepublika.pl/PR" target="_blank">PR</a></address>
      <p>Funkcjonariusze katowickiej delegatury Centralnego Biura Antykorupcyjnego zatrzymali 9 osób, właścicieli podmiotów gospodarczych ze Śląska działających w różnych branżach. Czynności podejmowane przez agentów Biura mają związek ze śledztwem toczącym się w Prokuraturze Okręgowej w Krakowie w sprawie działania zorganizowanej grupy wprowadzającej do obrotu poświadczające nieprawdę faktury VAT. Wstępne ustalenia wskazują, że wartość wprowadzonych do obrotu faktur przekracza 20 mln zł.</p>
      <p>Wszyscy zatrzymani, po zakończeniu przeszukań, zostaną doprowadzeni do Prokuratury Okręgowej w Krakowie, gdzie usłyszą zarzuty między innymi działania w zorganizowanej grupie przestępczej.</p>
      <p>Jednocześnie funkcjonariusze CBA z delegatur w Katowicach, Rzeszowie, Łodzi, Wrocławiu, Lublinie, Gdańsku i Warszawie zabezpieczają dokumentację finansowo-księgową w siedzibach 30 podmiotów gospodarczych działających na terenie kilku województw, w tym  śląskiego, małopolskiego, mazowieckiego i pomorskiego. </p>
      <p>Jest to pierwsza realizacja CBA w tej sprawie, która ma rozwojowy charakter.</p>
      <p>Wydział Komunikacji Społecznej CBA</p>
      <p>Czytaj także:</p>
      <p>
        <a href="https://telewizjarepublika.pl/nowe-doniesienia-ws-marszalka-grodzkiego-quotwyrazil-sie-na-koncu-w-ten-sposob-ze-szpital-jest-bardzo-biedny-iquot,88466.html">Nowe doniesienia ws. marszałka Grodzkiego. "Wyraził się na końcu w ten sposób, że szpital jest bardzo biedny i..."</a>
      </p>
      <p>
        <a href="https://telewizjarepublika.pl/na-co-ida-pieniadze-warszawiakow-sebastian-kaleta-ujawnil-przygniatajacy-raport-wygrywaja-projekty-wspierajace-lgbt,88467.html">Na co idą pieniądze Warszawiaków? Sebastian Kaleta ujawnił przygniatający raport: wygrywają projekty wspierające LGBT</a>
      </p>
    </article>
  </body>
</html>