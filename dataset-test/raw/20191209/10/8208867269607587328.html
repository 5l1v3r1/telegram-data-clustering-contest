<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/rubriche/fashion-e-finance/2019/12/09/news/safilo_compra_in_california_operazione_da_90_milioni-242985939/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T10:17:00+00:00"/>
    <meta property="og:title" content="Safilo compra in California, operazione da 90 milioni"/>
    <meta property="og:description" content="Blenders Eyewear guarda in particolare ai giovani"/>
  </head>
  <body>
    <article>
      <h1>Safilo compra in California, operazione da 90 milioni</h1>
      <h2>Blenders Eyewear guarda in particolare ai giovani</h2>
      <address>
        <time datetime="2019-12-09T10:17:00+00:00">09 Dec 2019, 10:17</time>
      </address>
      <p><b>MILANO </b>- Safilo si mette in evidenza in Borsa (<a href="https://finanza.repubblica.it/Company/?symbol=SFL:IM">segui in diretta</a>) per avere acquisito il 70% del capitale della società californiana Blenders Eyewear da Chase Fisher, fondatore e proprietario dell'azienda. La valutazione del 100% della società, si legge in una nota, è pari a 90 milioni di dollari.<br/><br/>Nel 2019 Blenders Eyewear prevede di realizzare vendite nette per circa 42 milioni di dollari, tutte negli Usa (+40% sul 2018), con una tasso di crescita (cagr) a 3 anni del 175%. Il 95% del fatturato è generato attraverso piattaforma B2C. Gli occhiali Blenders Eyewear, spiega Safilo, "si ispirano allo stile di vita attivo della California", con un prodotto caratterizzato da "un buon rapporto qualità/prezzo" che attira l'attenzione "in particolare" di Millennials e Generazione Z.<br/><br/>Fondata a San Diego nel 2012, Blenders Eyewear e ha anche "lanciato una piattaforma e-commerce con competenze digitali e social uniche e distintive" e ha recentemente aperto il suo primo flagship store a San Diego.<br/><br/>Chase Fisher, che resterà ceo di Blenders Eyewear, manterrà la proprietà del restante 30% delle quote su cui sono in essere opzioni di acquisto e vendita con Safilo  esercitabili a partire dal 2023. L'acquisizione, conclusa sulla base di un enterprise value di 90 milioni di dollari per il 100% della società, sarà finanziata con disponibilità di cassa e linee di credito, tra cui cui un finanziamento di 30 milioni dell'azionista di controllo di Safilo, il fondo olandese Hal Holding.<br/><br/>Gli effetti dell'acquisizione saranno riflessi nel piano industriale che Safilo presenterà al mercato mercoledì 11 dicembre.</p>
    </article>
  </body>
</html>