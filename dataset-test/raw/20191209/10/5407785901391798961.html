<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/son-dakika-sirnak-ta-pkk-li-teroristlerce-12700087-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T10:26:15+00:00"/>
    <meta property="og:title" content="Şırnak'ta PKK'lıların tuzakladığı patlayıcı infilak etti: 2 askerimiz şehit düştü"/>
    <meta property="og:description" content="Şırnak'tan gelen son dakika haberine göre; PKK'lı teröristlerce tuzaklanan el yapımı patlayıcı infilak etti. 2 askerimiz şehit oldu, 7 askerimiz yaralandı."/>
  </head>
  <body>
    <article>
      <h1>Şırnak'ta PKK'lıların tuzakladığı patlayıcı infilak etti: 2 askerimiz şehit düştü</h1>
      <address>
        <time datetime="2019-12-09T10:26:15+00:00">09 Dec 2019, 10:26</time>
      </address>
      <p><a href="https://www.haberler.com/sirnak/"><b>Şırnak</b></a>'ta teröristlerce tuzaklanan el yapımı patlayıcı, uzman ekipler tarafından imha edilirken infilak etti. Patlama sonucu 2 askerimiz şehit oldu, 7 askerimiz yaralandı.</p>
      <p>Şırnak Valiliği'nden yapılan açıklamada, İdil İlçe Jandarma Komutanlığınca, Haberli Jandarma Karakol Komutanlığı'nın sorumluluk alanındaki Sarıköy köyü sınırlarında bulunan Pisikayası Tepesi mevkisinde terör örgütü <a href="https://www.haberler.com/pkk/"><b>PKK</b></a> mensuplarınca tuzaklanmış el yapımı patlayıcı tespit edildi.</p>
      <h3>2 ŞEHİT, 7 YARALI</h3>
      <p>El yapımı patlayıcıya uzman ekiplerce müdahale sırasında meydana gelen patlamada 2 güvenlik görevlisi şehit oldu, 7 güvenlik görevlisi yaralandı.</p>
      <p>Açıklamada, terörle mücadele kapsamında operasyonların kararlılıkla devam ettiği vurgulandı.</p>
      <h3>BAKANLIK DUYURDU: GRİ LİSTEYE BİR ÇENTİK DAHA!</h3>
      <p>Öte yandan, İçişleri Bakanlığı'ndan terörle mücadele kapsamında yapılan açıklamada Muş kırsalındaki operasyonda etkisiz hale getirilen 5 teröristten birinin gri kategoride olduğu bilgisi geçildi. Bakanlık açıklamasında "Muş kırsalındaki operasyonda etkisiz hale getirilen 5 teröristten birinin gri kategoride aranan Erdal Tekay olduğu tespit edildi" ifadelerine yer verdi.</p>
      <figure>
        <img src="https://foto.haberler.com/haber/2019/12/09/son-dakika-sirnak-ta-pkk-li-teroristlerce-12700087_3113_o.jpg"/>
      </figure>
      <h4>Haber Videosu</h4>
      <p>: <a href="https://www.haberler.com/video/son-dakika-sirnak-ta-pkk-li-teroristlerce-12700087-videosu/">Şırnak'ta PKK'lıların tuzakladığı patlayıcı infilak etti: 2 askerimiz şehit düştü</a></p>
    </article>
  </body>
</html>