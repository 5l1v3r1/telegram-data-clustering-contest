<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/tips/artikel/4945631/teledildonics-innovatieve-speeltjes-voor-seks-op-afstand"/>
    <meta property="og:site_name" content="Bright.nl"/>
    <meta property="article:published_time" content="2019-12-09T10:39:39+00:00"/>
    <meta property="og:title" content="Teledildonics: innovatieve speeltjes voor seks op afstand"/>
    <meta property="og:description" content="Het is makkelijker dan vroeger om een lange afstandrelatie te onderhouden. Met platforms zoals WhatsApp en Facebook kun je zelfs nog aan de andere kant van de wereld met elkaar in contact blijven. Maar wat uitdagender is om te onderhouden op afstand, is seks. Daar komt langzaam verandering in met teledildonics."/>
  </head>
  <body>
    <article>
      <h1>Teledildonics: innovatieve speeltjes voor seks op afstand</h1>
      <address>
        <time datetime="2019-12-09T10:39:39+00:00">09 Dec 2019, 10:39</time>
      </address>
      <p>
        <b>Het is makkelijker dan vroeger om een lange afstandrelatie te onderhouden. Met platforms zoals WhatsApp en Facebook kun je zelfs nog aan de andere kant van de wereld met elkaar in contact blijven. Maar wat uitdagender is om te onderhouden op afstand, is seks. Daar komt langzaam verandering in met teledildonics.</b>
      </p>
      <h3>Seks met teledildonics</h3>
      <p>Met teledildonics, ook wel cyberdildonics genoemd, kun je elkaar toch voelen en stimuleren op afstand. Dit werkt zo: met behulp van een internetverbinding kunnen de speeltjes met elkaar communiceren. Vaak met gebruik van een app waarmee je toegang krijgt tot een online platform. Hier kun je de speeltjes met elkaar verbinden. Dit kan vanuit over de hele wereld.</p>
      <p>‘’De sensoren in een cyberdildonic maken het mogelijk een bepaalde beweging in de toy te herkennen en door te zetten naar de gekoppelde toy. Als de man penetreert in de masturbator voelt zijn partner dit terug in de vibraties van een vibrator of masturbator. Zo zal bij het hoogtepunt in de masturbator de penis een kloppende beweging maken. Bij een vibrator is het samentrekken van de bekkenbodemspieren van de ander voelbaar’’, legt Roy Tolner uit, productspecialist bij <a href="https://www.easytoys.nl/">Easytoys.nl</a>. </p>
      <h3>Zoveel mensen, zoveel wensen</h3>
      <p>Er is volgens Roy niet één teledildonic die erbovenuit steekt. ‘’De beste toy is ontzettend verschillend per persoon. Wat voor de één sensationeel kan zijn, hoeft niet een topproduct te zijn voor een ander. Denk daarom goed na over je wensen bij de toy die je aanschaft.’’ Op de website van <a href="https://www.easytoys.nl/">Easytoys.nl</a> kun je er verschillende vinden. Zo heb je het Lovense Lush 2.0 Vibratie Eitje, waarmee het ook mogelijk is om het speeltje te laten reageren op je favoriete muziek. Of om een sekssessie op te nemen zodat je er op een later moment nog even alleen van kunt genieten. </p>
      <p>De Kiirroo Onyx past zich gemakkelijk aan je lichaamstemperatuur aan. De masturbator heeft daarbij tien samenknijpende ringen die samen een echt gevoel van seks kunnen creëren. De toy kun je koppelen aan een andere Kiirroo Onyx, of aan de vrouwelijke variant: de Kiiroo Pearl. Dit speeltje heeft vijf ringen die de kracht kunnen meten en doorgeven. Deze toy kun je ook in je eentje gebruiken, in combinatie met een interactieve pornofilm en een VR-bril.</p>
      <h3>Online seks</h3>
      <p>Verbinding maak je via een online netwerk. ‘’Uiteraard zijn er altijd online risico’s. Probeer hierbij te streven naar optimale privacy door virusscanners te gebruiken en een veilige internetverbinding. Maar het is eigenlijk niet mogelijk om ongevraagd een toy van een ander te bedienen. Krijg je een ongewenst verbindingsverzoek? Weiger dit dan meteen en blokkeer deze persoon. Handel alleen op een manier hoe jij het fijn vindt. Seks moet leuk en fijn zijn’’, aldus Roy.</p>
      <footer>Van onze partner Easytoys.nl</footer>
    </article>
  </body>
</html>