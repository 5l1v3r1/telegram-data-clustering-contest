<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/pasaule/ericsson-asv-maksas-miljardu-dolaru-korupcijas-apsudzibu-atcelsanai.d?id=51706201"/>
    <meta property="og:site_name" content="DELFI"/>
    <meta property="article:published_time" content="2019-12-09T10:11:40+00:00"/>
    <meta property="og:title" content="'Ericsson' ASV maksās miljardu dolāru korupcijas apsūdzību atcelšanai "/>
    <meta property="og:description" content="Zviedrijas telekomunikāciju aprīkojuma ražotājs &quot;Ericsson&quot; vienojies ar ASV varasiestādēm, ka samaksās vairāk nekā miljardu dolāru, lai atceltu pret to Savienotajās Valstīs izvirzītās apsūdzības korupcijā, kas notikusi Āzijā un Āfrikā."/>
  </head>
  <body>
    <article>
      <h1>'Ericsson' ASV maksās miljardu dolāru korupcijas apsūdzību atcelšanai </h1>
      <address><time datetime="2019-12-09T10:11:40+00:00">09 Dec 2019, 10:11</time> by <a rel="author">LETA</a></address>
      <p>
        <b><a href="https://www.delfi.lv/temas/zviedrija">Zviedrijas</a> telekomunikāciju aprīkojuma ražotājs "Ericsson" vienojies ar <a href="https://www.delfi.lv/temas/asv">ASV</a> varasiestādēm, ka samaksās vairāk nekā miljardu dolāru, lai atceltu pret to Savienotajās Valstīs izvirzītās apsūdzības korupcijā, kas notikusi Āzijā un Āfrikā.</b>
      </p>
      <p>ASV Tieslietu ministrijas publiskotajā paziņojumā norādīts, ka "Ericsson" korumpētajās darbībās bijuši iesaistīti augsta līmeņa vadītāji, tās ilgušas 17 gadus un aptvērušas vismaz piecas valstis ar mērķi palielināt ienākumus.</p>
      <p>ASV tiesību akti paredz jurisdikciju saistībā ar apsūdzībām korupcijā, ja uzņēmuma akcijas tiek kotētas Savienoto Valstu biržās, vai šie pārkāpumi skar valsts teritoriju vai tās finanšu sistēmu.</p>
      <p>Prokuratūra skaidro, ka no 2000. gada līdz 2016. gadam "Ericsson" iesaistījies darbībās, kas ietvēra kukuļdošanu, finanšu rezultātu falsificēšanu un korupcijas ignorēšanu no uzņēmuma vadītāju puses.</p>
      <p>Šīs darbības veiktas Džibuti, Indonēzijā, Kuveitā, Ķīnā un Vjetnamā.</p>
      <p>"Ericsson" komentārus šajā jautājumā nesniedz, taču pavēstīja, ka septembrī minētā summa 1,2 miljardu dolāru apmērā atbilst prognozēm attiecībām uz finanšu līdzekļiem, kas nepieciešami, lai samaksātu naudassodu un segtu citus saistītos izdevumus.</p>
      <figure>
        <a href="http://www.leta.lv/">
          <img src="https://g3.delphi.lv/images/pix/file46510605_leta-logo-pilnkrasu.jpg"/>
        </a>
      </figure>
      <p>
        <a href="https://www.delfi.lv/bizness/pasaule/ericsson-asv-maksas-miljardu-dolaru-korupcijas-apsudzibu-atcelsanai.d?id=51706201&amp;com=1&amp;reg=1">8</a>
      </p>
      <related>
        <h4>Lasi vēl</h4>
        <a href="https://www.delfi.lv/bizness/bankas_un_finanses/noskaidrotas-valsts-amatpersonas-lielakie-paradnieki-ne-vienmer-saskatama-finansu-logika.d?id=51422115"/>
        <a href="https://www.delfi.lv/bizness/pasaule/intervija-ar-jani-bergu-ir-loti-skali-jakliedz-amerikas-nezeligaja-biznesa-vide.d?id=51175991"/>
        <a href="https://www.delfi.lv/bizness/biznesa_vide/kartelu-gadijumi-latvija-ilgstosi-tikusi-paslauciti-zem-tepika-pauz-eksperti.d?id=51513089"/>
      </related>
    </article>
  </body>
</html>