<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1423197/markopoylos-paraitithike-apo-tin-tehniki-igesia-toy-ari"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T10:54:00+00:00"/>
    <meta property="og:title" content="Μαρκόπουλος: Παραιτήθηκε από την τεχνική ηγεσία του Άρη"/>
    <meta property="og:description" content="Ο Σούλης Μαρκόπουλος θεωρείται παρελθόν από την τεχνική ηγεσία των «κίτρινων», καθώς παραιτήθηκε, κάτι που έγινε δεκτό από τη διοίκηση."/>
  </head>
  <body>
    <article>
      <h1>Μαρκόπουλος: Παραιτήθηκε από την τεχνική ηγεσία του Άρη</h1>
      <h2>Ο Σούλης Μαρκόπουλος θεωρείται παρελθόν από την τεχνική ηγεσία των «κίτρινων», καθώς παραιτήθηκε, κάτι που έγινε δεκτό από τη διοίκηση.</h2>
      <address><time datetime="2019-12-09T10:54:00+00:00">09 Dec 2019, 10:54</time> by <a rel="author" href="http://www.gazzetta.gr/blogger/vassilis-vlachopoulos?archive=true" target="_blank">Βασίλης Βλαχόπουλος</a></address>
      <p>Ο έμπειρος τεχνικός χρησιμοποίησε τρίτο ενικό στις χθεσινές (8/12) δηλώσεις του μετά την ήττα του Άρη από τον Πανιώνιο, δείχνοντας με πολύ ξεκάθαρο τρόπο την απόφαση παραίτησής του από την τεχνική ηγεσία της ομάδας. Ο 70χρονος προπονητής επισημοποίησε την απόφασή του στους ανθρώπους της ΚΑΕ σήμερα (9/12) το πρωί καθώς ένιωσε ότι πρέπει να γίνουν συντριπτικές αλλαγές στην ομάδα μπάσκετ και υπό αυτό το πρίσμα, αποφάσισε τη δική του αποχώρηση από την ομάδα.</p>
      <p>Στην ανακοίνωσή της, η ΚΑΕ Άρης ανέφερε… «Ο Σούλης Μαρκόπουλος υπέβαλε σήμερα (09/12) στον Πρόεδρο και Διευθύνοντα Σύμβουλο της Κ.Α.Ε. ΑΡΗΣ, Χάρη Παπαγεωργίου την παραίτησή του από την τεχνική ηγεσία της ομάδας, η οποία έγινε δεκτή σε συνεννόηση με τον Μεγαλομέτοχο της Κ.Α.Ε., Δημήτρη Γουλιέλμο. Η Κ.Α.Ε. ΑΡΗΣ ευχαριστεί τον κ. Μαρκόπουλο για την προσφορά του και του εύχεται καλή επιτυχία στη συνέχεια της καριέρας του».</p>
    </article>
  </body>
</html>