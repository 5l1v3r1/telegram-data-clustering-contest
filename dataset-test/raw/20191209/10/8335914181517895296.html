<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/alma-leti-nad-sofiia-v-novoto-si-video-6103063"/>
    <meta property="og:site_name" content="Vesti"/>
    <meta property="article:published_time" content="2019-12-09T10:33:00+00:00"/>
    <meta property="og:title" content="ALMA лети над София в новото си видео"/>
    <meta property="og:description" content="Певицата изпълнява сама всички опасни сцени в „Out of Control“"/>
  </head>
  <body>
    <article>
      <h1>ALMA лети над София в новото си видео</h1>
      <h2>Певицата изпълнява сама всички опасни сцени в „Out of Control“</h2>
      <address>
        <time datetime="2019-12-09T10:33:00+00:00">09 Dec 2019, 10:33</time>
      </address>
      <aside>
        <a href="https://vbox7.com/emb/external.php?vid=9d9c378468&amp;autoplay=1">Видео</a>
      </aside>
      <p>ALMA се оказа най-силният музикален дебют на 2019-та у нас! Първите ѝ два сингъла Perfect и Don’t Know не просто се задържаха рекордно време на върха на родните класации, а постигнаха шокиращ за български изпълнител международен успех. MTV, VH1, Spotify, Apple Music, медии в Полша, Русия, Гърция, Румъния, Турция, подкрепиха младата наша певица и ѝ помогнаха за безпрецедентно кратко време да постигне впечатляващ успех за 16-те ѝ години. Ключът за него – различност, силно присъствие и специфичен вокал, вложени в меланхолични и завладяващи със звученето си песни.</p>
      <p>Преди дни беше премиерата на супер стилна нейна колаборация с Pavell &amp; Venci Venc’ наречена „Адрес“, а сега талантливата девойка „затваря“ шеметната серия от хитове за тази година с нов солов проект, озаглавен „Out of Control“.</p>
      <p>Вече е ясно, че ALMA сама пише мелодиите и текстовете си и че любимият ѝ музикален продуцент и съавтор е румънецът Monoir. Двамата създават музика за рекордно кратко време и често се шегуват, че почти са готови с материал за албум. Песента „Out of Control“ не е изключение, отново е записана в студиото на Thrace Music в Констанца и е третата творческа колаборация между певицата и румънския хитмейкър.</p>
      <p>Още с премиерата си, „Out of Control“ получи невиждана до момента подкрепа за българско парче и за български артист от всички дигитални платформи в Европа. Песента бе добавена в най-популярния плейлист на Spotify – New Music Friday в Дания, Полша и Исландия, както и в глобалния лист за перспективни песни на Tidal – Tidal Rising: Global. „Оut of Control“ намери място и в Hot Tracks на Apple Music в Италия, Русия и Турция. Русия се отчете и с подкрепа в някои от най-важните плейлисти на най-важната местна платформа ВКонтакте.</p>
      <p>Видеото към новата песен също е впечатляващо. Режисьорът Виктор Антонов – Рик и операторът Андрей Андреев създават видео – съновидение, в което акценти са политане над София от гигантска люлка на покрива на една от известните сгради в центъра на София и вдигане с кран високо над земята, за което Алма отказва да ползва дубльор, тъй като обича екстремните преживявания.</p>
      <related>
        <h4>По темата</h4>
        <a href="https://www.vesti.bg/plateni-publikacii/zakachka-mezhdu-alma-i-monoir-razhda-zaglavieto-na-dont-know-6098037"/>
        <a href="https://www.vesti.bg/plateni-publikacii/techenie-otnese-lodkata-na-yoana-po-vreme-na-snimkite-na-fiesta-6097794"/>
        <a href="https://www.vesti.bg/plateni-publikacii/pavell-venci-venc-s-naj-emocionalniia-si-proekt-dosega-6090408"/>
      </related>
    </article>
  </body>
</html>