<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793101/%D8%B1%D9%88%D8%B4-%D9%87%D8%A7-%D9%88-%DA%A9%D8%A7%D8%B1%D8%A8%D8%B1%D8%AF%D9%87%D8%A7%DB%8C-%D8%AA%D8%AD%D9%82%DB%8C%D9%82-%D8%AF%D8%B1-%D9%87%D9%86%D8%B1-%D9%88-%D9%85%D8%B9%D9%85%D8%A7%D8%B1%DB%8C-%D8%A8%D8%B1%D8%B1%D8%B3%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:54:40+00:00"/>
    <meta property="og:title" content="در قالب سمینار انجمن علمی پژوهش‌های هنری ایران روش‌ها‏ و کاربردهای تحقیق در هنر و معماری بررسی می‌شود"/>
    <meta property="og:description" content="همزمان با هفته پژوهش، سمینار علمی - پژوهشی روش‌‏ها و کاربردهای تحقیق در هنر، معماری و شهرسازی در دانشگاه تربیت‌مدرس برگزار می‌شود."/>
  </head>
  <body>
    <article>
      <h1>در قالب سمینار انجمن علمی پژوهش‌های هنری ایران روش‌ها‏ و کاربردهای تحقیق در هنر و معماری بررسی می‌شود</h1>
      <address><time datetime="2019-12-09T10:54:40+00:00">09 Dec 2019, 10:54</time> by <a rel="author" href="https://www.mehrnews.com/archive?jr=724" target="_blank">مریم علی بابایی</a></address>
      <p>به گزارش <a href="https://www.mehrnews.com/">خبرنگار مهر</a>، همزمان با هفته پژوهش، سمینار علمی-پژوهشی روش‏ها و کاربردهای تحقیق در هنر، معماری و شهرسازی، سه‌شنبه ۱۹آذرماه، ساعت ۹ تا ۱۲ در دانشگاه تربیت‌مدرس برگزار می‌شود. این سمینار با نظارت علمی محمدرضا بمانیان و با هدف آموزش و آشناسازی دانشجویان ارشد و دکترای رشته‌های هنری و پژوهشگران هنر با اصول، راهبردها و کارکردهای پژوهش‌های هنری است.</p>
      <p>هدفمندسازی و طراحی نظام بهره‌وری از طرح‌های پژوهشی و پایان‌نامه‌ها در عرصه هنر یکی از دغدغه‌های اساسی جامعه پژوهش هنر در کشور است. فقدان نقشه علمی و الویت‌بندی نیازمندی‌های پژوهشی باعث هدررفت و ناکارآمدی بسیاری از دستاوردهای پژوهشی در هنر شده است. انجمن علمی پژوهش‌های هنری ایران، نقد و بررسی وضعیت موجود و شناسایی و معرفی روش‌های بهینه‌سازی پژوهش‌های هنری را به عنوان یک ماموریت سازمانی دنبال می‌کند و در این راستا به آموزش پژوهشگران علاقمند می‌پردازد. </p>
      <p>سمینار مشترک این انجمن با دانشگاه تربیت مدرس با محورهای زیر برگزار خواهد شد:</p>
      <p>۱- روش‏های پژوهش ترکیبی در هنر و معماری</p>
      <p>با سخنرانی رضا افهمی، مدیر گروه پژوهش هنر دانشگاه تربیت مدرس</p>
      <p>۲- راهبردهای ارزش‌‏آفرینی در پژوهش هنر (اقتصاد، سرمایه فرهنگی، جایگاه ملی)</p>
      <p>با سخنرانی بهنام زنگی، رییس انجمن علمی پژوهش‌های هنری ایران</p>
      <p>۳- اجرایی‌سازی پژوهش‏های هنری و تجاری‌سازی</p>
      <p>با سخنرانی بدرالدین احمدی رییس اداره پژوهش دانشکده هنر و معماری</p>
      <p>مدیریت برگزاری پنل نیز بر عهده محمدجواد مهدی‌نژاد، عضو هیات علمی دانشگاه تریت مدرس خواهد بود.</p>
      <p>این سمینار سه شنبه۱۹ آذرماه از ساعت ۹تا۱۲ در تالار سیمرغ دانشگاه تربیت مدرس برگزار می‌شود  و شرکت در آن برای پژوهشگران و علاقمندان آزاد است. ثبت نام از طریق نشانیhttps://evnd.co/۷mgOB  و یا به صورت حضوری انجام می پذیرد و برای شرکت‌کنندگان گواهی رسمی صادر می‌شود.</p>
    </article>
  </body>
</html>