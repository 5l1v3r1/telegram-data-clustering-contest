<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Kromeriz-Na-Hanackem-namesti-bude-tri-mesice-mobilni-kluziste-606314"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="Kroměříž: Na Hanáckém náměstí bude tři měsíce mobilní kluziště"/>
    <meta property="og:description" content="Obyvatelé Kroměříže si budou moci přes zimu zabruslit na mobilním kluzišti na Hanáckém náměstí. Zastupitelé schválili pronájem kluziště na tři měsíce od ostravské společnosti PERFECT ICE za cenu 1,15 milionu korun."/>
  </head>
  <body>
    <article>
      <h1>Kroměříž: Na Hanáckém náměstí bude tři měsíce mobilní kluziště</h1>
      <address>
        <time datetime="2019-12-09T10:04:00+00:00">09 Dec 2019, 10:04</time>
      </address>
      <p>
        <b>Obyvatelé Kroměříže si budou moci přes zimu zabruslit na mobilním kluzišti na Hanáckém náměstí. Zastupitelé schválili pronájem kluziště na tři měsíce od ostravské společnosti PERFECT ICE za cenu 1,15 milionu korun.</b>
      </p>
      <p>„Poptávka po bruslení ve městě dlouhodobě převyšuje možnosti, které veřejnosti můžeme nabídnout na zimním stadionu. Věřím, že mobilní kluziště lidé přivítají a že jeho návštěvnost bude vysoká,“ uvedl místostarosta Karel Holík.</p>
      <p>Kluziště o rozměrech 15 krát 20 metrů by se na Hanáckém náměstí mělo objevit před vánočními svátky. V provozu bude následující tři měsíce. Majitel kluziště přiveze, zajistí jeho montáž i uvedení do provozu a po skončení doby pronájmu také demontáž a odvoz kluziště.</p>
      <p>„Kluziště bude ohraničeno mantinely. Led bude pravidelně upravován. Vstup na kluziště bude zdarma,“ dodal Holík.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Kromeriz-Mesto-pocita-na-pristi-rok-s-investicemi-temer-za-180-milionu-korun-606239"/>
        <a href="https://www.parlamentnilisty.cz/politika/obce-volicum/Kromeriz-Vyhrazene-trvale-parkovaci-misto-bude-od-ledna-stat-20-000-korun-rocne-606172"/>
        <a href="https://www.parlamentnilisty.cz/politika/obce-volicum/Kromeriz-Zastupitele-schvalili-transformacni-plan-Domova-pro-osoby-se-zdravotnim-postizenim-Barborka-606071"/>
        <a href="https://www.parlamentnilisty.cz/politika/obce-volicum/Kromeriz-Zamestnanci-uradu-obstarali-nadilku-handicapovanym-detem-605921"/>
      </related>
    </article>
  </body>
</html>