<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/rosiyu-povnistyu-vidstoronili-vid-olimpiad-ta-chempionativ-svitu-na-4-roki-645471.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T10:29:39+00:00"/>
    <meta property="og:title" content="Росію повністю відсторонили від Олімпіад та чемпіонатів світу на чотири роки"/>
    <meta property="og:description" content="Російський спорт суворо покарано за повторне масове використання допінгу та спробу обману МОК"/>
  </head>
  <body>
    <article>
      <h1>Росію повністю відсторонили від Олімпіад та чемпіонатів світу на чотири роки</h1>
      <address>
        <time datetime="2019-12-09T10:29:39+00:00">09 Dec 2019, 10:29</time>
      </address>
      <h4>Російський спорт суворо покарано за повторне масове використання допінгу та спробу обману МОК</h4>
      <p>Виконком Всесвітнього антидопінгового агентства (ВАДА) затвердив рекомендацію комітету з відповідності та відсторонив Росію на чотири роки від усіх великих міжнародних змагань включно з Олімпіадами та чемпіонатами світу, інформує Inside The Games.</p>
      <p>Рішення затверджено одноголосно. </p>
      <p>Також Росія позбавлена права приймати чемпіонати світу і брати участь у виборах для отримання права на їх проведення. Російським держслужбовцям і керівництву ОКР і ПКР заборонено відвідувати міжнародні спортивні змагання.</p>
      <p>Раніше повідомлялося, що Міжнародний олімпійський комітет (МОК) був готовий допустити чистих російських атлетів до змагань, однак у комітеті атлетів ВАДА наполягали на повній дискваліфікації, вважаючи часткове покарання не достатньо суворим.</p>
      <blockquote>
        <b> Читайте також: <a href="https://glavcom.ua/sport/news/rosiyu-proponuyut-povnistyu-vidstoroniti-vid-olimpiadi-645462.html">Росію пропонують повністю відсторонити від Олімпіади</a></b>
      </blockquote>
      <p>Нагадаємо, після покарання 2015 року за масове використання допінгу за підтримки держави росіяни повторно взялися фальшувати результати тестів у московській лабораторії. До бази даних вносилися зміни з метою приховати позитивні результати тестів на допінг російських спортсменів та перекласти вину на колишнього очільника московської антидопінгової лабораторії Георгія Родченкова, який втік на Захід та викрив державну систему допінгу в Росії.  </p>
      <related>
        <a href="https://glavcom.ua/sport/news/rosiya-namagalasya-pereklasti-vinu-za-doping-na-rodchenkova-642442.html"/>
      </related>
    </article>
  </body>
</html>