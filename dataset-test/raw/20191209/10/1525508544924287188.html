<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793042/%D9%85%D8%AC%D9%85%D9%88%D8%B9%D9%87-%D8%AF%D8%B3%D8%AA-%D9%86%D9%88%D8%B4%D8%AA%D9%87-%D9%87%D8%A7%DB%8C-%D8%B4%DB%8C%D8%AE-%D8%B9%D8%A8%D8%A7%D8%B3-%D9%82%D9%85%DB%8C-%D8%AF%D8%B1%D8%A2%D8%B3%D8%AA%D8%A7%D9%86-%D9%82%D8%AF%D8%B3-%D8%B1%D8%B6%D9%88%DB%8C-%D8%B1%D9%88%D9%86%D9%85%D8%A7%DB%8C%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:15:12+00:00"/>
    <meta property="og:title" content="هم‌زمان با هفتاد و پنجمین سالروز افتتاح موزۀ آستان قدس رضوی؛ مجموعه دست‌نوشته‌های شیخ عباس قمی درآستان قدس رضوی رونمایی می‌شود"/>
    <meta property="og:description" content="مشهد - این نمایشگاه شامل کتاب‌ها، دست‌نویس‌ها و نسخ خطی مرحوم شیخ عباس قمی است که توسط آستان قدس خریداری شده است."/>
  </head>
  <body>
    <article>
      <h1>هم‌زمان با هفتاد و پنجمین سالروز افتتاح موزۀ آستان قدس رضوی؛ مجموعه دست‌نوشته‌های شیخ عباس قمی درآستان قدس رضوی رونمایی می‌شود</h1>
      <address>
        <time datetime="2019-12-09T10:15:12+00:00">09 Dec 2019, 10:15</time>
      </address>
      <p>مهدی قیصری‌نیک در گفتگو با <a href="https://www.mehrnews.com/">خبرنگار مهر</a> اظهار کرد: هم‌زمان با هفتاد و پنجمین سالروز افتتاح موزۀ آستان قدس رضوی، سی‌وهفتمین برنامه از سه‌شنبه‌های فرهنگی سازمان کتابخانه‌ها، موزه‌ها و مرکز اسناد آستان قدس رضوی، با افتتاح نمایشگاه مناسبتی در این موزه و همچنین رونمایی از مجموعه نسخه‌های دست‌نویس و کتابخانۀ شخصی حاج شیخ عباس قمی برگزار می شود. </p>
      <p> معاون موزه‌ها و ترویج میراث فرهنگی سازمان کتابخانه‌ها، موزه‌ها و مرکز اسناد آستان قدس رضوی افزود: این نمایشگاه صرفا شامل نسخ خطی و دست‌نوشته‌های شیخ عباس قمی است که شامل بیش از ۳۰۰ نسخه خطی که بسیاری از آنها از تألیفات و آثار شیخ عباس قمی و به خط ایشان است که توسط آستان قدس خریداری شده این‌ آثار قرار است در قالب نمایشگاه در موزه آستان قدس رضوی به نمایش گذاشته شود.</p>
      <p>وی تصریح کرد: کتابخانۀ مرحوم شیخ عباس قمی، صاحب مفاتیح‌الجنان، یکی از مجموعه‌های بسیار نفیس، منحصربه‌فرد و ارزشمند خطی است که به تازگی توسط این کتابخانه جذب شده است. </p>
      <p>گفتنی است که این مراسم سه‌شنبه، ۱۹ آذرماه ساعت ۹ صبح در محل موزۀ قرآن و هدایای مقام معظم رهبری(مدظله) برگزار می‎شود و حضور برای عموم آزاد است.</p>
    </article>
  </body>
</html>