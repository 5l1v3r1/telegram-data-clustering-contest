<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848833"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T10:40:00+00:00"/>
    <meta property="og:title" content="চুয়াডাঙ্গায় জামায়াতের চার নেতাকর্মী আটক"/>
    <meta property="og:description" content="চুয়াডাঙ্গার আলমডাঙ্গায় নাশকতা মামলায় পলাতক জামায়াতের চার নেতাকর্মীকে আটক করেছে পুলিশ। গতকাল রবিবার (৮ ডিসেম্বর) রাতে উপজেলার ঘোলদাড়ি বাজার থেকে তাদেরকে আটক করা হয়। আটকরা হলেন আলমডাঙ্গা উপজেলার ভেদামারি গ্রামের মোফাজ্জেল মুন্সীর ছেলে জামায়েতের ওয়ার্ড আমির ফাওজুল মুন্সী (৩৮), জাহাপুর গ্রামের ভাগ্যবান মল্লিকের ছেলে জামায়াত নেতা দুধ মল্লিক (৬০), জোড়গাছা গ্রামের মৃত আকবর আলীর ছেলে কাদের আলী (৪৯) ও একই গ্রামের মৃত তোফাজ্জেল মুন্সীর ছেলে রেন্টু মুন্সী (৪৭)। পুলিশ জানায়, জামায়েতের নেতাকর্মীরা ঘোলদাড়ি বাজারে গোপন বৈঠক করছেন- এমন গোপন সংবাদের ভিত্তিতে সেখানে অভিযান চালানো হয়। এ সময় নাশকতার মামলায় পলাতক জামায়াতের চার নেতাকর্মীকে আটক করা হয়। আলমডাঙ্গা থানার অফিসার (ওসি) সৈয়দ আশিকুর রহমান বলেন, আটকরা জামায়েতের সক্রিয় কর্মী। তাদের বিরুদ্ধে নাশকতার মামলা রয়েছে। আসামিদেরকে আদালতে পাঠানো হবে।"/>
  </head>
  <body>
    <article>
      <h1>চুয়াডাঙ্গায় জামায়াতের চার নেতাকর্মী আটক</h1>
      <address><time datetime="2019-12-09T10:40:00+00:00">09 Dec 2019, 10:40</time> by <a rel="author">চুয়াডাঙ্গা প্রতিনিধি</a></address>
      <p>চুয়াডাঙ্গার আলমডাঙ্গায় নাশকতা মামলায় পলাতক জামায়াতের চার নেতাকর্মীকে আটক করেছে পুলিশ। গতকাল রবিবার (৮ ডিসেম্বর) রাতে উপজেলার ঘোলদাড়ি বাজার থেকে তাদেরকে আটক করা হয়।</p>
      <p>আটকরা হলেন আলমডাঙ্গা উপজেলার ভেদামারি গ্রামের মোফাজ্জেল মুন্সীর ছেলে জামায়েতের ওয়ার্ড আমির ফাওজুল মুন্সী (৩৮), জাহাপুর গ্রামের ভাগ্যবান মল্লিকের ছেলে জামায়াত নেতা দুধ মল্লিক (৬০), জোড়গাছা গ্রামের মৃত আকবর আলীর ছেলে কাদের আলী (৪৯) ও একই গ্রামের মৃত তোফাজ্জেল মুন্সীর ছেলে রেন্টু মুন্সী (৪৭)।</p>
      <p>পুলিশ জানায়, জামায়েতের নেতাকর্মীরা ঘোলদাড়ি বাজারে গোপন বৈঠক করছেন- এমন গোপন সংবাদের ভিত্তিতে সেখানে অভিযান চালানো হয়। এ সময় নাশকতার মামলায় পলাতক জামায়াতের চার নেতাকর্মীকে আটক করা হয়।</p>
      <p>আলমডাঙ্গা থানার অফিসার (ওসি) সৈয়দ আশিকুর রহমান বলেন, আটকরা জামায়েতের সক্রিয় কর্মী। তাদের বিরুদ্ধে নাশকতার মামলা রয়েছে। আসামিদেরকে আদালতে পাঠানো হবে।</p>
    </article>
  </body>
</html>