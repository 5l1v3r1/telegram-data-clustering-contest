<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/other-sport/rosiya-ne-pojide-na-olimpiadu-i-chempionat-svitu-z-futbolu-nazvana-prichina-50058199.html"/>
    <meta property="og:site_name" content="НВ"/>
    <meta property="article:published_time" content="2019-12-09T10:21:00+00:00"/>
    <meta property="og:title" content="Олімпіади та чемпіонати світу. Росію позбавили права брати участь у великих міжнародних турнірах"/>
    <meta property="og:description" content="Виконавчий комітет Всесвітнього антидопінгового агентства (ВАДА) на чотири роки позбавив Росію права брати участь у великих міжнародних турнірах, включно з Олімпіадами та чемпіонатами світу."/>
  </head>
  <body>
    <article>
      <h1>Олімпіади та чемпіонати світу. Росію позбавили права брати участь у великих міжнародних турнірах</h1>
      <h2>Виконавчий комітет Всесвітнього антидопінгового агентства (ВАДА) на чотири роки позбавив Росію права брати участь у великих міжнародних турнірах, включно з Олімпіадами та чемпіонатами світу.</h2>
      <address>
        <time datetime="2019-12-09T10:21:00+00:00">09 Dec 2019, 10:21</time>
      </address>
      <p>Росію на чотири роки позбавлено права приймати чемпіонати світу та подавати заявки на їх проведення, повідомляє <a href="https://www.bbc.com/sport/olympics/50710598?ns_mchannel=social&amp;ns_campaign=bbc_breaking&amp;ns_linkname=news_central&amp;ns_source=twitter">ВВС</a>.</p>
      <p>Крім того, російські спортсмени не зможуть виступати на Олімпіадах і світових першостях під прапором РФ.</p>
      <p>Таким чином, Росія не зможе взяти участь в літніх Олімпійських іграх-2020 на Токіо і на Чемпіонаті світу з футболу-2022 в Катарі.</p>
      <p>Водночас російські спортсмени, які не були замішані в допінговий скандал, зможуть змагатися під нейтральним прапором.</p>
      <p>Рішення було прийнято після того, як <a href="https://nv.ua/ukr/sport/other-sport/mayzhe-300-rosiyskih-sportsmeniv-pidozryuyut-u-porushenni-antidopingovih-pravil-50030003.html">ВАДА виступило проти Російського антидопінгового агентства (РУСАДА) через маніпуляції з даними Московської антидопінгової лабораторії.</a></p>
    </article>
  </body>
</html>