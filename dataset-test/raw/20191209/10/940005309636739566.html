<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/trei-medici-de-renume-mondial-au-devenit-consilierii-ministrului-sanatatii.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Trei medici de renume mondial au devenit consilierii ministrului Sănătății"/>
    <meta property="og:description" content="Trei medici de renume mondial au fost cooptați, începând de luni, în echipa ministrului Sănătății, Victor Costache."/>
  </head>
  <body>
    <article>
      <h1>Trei medici de renume mondial au devenit consilierii ministrului Sănătății</h1>
      <h2>Trei medici de renume mondial au fost cooptați, începând de luni, în echipa ministrului Sănătății, Victor Costache.</h2>
      <address>
        <time datetime="2019-12-09T10:15:00+00:00">09 Dec 2019, 10:15</time>
      </address>
      <p>Potrivit unui comunicat, începând de luni, medicii Kak Khee Yeung - Amsterdam UMC, Sheriff Sultan - Galway Clinic și prof.dr. T Sloane Guy - Sidney Kimmel Medical College sunt consilierii onorifici ai ministrului Sănătății.</p>
      <p><i>"Am lucrat cu toți cei 3 medici care fac performanță ca specialiști, dar și ca manageri de top. Mă bucură și mă onorează că au acceptat să lucrăm împreună pe două domenii importante, programe noi de sănătate, dar și proiecte de cercetare care sunt priorități ale echipei mele.<br/>România a uitat de cercetarea medicală care aduce beneficii în dezvoltarea serviciilor medicale de calitate pentru pacienți. Imi doresc să deschidem sistemul sanitar către lume "</i>, a declarat Victor Costache, ministrul Sănătății</p>
      <p><b>Kak Khee Yeung</b> conduce consorțiul format din diferite spitale din Europa care încearcă să obțină finanțare de la UE pentru tratarea bolilor aortice. Dr. KK Yeung este o adevărată cercetătoare translațională, este chirurg vascular, director de cercetare în Chirurgie Vasculară.</p>
      <p><b>Sherif Sultan</b>, medic irlandez, de origine egipteană, este unul dintre cei mai bine cotați chirurgi și cercetători în domeniul bolilor cardio-vasculare din lume. </p>
      <p><b>Prof.dr. T Sloane Guy</b>, specialistul numărul 1 în chirurgie robotica în lume.</p>
      <p>Sursa: Pro TV</p>
    </article>
  </body>
</html>