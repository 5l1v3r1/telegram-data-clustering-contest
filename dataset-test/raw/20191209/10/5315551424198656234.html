<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/le-frasi-sessiste-di-libero-su-nilde-iotti-indignano-le-donne-emiliane-parte-lesposto_it_5dee19b6e4b05d1e8a547505"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T10:52:16+00:00"/>
    <meta property="og:title" content="Il sessismo di Libero su Nilde Iotti indigna le emiliane: parte esposto per diffamazione"/>
    <meta property="og:description" content="Le avvocate La Torre e Nanetti presenteranno denuncia collettiva contro il quotidiano &quot;Libero&quot; dopo le offese all'ex presidente della Camera"/>
  </head>
  <body>
    <article>
      <h1>Il sessismo di Libero su Nilde Iotti indigna le emiliane: parte esposto per diffamazione</h1>
      <h2>Le avvocate La Torre e Nanetti presenteranno denuncia collettiva contro il quotidiano "Libero" dopo le offese all'ex presidente della Camera</h2>
      <address><time datetime="2019-12-09T10:52:16+00:00">09 Dec 2019, 10:52</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee1edb24000086085a2b2a.jpeg?ops=scalefit_630_noupscale"/>
        <figcaption>ANSA<br/><i>Nilde Iotti</i></figcaption>
      </figure>
      <p>Dalla parte di <a href="https://www.huffingtonpost.it/news/nilde-iotti/">Nilde Iotti</a> e di tutte le donne. Le emiliane si mobilitano contro le frasi sessiste rivolte alla compianta politica di Reggio Emilia e pensano a presentare un esposto alla magistratura, dopo che <a href="https://www.huffingtonpost.it/entry/larticolo-libero-su-nilde-iotti-prosperosa-brava-in-cucina-e-a-letto_it_5dea5210e4b0913e6f8ec441">il quotidiano “Libero” ha parlato della presidente della Camera</a> affermando: “Era facile amarla perché era una bella emiliana simpatica e prosperosa come solo sanno essere le donne emiliane. Grande in cucina e grande a letto. Il massimo che in Emilia si chiede a una donna”.</p>
      <p>Frasi che, stando a quanto riportato da <a href="https://bologna.repubblica.it/cronaca/2019/12/09/news/insulti_sessisti_su_nilde_iotti_da_bologna_parte_l_esposto_delle_donne_emiliane-242982970/?ref=fbplbo">Repubblica Bologna</a>, non sono piaciute alle donne emiliane, che vogliono domandare alla magistratura se le parole usate da “Libero” possano costituire un reato di diffamazione.</p>
      <p>A portare avanti la mobilitazione sono le avvocate Cathy La Torre e Rita Nanetti, che hanno già programmato un primo appuntamento per raccogliere sottoscrizioni: il 16 dicembre alle 18.30 nella Casa delle Donne di via del Piombo 5, a Bologna, gestita dall’associazione Orlando. Dopo questo primo appuntamento, se ne svolgerà un altro al Pratello.</p>
      <p>Come riporta Repubblica, l’obiettivo dell’associazione Orlando è dare un segnale “per far capire che non vogliamo vivere in un Paese in cui un’affermazione come questa può apparire sulla prima pagina di un giornale”.</p>
      <h3>Leggi anche...</h3>
      <figure>
        <img src="data:image/gif;base64,R0lGODlhAQABAIAAAP///wAAACH5BAEAAAAALAAAAAABAAEAAAICRAEAOw=="/>
      </figure>
      <ul>
        <li>
          <a href="https://www.huffingtonpost.it/entry/larticolo-libero-su-nilde-iotti-prosperosa-brava-in-cucina-e-a-letto_it_5dea5210e4b0913e6f8ec441?ncid=other_huffpostre_pqylmel2bk8&amp;utm_campaign=related_articles">"Prosperosa, brava in cucina e a letto". Odg deferisce Libero per l'articolo sessista su Iotti</a>
        </li>
      </ul>
      <ul>
        <li>HuffPost</li>
      </ul>
    </article>
  </body>
</html>