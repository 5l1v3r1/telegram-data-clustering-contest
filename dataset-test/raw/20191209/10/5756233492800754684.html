<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625626/%D8%AE%D9%88%D8%A7%D9%86%D9%86%D8%AF%D9%87-%D8%B2%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D9%88%D8%B3%D8%AA-%D8%AF%D8%A7%D8%B1%D9%85-%D8%AF%D8%B1-%D8%A7%DB%8C%D8%B1%D8%A7%D9%86-%DA%A9%D9%86%D8%B3%D8%B1%D8%AA-%D8%A8%DA%AF%D8%B0%D8%A7%D8%B1%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T10:35:00+00:00"/>
    <meta property="og:title" content="خواننده زن آمریکایی: دوست دارم در ایران کنسرت بگذارم"/>
    <meta property="og:description" content="&quot;قبلاً نمی‌دانستم که در ایران طرفداران زیادی دارم. خیلی در موردش خوشحالم و واقعاً دوست دارم در ایران کنسرت بگذارم!&quot;"/>
  </head>
  <body>
    <article>
      <h1>خواننده زن آمریکایی: دوست دارم در ایران کنسرت بگذارم</h1>
      <address>
        <time datetime="2019-12-09T10:35:00+00:00">09 Dec 2019, 10:35</time>
      </address>
      <p>
        <i>"قبلاً نمی‌دانستم که در ایران طرفداران زیادی دارم. خیلی در موردش خوشحالم و واقعاً دوست دارم در ایران کنسرت بگذارم!"</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هالزی، خواننده مشهور آمریکایی گفت از این‌که متوجه شده در ایران طرفداران زیادی دارد ذوق زده شده است و ابراز تمایل کرد که در ایران کنسرت بگذارد.</p>
      <p>این خواننده جوان که در لایو اینستاگرام با طرفدارانش سخن می‌گفت، در بخشی از صحبت‌هایش به طرفداران ایرانی خود اشاره کرد و گفت: راستش را بخواهید قبلاً نمی‌دانستم که در ایران طرفداران زیادی دارم. خیلی در موردش خوشحالم و واقعاً دوست دارم در ایران کنسرت بگذارم!</p>
      <p>هالزی که ماه آینده آلبوم جدیدش را عرضه می‌کند و تور کنسرت‌های این آلبوم را از فوریه 2020 استارت خواهد زد، در ادامه صحبت‌هایش گفت: تا به حال در ایران نبوده‌ام ولی این‌که طرفداران زیادی در آنجا دارم واقعاً جالب است.</p>
      <p>خواننده 25 ساله اهل نیوجرسی یکی از پرحاشیه‌ترین خوانندگان جوان است. او کارش را سال 2014 آغاز کرد ولی دوره اوجش از یکی دو سال قبل شروع شده و در سال 2019 بیشترین جایزه و نامزدی را به دست آورده است.</p>
      <p>هالزی دارای اختلال دوقطبی است و در سن هفده سالگی تلاش کرد تا خودکشی کند که که این امر به تشخیص خود و پذیرش رفتن هفده روزه او در یک بیمارستان روانپزشکی منجر شد. نام اصلی او اشلی نیکولت فرانجیپانی و نام هنری‌اش برگرفته از ایستگاه خیابان هالزی مترو نیویورک سیتی در بروکلین است.</p>
      <p>هالزی یکی از 10 ستاره آینده‌دار دنیای موسیقی است که انتظار می‌رود در آینده‌ای نزدیک جوایز و افتخارات متعددی را کسب کند. آلبوم جدید او شامل 16 قطعه است و روز 17 ژانویه منتشر خواهد شد.</p>
    </article>
  </body>
</html>