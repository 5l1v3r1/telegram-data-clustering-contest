<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/vilag/20191209_Megmutottek_Jaroslaw_Kaczynskit"/>
    <meta property="og:site_name" content="HVG.hu"/>
    <meta property="article:published_time" content="2019-12-09T10:23:00+00:00"/>
    <meta property="og:title" content="Megműtik Jaroslaw Kaczynskit"/>
    <meta property="og:description" content="Korábban úgy tűnt, a lengyel kormánypárt elnöke elhalasztja az operációt, hogy Duda mellett kampányolhasson."/>
  </head>
  <body>
    <article>
      <h1>Megműtik Jaroslaw Kaczynskit</h1>
      <address><time datetime="2019-12-09T10:23:00+00:00">09 Dec 2019, 10:23</time> by <a rel="author">hvg.hu</a></address>
      <p><b>Korábban úgy tűnt, a lengyel kormánypárt elnöke elhalasztja az operációt, hogy Duda mellett kampányolhasson.<br/></b>Kórházban van Jaroslaw Kaczynski. A Jog és Igazságosság (PiS) lengyel kormánypárt elnökének megműtik a térdét, írta az onet.pl és a gazeta.pl, a cikkeket a <a href="https://www.napi.hu/nemzetkozi_gazdasag/kaczynski-betegseg-orban-baratja-lengyelorszag.696162.html">Napi.hu</a> szemlézte.</p>
      <p>Kaczynski hosszú ideje küzd fájdalmakkal, régóta köztudott, hogy meg kell operálni, de nemrég azt jelentette be, hogy elhalasztja az operációt, hogy a 2020-as elnökválasztásban Andrzej Duda újraválasztása mellett kampányoljon.</p>
      <p>A Napi.hu azt írja, a pártelnök három hónap múlva állhat részlegesen lábra, így be tud majd kapcsolódni a kampányba.</p>
      <p>Kaczynski 2018-ban olyan súlyos állapotban volt, hogy azt pletykálták, esetleg daganatos beteg. Később derült ki, hogy mozgásszervi zavarról van szó, a hivatalos közlés szerint egészen pontosan porckopás miatti térdprotézis-beültetésről van szó.</p>
      <related>
        <a href="https://hvg.hu/360/20191015_Lengyel_valasztas_Porszem_kerult_Kaczynskiek_gepezetebe_adatok"/>
      </related>
    </article>
  </body>
</html>