<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793082/%D9%84%D8%B2%D9%88%D9%85-%D8%A8%D8%B1%D8%AE%D9%88%D8%B1%D8%AF%D8%A7%D8%B1%DB%8C-%D8%A7%D8%B2-%D8%A8%D8%B1%D9%86%D8%A7%D9%85%D9%87-%D9%85%D8%AF%D9%88%D9%86-%D8%A2%D9%85%D9%88%D8%B2%D8%B4%DB%8C-%D8%A8%D8%B1%D8%A7%DB%8C-%D8%A7%D8%B1%D8%AA%D9%82%D8%A7%DB%8C-%D9%85%D8%B1%D8%A8%DB%8C%DA%AF%D8%B1%DB%8C-%D8%A8%DB%8C%D9%84%DB%8C%D8%A7%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:10:30+00:00"/>
    <meta property="og:title" content="نایب رئیس فدراسیون بیلیارد تأکید کرد: لزوم برخورداری از برنامه مدون آموزشی برای ارتقای مربیگری بیلیارد"/>
    <meta property="og:description" content="اردبیل - نایب رئیس فدراسیون بولینگ و بیلیارد بر لزوم برخورداری از برنامه‌های مدون آموزشی برای ارتقای سطح مربیگری و داوری بولینگ و بیلیارد در کشور تأکید کرد."/>
  </head>
  <body>
    <article>
      <h1>نایب رئیس فدراسیون بیلیارد تأکید کرد: لزوم برخورداری از برنامه مدون آموزشی برای ارتقای مربیگری بیلیارد</h1>
      <address>
        <time datetime="2019-12-09T10:10:30+00:00">09 Dec 2019, 10:10</time>
      </address>
      <p>به گزارش <a href="http://www.mehrnews.com/">خبرنگار مهر</a>، محمدرضا غلام‌زاده پیش از ظهر دوشنبه در مجمع انتخاباتی هیئت بولینگ و بیلیارد استان اردبیل عنوان کرد: ارتقای دانش مربیان و برخورداری از داوران مجرب لازمه توسعه تمامی رشته‌های ورزشی بوده و در این خصوص در فدراسیون بولینگ و بیلیارد برنامه‌های ویژه‌ای در سطح کشور درنظر گرفته شده است.</p>
      <p>به گفته وی برای موفقیت در عرصه ورزش قهرمانی، نیازمند توسعه کیفی این رشته ورزشی و انجام استعدادیابی صحیح در تمامی استان‌های کشور هستیم.</p>
      <p>نایب رئیس فدراسیون بولینگ و بیلیارد تصریح کرد: آموزش به عنوان پایه و اساس توسعه تمامی رشته‌های ورزشی شناخته شده و فدراسیون بولینگ نیز با توجه به اولویت بندی خود در این زمینه حمایت‌های دامنه داری را از استان‌های فعال انجام خواهد داد.</p>
      <figure>
        <img src="https://media.mehrnews.com/d/2019/12/09/4/3315541.jpg"/>
      </figure>
      <p>غلام ‌زاده به برنامه‌های درنظر گرفته شده برای توسعه رشته‌های ورزشی بولینگ، بیلیارد و بولس در سطح کشور نیز اشاره کرد و افزود: در بخش بانوان نیز تلاش خواهیم کرد تا با توسعه کمی و کیفی شاهد موفقیت روزافزون بانوان ورزشکار در رقابت‌های مختلف ملی و باشگاهی باشیم.</p>
      <p>وی ادامه داد: در استان اردبیل نیز شاهد رشد و پایی مناسب رشته بیلیارد و بولینگ هستیم و امیدواریم این روند با انجام برنامه‌ریزی صحیح با جدیت ادامه یابد.</p>
      <p>با برگزاری مجمع انتخاباتی هیئت بولینگ، بیلیارد و بولس استان اردبیل، در پایان یوسف امانی با کسب بیشترین آرا به مدت چهار سال به عنوان رئیس این هیئت ورزشی منصوب شد.</p>
    </article>
  </body>
</html>