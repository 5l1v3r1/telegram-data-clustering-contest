<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/eksnardep_leschenko_mozhe_staty_chlenom_naglyadovoyi_rady_ukrzaliznyci"/>
    <meta property="og:site_name" content="espreso.tv"/>
    <meta property="article:published_time" content="2019-12-09T10:08:00+00:00"/>
    <meta property="og:title" content="Екснардеп Лещенко може стати членом наглядової ради Укрзалізниці"/>
    <meta property="og:description" content="Кабінет міністрів України затвердить двох нових членів наглядової ради АТ &quot;Укрзалізниця&quot; - представників від держави. Переможцями конкурсу на ці посади стали Сергій Лещенко та Олег Журавльов"/>
  </head>
  <body>
    <article>
      <h1>Екснардеп Лещенко може стати членом наглядової ради Укрзалізниці</h1>
      <address>
        <time datetime="2019-12-09T10:08:00+00:00">09 Dec 2019, 10:08</time>
      </address>
      <p>Кабінет міністрів України затвердить двох нових членів наглядової ради АТ "Укрзалізниця" - представників від держави. Переможцями конкурсу на ці посади стали Сергій Лещенко та Олег Журавльов</p>
      <p>Таку інформацію <a href="https://www.epravda.com.ua/ed/main-frame/news/5decbba7d67d3/bookmark_news/msgtype_inform/%D0%A6%D0%A2%D0%A1">ЦТС </a>надало джерело в Міністерстві інфраструктури.</p>
      <p>Підведення підсумків конкурсу Комітетом з відбору керівників держпідприємств відбулося 6 грудня.</p>
      <p>Частина членів Комітету з відбору, за інформацією джерела, підписала протокол про результати конкурсу з примітками. Лещенко і Журавльов замінять в наглядовій раді УЗ Даніеля Білака і Костянтина Марьевіча.</p>
      <p>Також, як стало відомо ЦТС з інших джерел, нові члени наглядової ради АТ УЗ матимуть спеціальні повноваження.</p>
      <p>Нагадаємо, що Кабмін оголосив відбір двох представників держави до наглядової ради АТ "Укрзалізниця" розпорядженням № 1118-р від 27 листопада.</p>
      <p>На початку листопада міністр інфраструктури говорив, що уряд відкличе зі складу наглядової ради АТ "Укрзалізниця" представників, делегованих державою.</p>
      <p>Зараз до складу наглядової ради АТ УЗ входять чотири незалежних члена і три представника держави.</p>
      <p>Сергій Лещенко - колишній журналіст "Української правди", обирався депутатом Верховної Ради восьмого скликання від партії "Блок Петра Порошенко".</p>
      <p>Олег Журавльов - юрист, радник міністра інфраструктури України Владислава Криклія, голова наглядової ради в страховій компанії "Крона".</p>
      <p> </p>
    </article>
  </body>
</html>