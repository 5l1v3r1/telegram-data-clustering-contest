<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/3e1c146901999.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T10:04:31+00:00"/>
    <meta property="og:title" content="انتقاد یک نماینده از لاریجانی درباره عملکرد مرکز پژوهش های مجلس"/>
    <meta property="og:description" content="نماینده مردم شاهین شهر در مجلس از علی لاریجانی درباره عملکرد مرکز پژوهش های پارلمان انتقاد کرد."/>
  </head>
  <body>
    <article>
      <h1>انتقاد یک نماینده از لاریجانی درباره عملکرد مرکز پژوهش های مجلس</h1>
      <address><time datetime="2019-12-09T10:04:31+00:00">09 Dec 2019, 10:04</time> by <a rel="author">خبرگزاری تسنیم</a></address>
      <p>- اخبار سیاسی - <br/>به گزارش خبرنگار پارلمانی خبرگزاری تسنیم ، حسینعلی حاجی دلیگانی نماینده مردم شاهین شهر در مجلس شورای اسلامی در تذکر شفاهی در جلسه علنی امروز (دوشنبه، 18 آذر) پارلمان و در ادامه بررسی لایحه درآمد پایدار شهرداری ها و دهیاری ها خطاب به علی لاریجانی رئیس مجلس که ریاست جلسه را به عهده داشت، گفت: جایگاه مرکز پژوهش ها و نظراتش در طرح ها و گزارش ها فراموش شده است.<br/>بررسی گزارش مرکز پژوهش ها درباره ساماندهی پیام رسان های اجتماعی در مجلس <br/>حاجی دلیگانی: مرکز پژوهش ها درباره اجرای گام دوم اطلاع رسانی کند/ لاریجانی: موضوع در حال پیگیری است <br/>لاریجانی: مرکز پژوهش های مجلس سریع تر گزارشی از بیانیه گام دوم ارائه دهد <br/>وی با بیان اینکه مرکز پژوهش های مجلس بازوی پارلمان است و بنا بود گزارش های مکتوب به نمایندگان ارائه دهد، اظهار داشت: اعلام می شود که گزارش های مرکز پژوهش ها به صورت الکترونیکی است، اما ما چنین چیزی ندیدیدم و یا لااقل مانند جزئیات قبوض الکترونیکی آب و برق است و خیلی مشهود نیست.<br/>نماینده مردم شاهین شهر در مجلس تصریح کرد: گزارش های الکترونیکی مرکز پژوهش ها در شرایط فعلی نیز به نمایندگان ارائه نمی شود.<br/>براساس این گزارش، علی لاریجانی رئیس مجلس در پاسخ به حاجی دلیگانی، گفت: مرکز پژوهش های مجلس گزارش الکترونیکی ارائه می دهد و این گزارش ها برای بنده ارسال شده است، البته حاجی دلیگانی نیز در پاسخ به لاریجانی اظهار داشت: چنین چیزی نیست و ما گزارش های الکترونیکی از مرکز پژوهش ها دریافت نکرده ایم.<br/>انتهای پیام/</p>
    </article>
  </body>
</html>