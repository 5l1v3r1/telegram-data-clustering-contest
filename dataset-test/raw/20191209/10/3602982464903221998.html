<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/wada-schorst-sjoemelend-rusland-4-jaar-geen-wk-voetbal-geen-spelen/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T10:37:46+00:00"/>
    <meta property="og:title" content="WADA schorst sjoemelend Rusland voor 4 jaar"/>
    <meta property="og:description" content="Het wereldwijde antidopingbureau WADA heeft Rusland zwaar gestraft voor het gesjoemel met met urine- en bloedmonsters. Het land is voor 4 jaar uitgesloten van deelname aan de Olympische Zomer- en Winterspelen én de grote internationale toernooien waaronder het WK voetbal. Het land mag in die periode ook geen grote sportevenementen houden. De onderzoekscommissie van het…"/>
  </head>
  <body>
    <article>
      <h1>WADA schorst sjoemelend Rusland voor 4 jaar</h1>
      <address>
        <time datetime="2019-12-09T10:37:46+00:00">09 Dec 2019, 10:37</time>
      </address>
      <p>
        <b>Het wereldwijde antidopingbureau WADA heeft Rusland zwaar gestraft voor het gesjoemel met met urine- en bloedmonsters. Het land is voor 4 jaar uitgesloten van deelname aan de Olympische Zomer- en Winterspelen én de grote internationale toernooien waaronder het WK voetbal. Het land mag in die periode ook geen grote sportevenementen houden.</b>
      </p>
      <p>De onderzoekscommissie van het WADA vond maandag in Lausanne overtuigend bewezen dat Rusland heeft geknoeid met urine- en bloedmonsters, die het na een moeizaam proces heeft verkregen uit het dopinglaboratorium in Moskou. Alles met de bedoeling om het gebruik van doping door Russische sporters te verdoezelen.<br/><br/><b>Beroep &amp; neutraliteit </b><br/>Rusland heeft 3 weken de tijd om in beroep te gaan. De verwachting is dat het antidopingbureau Rusada dat zeker zal doen. De zaak wordt dan doorgeschoven naar het internationale hof van sportarbitrage CAS. Atleten die kunnen aantonen dat zij 'schoon' zijn, mogen onder neutrale vlag meedoen aan de toernooien.</p>
    </article>
  </body>
</html>