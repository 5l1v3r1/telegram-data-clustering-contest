<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/ypotreba-vtora-makleod-1619863.html"/>
    <meta property="og:site_name" content="Cross"/>
    <meta property="article:published_time" content="2019-12-09T10:25:00+00:00"/>
    <meta property="og:title" content="Подаряването на вещи втора употреба вече не е грях, а бизнес за милиарди"/>
    <meta property="og:description" content="Потребителите са стимулирани от идеята да намалят въглеродния си отпечатък"/>
  </head>
  <body>
    <article>
      <h1>Подаряването на вещи втора употреба вече не е грях, а бизнес за милиарди</h1>
      <address>
        <time datetime="2019-12-09T10:25:00+00:00">09 Dec 2019, 10:25</time>
      </address>
      <p>Потребителите са стимулирани от идеята да намалят въглеродния си отпечатък</p>
      <p>/КРОСС/ Този празничен сезон повечето коледни подаръци, които американецът Акил Маклеод купува за членовете на семейството си, вече са принадлежали на някои друг. Този начин на пазаруване Маклеод, който навършава 30 години точно на Коледа, практикува от близо десетилетие, пише в свой анализ Bloomberg.</p>
      <p>Миналата година той е подарил на жена си зелено кожено яке от гаражна разпродажба, което обаче идеално пасва на ръкавиците й. Веднъж Маклеод дори шокирал майка си с подарък чанта Gucci. От 100-те долара, които той планира да похарчи тази година за подаръци според него 70% ще отидат за покупки от магазини за втора употреба.</p>
      <p>Акил Маклеод е част от нарастваща група потребители, които се чувстват комфортно да включат продукти втора употреба в своя списък за пазаруване за празниците. Преди тема табу, сега пазарът за стоки втора употреба все повече се разглежда като разумен начин за купувачите да спестят пари, да открият по-трудни за намиране артикули и да намалят въглеродния си отпечатък в епохата на еднократна употреба.</p>
      <p>Всъщност почти половината американски потребители заявяват, че биха обмислили да подарят употребявани дрехи през тази година, показва проучване на Accenture.</p>
      <p>„Нещата се променят, особено сред младите хора, които искат да бъдат част от кръговата икономика“, коментира Сухарита Кодали, анализатор във Forrester Research.</p>
      <p>Прогнозата за пазара втора ръка в САЩ е той да нарасне до 51 млрд. долара до 2023 г. според прогноза на ThredUp.</p>
      <p>Пазарът на стоки втора употреба обаче е интересен не само на потребителите, а и на инвеститорите, които са осигурили над 1,1 млрд. долара финансиране за развитие на бизнес с вече използвани дрехи, сочат данни, събрани от Bloomberg.</p>
      <p>С наближаването на Коледа, продавачите залагат, че предишната стигма за подаряване на употребявани стоки вече не създава предразсъдъци.</p>
    </article>
  </body>
</html>