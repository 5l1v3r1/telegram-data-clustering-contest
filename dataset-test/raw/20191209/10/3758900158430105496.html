<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-smierc-36-latka-w-rybniku-policja-szuka-dwoch-osob,nId,3378753"/>
    <meta property="og:site_name" content="RMF24"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="Śmierć 36-latka w Rybniku. Policja szuka dwóch osób"/>
    <meta property="og:description" content="Policjanci z Rybnika szukają dwóch osób w związku ze śmiercią 36-letniego mężczyzny. Opublikowali ich zdjęcia i proszą o kontakt wszystkich, którzy rozpoznają poszukiwanych."/>
  </head>
  <body>
    <article>
      <h1>Śmierć 36-latka w Rybniku. Policja szuka dwóch osób</h1>
      <address><time datetime="2019-12-09T10:26:00+00:00">09 Dec 2019, 10:26</time> by <a rel="author" href="https://www.rmf24.pl/tylko-w-rmf24/anna-kropaczek" target="_blank">Anna Kropaczek</a></address>
      <p>
        <b>Policjanci z Rybnika szukają dwóch osób w związku ze śmiercią 36-letniego mężczyzny. Opublikowali ich zdjęcia i proszą o kontakt wszystkich, którzy rozpoznają poszukiwanych.</b>
      </p>
      <figure>
        <img src="https://i.iplsc.com/poszukiwane-osoby-na-zdjeciu-udostepnionym-przez-policje/0009G9FL3KNJPYRW-C123-F4.jpg"/>
        <figcaption>Poszukiwane osoby na zdjęciu udostępnionym przez policję<cite>/Śląska policja /</cite></figcaption>
      </figure>
      <p> 1 grudnia ok. godz. 20.00 przy ulicy Zamkowej w Rybniku mężczyzna i kobieta robili sobie zdjęcia na tle pomnika. W pewnym momencie podszedł do nich 36-latek. Doszło do szarpaniny, w trakcie której poszukiwany uderzył w twarz 36-latka. Mężczyzna upadł na ziemię i doznał urazu głowy. Zmarł w szpitalu.</p>
      <p>Kobieta i mężczyzna, których tożsamość nie jest znana, odeszli z miejsca zdarzenia. <b>Mężczyzna jest podejrzewany o spowodowanie ciężkiego uszczerbku na zdrowiu ze skutkiem śmiertelnym.</b></p>
      <figure>
        <img src="https://i.iplsc.com/poszukiwana-kobieta-na-zdjeciu-opublikowanym-przez-policje/0009G9G5H1N70F6M-C123-F4.png"/>
        <figcaption>Poszukiwana kobieta na zdjęciu opublikowanym przez policję<cite>/Śląska policja /</cite></figcaption>
      </figure>
      <p>Policja opublikowała zdjęcia z monitoringu, na którym widać dwie poszukiwane osoby. Jeśli ktoś ma informacje, gdzie mogą przebywać, <b>powinien skontaktować się z policją w Rybniku pod numerem telefonu (32) 429 52 55, Wydziałem Kryminalnym KMP w Rybniku osobiście, mailowo: kryminalny@rybnik.ka.policja.gov.pl lub telefonicznie - (32) 429 52 80. Można także skontaktować się z najbliższą jednostką policji tel. 997 lub wybrać numer alarmowy 112.</b></p>
      <blockquote>
        <b><a href="http://www.rmf24.pl/goraca-linia/wasze-fakty">Gorąca Linia RMF FM</a> jest do Waszej dyspozycji! Przez całą dobę czekamy na informacje od Was, zdjęcia i <a href="http://film.interia.pl/">filmy</a>.</b>
        <br/>
        <br/>
        <b>Możecie dzwonić, wysyłać SMS-y lub MMS-y na numer 600 700 800, pisać na adres mailowy fakty@rmf.fm albo skorzystać z <a href="http://www.rmf24.pl/goraca-linia/przeslij-fakt">formularza WWW</a>.</b>
      </blockquote>
    </article>
  </body>
</html>