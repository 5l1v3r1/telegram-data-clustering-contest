<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/12/09/nuova-zelanda-eruzione-white-island/"/>
    <meta property="og:site_name" content="NewNotizie"/>
    <meta property="article:published_time" content="2019-12-09T10:56:32+00:00"/>
    <meta property="og:title" content="Nuova Zelanda, violenta esplosione del vulcano di White Island: ci sono 5 vittime. Si teme per i dispersi"/>
    <meta property="og:description" content="Violentissima esplosione vulcanica in Nuova Zelanda: il vulcano White Island è esploso, causando la morte di 5 persone. Si cercano i dispersi"/>
  </head>
  <body>
    <article>
      <h1>Nuova Zelanda, violenta esplosione del vulcano di White Island: ci sono 5 vittime. Si teme per i dispersi</h1>
      <address><time datetime="2019-12-09T10:56:32+00:00">09 Dec 2019, 10:56</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/12/Violentissima-esplosione-vulcanica-in-Nuova-Zelanda.jpg"/>
        <figcaption>Ph Twitter/sch</figcaption>
      </figure>
      <p>
        <b>Una violentissima eruzione ha colpito la Nuova Zelanda: il vulcano che si trova a White Island è esploso, uccidendo almeno cinque persone. Si teme per i dispersi e che ci siano altre vittime</b>
      </p>
      <p><b>Panico tra abitanti e turisti in Nuova Zelanda</b>. Il <b>vulcano</b> che si trova sull’isolotto vulcanico di <b>White Island</b> è esploso violentemente (intorno alle ore 14:00, ora locale) e la sua eruzione <b>ha coinvolto numerose persone</b>, <b>uccidendone almeno cinque</b>. <b>Molte sono ferite o disperse</b>, e si teme che il bilancio della tragedia possa peggiorare: sarebbero <b>in numero di</b> <b>50</b> i turisti che, al momento dell’esplosione, si trovavano nel raggio d’azione del vulcano, che ha lo stesso nome dell’isola e che insiste sulla <b>Baia di Plenty</b>.</p>
      <h3>Violentissima esplosione vulcanica in Nuova Zelanda, 5 morti e molti turisti dispersi: al via le ricerche</h3>
      <p><b>50 persone, tra turisti e accompagnatori, si trovavano sull’isola zelandese di White Island al momento della violenta esplosione scaturita dall’omonimo vulcano</b>. Di queste 50 persone, 23 sarebbero state messe in salvo e <b>5 sarebbero purtroppo decedute</b>. Si teme, dunque, per la sorte delle 22 persone: <b>alcune di loro, ma non se ne conosce ancora l’esatto numero, risultano ancora disperse</b>.</p>
      <p>Ancora, <b>non si conosce l’esatta provenienza dei turisti coinvolti nella calamità naturale</b>, ma secondo quanto rivelato dalla Polizia locale <b>si tratterebbe di cittadini neozelandesi e stranieri</b>. Molti di loro <b>si trovavano a bordo ella nave “Ovations of the Seas” </b>e stavano compiendo una crociera. <b>Attualmente, sono in atto le ricerche</b>.</p>
      <h3>Violentissima esplosione vulcanica in Nuova Zelanda, il vulcano Whakaari era esploso nel 2016</h3>
      <p><b>Il vulcano White Island</b>, conosciuto anche con il nome maori “<b>Whakaari</b>”, era già stato protagonista di <b>una violenta eruzione avvenuta nel 2016</b>. Nonostante la pericolosità di questi fenomeni, l’isolotto su cui si trova il vulcano è sempre fortemente frequentato da turisti di ogni nazionalità.</p>
      <p>Ora, <b>la grande quantità di cenere eruttata dal cratere sta rendendo difficoltose le operazioni di soccorso</b>, visto che la cenere <b>impedisce ai soccorritori esterni di arrivare sull’isola</b>. Poco prima dell’eruzione, circa una mezz’ora prima, <b>delle persone erano state a visitare il cratere</b>, accessibile a pochi gruppi di turisti alla volta. Tra queste persone c’era <b>Michael Shade</b>, un <b>testimone</b> che ha reso <b>la sua testimonianza alla BBC</b>: l’uomo ha dichiarato che la situazione era abbastanza sicura, e che quando lui e gli altri suoi compagni erano ormai a bordo di una barca pronta a lasciare l’isola è avvenuta l’esplosione. <b>Shade ha ripreso quei momenti e ha postato il video su</b> <b>Twitter</b>.</p>
      <p>
        <b>Seguiranno ulteriori aggiornamenti su questa vicenda.</b>
      </p>
      <p>
        <i>Maria Mento</i>
      </p>
    </article>
  </body>
</html>