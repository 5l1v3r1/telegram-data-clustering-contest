<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018052/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D9%85%D8%B4%D8%AA%D8%B1%DB%8C-%D8%A7%DB%8C%D8%AA%D8%A7%D9%84%DB%8C%D8%A7%DB%8C%DB%8C-%D9%BE%DB%8C%D8%AF%D8%A7-%DA%A9%D8%B1%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T10:11:54+00:00"/>
    <meta property="og:title" content="استراماچونی مشتری ایتالیایی پیدا کرد"/>
    <meta property="og:description" content="رسانه ایتالیایی چند ساعت بعد از ترک ایران توسط استراماچونی از او به عنوان رقیب جدی کاندیداهای معرفی شده هدایت اودینزه نام بردند."/>
  </head>
  <body>
    <article>
      <h1>استراماچونی مشتری ایتالیایی پیدا کرد</h1>
      <address>
        <time datetime="2019-12-09T10:11:54+00:00">09 Dec 2019, 10:11</time>
      </address>
      <p>
        <i>رسانه ایتالیایی چند ساعت بعد از ترک ایران توسط استراماچونی از او به عنوان رقیب جدی کاندیداهای معرفی شده هدایت اودینزه نام بردند.</i>
      </p>
      <p>به گزارش مشرق، آندره‌آ استراماچونی که سابقه هدایت اودینزه در سری‌آ ایتالیا را دارد چند ساعت بعد از ترک ایران و جدایی از استقلال به فهرست کاندیداهای هدایت این تیم بحران زده در ایتالیا اضافه و رقیب چهره‌ای همچون والتر زنگا شد.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1018031/%D9%88%D8%A7%DA%A9%D9%86%D8%B4-AFC-%D8%A8%D9%87-%D8%AC%D8%AF%D8%A7%DB%8C%DB%8C-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A7%D8%B2-%D8%A7%D8%B3%D8%AA%D9%82%D9%84%D8%A7%D9%84-%D8%B9%DA%A9%D8%B3">واکنش AFC به جدایی استراماچونی از <i>استقلال</i> +عکس</a>
      </blockquote>
      <p>بنا به نوشته وب سایت Messaggero همچنان دو نام نزدیک‌تر از هر مربی دیگری به نیمکت اودینزه در ادامه فصل سری‌آ وجود دارد اولین نام والتر زنگا و دیگری پاسکوآله مارینو، اما همچنان سران باشگاه به لوکا گوتی اعتماد دارند تا مقابل یوونتوس و کالیاری روی نیمکت بنشیند. گوتی مقابل ناپولی به تساوی ارزشمندی رسید و ثابت کرد می‌تواند به تیم سرو سامان بدهد، اما با این وجود طرفداران منتظر مربی بزرگی برای تیم محبوب‌شان هستند.»</p>
      <p>این سایت در ادامه نوشت: «به احتمال فراوان در ژانویه مربی جدید به تیم خواهد آمد که یکی از میان زنگا یا مارینو خواهد بود، اما حالا یک ایده جدید هم به برنامه‌ها اضافه شده است. آندره‌آ استراماچونی که از استقلال جدا شد می‌تواند دوباره نیمکت اودینزه را در دست بگیرد و رقیبی جدی برای زنگا و مارینو تلقی شود.»</p>
      <p>منبع: روزنامه خبر ورزشی</p>
    </article>
  </body>
</html>