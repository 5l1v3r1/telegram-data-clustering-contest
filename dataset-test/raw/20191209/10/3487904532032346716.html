<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/fetfa-ton-pai-sta-plei-of"/>
    <meta property="og:site_name" content="Metrosport.gr"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Ο «Φέτφα» τον πάει στα πλέι οφ"/>
    <meta property="og:description" content="Ο Γιώργος Στράντζαλης γράφει για την εμφάνιση του διεθνούς μεσοεπιθετικού στον αγώνα του Αρη με τον Ατρόμητο στο Περιστέρι"/>
  </head>
  <body>
    <article>
      <h1>Ο «Φέτφα» τον πάει στα πλέι οφ</h1>
      <h2>Ο Γιώργος Στράντζαλης γράφει για την εμφάνιση του διεθνούς μεσοεπιθετικού στον αγώνα του Αρη με τον Ατρόμητο στο Περιστέρι</h2>
      <address><time datetime="2019-12-09T10:15:00+00:00">09 Dec 2019, 10:15</time> by <a rel="author">Γιώργος  Στράντζαλης</a></address>
      <p>Επρεπε μάλλον να προηγηθεί το παιχνίδι με τη Λαμία (και όχι μόνο…), στο οποίο ο Ένινγκ λανθασμένα αποφάσισε να βγάλει μόλις στο 65ο λεπτό από την ενδεκάδα τον Γιάννη Φετφατζίδη κι ενώ ο Αρης προσπαθούσε να απεγκλωβιστεί από την οργανωμένη άμυνα του αντιπάλου, για να καταλάβει ο Γερμανός τις δυνατότητες του βραχύσωμου μέσου. Με τη χθεσινή του εμφάνιση τον εξέθεσε και αποδεικνύεται, έστω και καθυστερημένα, ότι ο Φετφατζίδης ενώ προηγουμένως αδικούσε τον ίδιο του τον εαυτό -όπως ο Αρης ένα πράγμα – είναι αυτός ο παίκτης που μπορεί να πάρει τον Αρη και να τον οδηγήσει στην επίτευξη του αρχικού του στόχου, που δεν άλλος άλλος από την είσοδο στα πλέι οφ.</p>
      <p>Το χθεσινό παιχνίδι στο Περιστέρι ίσως ήταν το καλύτερο φετινό του Φετφατζίδη. Ίσως και το καλύτερο μετά την επιστροφή του στα ελληνικά γήπεδα. Είχε πολύ καιρό να κάνει τόσο γεμάτη εμφάνιση. Ο 28χρονος έκανε ό,τι ήθελε στον αγωνιστικό χώρο, περνούσε τους αντιπάλους του με τον κάθε πιθανό και απίθανο τρόπο. Ο Αρης αναγκάστηκε να επιτεθεί… μονόπατα, από τα δεξιά, ακριβώς γιατί είχε σε μεγάλη βραδιά τον «Φέτφα». Όλες οι μπάλες περνούσαν από τα δικά του πόδια και αρχικά η ασίστ και μετά το γκολ ήταν απλά ο καρπός μιας ηγετικής βραδιάς για τον ίδιο.</p>
      <p>Ουσιαστικά πήρε την ομάδα στα πόδια του, αφού σε γενικές γραμμές οι συμπαίκτες του δεν πατούσαν καλά, δεν είχε στηρίγματα. Αν δεν ήταν αυτός, τότε το αποτέλεσμα θα ήταν σίγουρα διαφορετικό. Ο «Φέτφα» έσωσε την ισοπαλία και τον Αρη από μία νέα γκέλα, που βάσει προγράμματος ενδεχομένως να δημιουργούσε προβλήματα ως προς τον τελικό στόχο.</p>
      <p>Βέβαια, είχε και ένα ακόμα κίνητρο. Τον Σάββα Παντελίδη, ο οποίος το καλοκαίρι στο άκουσα της είδησης της επιστροφής του ήταν διστακτικός, αλλά πλέον πρέπει να έχει αλλάξει άποψη.</p>
      <p>Κατά τ’ άλλα, ο Αρης πλήρωσε (πάλι) τα νεκρά του διαστήματα. Ηταν άνευρος και για να μπει στο παιχνίδι έπρεπε να δεχτεί πρώτος γκολ. Οχι μία φορά μάλιστα, αλλά δύο. Μόνο τότε είδαμε έναν Αρη προβληματικό και δίχως σταθερότητα στο παιχνίδι να αντιδρά. Κάτι που παραδέχτηκε μετά το παιχνίδι και ο Ένινγκ, ο οποίος προφανώς τέτοια σύνδρομα καλείται να τα διορθώσει. Άμεσα.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/psichomeni-ke-apofasismeni-na-oloklirosoun-tin-apostoli-tous"/>
        <a href="http://www.metrosport.gr/article/tromeros-paok-me-kardia-protathliti"/>
        <a href="http://www.metrosport.gr/article/otan-vgazis-floges-mporis-na-nikas-ke-tin-atichia"/>
        <a href="http://www.metrosport.gr/article/kategistikos-pire-sto-telos-afto-pou-axize"/>
        <a href="http://www.metrosport.gr/article/to-kalitero-koutsarisma-tou-ellina-fereira"/>
        <a href="http://www.metrosport.gr/article/mpisesvar-diepsefse-ton-osim"/>
      </related>
    </article>
  </body>
</html>