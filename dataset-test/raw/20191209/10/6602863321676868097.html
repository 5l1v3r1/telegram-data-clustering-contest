<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4949141/ikea-stelt-homekit-ondersteuning-voor-slimme-gordijnen-uit"/>
    <meta property="og:site_name" content="Bright.nl"/>
    <meta property="article:published_time" content="2019-12-09T10:37:56+00:00"/>
    <meta property="og:title" content="IKEA stelt HomeKit-ondersteuning voor slimme gordijnen uit"/>
    <meta property="og:description" content="De slimme gordijnen van IKEA zullen pas begin volgend jaar met Apples HomeKit gaan werken."/>
  </head>
  <body>
    <article>
      <h6 class="kicker">Begin 2020</h6>
      <h1>IKEA stelt HomeKit-ondersteuning voor slimme gordijnen uit</h1>
      <address><time datetime="2019-12-09T10:37:56+00:00">09 Dec 2019, 10:37</time> by <a rel="author" href="https://www.bright.nl/tags/personen/bastiaan-vroegop" target="_blank">Bastiaan Vroegop</a></address>
      <p>
        <b>De slimme gordijnen van IKEA zullen pas begin volgend jaar met Apples HomeKit gaan werken.</b>
      </p>
      <p>Dat vertelt de klantenservice van de woonwinkelgigant <a href="https://twitter.com/IKEAUKSupport/status/1203399335465168898">op Twitter</a>.Â </p>
      <p>IKEA begon de verkoop van zijn <a href="https://www.bright.nl/nieuws/artikel/4917441/zo-koppel-je-je-slimme-lamp-aan-je-rolgordijnen-en-je-speaker">slimme gordijnen</a> afgelopen zomer, nadat ze meermaals door het bedrijf werden uitgesteld. Met een bijbehorende app of knop kun je ze open- of dichtdoen. Met een wekkerfunctie openen ze als je wakker moet worden.</p>
      <p>Gebruikers met een iPhone wachten al een tijd op de HomeKit-ondersteuning. Eerder werd beloofd dat HomeKit nog in 2019 zal werken met de rolgordijnen. HomeKit zorgt ervoor dat de gordijnen bediend kunnen worden uit de Woning-app van Apple, of met Siri.</p>
      <h3>Wel met Google</h3>
      <p>De smarthome-app van IKEA werkt al met HomeKit, maar beperkt zich tot de slimme verlichting die hierin kan worden gekoppeld. De slimme gordijnen staan nog niet in de lijst bedienbare apparaten.</p>
      <p>In de tussentijd werken de gordijnen wel al samen met de <a href="https://www.bright.nl/nieuws/artikel/4852306/nederlandse-google-assistent-heeft-nu-ook-een-mannenstem-wij-weten-ook-niet">Google Assistent</a>. Deze integratie is al sinds de verkoopstart te gebruiken.</p>
      <h3>Test: IKEA's slimme rolgordijnen Fyrtur</h3>
      <figure>
        <iframe src="https://www.youtube.com/embed/yCLZboA-EqE" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>