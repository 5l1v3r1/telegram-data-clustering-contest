<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ch10.co.il/news/555456/"/>
    <meta property="og:site_name" content="חרדים10"/>
    <meta property="article:published_time" content="2019-12-09T10:46:00+00:00"/>
    <meta property="og:title" content="ליברמן הגיע למסקנה: ‘תמיד יהיה מי שלא יהיה מרוצה’. אז במה יבחר?"/>
    <meta property="og:description" content="יו&quot;ר ישראל ביתנו סיפר, בפוסט שפרסם בדף הפייסבוק שלו, על המפגשים עם מצביעיו ועל עמדותיהם השונות • &quot;הדרך היחידה שבה אני מאמין ודוגל היא להיות נאמן לדרכך ולשמור על הערכים והעקרונות&quot;"/>
  </head>
  <body>
    <article>
      <h1>ליברמן הגיע למסקנה: ‘תמיד יהיה מי שלא יהיה מרוצה’. אז במה יבחר?</h1>
      <address><time datetime="2019-12-09T10:46:00+00:00">09 Dec 2019, 10:46</time> by <a rel="author">אריה ריבקינד</a></address>
      <p>
        <b>יו"ר ישראל ביתנו סיפר, בפוסט שפרסם בדף הפייסבוק שלו, על המפגשים עם מצביעיו ועל עמדותיהם השונות • "הדרך היחידה שבה אני מאמין ודוגל היא להיות נאמן לדרכך ולשמור על הערכים והעקרונות"</b>
      </p>
      <p>יו”ר מפלגת ישראל ביתנו, ח״כ אביגדור ליברמן, פרסם הבוקר (שני) בחשבון הפייסבוק שלו פוסט בעקבות אירועי הימים האחרונים וההערכה כי מדינת ישראל צפויה להיקלע למערכת בחירות שלישית.</p>
      <p>“אתמול, רעייתי אלה ואני הלכנו להצגה ‘מתפוצצים מצחוק’ של תיאטרון היידישפיל שהתקיימה בתיאטרון ירושלים”, סיפר ליברמן.</p>
      <p>לדבריו, “כמו כולם, גם אנחנו הגענו מוקדם יותר ובכניסה פגש אותי בחור צעיר שלחץ את ידי ואמר: ‘תשמע ליברמן, אני בחרתי ישראל ביתנו, אבל עם כל הכבוד, אם תכנס בסוף לממשלה צרה עם נתניהו, אני לא אסלח לך'”.</p>
      <p>“בדרך לאולם ניגשו אליי שתי נשים ואמרו לי: ‘אתה יודע משהו חשבנו להצביע לך בפעם הבאה, אבל בגלל שלא נתת לגנץ להקים ממשלה צרה, לא נצביע'”, הוסיף.</p>
      <p>“בסיום ההצגה שאני אגב ממליץ עליה מאד לדוברי ואוהדי היידיש, ניגשו אליי זוג מבוגרים ואמרו לי: ‘ליברמן בבקשה תעשה הכל שלא נלך לבחירות נוספות, אפילו אם זה אומר כניסה לממשלה צרה עם נתניהו'”, סיפר ליברמן.</p>
      <p>יו”ר ישראל ביתנו הוסיף: “התופעה הזו חוזרת על עצמה בשבועות האחרונים, והמסקנה שלי היא שתמיד יהיה מישהו שלא יהיה מרוצה ממהלכים שנעשים, אבל הדרך היחידה שבה אני מאמין ודוגל היא להיות נאמן לדרכך ולשמור על הערכים והעקרונות שבשמם הוקמה ישראל ביתנו ובשמם קיבלנו את קולות הבוחרים בבחירות האחרונות”.</p>
      <related>
        <h4>כתבות שאולי יעניינו אותך</h4>
        <a href="https://www.ch10.co.il/news/555451/"/>
        <a href="https://www.ch10.co.il/news/555343/"/>
        <a href="https://www.ch10.co.il/news/555330/"/>
        <a href="https://www.ch10.co.il/news/555235/"/>
        <a href="https://www.ch10.co.il/news/555139/"/>
        <a href="https://www.ch10.co.il/news/555115/"/>
      </related>
    </article>
  </body>
</html>