<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/shirley-ortega-calangi-chi-e-baby-sitter-morta/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T10:38:27+00:00"/>
    <meta property="og:title" content="Shirley Ortega Calangi, chi è la babysitter morta nell’incidente a Milano"/>
    <meta property="og:description" content="Shirley Ortega Calangi è il nome della baby sitter vittima del tragico incidente tra il filobus ed il camion dei rifiuti avvenuto a Milano. Sabato mattina Shirley Ortega Calangi, donna di 49 anni che da diverso tempo lavorava come baby sitter a Milano, stava andando a trovare un’amica. Quel giorno, infatti, era libera da impegni …"/>
  </head>
  <body>
    <article>
      <h1>Shirley Ortega Calangi, chi è la babysitter morta nell’incidente a Milano</h1>
      <address><time datetime="2019-12-09T10:38:27+00:00">09 Dec 2019, 10:38</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/12/Shirley.jpg"/>
      </figure>
      <p>Shirley Ortega Calangi è il nome della baby sitter vittima del tragico incidente tra il filobus ed il camion dei rifiuti avvenuto a Milano.</p>
      <p>Sabato mattina <b>Shirley Ortega Calangi</b>, donna di 49 anni che da diverso tempo lavorava come baby sitter a <b>Milano</b>, stava andando a trovare un’amica. Quel giorno, infatti, era libera da impegni lavorativi e si voleva concedere qualche ora di svago. Purtroppo, però, non è mai arrivata all’appuntamento. La donna, infatti, si trovava a bordo del filobus che quella mattina è andato a scontrarsi contro un <b>camion </b>ad un incrocio.</p>
      <p>Dalla dinamica del sinistro si è capito che il conducente del filobus non si è accorto che era scattato il <b>semaforo rosso</b> ed ha bruciato l’incrocio. Per sua sfortuna in quel momento stava passando un camion dei rifiuti. Il filobus ha colpito il camion, è uscito dalla carreggiata e per poco non ha urtato i mezzi parcheggiati. Nell’urto una delle portiere è saltata e Shirley è volata via dal mezzo, andando a sbattere la testa contro l’asfalto. Tutti feriti o contusi gli altri 14 passeggeri, ma nessuno in pericolo di vita.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Shirley Ortega Calangi muore dopo due giorni di coma</h3>
      <p>Sin da subito si è compreso che le condizioni di salute della donna erano gravi. I medici l’hanno portata in ospedale in stato di coma ed è stata ricoverata nel reparto di<b> terapia intensiva</b>. La sera stessa è stato chiamato un sacerdote perché le concedesse l’estrema unzione, i medici infatti hanno spiegato che le possibilità di un risveglio erano pressoché nulle. Shirley è morta questa mattina, davanti ad una nutrita folla di amici, datori di lavoro e parenti.</p>
      <p>Della sua vita hanno parlato le persone che la conoscevano. Si era trasferita in Italia nel 2007, passando dalla <b>Sicilia</b> dove vive il fratello, e giungendo finalmente a <b>Milano</b> dove si trova la sorella. Qui aveva cominciato a lavorare come baby sitter, un lavoro che svolgeva con tale passione da essersi guadagnata la fiducia e l’amicizia di genitori e bambini. La vittima aveva una figlia di 26 anni, alla quale mandava la maggior parte dei guadagni ottenuti con il lavoro.</p>
      <figure>
        <img src="https://www.viagginews.com/wp-content/uploads/2019/12/Shirley-Calangi.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/09/terremoto-mugello-paura-secolo-dopo-morti/"/>
        <a href="https://www.viagginews.com/2019/12/09/mamma-perde-figlia-incubo/"/>
        <a href="https://www.viagginews.com/2019/12/09/bambino-morto-precipita-scala-mobile-accuse-madre/"/>
      </related>
    </article>
  </body>
</html>