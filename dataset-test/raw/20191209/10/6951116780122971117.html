<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/beatrice-valli-gravidanza-rimanda-nozze-motivo/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T10:34:37+00:00"/>
    <meta property="og:title" content="Beatrice Valli parla della gravidanza e rimanda le nozze: il motivo"/>
    <meta property="og:description" content="Dopo aver rivelato di essere incinta, Beatrice Valli parla della gravidanza e spiega il motivo per cui rimanda le nozze con Marco Fantini."/>
  </head>
  <body>
    <article>
      <h1>Beatrice Valli parla della gravidanza e rimanda le nozze: il motivo</h1>
      <address><time datetime="2019-12-09T10:34:37+00:00">09 Dec 2019, 10:34</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Dopo aver rivelato di essere incinta, Beatrice Valli parla della gravidanza e come sta vivendo questo momento magico</h3>
      <p>Solo pochi giorni fa <b>Beatrice Valli</b> ha rivelato, dopo vari rumors, <a href="https://www.novella2000.it/beatrice-valli-incinta-annuncio-instagram/">di essere incinta del terzo figlio</a>. Una gioia incontenibile per l’ex di <i>Uomini e Donne</i>, che ha voluto condividere insieme ai suoi followers. Nelle scorse ore l’influencer, grazie alle domande dei fan ha parlato un po’ della <b>gravidanza</b> e di come sta vivendo questo momento magico. Successivamente ha anche spiegato di aver deciso insieme al futuro sposo <b>Marco Fantini</b> di <b>rimandare le nozze</b>, svelando il <b>motivo</b> di questa scelta.</p>
      <p>Tra un quesito è l’altro ecco ciò che è emerso dalle curiosità dei fan delle <b>Valli</b>. Ancora<b> Beatrice Valli </b>preferisce non svelare il sesso del bambino, ma come detto lo farà in seguito. Queste le sue dichiarazioni su <a href="https://www.instagram.com/vallibeatrice/"><i>Instagram</i></a>:</p>
      <blockquote>
        <i>“Come sapete preferirei un maschio, però sappiamo già l’esito quindi nei prossimi mesi vi diremo. Noi il sesso l’abbiamo scoperto il 25 Novembre, quindi lo sappiamo già da un po’, però ancora non vi diremo nulla. Io sono molto contenta di avere il terzo figlio e fermarmi, ma il Marchini mi ha detto già che se fosse una femmina, a lui piacerebbe avere un maschio, però alt, intanto facciamo questo. Sono entrata nel quarto mese la settimana scorsa. Ho già scelto il nome, sia che sia maschio sia che sia femmina, ma non ve lo svelo ancora”.</i>
      </blockquote>
      <p>Spiegando poi come sta vivendo la <b>gravidanza</b> attuale rispetto alle due precedenti:</p>
      <blockquote>
        <i>“In realtà questa è la gravidanza più dura rispetto alla precedenti e dove sto soffrendo di più. Con Ale sono stata benissimo e non ho mai avuto un problema, sono solo stata ricoverata sette mesi perché avevo poco ferro. Quindi avendo poche forze e pochissime energie, non sono svenuta, ma è capitato che sono stata male a giornate e hanno preferito farmi dei controlli. Con Bianca, invece sono stata male fino al quinto mese e con questa gravidanza ancora di più. Diciamo che non mi sono mai passate le nausee. Arrivano la mattina e continuano per tutto il giorno e la sera è il momento in cui soffro di più. Fisicamente non sto benissimo, ho molte ricadute”.</i>
      </blockquote>
      <p>Ha rivelato<b> Beatrice Valli</b>, che ha poi detto di aver preso la decisione di <b>rimandare le nozze</b> con il compagno <b>Marco Fantini. </b>Ecco il <b>motivo</b>…</p>
      <h3>Beatrice Valli e Marco Fantini rimandano le nozze: il motivo</h3>
      <p>Sempre riguardo la gravidanza, <b>Beatrice Valli</b> ha svelato anche quando dovrebbe nascere il bambino. Il periodo di scadenza dei nove mesi è per le prime settimane di maggio:</p>
      <blockquote>
        <i>“Nascerà entro le prime settimane di maggio, anzi speriamo prima come ha fatto Bianca, menomale era tutto ok in quella circostanza e non ha avuto nessun particolare problema se non una piccola cosina”.</i>
      </blockquote>
      <p>A questo punto i fan della <b>Valli</b> e<b> Marco Fantini</b> si sono chiesti che ne sarà delle <b>nozze</b> e se verranno o meno <b>rimandate</b>. Ecco la risposta:</p>
      <blockquote>
        <i>“Il matrimonio? È stata la mia prima preoccupazione quando ho scoperto di essere incinta. Questo perché io volevo sposarmi nel periodo di maggio. Ma a maggio nascerà lui o lei, quindi abbiamo deciso di spostarlo e vi diremo poi quando. Ovviamente non troppo in là, quindi sarà più o meno dopo l’estate, non vi dico quando, ma quello è il periodo di modo di potermi riprendere un attimo e godermi in pace l’estate anche se con tre bimbi… Avevo sempre desiderato di sposarmi con il pancione, però non di otto o nove mesi, soprattutto perché vorrei godermi quel giorno al meglio e per questo preferisco partorire prima e sposarmi dopo.”</i>
      </blockquote>
      <p>Dunque stando alle dichiarazioni di <b>Beatrice Valli</b>, in comune accordo con <b>Marco Fantini,</b> si è pensato di rimandare le <b>nozze</b> dopo qualche mese dalla nascita del terzogenito, di modo da potersi vivere tutto con assoluta serenità.</p>
      <p>In attesa di scoprire dunque il sesso del bambino e quale sarà il suo nome, rinnoviamo i nostri migliori auguri alla coppia per la lieta notizia!</p>
      <related>
        <a href="https://www.novella2000.it/barbara-durso-conferma-ritorno-grande-fratello-17/"/>
        <a href="https://www.novella2000.it/stefano-de-martino-no-sanremo-come-vive-gossip-belen/"/>
        <a href="https://www.novella2000.it/tommaso-paradiso-come-va-oggi-thegiornalisti-tour/"/>
      </related>
    </article>
  </body>
</html>