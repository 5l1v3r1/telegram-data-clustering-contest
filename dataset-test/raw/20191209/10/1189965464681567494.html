<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/262224/o-xarvei-goyainstin-zita-kalyteroys-oroys-kratisis-logo-provlimaton-ygeias"/>
    <meta property="og:site_name" content="LiFO"/>
    <meta property="article:published_time" content="2019-12-09T10:53:00+00:00"/>
    <meta property="og:title" content="Ο Χάρβεϊ Γουάινστιν ζητά καλύτερους όρους κράτησης λόγω «προβλημάτων υγείας»"/>
    <meta property="og:description" content="Ο Χάρβεϊ Γουάινσταϊν ζητά να αλλάξουν οι όροι κράτησής του, επικαλούμενος προβλήματα υγείας που, όπως λέει, εμφανίστηκαν μετά τη σύλληψή του"/>
  </head>
  <body>
    <article>
      <h1>Ο Χάρβεϊ Γουάινστιν ζητά καλύτερους όρους κράτησης λόγω «προβλημάτων υγείας»</h1>
      <h2>Ο Χάρβεϊ Γουάινσταϊν ζητά να αλλάξουν οι όροι κράτησής του, επικαλούμενος προβλήματα υγείας που, όπως λέει, εμφανίστηκαν μετά τη σύλληψή του</h2>
      <address><time datetime="2019-12-09T10:53:00+00:00">09 Dec 2019, 10:53</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%A7%CE%AC%CF%81%CE%B2%CE%B5%CF%8A+%CE%93%CE%BF%CF%85%CE%AC%CE%B9%CE%BD%CF%83%CF%84%CE%B9%CE%BD">Χάρβεϊ Γουάινστιν</a> ζητά να αλλάξουν οι όροι κράτησής του, επικαλούμενος προβλήματα υγείας που, όπως λέει, εμφανίστηκαν μετά τη σύλληψή του.</b>
      </p>
      <p>Ο 67χρονος κατηγορείται για βιασμό και σεξουαλική παρενόχληση γυναικών, που μίλησαν δημοσίως για τη συμπεριφορά του στο ξέσπασμα του κινήματος metoo, φέρνοντας στο φως δεκάδες περιπτώσεις κακοποίησης από ηθοποιούς, παραγωγούς και σκηνοθέτες. Την Παρασκευή, ο πρώην παραγωγός του Χόλιγουντ προσήλθε στο δικαστήριο του Μανχάταν υποβασταζόμενος και το Page Six μετέδωσε πως ήταν σε κακή κατάσταση εξαιτίας των προβλημάτων που αντιμετωπίζει στην σπονδυλική στήλη.</p>
      <p>Τα προβλήματα που επικαλείται ο Γουάινστιν πάντως άνοιξαν τον δρόμο για να του επιτραπεί να φορέσει ειδική συσκευή παρακολούθησης, καταβάλλοντας και χρηματική εγγύηση μέχρι να εκδικαστούν οι υποθέσεις για τις οποίες κατηγορείται. Ο παραγωγός βρίσκεται επί του παρόντος εκτός φυλακής έχοντας καταβάλει εγγύηση ενός εκατομμυρίου δολαρίων. Αντιμετωπίζει τις κατηγορίες για σεξουαλική επίθεση και βιασμούς από τρεις γυναίκες.</p>
      <p>Αρχικά φορούσε το ειδικό βραχιόλι εντοπισμού στον αστράγαλο αλλά ο επιτηρητής της εγγύησης Άιρα Τζούντελσον ενέκρινε μία νέα συσκευή δύο κομματιών. Η συσκευή περιλαμβάνει ένα λεπτότερο βραχιόλι αστραγάλου με ξεχωριστή συσκευή εκπομπής του σήματος.</p>
      <p>«Η συσκευή ενός τεμαχίου ήταν προβληματική για τα πόδια και τα ιατρικά θέματα που αντιμετωπίζει ο κ. Γουάινστιν», δήλωσε ο δικηγόρος του στο δικαστήριο, ενώ η βοηθός του δικηγορικού του γραφείου ότι το βραχιόλι είναι ανιχνεύσιμο για τουλάχιστον 56 ξεχωριστές περιπτώσεις κατά παράβαση των όρων εγγύησής του. Οι εισαγγελείς δήλωσαν ότι ο Γουάινστιν απέτυχε επανειλημμένα να παραμείνει στην περιοχή όπου πρέπει να βρίσκεται.</p>
      <p>Λόγω των παραβιάσεων και των νέων νόμων για τη μεταρρύθμιση της εγγύησης που τίθενται σε εφαρμογή το επόμενο έτος, το «πακέτο» εγγύησης του Γουάινστιν πρέπει να επανεξεταστεί. Η απόφαση από το δικαστήριο αναμένεται να ληφθεί την Τετάρτη.</p>
      <p>
        <i>Με πληροφορίες από ΑΠΕ-ΜΠΕ</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/people/254765/symperiferthike-san-goyroyni-i-tzenifer-aniston-apokalyptei-gia-ton-xarvei-goyanstin"/>
      </related>
    </article>
  </body>
</html>