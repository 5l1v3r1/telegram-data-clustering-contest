<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-futbol-jesse-sekidika-galatasaray-transfer-gundeminde-354888"/>
    <meta property="og:site_name" content="Fotospor"/>
    <meta property="article:published_time" content="2019-12-09T10:00:00+00:00"/>
    <meta property="og:title" content="Jesse Sekidika, Galatasaray transfer gündeminde"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Jesse Sekidika, Galatasaray transfer gündeminde</h1>
      <address>
        <time datetime="2019-12-09T10:00:00+00:00">09 Dec 2019, 10:00</time>
      </address>
      <p>Galatasaray haberleri...Asıl mevkisi sağ kanat olmasına rağmen forvette de görev yapabilen oyuncu için bu hafta düğmeye basılacak.</p>
      <p>Görüşmeleri ise başkan yardımcısı Abdurrahim Albayrak yapacak.</p>
      <p>
        <b>60 BİN EURO'YA ALINDI</b>
      </p>
      <p>23 yaşındaki Nijeryalının sezon sonu bitecek sözleşmesinden yararlanmak isteyen sarı- kırmızılılar, düşük bir rakama transferi noktalamaya çalışacak.</p>
      <p>İlk olarak izleme ekibinin tavsiye ettiği Sekidika, teknik patron Fatih Terim'in de onayından geçti. Bu sezon takımı son sırada olmasına rağmen 14 maçta 8 gol, 2 asistle Eskişehirspor'un ayakta kalan tek ismi oldu.</p>
      <p>Sekidika, 2018-2019 sezonunda Krusevac'tan 60 bin euro'ya alınmıştı.</p>
      <p>
        <b>SÖZLEŞMESİ BİTİYOR</b>
      </p>
      <p>Albayrak'ın, değeri 150 bin euro civarında olan oyuncu için 450-500 bin euro arası bir rakam önereceği öğrenildi.</p>
      <p>Eskişehir yönetiminin de Jesse'nin sezon sonu bedava gitme ihtimali nedeniyle bu rakama 'Evet' diyeceği belirtiliyor.</p>
      <p>
        <b>YARIM DÖNEM OYNAYAMADI</b>
      </p>
      <p>2018-2019 sezonu başında Eskişehirspor'a gelen 23 yaşındaki futbolcu, ligin ilk devresinde lisansı çıkartılamadığı için oynayamazken sezonun ikinci yarısında kendini gösterdi.</p>
      <p>Forma giydiği 13 karşılaşmada 6 gol, 1 asistlik performansla 7 gole etki etti.</p>
      <p>(Fotomaç)</p>
    </article>
  </body>
</html>