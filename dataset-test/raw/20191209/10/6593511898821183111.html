<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7955878"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T10:23:00+00:00"/>
    <meta property="og:title" content="Николай Малинов: Думите на Путин за &quot;Турски поток&quot; не бива да се вадят от контекста"/>
    <meta property="og:description" content="България в края на миналата седмица бе замесена отново в шпионски скандал, а преди това руският президент Владимир Путин размаха пръст към нашата страна по темата с газопровода „Турски поток”"/>
  </head>
  <body>
    <article>
      <h1>Николай Малинов: Думите на Путин за "Турски поток" не бива да се вадят от контекста</h1>
      <address><time datetime="2019-12-09T10:23:00+00:00">09 Dec 2019, 10:23</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>България в края на миналата седмица бе замесена отново в шпионски скандал, а преди това руският президент Владимир Путин размаха пръст към нашата страна по темата с газопровода „Турски поток”. Български дипломат бе изгонен от Москва.</p>
      <p>На 5 ноември Владимир Путин награди с руския орден „Дружба” председателя на Национално движение „Русофили” Николай Малинов, който коментира последните развития в отношенията между София и Москва, предаде <a href="https://btvnovinite.bg/predavania/tazi-sutrin/nikolaj-malinov-nagrazhdavaneto-mi-ot-putin-pokazva-zhelanie-za-dobri-otnoshenija-s-balgarija.html">Би Ти Ви</a>.</p>
      <p>Според него награждаването му с орден от Путин „категорично може да се разчете като знак”, че „Русия желае и продължава да развива добросъседски отношения с България и иска тези отношения да се развиват във взаимна изгода”.</p>
      <p>„Това, че въпросът (с разследването за шпионаж срещу мен) се повдига и в Америка, и в Русия, показва, че се политизира”, смята Малинов.</p>
      <p>Председателят на Национално движение „Русофили” обвинението за „шпионство” срещу него е обидно, тъй като той винаги е действал като български патриот и противоречи на „презумпцията за невиновност”.</p>
      <p>„Единствено съдът може да каже дали съм шпионин”, изтъкна Малинов, който отбеляза „сдържаната и правилна позиция” на българското правителства и парламента, а „единствените въпроси остават към прокуратурата и към скандала на прокуратурата с русофили, които сме милиони в България”.</p>
      <p>Малинов подчерта, че е избягвал въпроса за синьото гориво по време на срещата си с Путин, „защото никой няма да се интересува от цената на газта след 200 години”. Въпреки това той отбеляза, че изказването на руския президент не трябва да се вади от контекста, „въпросът е много по-глобален” и трябва да се вземе предвид и какво е казал сръбският държавен глава Александър Вучич по време на онази среща.</p>
      <p>„Единствено съдът може да каже дали съм шпионин”, изтъкна Малинов, който отбеляза „сдържаната и правилна позиция” на българското правителства и парламента, а „единствените въпроси остават към прокуратурата и към скандала на прокуратурата с русофили, които сме милиони в България”.</p>
      <p>Малинов подчерта, че е избягвал въпроса за синьото гориво по време на срещата си с Путин, „защото никой няма да се интересува от цената на газта след 200 години”. Въпреки това той отбеляза, че изказването на руския президент не трябва да се вади от контекста, „въпросът е много по-глобален” и трябва да се вземе предвид и какво е казал сръбският държавен глава Александър Вучич по време на онази среща.</p>
      <p>Разследване на вестник „Монд” миналата седмица разкри съществуването на руски шпионски център в Алпите, който е отговорен за покушенията срещу Сркипал във Великобритания и Гебрев в България.</p>
      <p>Според Малинов журналистическото разследване „няма доказателства и свидетели, а само предположения и твърдения в стил шпионския скандал с „Русофили” в България” и отново трябва да се изчака меродавно решение на съда по въпроса.</p>
      <p>Председателят на „Русофили” смята, че има странно съвпадение между публикацията на „Монд” и срещата на швейцарския президент с Путин, както и разговорите на Нормандската четворка за конфликта в Украйна.</p>
    </article>
  </body>
</html>