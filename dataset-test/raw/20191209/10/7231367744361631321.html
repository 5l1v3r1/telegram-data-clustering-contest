<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/come-risparmiare-con-il-riscaldamento-stando-comunque-al-calduccio/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T10:39:56+00:00"/>
    <meta property="og:title" content="Come risparmiare con il riscaldamento stando comunque al calduccio"/>
    <meta property="og:description" content="Trucchetti per risparmiare con il riscaldamento in vista del prossimo freddo."/>
  </head>
  <body>
    <article>
      <h1>Come risparmiare con il riscaldamento stando comunque al calduccio</h1>
      <h2>Trucchetti per risparmiare con il riscaldamento in vista del prossimo freddo.</h2>
      <address><time datetime="2019-12-09T10:39:56+00:00">09 Dec 2019, 10:39</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Dallo scorso 15 novembre i <b>riscaldamenti</b> sono stati accesi un po’ ovunque. Le temperature, infatti, giorno dopo giorno stanno scendendo. Per stare al calduccio, quindi, in molti accenderanno il riscaldamento che, come si sa, impatta molto in bolletta se si considerano anche gli ultimi aumenti. Ecco allora <b>come risparmiare</b> godendo comunque del calduccio.</p>
      <h3>La prima regola per risparmiare con il riscaldamento</h3>
      <p>La prima regola da tenere sempre a mente quando si accende il riscaldamento è quella di mantenere una <b>temperatura costante di 20 gradi</b> come raccomandano anche i comuni. Se la si tiene più alta, infatti, si rischiano anche problemi di salute sopratutto al sistema respiratorio. Temperature troppo alte provocano la proliferazione di microrganismi ed acari che si insinuano nell’organismo provocando danni al sistema respiratorio soprattutto tra i più deboli. Chi soffre d’asma, ad esempio, con temperature troppo alte ha il rischio che si modifichi la matura delle mucose che ricoprono le pareti bronchiali provocando di conseguenza delle difficoltà a respirare.</p>
      <p>Per quanto concerne i costi, si stima che in un appartamento medio il riscaldamento accesso 8 ore al giorno costa 5 euro. Seguendo però questo suggerimento ma anche altri che vi forniremo, sarà possibile risparmiare fino a 50 centesimi al giorno e quindi <b>180 euro all’anno</b>.</p>
      <h3>Cosa fare per risparmiare sul riscaldamento</h3>
      <p><b>Migliorando la tenuta delle porte e delle finestre</b> si potrà risparmiare sul riscaldamento. Per quanto concerne le porte, si potrà infilare sotto il battente un doppio cilindro in polietilene per evitare la dispersione del calore verso l’ambiente esterno. Tale oggetto costerà poco, circa 3 euro ma darà una mano a risparmiare.</p>
      <p>Fare una <b>manutenzione semestrale degli impianti di riscaldamento</b> aiuterà poi a risparmiare perché in questo modo si eviteranno perdite ed eventuali diffusioni inutili di calore. E ancora, un altro suggerimento sarà quello di isolare la propria dimora dal freddo isolando le pareti di casa che danno sull’esterno. Per fare tale operazione si potranno utilizzare dei pannelli in polistirene che costano poco ( circa 5 euro al metroquadro) ed hanno un buona resa.</p>
      <p>Tale materiale, infatti, non marcisce ed inoltre è atossico e non contiene né clorofluorocarburi nè idroclorofluorocarburi.</p>
      <p>Infine, suggeriamo l’acquisto (purtroppo hanno un costo) degli infissi ad alta efficienza energetica e quello di <b>vetri doppi</b> in quanto aiuteranno a non disperdere il calore vero l’ambiente esterno. Quanto più le lastre saranno separate tra di loro, tanto più sarà maggiore l’isolamento che si otterrà. Chi vuole, potrà sostituire i vecchi vetri con i nuovi altrimenti si potrà aggiungere una seconda intelaiatura a quella che già esiste. In questo modo si avranno due finestre sovrapposte.</p>
      <p>Leggete anche: <a href="https://www.investireoggi.it/risparmio/riscaldamento-dal-15-novembre-impianti-accesi-in-tutta-italia-ecco-le-regole-per-risparmiare/">Riscaldamento, dal 15 novembre impianti accesi in tutta Italia: ecco le regole per risparmiare</a></p>
      <p>alessandra.dibartolomeo@investireoggi.it</p>
    </article>
  </body>
</html>