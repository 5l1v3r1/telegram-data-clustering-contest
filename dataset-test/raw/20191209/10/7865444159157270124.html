<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/12/09/ps4-eiere-kan-endelig-bli-med-pa-minecraft-festen-se-hva-som-har-dukket-opp-i-butikkene/"/>
    <meta property="og:site_name" content="ITavisen"/>
    <meta property="article:published_time" content="2019-12-09T10:02:00+00:00"/>
    <meta property="og:title" content="PS4-eiere kan endelig bli med på Minecraft-festen – se hva som har dukket opp i butikkene! - ITavisen"/>
    <meta property="og:description" content="Minecraft ser ut til å være på vei til PS4 i ny versjon – nå med støtte for kryssplattform."/>
  </head>
  <body>
    <article>
      <h1>PS4-eiere kan endelig bli med på Minecraft-festen – se hva som har dukket opp i butikkene! - ITavisen</h1>
      <h2>Endelig slutt på isolerte PlayStation-servere?</h2>
      <address><time datetime="2019-12-09T10:02:00+00:00">09 Dec 2019, 10:02</time> by <a rel="author">Seirwan Kareemi</a></address>
      <p>«Alle» enheter med unntak av PlayStation har kunnet spille Minecraft sammen på tvers av plattformer i Bedrock-versjonen av Minecraft. Nå kan det se ut til at denne utgaven også er på vei til PS4, slik at de som spiller på Sony sin konsoll også kan dele servere med personer på Xbox One, Switch, PC og mobil.</p>
      <h3>10. desember ser ut til å være datoen</h3>
      <p>Endringen vil i så fall være et steg i riktig retning for Sony sin del, som lenge var tilbakeholdne i spørsmålet om å dele plattform med andre leverandører, og særlig rivalen i Microsoft.</p>
      <figure>
        <iframe data-src="https://twitter.com/ibxtoycat/status/1203070568293163009?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Den fysiske kopien av Minecraft har skriften «Surive with friends who are one console, mobile and Windows 10 or play at home in split-screen multiplayer» og er i startfasen med å distribueres til butikker.</p>
      <p>I et annet tilfelle dukket den nye utgaven av spillet opp som et nytt produkt på <i>Best Buy</i> sin nettside med 10. desember som lanseringsdato, før produktsiden forsvant. Denne datoen faller på samme dag som Sony avholder årets siste State of Play.</p>
    </article>
  </body>
</html>