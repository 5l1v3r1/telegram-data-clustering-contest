<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reader.gr/specials/ethniki-trapeza-programmata-praktikis-askisis-kai-entaxis-stin-agora-ergasias"/>
    <meta property="og:site_name" content="Reader.gr"/>
    <meta property="article:published_time" content="2019-12-09T10:28:00+00:00"/>
    <meta property="og:title" content="Εθνική Τράπεζα: Προγράμματα Πρακτικής Άσκησης και Ένταξης στην Αγορά Εργασίας"/>
    <meta property="og:description" content="Η συστηματική επένδυση στη νέα γενιά αποτελεί διαχρονικά στρατηγική επιλογή και δέσμευση για την Εθνική Τράπεζα. Στο πλαίσιο αυτό, η Τράπεζα αναλαμβάνει σημαντικές πρωτοβουλίες που αποσκοπούν στη σύγκλιση της εκπαίδευσης με..."/>
  </head>
  <body>
    <article>
      <h1>Εθνική Τράπεζα: Προγράμματα Πρακτικής Άσκησης και Ένταξης στην Αγορά Εργασίας</h1>
      <address>
        <time datetime="2019-12-09T10:28:00+00:00">09 Dec 2019, 10:28</time>
      </address>
      <p>Η συστηματική επένδυση στη νέα γενιά αποτελεί διαχρονικά <b>στρατηγική επιλογή και δέσμευση για την Εθνική Τράπεζα</b>.</p>
      <p>Στο πλαίσιο αυτό, η Τράπεζα αναλαμβάνει σημαντικές πρωτοβουλίες που αποσκοπούν στη σύγκλιση της εκπαίδευσης με την αγορά εργασίας και υλοποιεί προγράμματα πρακτικής άσκησης και απασχόλησης, που απευθύνονται σε<b> φοιτητές και απόφοιτους προπτυχιακών ή μεταπτυχιακών προγραμμάτων σπουδών</b>.</p>
      <p>
        <b>Συγκεκριμένα:</b>
      </p>
      <ul>
        <li>
          <b>
            <b>
              <b>Πρόγραμμα ΙΚΥ – ΕΤΕ</b>
            </b>
          </b>
        </li>
      </ul>
      <p>Το <b>4ετές Πρόγραμμα ΙΚΥ - ΕΤΕ υλοποιήθηκε πρώτη φορά το 2014 για 100 υποτρόφους</b>, η συντριπτική πλειοψηφία των οποίων συνεχίζει να απασχολείται στην Τράπεζα και πέραν της 4ετίας.</p>
      <p>Σε συνέχεια της επιτυχούς ολοκλήρωσης του Προγράμματος ΙΚΥ - ΕΤΕ 2014, η <b>Εθνική Τράπεζα υλοποιεί το νέο Πρόγραμμα ΙΚΥ - ΕΤΕ 2018</b>, πάλι για 100 υποτρόφους, <b>το οποίο αναμένεται να ολοκληρωθεί το 2022</b>.</p>
      <p>Πρόκειται για ένα καινοτόμο πρόγραμμα, που συνδυάζει υποτροφία για μεταπτυχιακές σπουδές, πρακτική άσκηση και ένταξη στην αγορά εργασίας για 100 μεταπτυχιακούς φοιτητές. Το Πρόγραμμα ΙΚΥ - ΕΤΕ υλοποιείται σε δύο στάδια: αρχικά οι συμμετέχοντες λαμβάνουν υποτροφία από το ΙΚΥ για μεταπτυχιακές σπουδές στην Ελλάδα και παράλληλα πραγματοποιούν την πρακτική τους άσκηση στην Εθνική Τράπεζα (α’ στάδιο). Στη συνέχεια η <b>Τράπεζα τους προσλαμβάνει με σύμβαση πλήρους απασχόλησης για 2 χρόνια (β’ στάδιο).</b></p>
      <p>Καθ΄όλη τη διάρκεια του Προγράμματος, οι υπότροφοι<b> λαμβάνουν συστηματική υποστήριξη και καθοδήγηση</b>, κατ’ αρχήν από στελέχη της Μονάδας όπου απασχολούνται, τα οποία αναλαμβάνουν την εκπαίδευσή τους στη θέση εργασίας (on the job training), την καθοδήγησή τους και την παροχή συστηματικού feedback για την προσωπική και επαγγελματική τους ανάπτυξη.</p>
      <figure>
        <img src="https://www.reader.gr/sites/default/files/sitefiles_2019-12/programma-ethniki.jpg"/>
      </figure>
      <p>Παράλληλα, <b>στελέχη HR συνδράμουν ουσιαστικά τους υποτρόφους στην προσπάθειά τους να αποκομίσουν το μέγιστο δυνατό αναπτυξιακό όφελος</b> από το πρόγραμμα, μέσω διαρκούς υποστήριξης και στοχευμένων εκπαιδευτικών και αναπτυξιακών δράσεων (σεμινάρια αίθουσας και e-learning, ατομικές συνεδρίες coaching).</p>
      <p>Ιδιαίτερη μέριμνα λαμβάνεται προκειμένου να βοηθηθούν οι υπότροφοι για να ανταποκριθούν με επιτυχία στις ακαδημαϊκές τους υποχρεώσεις. Ενδεικτικά, οι υπότροφοι πραγματοποιούν <b>πρακτική άσκηση διάρκειας 25 ωρών εβδομαδιαίως</b>, με ευελιξία ως προς το ημερήσιο ωράριο απασχόλησης, βάσει του προγράμματος σπουδών τους.</p>
      <p>Επίσης, έχουν την ευχέρεια να διακόψουν την πρακτική τους άσκηση για μελέτη, συμμετοχή σε εξετάσεις, ολοκλήρωση της διπλωματικής τους εργασίας ή άλλους λόγους ακαδημαϊκής φύσης, <b>ενώ τους παρέχεται η δυνατότητα να συνεργαστούν με εξειδικευμένα στελέχη της Τράπεζας </b>κατά την εκπόνηση της διπλωματικής τους εργασίας.</p>
      <ul>
        <li>
          <b>Πρόγραμμα Internship “i-work@nbg”</b>
        </li>
      </ul>
      <p>Μέσω του Προγράμματος <b>Internship “i-work@nbg”</b> η Εθνική Τράπεζα παρέχει την ευκαιρία σε τελειόφοιτους και απόφοιτους μεταπτυχιακών σπουδών να αποκτήσουν επαγγελματική εμπειρία, μέσω έμμισθης πρακτικής άσκησης,<b> πλήρους απασχόλησης, διάρκειας 6 – 12 μηνών</b>, διευκολύνοντας με αυτόν τον τρόπο την ένταξή τους στην αγορά εργασίας.</p>
      <p>Συγκεκριμένα, οι συμμετέχοντες έχουν τη δυνατότητα να αποκτήσουν εμπειρία και τεχνογνωσία σε<b> εξειδικευμένους τομείς δραστηριότητας της Τράπεζας</b>, βάσει προκαθορισμένων περιγραφών θέσεων πρακτικής άσκησης που σχετίζονται με το αντικείμενο των σπουδών τους. Συγκεκριμένο στέλεχος στη Μονάδα, όπου απασχολούνται, αναλαμβάνει την  εκπαίδευσή τους στη θέση εργασίας<b> (on the job training),</b> την καθοδήγησή τους και την παροχή συστηματικού feedback για την προσωπική και επαγγελματική τους ανάπτυξη.</p>
      <figure>
        <img src="https://www.reader.gr/sites/default/files/sitefiles_2019-12/two-women-in-front-of-dry-erase-board-1181533.jpg"/>
      </figure>
      <p>Παράλληλα, οι συμμετέχοντες έχουν τη δυνατότητα να αποκτήσουν τεχνογνωσία και να αναπτύξουν επαγγελματικές δεξιότητες μέσω της συμμετοχής τους σε στοχευμένες εκπαιδευτικές και αναπτυξιακές δράσεις <b>(serious games, σεμινάρια αίθουσας και e-learning, ατομικές συνεδρίες coaching</b>).</p>
      <p>Με την ολοκλήρωση του Προγράμματος, οι συμμετέχοντες παρουσιάζουν σε ανώτατα στελέχη της Τράπεζας <b>την εμπειρία τους από το Πρόγραμμα</b>, το ρόλο και τα έργα που ανέλαβαν, τη συμβολή τους στις εργασίες των Μονάδων τους καθώς και τα οφέλη του Προγράμματος τόσο για τους ίδιους όσο και για την Τράπεζα. Οι παρουσιάσεις αυτές έχουν προσθετική αξία για τους συμμετέχοντες, καθώς τους παρέχεται η ευκαιρία να<b> «εκτεθούν» σε υψηλόβαθμα στελέχη </b>δοκιμάζοντας και καλλιεργώντας τις επικοινωνιακές τους δεξιότητες, να προβάλουν τις ικανότητες και τα ακαδημαϊκά τους επιτεύγματα, ενώ παράλληλα ενθαρρύνονται να διατυπώσουν δημιουργικές και καινοτόμες προτάσεις. </p>
      <p>Όσον αφορά στην απορρόφηση των συμμετεχόντων στα Προγράμματα “i-work@nbg”, σημειώνεται ότι η πλειονότητα  αυτών προσελήφθη και συνεχίζει να απασχολείται στην Τράπεζα.</p>
      <ul>
        <li>
          <b>Πρακτική Άσκηση Φοιτητών ΑΕΙ και ΑΤΕΙ </b>
        </li>
      </ul>
      <p>Με Καταστήματα σε περιοχές που καλύπτουν ολόκληρη<b> τη γεωγραφική έκταση της Ελλάδας</b> και με δυναμική παρουσία σε όλο το φάσμα των χρηματοπιστωτικών υπηρεσιών, η Εθνική Τράπεζα προσφέρει δυνατότητα πρακτικής άσκησης σε ολόκληρη την ελληνική επικράτεια, στο Δίκτυο Καταστημάτων της και σε Μονάδες Διοίκησης, σε θέσεις και έργα ανάλογα με τον προσανατολισμό των σπουδών και τα ευρύτερα ενδιαφέροντα των φοιτητών.</p>
      <p>Κάθε χρόνο, η Τράπεζα συνεργάζεται με περισσότερα από 20 ΑΕΙ και ΑΤΕΙ  και υποδέχεται περισσότερους από 400 φοιτητές ΑΕΙ για πρακτική άσκηση 2-3 μηνών και περίπου 600 φοιτητές ΑΤΕΙ για πρακτική άσκηση 6 μηνών.</p>
      <p>Η υλοποίηση στοχευμένων και δομημένων Προγραμμάτων Απασχόλησης νέων εντάσσεται στη στρατηγική της Τράπεζας για παροχή ευκαιριών απασχόλησης και ανάπτυξης σε νέους ανθρώπους και ενισχύει την αποτελεσματική σύνδεση της τριτοβάθμιας εκπαίδευσης με την αγορά εργασίας.</p>
      <p>H Εθνική Τράπεζα ανακοινώνει την υλοποίηση κάθε νέου προγράμματος Απασχόλησης στο site της (<a href="https://www.nbg.gr/">www.nbg.gr</a>) και στο<b> LinkedIn</b> ενώ παράλληλα ενημερώνει και τα γραφεία διασύνδεσης των Ανώτατων Εκπαιδευτικών Ιδρυμάτων.</p>
      <ul>
        <li>
          <a href="https://www.reader.gr/tag/native-advertorial">Native Advertorial</a>
        </li>
        <li>
          <a href="https://www.reader.gr/tag/%CE%B5%CE%B8%CE%BD%CE%B9%CE%BA%CE%AE-%CF%84%CF%81%CE%AC%CF%80%CE%B5%CE%B6%CE%B1">Εθνική Τράπεζα</a>
        </li>
        <li>
          <a href="https://www.reader.gr/tag/%CE%B5%CE%BA%CF%80%CE%B1%CE%AF%CE%B4%CE%B5%CF%85%CF%83%CE%B7">εκπαίδευση</a>
        </li>
      </ul>
    </article>
  </body>
</html>