<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/alianta-usr-plus-ii-cerem-premierului-orban-sa-nu-cedeze-santajului-psd-si-sa-organizeze-alegeri-locale-in-doua-tururi-candidatul-comun-al-aliantei-va-fi-ales-dintre-nicusor-dan-si-vlad-voiculescu.html"/>
    <meta property="og:site_name" content="G4Media.ro"/>
    <meta property="article:published_time" content="2019-12-09T10:25:58+00:00"/>
    <meta property="og:title" content="Alianța USR PLUS: Îi cerem premierului Orban să nu cedeze șantajului PSD și să organizeze alegeri locale în două tururi / Candidatul comun al Alianței va fi ales dintre Nicușor Dan și Vlad Voiculescu"/>
    <meta property="og:description" content="Membrii Birourilor Naționale USR și PLUS s-au reunit, luni, pe 9 decembrie, într-o ședință comună, în urma căreia au reiterat solicitarea către premierul"/>
  </head>
  <body>
    <article>
      <h1> Alianța USR PLUS: Îi cerem premierului Orban să nu cedeze șantajului PSD și să organizeze alegeri locale în două tururi / Candidatul comun al Alianței va fi ales dintre Nicușor Dan și Vlad Voiculescu </h1>
      <address><time datetime="2019-12-09T10:25:58+00:00">09 Dec 2019, 10:25</time> by <a rel="author">Redacția</a></address>
      <p>Membrii Birourilor Naționale USR și PLUS s-au reunit, luni, pe 9 decembrie, într-o ședință comună, în urma căreia au reiterat solicitarea către premierul Ludovic Orban de a organiza alegeri locale în două tururi de scrutin, potrivit unui comunicat de presă transmis de Alianță.</p>
      <p>“Îi cerem premierului Ludovic Orban să nu se lase intimidat de amenințările PSD și UDMR cu moțiune de cenzură și îi reamintim că avem un protocol semnat la învestirea acestui guvern prin care s-a angajat să facă tot ce ține de guvern pentru a reveni la alegerea primarilor în două tururi. Este esențial pentru democrația din România, să redeschidem democrația la nivel local, acolo unde contează. Avem primari aleși de municipii aleși cu 8-9%. Vrem, pentru cetățeni, la revenirea de primari în două tururi de scrutin”, a declarat deputatul USR Ionuț Moșteanu.</p>
      <p>“Aș sublinia încă o dată cerința noastră către premierul Ludovic Orban, să nu se lase șantajat. Cetățenii României să-și poată alege primarii în două tururi. Dacă ne uităm la București, avem 1.8 milioane de cetățeni iar primarul actual a fost ales de mai puțin de 300.000 de oameni. Nu e un lucru care să fie motiv de mândrie. Credem că lucrul acesta trebuie schimbat acum”, a subliniat Vlad Voiculescu, candidatul PLUS la Primăria București.</p>
      <p>În privința candidatului Alianței la Primăria București, liderii celor două partide au decis ca în perioada următoare să se stabilească numele candidatului comun.</p>
      <p>”Competiția este între Vlad Voiculescu din partea PLUS și Nicușor Dan, independent susținut de USR București. Modul de desemnare și calendarul se vor stabili cât de repede. Într-o primă fază, se va discuta la nivel intern, al Alianței, oraș cu oraș, acolo unde avem candidați proprii”, se mai precizează în comunicat.</p>
      <p>
        <i>Foto: Inquam Photos / George Călin</i>
      </p>
      <p>
        <b>Citește și:</b>
      </p>
      <p>
        <a href="https://www.g4media.ro/nicusor-dan-a-fost-desemnat-oficial-drept-candidatul-usr-bucuresti-pentru-primaria-capitalei.html">
          <b>Nicuşor Dan a fost desemnat oficial candidatul USR Bucureşti pentru Primăria Capitalei</b>
        </a>
      </p>
      <p>
        <a href="https://www.g4media.ro/dacian-ciolos-dupa-desemnarea-lui-nicusor-dan-pentru-primaria-capitalei-vlad-voiculescu-poate-fi-candidatul-care-sa-aiba-sustinerea-aliantei-suntem-gata-sa-negociem-si-cu-cei-de-la-pnl.html">
          <b>Dacian Cioloș, după desemnarea de către USR București a lui Nicușor Dan pentru Primăria Capitalei: Vlad Voiculescu poate fi candidatul care să aibă susţinerea alianţei. Suntem gata să negociem şi cu cei de la PNL</b>
        </a>
      </p>
      <p>
        <a href="https://www.g4media.ro/lider-usr-reactie-virulenta-dupa-ce-dacian-ciolos-s-a-aratat-nemultumit-de-sustinerea-lui-nicusor-dan-cu-ce-drept-se-baga-in-deciziile-noastre-nu-scrie-nicaieri-ca-ciolos-este-lider-suprem-este-o.html">
          <b>Lider USR, reacție virulentă după ce Dacian Cioloș s-a arătat nemulțumit de susținerea lui Nicușor Dan: ”Cu ce drept se bagă în deciziile noastre? Nu scrie nicăieri că Cioloș este lider suprem. Este o atitudine arogantă și nelegitimă. Pentru PLUS, USR nu mai este partener, ci competitor!”</b>
        </a>
      </p>
    </article>
  </body>
</html>