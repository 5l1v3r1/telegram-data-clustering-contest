<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/bulgaria/2019/12/09/4002877_a_vie_kakva_startova_zaplata_ochakvate/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T10:51:00+00:00"/>
    <meta property="og:title" content="А вие каква стартова заплата очаквате?"/>
    <meta property="og:description" content="Актуални предложения за професионалисти в областта на маркетинга, финансите, IT сектора, търговията и човешките ресурси."/>
  </head>
  <body>
    <article>
      <h1>А вие каква стартова заплата очаквате?</h1>
      <address><time datetime="2019-12-09T10:51:00+00:00">09 Dec 2019, 10:51</time> by <a rel="author" href="https://www.dnevnik.bg/author/%D0%92%D0%B5%D0%BB%D0%B8%D1%81%D0%BB%D0%B0%D0%B2%20%D0%A4%D0%B8%D0%BB%D0%B8%D0%BF%D0%BE%D0%B2" target="_blank">Велислав Филипов</a></address>
      <p>Няма как да подминете въпроса за очакваната стартова заплата, ако вече сте стигнали до финалната права в интервюто за работа. А понякога от отговора ви зависи дали отново ще прекрачите прага на компанията. Но и в този случай има някои тънкости, които ще ви помогнат да намерите успешния подход.</p>
      <p>Като цяло този подход на компаниите не се разглежда като възможност, а по-скоро като дразнител от голяма част от хората. Въпреки това методът на "отворената заплата" едва ли ще се промени. Работодатели и специалисти по човешки ресурси обясняват, че по принцип въпросът за очакваната заплата се задава, за да може да се преценят няколко неща - каква оценка дава кандидатът на способностите си, доколко има ориентация за бранша и дали тяхното предложение ще му е атрактивно.</p>
      <p>Практиката показва, че ако лицето очаква по-голяма сума от предлаганото и разминаването е значително, той няма да бъде мотивиран и затова няма смисъл да бъде нает, дори и да е най-подходящият за съответната длъжност. Но пък, ако фирмата хареса кандидата достатъчно, обикновено предлага и компромисни варианти, които да удовлетворят и двете страни. В обратния случай – ако заяви по-ниска сума от бюджетираната (но отново разликата не трябва да е значителна), кандидатът може и да бъде приятно зарадван. Но това е идеалният вариант.</p>
      <p>Ще ме отхвърлят ли, ако поискам много висока заплата? Да! Ако сте се надценили прекалено много, ако не са ви харесали достатъчно, за да ви предложат компромисен, среден вариант или ако фирмата просто не може да си позволи толкова висока сума.</p>
      <p>Преди интервюто разпитайте колеги, приятели и всеки, който смятате, че може да ви помогне да прецените заплатата за конкретния сектор, фирма и позиция. Ако обявата е чрез агенция за подбор, допитайте се директно до нейните експерти.</p>
      <p>Когато въпросът за очаквано възнаграждение се постави по време на първата среща с работодателя, можем да приложим 2 стратегии - "директен отговор" или "искане на отсрочка". Първата се прилага, когато кандидатът има ясна визия за финансовите параметри, които търси – има месечен бюджет и определен стандарт на живот, определя сума като надгражда с 20 - 30% настоящата си заплата или просто прави предложение на база информацията си за сектора.</p>
      <p>Втората стратегия се прилага, когато кандидатът не може или не иска да посочи конкретна сума и предпочита, преди да я дефинира, да получи подробна информация за профила на длъжността и очакванията за постигнати резултати.</p>
      <p>Знайте, че ако сте искрени и мотивирани, със сигурност ще намерите пресечна точка между вашите очаквания и офертата на компанията. Докато намислите каква стартова заплата искате вие, разгледайте актуалните предложения за работа на Karieri.bg.</p>
      <p><b><b>"Монтюпе" </b></b>търси:<br/><a href="https://www.karieri.bg/search/gotoadv.php?src=1&amp;id=47708">LEAN COORDINATOR</a><br/><a href="https://www.karieri.bg/search/gotoadv.php?src=1&amp;id=47578">PLC Engineer</a></p>
      <p><b><b>KPMG</b></b> търси:<br/><a href="https://www.karieri.bg/search/gotoadv.php?src=1&amp;id=47615">Tax Advisors</a></p>
      <p><b><b>U.S. EMBASSY SOFIA</b></b> търси:<br/><a href="https://www.karieri.bg/search/gotoadv.php?src=1&amp;id=47613">Voucher Examiner (Accounts Payable Assistant) - temporary replacement</a></p>
      <p><b><b>Cargill</b></b> търси:<br/><a href="https://www.karieri.bg/search/gotoadv.php?src=1&amp;id=47604">Trade Finance Assistant</a><br/><a href="https://www.karieri.bg/search/gotoadv.php?src=1&amp;id=47596">Continuous Improvement Specialist</a><br/><a href="https://www.karieri.bg/search/gotoadv.php?src=1&amp;id=47576">Advanced Accountant Analyst</a><br/><a href="https://www.karieri.bg/search/gotoadv.php?src=1&amp;id=47548">Settlement Supervisor - Trade &amp; Capital Markets</a></p>
      <p><b><b>Economedia</b></b> търси:<br/><a href="https://www.karieri.bg/search/gotoadv.php?src=1&amp;id=47582">Intern in advertising and commercial department</a></p>
      <p><b><b>PHOENIX Pharma</b></b> търси:<br/><a href="https://www.karieri.bg/search/gotoadv.php?src=1&amp;id=47554">Head of Legal Department</a></p>
      <p><b><b>Български хелзинкски комитет</b></b> търси:<br/><a href="https://www.karieri.bg/search/gotoadv.php?src=1&amp;id=47555">Консултант по комуникации и събития за БОЛД</a></p>
      <p><b><b>Atendia</b></b> търси:<br/><a href="https://www.karieri.bg/search/gotoadv.php?src=1&amp;id=47456">Design Production Manager</a></p>
    </article>
  </body>
</html>