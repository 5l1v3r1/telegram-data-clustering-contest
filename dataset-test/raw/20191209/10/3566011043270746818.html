<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553381.html/%d8%ab%d8%a8%d8%a7%d8%aa-%d9%82%db%8c%d9%85%d8%aa-%d8%af%d8%b1-%d8%a8%d8%a7%d8%b2%d8%a7%d8%b1-%d9%85%d9%88%d8%a7%d8%af-%d8%ba%d8%b0%d8%a7%db%8c%db%8c-%db%8c%d8%b2%d8%af--%d9%85%d8%ba%d8%a7%d8%b2%d9%87-%d8%af%d8%a7%d8%b1%d8%a7%d9%86-%d9%87%d8%b2%db%8c%d9%86%d9%87--%d8%a7%d8%b6%d8%a7%d9%81%db%8c-%d9%86%d8%a7%d8%b4%db%8c-%d8%a7%d8%b2-%da%af%d8%b1%d8%a7%d9%86%db%8c-%d8%a8%d9%86%d8%b2%db%8c%d9%86-%d8%b1%d8%a7-%d8%a7%d8%b2-%d8%ac%db%8c%d8%a8-%d9%85%db%8c-%d9%be%d8%b1%d8%af%d8%a7%d8%b2%d9%86%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:34:00+00:00"/>
    <meta property="og:title" content="ثبات قیمت در بازار مواد غذایی یزد/ مغازه‌داران هزینه‌ اضافی ناشی از گرانی بنزین را از جیب می‌پردازند"/>
    <meta property="og:description" content="مدیر اجرایی اتحادیه عمده فروشان مواد غذایی یزد با بیان اینکه ثبات قیمت در بازار مواد غذایی وجود دارد، گفت: با وجود افزایش قیمت بنزین و در نتیجه افزایش کرایه حمل و نقل در پخش مواد غذایی، کالاها با همان قیمت قبل عرضه می‌شود."/>
  </head>
  <body>
    <article>
      <h1>ثبات قیمت در بازار مواد غذایی یزد/ مغازه‌داران هزینه‌ اضافی ناشی از گرانی بنزین را از جیب می‌پردازند</h1>
      <h2>مدیر اجرایی اتحادیه عمده فروشان مواد غذایی یزد:</h2>
      <address>
        <time datetime="2019-12-09T10:34:00+00:00">09 Dec 2019, 10:34</time>
      </address>
      <p>مدیر اجرایی اتحادیه عمده فروشان مواد غذایی یزد با بیان اینکه ثبات قیمت در بازار مواد غذایی وجود دارد، گفت: با وجود افزایش قیمت بنزین و در نتیجه افزایش کرایه حمل و نقل در پخش مواد غذایی، کالاها با همان قیمت قبل عرضه می‌شود.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ فرهاد نیکونهاد در گفتگو با خبرنگار <a href="http://yazdava.ir/">یزدرسا</a>، با بیان اینکه هیچ افزایش قیمتی در اجناس و کالاها در بازار نسبت به چند ماهه گذشته وجود ندارد، گفت: اجناس به وفور در بازار یافت می‌شود و هیچگونه کمبودی در هیچ کدام از کالاها وجود ندارد.</p>
      <p>وی با اشاره برخی خبرها مبنی بر افزایش قیمت برنج افزود: برنج نیز هیچ تغییر قیمتی نداشته است و هم اکنون برنج هندی و پاکستانی با قیمت تقریبی پنج هزار تومان تا 10 هزار تومان در بازار عرضه می‌شود و قیمت حبوبات نیز مانند قبل است.</p>
      <p>مدیر اجرایی اتحادیه عمده فروشان مواد غذایی یزد با بیان اینکه ثبات قیمت در بازار مواد غذایی وجود دارد، عنوان کرد: با وجود افزایش قیمت بنزین و در نتیجه افزایش کرایه حمل و نقل در پخش مواد غذایی، کالاها با همان قیمت قبل عرضه می‌شود و هیچگونه افزایش قیمتی برای مصرف کننده وجود نداشته است و هزینه‌های اضافی تحمیل شده ناشی از گرانی بنزین را وانت‌بارها و مغازه داران از جیب پرداخت می‌کنند.</p>
      <p>نیکونهاد با اشاره به نوسانات اخیر ارز و افزایش قیمت دلار گفت: چنانچه افزایش قیمت دلار به مدت چند ماه تداوم داشته باشد و موجب تورم شود در بازار مواد غذایی تاثیر می‌گذارد و اینگونه نیست که نوسانات ارز بالافاصله بر قیمت‌ها تاثیرگذار باشد.</p>
      <p>وی گفت: با توجه به عدم تغییر قیمت در چندماه اخیر قدرت خرید مردم نیز تغییری نداشته است و ثبات بر بازار حکمفرسات و انواع و اقسام مواد غذایی و کالاهای اساسی از جمله برنج، شکر، حبوبات، رب گوجه فرنگی، ماکارونی و ... به وفور یافت می‌شود.</p>
      <p>انتهای پیام/</p>
      <p> </p>
    </article>
  </body>
</html>