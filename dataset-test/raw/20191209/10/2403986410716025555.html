<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/chi_gotovi_u_kremli_do_rozshirennya_normandskogo_formatu_vidpovid_rosiyskogo_mzs_n1245833"/>
    <meta property="og:site_name" content="24 Канал"/>
    <meta property="article:published_time" content="2019-12-09T10:30:00+00:00"/>
    <meta property="og:title" content="Чи готові у Кремлі до розширення нормандського формату: відповідь російського МЗС"/>
    <meta property="og:description" content="Врегулювання ситуації в Україні залежить лише від виконання раніше прийнятих домовленостей. Зараз головними є два питання: завершення розведення сил на Донбасі та введення в дію формули Штайнмаєра."/>
  </head>
  <body>
    <article>
      <h1>Чи готові у Кремлі до розширення нормандського формату: відповідь російського МЗС</h1>
      <address><time datetime="2019-12-09T10:30:00+00:00">09 Dec 2019, 10:30</time> by <a rel="author" href="https://24tv.ua/irina_vihrushh_tag6157/" target="_blank">Ірина Вихрущ</a></address>
      <p>
        <b>Врегулювання ситуації в Україні залежить лише від виконання раніше прийнятих домовленостей. Зараз головними є два питання: завершення розведення сил на Донбасі та введення в дію формули Штайнмаєра.</b>
      </p>
      <p>А ось питання формату – суті не змінює. Так вважають у російському МЗС. Про це у коментарі росЗМІ розповів заступник глави відомства Олександр Грушко.</p>
      <blockquote>Актуально: <a href="https://24tv.ua/vin_nichogo_ne_pereglyadatime_u_rf_zayavili_pro_zhorstku_pozitsiyu_putina_na_normandskomu_samiti_n1245816">"Він нічого не переглядатиме": у РФ заявили про жорстку позицію Путіна на нормандському саміті</a></blockquote>
      <aside>Ми негативно ставимося до цієї ідеї, для нас це не питання формату. Все залежить лише від виконання раніше прийнятих рішень. Не треба шукати альтернативу,<cite>– наголосив він.</cite></aside>
      <p>За словами Грушка, необхідно завершити розведення сил на лінії зіткнення на Донбасі, а також запустити процес реалізації формули Штайнмаєра і "прийняття інших рішень, які гарантували б незмінність і стійкість особливого статусу".</p>
      <blockquote><b>Увага! </b>Заступник держсекретаря США Девід Хейл раніше заявив про дискусії щодо розширення нормандського формату. До речі, Володимир Зеленський ще під час своєї передвиборчої кампанії заявляв про необхідність введення у нормандський формат ще одного учасника – представника США.</blockquote>
    </article>
  </body>
</html>