<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/746052"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T10:31:00+00:00"/>
    <meta property="og:title" content="งงทั้งโลก!'มิสยูนิเวิร์ส'ยัน 'ฟิลิปปินส์'คว้าชุดประจำชาติ"/>
    <meta property="og:description" content="เอ๊ะยังไง งงทั้งโลก?! หลัง 'สตีฟ ฮาร์วี่ย์' ประกาศรางวัลชุดประจำชาติฟิลิปปินส์ แต่ผู้รับเป็นมาเลเซีย ด้าน  ต้นสังกัด 'มิสยูนิเวิร์ส'เผย พิธีกรคนดังอ่านถูกแล้ว!"/>
  </head>
  <body>
    <article>
      <h1>งงทั้งโลก!'มิสยูนิเวิร์ส'ยัน 'ฟิลิปปินส์'คว้าชุดประจำชาติ</h1>
      <address>
        <time datetime="2019-12-09T10:31:00+00:00">09 Dec 2019, 10:31</time>
      </address>
      <p>
        <b>เอ๊ะยังไง งงทั้งโลก?! หลัง "สตีฟ ฮาร์วี่ย์" ประกาศรางวัลชุดประจำชาติฟิลิปปินส์ แต่ผู้รับเป็นมาเลเซีย ด้าน  ต้นสังกัด "มิสยูนิเวิร์ส"เผย พิธีกรคนดังอ่านถูกแล้ว!</b>
      </p>
      <p>จบลงไปเป็นที่เรียบร้อยแล้วสำหรับการประกวดสาวงามระดับโลกอย่าง มิสยูนิเวิร์ส 2019 (Miss Universe2019) ณ แอตแลนต้า สหรัฐอเมริกา สำหรับผลการประกวด สาวงามที่คว้ามงกุฎได้แก่ "โซซิบินิ ทันซี" จากแอฟริกาใต้  ขณะที่ตัวแทนสาวไทย "ฟ้าใส-ปวีณสุดา ดรูอิ้น" สามารถทำผลงานได้อย่างยอดเยี่ยม หลังเป็นสาวงามจากเอเชียเพียงคนเดียวที่เข้ารอบ 5 คนสุดท้าย ถือได้ว่าเป็นอีกสาวงามอีกคนหนึ่งของไทยที่สามารถเข้ารอบลึกที่สุด<br/><br/>โดยในช่วงการประกวดดังกล่าวกลับเกิดความวุ่นวายขึ้น เมื่อถึงช่วงการประกาศรางวัลชุดประจำชาติยอดเยี่ยม กลับปรากฎว่า<b> "สตีฟ ฮาร์วี่ย์" </b>พิธีกรประจำการประกวด ได้ประกาศผลพร้อมทั้งมองจอแสดงผลเช่นเดียวกับที่ปรากฎกับผู้ชมทางบ้าน ว่าผู้ที่ได้รับรางวัลคือ <b>"ประเทศฟิลิปปินส์" </b>แต่ผู้ที่ขึ้นมารับรางวัลคือ <br/>"ประเทศมาเลเซีย" </p>
      <figure>
        <img src="https://www.dailynews.co.th/admin/upload/20191209/news_AahNyzDPcZ174849_533.jpg?v=20191210119?v=1548"/>
      </figure>
      <p>อย่างไรก็ตาม เรื่องราวดังกล่าวคล้ายกับว่าจะจบลงด้วยดี แต่ก็กลายเป็นเรื่องราวดราม่าขึ้น หลังจากทวิตเตอร์ทางการของ<b> "Miss Universe"</b> ได้โพสต์ข้อความระบุได้ว่า การประกาศของสตีฟ ฮาร์วีย์ ที่ระบุว่าฟิลิปปินส์เป็นผู้ชนะในการประกวดชุดประจำชาตินั้นเป็นสิ่งที่ถูกต้องแล้ว โดยภายหลังจากที่เรื่องราวดังกล่าวเผยแพร่ออกไป ก็ทำเอาแฟนๆนางงามทั่วโลกต่างงงงวย และไม่พอใจต่อสิ่งที่เกิดขึ้นกันเป็นจำนวนมาก....</p>
      <figure>
        <img src="https://www.dailynews.co.th/admin/upload/20191209/news_KQPipgQgRm174849_533.jpg?v=20191210119?v=8777"/>
      </figure>
      <figure>
        <img src="https://www.dailynews.co.th/admin/upload/20191209/news_WQRcSlTdLj174850_533.jpg?v=20191210119?v=6891"/>
      </figure>
      <p>
        <b>ข่าวที่เกี่ยวข้อง..<br/><a href="https://www.dailynews.co.th/women/745922">-น่าเสียดาย!'ฟ้าใส'ไปไม่ถึงมงฯ หยุดที่รอบ 5 คนสุดท้าย</a><br/><a href="https://www.dailynews.co.th/women/745928">-แหวกโพลทุกสำนัก! สาว'แอฟริกาใต้'คว้ามงฯ'มิสยูนิเวิร์ส'</a></b>
      </p>
      <figure>
        <img src="https://www.dailynews.co.th/admin/upload/20191209/news_BmmlgdekwQ174850_533.jpg?v=20191210119?v=5830"/>
      </figure>
    </article>
  </body>
</html>