<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/biy-usik-dzhoshua-mozhe-proyti-na-stadioni-tottenhema-332320_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T10:47:00+00:00"/>
    <meta property="og:title" content="Бій Усик – Джошуа може пройти на стадіоні &quot;Тоттенхема&quot;"/>
    <meta property="og:description" content="Поєдинок може відбутися в Лондоні."/>
  </head>
  <body>
    <article>
      <h1>Бій Усик – Джошуа може пройти на стадіоні "Тоттенхема"</h1>
      <h2>Поєдинок може відбутися в Лондоні.</h2>
      <address>
        <time datetime="2019-12-09T10:47:00+00:00">09 Dec 2019, 10:47</time>
      </address>
      <p>Промоутер британського чемпіона світу в суперважкій вазі за версіями WBO, WBA, IBF і IBO <b><a href="https://dt.ua/SPORT/dzhoshua-peremig-ruyisa-v-revanshi-i-povernuv-chotiri-tituli-chempiona-svitu-332265_.html">Ентоні Джошуа</a></b> (23-1, 21 КО) Едді Хірн назвав стадіон, який може прийняти наступний бій його боксера.</p>
      <p>"Виходячи з рамок, у які нас поставили організації, IBF нам дали час до квітня на бій з Пулєвим, а WBO – 180 днів на зустріч з Усиком. Потрібно запитати у WBO, дозволять нам провести спершу бій з Пулєвим.</p>
      <p>Треба поговорити з командою Усика. Він міг би спершу побитися з Чісорою, а потім з Джошуа. Бій навряд чи пройде на "Уемблі", це не кращий варіант. Відмінний новий стадіон зараз у "Тоттенхема". Вони хотіли прийняти бій з Руїсом, але не змогли через графік, а тепер інтерес відновився", - слова Хірна наводить Boxing Scene.</p>
      <p>Нагадаємо, 8 грудня Джошуа переміг Руїса одноголосним рішенням суддів і повернув чотири чемпіонські титули.</p>
      <p>Свій останній поєдинок Усик провів 12 жовтня, дебютувавши в суперважкій вазі достроковою перемогою над американцем Чаззом Візерспуном в Чикаго.</p>
      <p>Наступним суперником Усика повинен стати Дерек Чісора. За інформацією Champion.com.ua, британцеві запропонували мільйон фунтів за бій проти українця. Бій орієнтовно має відбутися в лютому наступного року.</p>
      <p>Раніше повідомлялося про те, що <b><a href="https://dt.ua/SPORT/dzhoshua-gotoviy-provesti-biy-z-usikom-za-titul-wbo-332281_.html">Джошуа готовий провести бій з Усиком за титул WBO</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>