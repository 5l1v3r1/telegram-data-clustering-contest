<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/23004/zdruzeni-glasbeniki-poskrbeli-za-bozicni-hit-v-prekmurscini.html"/>
    <meta property="og:site_name" content="Prlekija on net"/>
    <meta property="article:published_time" content="2019-12-09T10:48:00+00:00"/>
    <meta property="og:title" content="Združeni glasbeniki poskrbeli za božični hit v prekmurščini"/>
    <meta property="og:description" content="Ob prihajajočih prazničnih dnevih vam bo donela nova božična pesem v prekmurščini, za katero je poskrbela kopica znanih izvajalcev. Romska skupina Gitano Bend iz Gomilice je združila moči s številnimi glasbenimi talenti iz naših koncev, ki so tako ustvarili pesem z naslovom Mejren božič - srečen božič. ..."/>
  </head>
  <body>
    <article>
      <h1>Združeni glasbeniki poskrbeli za božični hit v prekmurščini</h1>
      <h2>Pisana paleta prekmurskih glasbenikov je z izvedbo nove božične pesmi dokazala, da glasba gradi mostove med različnimi narodi in promovira mir ter srečo za vse ljudi</h2>
      <address><time datetime="2019-12-09T10:48:00+00:00">09 Dec 2019, 10:48</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_12/zdruzeni-glasbeniki-poskrbeli-za-bozicni-hit-v-prekmurscini_1575884881.jpg"/>
        <figcaption>Gitano band s prijatelji</figcaption>
      </figure>
      <figure>
        <img src="https://www.prlekija-on.net/uploaded/2019_12/gitano-band_6303539612.jpg"/>
        <figcaption>Gitano band</figcaption>
      </figure>
      <p>Ob prihajajočih prazničnih dnevih vam bo donela nova božična pesem v prekmurščini, za katero je poskrbela kopica znanih izvajalcev. Romska skupina <b>Gitano Bend</b> iz Gomilice je združila moči s številnimi glasbenimi talenti iz naših koncev, ki so tako ustvarili pesem z naslovom "Mejren božič - srečen božič".</p>
      <p>V pesmi sodelujejo solisti: <b>Saša Matajič</b>, <b>Tjaša Cigut</b> in <b>Franc Gorza</b> ter ansambli: <b>Zlata žila</b> in <b>Nina Brasseur</b>, <b>Weekend Band</b>, <b>Skupina Prestiž</b> in <b>Tajda Nemec</b>, <b>Ansambel Aktual</b>, <b>Skupina Tropik</b> in <b>Duo Amadeus</b>.</p>
      <h3>Dokaz, da glasba združuje</h3>
      <p>Tekst za pesem v prekmurskem jeziku je napisal <b>Drago Horvat</b>, uglasbila sta jo <b>Mirko Šarkezi</b> in <b>Ludvik Horvat</b>, člani skupine Gitano Bend. Za aranžma sta poskrbela <b>Goran in Roman Sarjaš</b>. Najnovejši božični hit so posneli v studiu Art Music Records, glavni sponzor pa je bilo podjetje ATP.</p>
      <p>Pisana paleta prekmurskih glasbenikov je z izvedbo nove božične pesmi dokazala, da glasba gradi mostove med različnimi narodi in promovira mir ter srečo za vse ljudi.</p>
      <p>Ob tem vsem želijo MEJREN IN SREČEN BOŽIČ ter obilo užitka ob poslušanju nove pesmi.</p>
    </article>
  </body>
</html>