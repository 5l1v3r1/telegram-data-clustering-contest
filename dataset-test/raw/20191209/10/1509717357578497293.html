<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=123190"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="இருக்கும் பதவிகளை பகிர்ந்துக் கொண்டு முன்னோக்கி செல்வோம்"/>
    <meta property="og:description" content="பாராளுமன்றம் சுமார் ஒரு மாதக்காலம் ஒத்திவைக்கப்பட்டுள்ளமை பிரச்சினைக்குரிய விடயம் என பாராளுமன்ற உறுப்பினர் லக்ஷமன் கிரியெல்ல தெரிவித்தார்"/>
  </head>
  <body>
    <article>
      <h1>இருக்கும் பதவிகளை பகிர்ந்துக் கொண்டு முன்னோக்கி செல்வோம்</h1>
      <address>
        <time datetime="2019-12-09T10:26:00+00:00">09 Dec 2019, 10:26</time>
      </address>
      <p>பாராளுமன்றம் சுமார் ஒரு மாதக்காலம் ஒத்திவைக்கப்பட்டுள்ளமை பிரச்சினைக்குரிய விடயம் என பாராளுமன்ற உறுப்பினர் லக்ஷமன் கிரியெல்ல தெரிவித்தார். <br/><br/>கண்டியில் இடம்பெற்ற வைபவம் ஒன்றின் பின்னர் ஊடகவியலாளர்கள் எழுப்பிய கேள்விகளுக்கு பதிலளிக்கும் போது அவர் இதனை தெரிவித்தார். <br/><br/>அங்கு தொடர்ந்தும் கருத்து தெரிவித்த அவர், <br/><br/>அனைவரும் சமரசத்துடன் இருக்கும் பதவிகளை பகிர்ந்துக் கொண்டு கட்சியென்ற வகையில் முன்னோக்கி செல்ல எதிர்ப்பார்க்கிறோம். <br/><br/>எதிர்க்கட்சித் தலைவர் பதவியை ஒருமனதாக சஜித் பிரேமதாசவிற்கு நாம் வழங்கினோம். <br/><br/>பாராளுமன்ற அமர்வின் போதே எதிர்க்கட்சித் தலைவர் அறிவிக்கப்படுவார். <br/><br/>எதிர்வரும் ஜனவரி மாதம் 3 ஆம் திகதி பாராளுமன்றம் கூட்டப்பட்டதை அடுத்து இடம்பெறவுள்ள நிகழ்வுகளின் பின்னர் பிற்பகல் அளவில் சஜித் பிரேமதாக எதிர்க்கட்சித் தலைவராக அறிவிக்கப்படுவார் என சபாநாயகர் எனக்கு தெரிவித்தார். <br/><br/>பாராளுமன்றத்தை எதற்காக ஒத்தி வைத்தார்கள் என்று தெரியவில்லை. <br/><br/>சிலர் கூறுகிறார்கள் கோப் குழுவின் அறிக்கையை மறைப்பதற்காக ஒத்திவைக்கப்பட்டுள்ளதாக. ஒரு மாதம் என்பது பாரிய காலமாகும். <br/><br/>நாட்டில் பிரச்சினை ஒன்று ஏற்பட்டால் அது தொடர்பில் கலந்துரையாட பாராளுமன்றம் ஒன்று வேண்டும் என்றார்.</p>
      <figure>
        <iframe src="https://www.youtube.com/embed/DMEBZ3so2F8" width="653" height="367" data-service="Youtube" scrolling="no"/>
      </figure>
    </article>
  </body>
</html>