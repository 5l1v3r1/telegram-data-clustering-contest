<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149960/transfer-news-912-pogba-lakany-realom-dembele-a-premier-league"/>
    <meta property="og:site_name" content="Sport7"/>
    <meta property="article:published_time" content="2019-12-09T10:40:58+00:00"/>
    <meta property="og:title" content="TRANSFER NEWS (9.12.): Pogba lákaný Realom, Dembelé a Premier League"/>
    <meta property="og:description" content="Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín."/>
  </head>
  <body>
    <article>
      <h1>TRANSFER NEWS (9.12.): Pogba lákaný Realom, Dembelé a Premier League</h1>
      <address><time datetime="2019-12-09T10:40:58+00:00">09 Dec 2019, 10:40</time> by <a rel="author" href="https://www.sport7.sk/uzivatel/jakub-vaverka" target="_blank">Jakub Vaverka</a></address>
      <p>
        <b>Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín.</b>
      </p>
      <p>
        <b>Chelsea lanári Akého</b>
      </p>
      <p>Londýnska Chelsea bude <a href="https://www.skysports.com/transfer-centre">chcieť</a> získať v zimnom prestupovom období nového stredného obrancu. Možnosťou je holandský stopér Nathan Aké, ktorý oblieka dres konkurenčného AFC Bournemouth a v minulosti na Stamford Bridge už pôsobil.</p>
      <p>
        <b>Pogbov letný odchod?</b>
      </p>
      <p>Paul Pogba podľa dostupných informácií v zimnom transferovom období <a href="https://www.skysports.com/transfer-centre">nezmení</a> dres, ale očakáva sa, že v letnom prestupovom okne opustí Manchester United a zamieri do Realu Madrid, ktorý ho dlhodobo sleduje.</p>
      <p>
        <b>Ferguson by sa nebránil</b>
      </p>
      <p>Darren Ferguson, ktorý dočasne <a href="https://www.skysports.com/transfer-centre">prevzal</a> liverpoolsky Everton po odchode trénera Marca Silvu, by sa nebránil tomu, keby klub, v ktorom odohral viac ako 270 ligových zápasov, viedol dlhodobo. Fergusonovi zverenci v sobotu porazili Chelsea 3:1.</p>
      <p>
        <b>Dembélého láka Premier League</b>
      </p>
      <p>Ousmane Dembélé, ktorý je dlhodobo spájaný s prestupom zo španielskeho klubu FC Barcelona by <a href="https://www.skysports.com/transfer-centre">mohol</a> zamieriť do anglickej Premier League. Táto súťaž ho láka, pričom záujem o jeho služby majú mať Chelsea a Manchester City.</p>
      <p>
        <b>Rakitič je spokojný</b>
      </p>
      <p>Chorvátsky reprezentant Ivan Rakitič, ktorý bol na odchode z Barcelony, <a href="https://www.skysports.com/transfer-centre">predviedol</a> v sobotu proti Mallorce (5:2) výborný výkon a začalo sa špekulovať o tom, že by mohol na Camp Nou ostať. „Raki“ je v Barce spokojný a odísť nechce.</p>
      <p>
        <b>Arsenal hľadá nového trénera</b>
      </p>
      <p>Arsenal nie je spokojný s prácou dočasného trénera Fredricka Ljungberga, pričom nepresvedčivé výkony hráčov The Gunners by mohli <a href="https://www.skysports.com/transfer-centre">viesť</a> k urýchlenému zháňaniu nového kouča. V hre sú Allegri, Simeone či Ten Hag.</p>
    </article>
  </body>
</html>