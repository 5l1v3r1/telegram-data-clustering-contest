<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10279118/fani-serialu-star-trek-w-zalobie-w-wieku-79-lat-zmarl-rene-auberjonois.html"/>
    <meta property="og:site_name" content="Wprost"/>
    <meta property="article:published_time" content="2019-12-09T10:48:00+00:00"/>
    <meta property="og:title" content="Fani serialu „Star Trek” w żałobie. W wieku 79 lat zmarł René Auberjonois"/>
    <meta property="og:description" content="Zmarł René Auberjonois, aktor znany z roli Odo w serialów „Star Trek: Stacja kosmiczna” (1993-1999), „Orły z Bostonu” (2004-2008) czy filmu „M.A.S.H.” (1970). Miał 79 lat."/>
  </head>
  <body>
    <article>
      <h1>Fani serialu „Star Trek” w żałobie. W wieku 79 lat zmarł René Auberjonois</h1>
      <address>
        <time datetime="2019-12-09T10:48:00+00:00">09 Dec 2019, 10:48</time>
      </address>
      <p>
        <b>Zmarł René Auberjonois, aktor znany z roli Odo w serialów „Star Trek: Stacja kosmiczna” (1993-1999), „Orły z Bostonu” (2004-2008) czy filmu „M.A.S.H.” (1970). Miał 79 lat.</b>
      </p>
      <p>Jak podaje portal Deadline René Auberjonois zmarł w niedzielę 8 grudnia w swoim domu w Los Angeles w wyniku raka płuc. Informację o śmierci aktora potwierdził jego syn Remy-Luc Auberjonois.</p>
      <p>René Auberjonois w latach 60. XX wieku grał w wielu sztukach teatralnych, w tym na scenach Broadwayu, w latach 70. pojawił się w kilku filmach, a w 80. i 90. widzowie oglądać go mogli w wielu popularnych serialach.</p>
      <p>W 1970 roku premierę miał film „M.A.S.H”., w którym aktor wcielił się w ojca Johna Mulcahy, kapelana wojskowego. Była to jego pierwsza znacząca rola filmowa i pierwsza z kilku u boku reżysera Roberta Altmana. Później grał m.in. w filmach: „McCabe i pani Miller” (1971), „King Kong” (1976), „Batman Forever” (1995) czy „Patriota” (2000). Najbardziej znany jednak jest z serialu „Star Trek: Stacja kosmiczna”, nadawanego w latach 1993-1999.</p>
      <related>
        <h4>Czytaj także:</h4>
        <a href="https://www.wprost.pl/prime-time/10279104/film-boze-cialo-jana-komasy-sprzedany-do-45-krajow.html"/>
      </related>
      <footer>Źródło: Deadline</footer>
    </article>
  </body>
</html>