<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/pislya_normandiyi_lavrov_zustrinetsya_z_trampom_shho_obgovoryat_n1245824"/>
    <meta property="og:site_name" content="24 Канал"/>
    <meta property="article:published_time" content="2019-12-09T10:00:00+00:00"/>
    <meta property="og:title" content="Після &quot;Нормандії&quot; Лавров зустрінеться з Трампом: що обговорять"/>
    <meta property="og:description" content="Невдовзі може відбутися зустріч глави російського МЗС Сергія Лаврова із лідером Білого дому Дональдом Трампом. Наразі триває робота над організацією цієї зустрічі."/>
  </head>
  <body>
    <article>
      <h1>Після "Нормандії" Лавров зустрінеться з Трампом: що обговорять</h1>
      <address><time datetime="2019-12-09T10:00:00+00:00">09 Dec 2019, 10:00</time> by <a rel="author" href="https://24tv.ua/irina_vihrushh_tag6157/" target="_blank">Ірина Вихрущ</a></address>
      <p>
        <b>Невдовзі може відбутися зустріч глави російського МЗС Сергія Лаврова із лідером Білого дому Дональдом Трампом. Наразі триває робота над організацією цієї зустрічі.</b>
      </p>
      <p>Про це з посиланням на слова радника президента США з національної безпеки Роберта О'Браєна передає <a href="https://www.cbs.com/">CBS</a>.</p>
      <blockquote>Дивіться також: <a href="https://24tv.ua/rosiyani_ochikuyut_dodatkovih_domovlenostey_z_ukrayinoyu_za_rezultatami_normandskogo_samitu_n1245240">Росіяни очікують додаткових домовленостей з Україною за результатами нормандського саміту</a></blockquote>
      <p>Зустріч готується за принципом взаємності: у травні під час візиту держсекретаря США Майка Помпео в Москву його прийняв російський президент Володимир Путін.</p>
      <p>Основною темою зустрічі, найімовірніше, стане "контроль над озброєнням".</p>
      <aside>Я думаю, що є можливість того, що це станеться. Ми працюємо над цим. Коли держсекретар США Помпео був в Росії, Путін зустрічався з ним. Так що, виходячи з принципу взаємності, ми розглядаємо такий варіант. Але ми також розглядаємо і інші варіанти. Подивимося, чи зможемо ми так зробити,<cite>– наголосив О'Браєн.</cite></aside>
      <blockquote>Цікаво! Раніше повідомлялося, що Державний секретар США Майк Помпео і міністр закордонних справ РФ Сергій Лавров зустрінуться відразу після "нормандського саміту", вже 10 грудня у Вашингтоні. Серед питань, які вони планують обговорити, є й Україна.</blockquote>
    </article>
  </body>
</html>