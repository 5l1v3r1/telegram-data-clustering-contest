<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techzine.be/nieuws/workplace/50051/micrsoft-lanceert-begin-2020-het-nieuwe-dynamics-365-human-resources/"/>
    <meta property="og:site_name" content="Techzine"/>
    <meta property="article:published_time" content="2019-12-09T10:55:00+00:00"/>
    <meta property="og:title" content="Micrsoft lanceert begin 2020 het nieuwe Dynamics 365 Human Resources"/>
    <meta property="og:description" content="Microsoft neemt zijn bestaande human resources-apps op de schop. De Dynamics 365 Talent Attract and Talent Onboard-apps is vanaf februari 2022 niet langer leverbaar. De softwarereus lanceert daarom in februari 2020 alvast het nieuwe Dynamics 365 Human Resources. Dat blijkt uit een aantal blog-berichten die Microsoft afgelopen vrijdag publiceerde en aanpassingen op zijn Dynamics-website. Attract […]"/>
  </head>
  <body>
    <article>
      <h1>Micrsoft lanceert begin 2020 het nieuwe Dynamics 365 Human Resources</h1>
      <address><time datetime="2019-12-09T10:55:00+00:00">09 Dec 2019, 10:55</time> by <a rel="author">Zamire Willems</a></address>
      <p>
        <b>Microsoft neemt zijn bestaande human resources-apps op de schop. De Dynamics 365 Talent Attract and Talent Onboard-apps is vanaf februari 2022 niet langer leverbaar. De softwarereus lanceert daarom in februari 2020 alvast het nieuwe Dynamics 365 Human Resources.</b>
      </p>
      <p>Dat blijkt uit een aantal <a href="https://community.dynamics.com/365/talent/b/dynamics365fortalent/posts/retiring-dynamics-365-talent-attract-and-onboard-apps">blog-berichten</a> die Microsoft afgelopen vrijdag publiceerde en aanpassingen op zijn Dynamics-website.</p>
      <h3>Attract and Onboard</h3>
      <p>Klanten die gebruik maken van de kernactiviteiten van Dynamics HR zijn inmiddels door Microsoft geïnformeerd dat ze automatisch worden overgezet naar het komende Dynamics 365 Human Resources-product. Tot die tijd blijft de softwarereus het onderdeel Attract and Onboard ondersteunen en kunnen lopende contracten nog tot 6 juni 2020 worden verlengd. Ook blijft Microsoft tot 1 februari 2022 kritieke bugondersteuning bieden voor Attract and Onboard, maar worden er verder geen nieuwe functies meer aan de producten toegevoegd.</p>
      <p>Gebruikers van de Dynamics 365 Talent Attract and Talent Onboard-apps worden door de softwarereus geadviseerd om over te stappen naar de LinkedIn Talent Hub. Dat is een applicatie-volgsysteem voor sourcing, beheer en aanwerving gebouwd op het kernnetwerk van LinkedIn en omvat LinkedIn Recruiter en Jobs samen in één platform. Microsoft maakte Dynamics 365 Talent in juli 2017 beschikbaar. Het betrof destijds het  eerste human-capital management (HCM) -aanbod, die bovendien ook geïntegreerd was met LinkedIn Recruiter.</p>
      <h3>Innovaties in HR-operaties versnellen</h3>
      <p>Daar blijft het niet bij. Volgens de blogberichten heeft Microsoft nog meer dingen opgenomen in het komende aanbod van Dynamics 365 Human Resources: “In oktober hebben we onze investeringen aangekondigd in de rechten op strategische oplossingen van FourVision en Elevate HR om innovatie in HR-operaties te versnellen binnen verlof- en afwezigheids-, tijd- en aanwezigheidsregistratie en voordelenadministratie. Deze nieuwe mogelijkheden zullen binnen Dynamics 365 Human Resources worden uitgerold in begin 2020”, aldus Microsoft in een blogpost.</p>
      <h3>LinkedIn</h3>
      <p>Microsoft kocht LinkedIn in 2016 voor 26,2 miljard dollar, de grootste acquisitie in de geschiedenis van Microsoft. Met deze stap bewijst de softwarereus dat het zijn LinkedIn-middelen beter wil gaan gebruiken in plaats van LinkedIn als een onafhankelijke entiteit te laten werken.</p>
    </article>
  </body>
</html>