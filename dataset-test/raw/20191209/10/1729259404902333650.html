<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenisafak.com/spor/deplasman-lideri-trabzonspor-3517386"/>
    <meta property="og:site_name" content="Yeni Şafak"/>
    <meta property="article:published_time" content="2019-12-09T10:30:08+00:00"/>
    <meta property="og:title" content="Deplasman lideri Trabzonspor"/>
    <meta property="og:description" content="Antalyaspor'u deplasmanda 3-1 mağlup eden Trabzonspor, Süper Lig'in 14. haftası itibarıyla en iyi dış saha performansı gösteren takım oldu."/>
  </head>
  <body>
    <article>
      <h1>Deplasman lideri Trabzonspor</h1>
      <h2>Antalyaspor'u deplasmanda 3-1 mağlup eden Trabzonspor, Süper Lig'in 14. haftası itibarıyla en iyi dış saha performansı gösteren takım oldu.</h2>
      <address><time datetime="2019-12-09T10:30:08+00:00">09 Dec 2019, 10:30</time> by <a rel="author">Haber Merkezi, İHA</a></address>
      <p>Süper Lig'in 14. haftasında deplasmanda Antalyaspor'u 3-1 mağlup eden Trabzonspor, zirve takibini sürdürüyor. Bordo-mavililer söz konusu hafta itibariyle dış sahada oynadığı 7 maçta 3'er galibiyet ve beraberlik alırken 1 maçtan ise mağlup oldu.</p>
      <p>Dış sahada attığı 13 gole karşılık ise kalesinde 8 gol gördü. Elde ettiği 12 puanla deplasman sıralamasında aynı puana sahip olan Medipol Başakşehir'in önünde averajla performansı en iyi olan takım oldu.</p>
      <figure>
        <img src="https://image.yenisafak.com/resim/imagecrop/2019/12/09/10/35/resized_ecbfb-c1e9aa4beetetet.jpg"/>
      </figure>
      <p>
        <b>Deplasmanda 1 yenilgi aldı</b>
      </p>
      <p>Karadeniz ekibi Kasımpaşa ve Fenerbahçe maçlarından 1-1, Başakşehir ile de 2-2 berabere kalırken, Çaykur Rizespor'u 2-1, MKE Ankaragücü 3-0 ve Antalyaspor'u 3-1 mağlup etti. Sivasspor'a ise 2-1 mağlup olmuştu.</p>
      <p>
        <b>2010-11 sezonundan sonraki en iyi dış saha performansı</b>
      </p>
      <p>Trabzonspor, 2010-11 sezonundan sonraki en iyi dış saha performansına ulaştı. Bordo-mavililer söz konusu sezonda dış sahada oynadığı 7 maçta 5 galibiyet, 2 beraberlik elde ederek 17 puanla ilk sırada yer alıyordu. Attığı 16 gole karşılık ise kalesinde 2 gol gören bordo-mavililer bu sezonun ardından 14. hafta itibariyle 7 maçta 3'er galibiyet ve beraberlik alırken 1 mağlubiyet aldı. Attığı 13 gole karışılık ise 8 gol gördü.</p>
      <hr/>
      <p>Bordo-mavililer 2011-12 sezonunda 11 puan, 2012-13 sezonunda 9 puan, 2013-14 sezonunda 4 puan, 2014-15 sezonunda 7 puan, 2015-16 sezonunda 9 puan, 2016-17 sezonunda 7 puan, 2017-18 sezonunda 7 puan, 2018-19 sezonunda 8 puan toplamıştı.</p>
      <hr/>
    </article>
  </body>
</html>