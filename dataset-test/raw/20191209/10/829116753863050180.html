<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191209-dobbenetesreszletek-derultek-ki-arrol-hogyan-zaklatta-a-noket-gothar.html"/>
    <meta property="og:site_name" content="Origo"/>
    <meta property="article:published_time" content="2019-12-09T10:28:00+00:00"/>
    <meta property="og:title" content="Döbbenetes részletek derültek ki arról, hogyan zaklatta a nőket Gothár Péter"/>
    <meta property="og:description" content="Máté Gábor, a Katona József Színház igazgatója mindent megtett, hogy eltussolja barátja súlyos botrányát."/>
  </head>
  <body>
    <article>
      <h1>Döbbenetes részletek derültek ki arról, hogyan zaklatta a nőket Gothár Péter</h1>
      <address><time datetime="2019-12-09T10:28:00+00:00">09 Dec 2019, 10:28</time> by <a rel="author">Origo</a></address>
      <p>
        <b>Gothár Péter az egyik próba végén a függöny mögött a takarásban újra megpróbálta megfogni a nemi szervét, de a hölgy határozottan ráütött a kezére. Ezen a rendező nagyon felháborodott. Vérig sértődött, kikérte magának – számolt be a Ripostnak egy Katona József Színházban dolgozó, aki szerint emiatt a színésznő és a rendező dulakodott is. Ennek – ahogyan az ott történt többi dolgoknak – természetesen akkor sem lett következménye. Információk szerint köztudott volt, hogy Gothár Péternek van egy olyan szokása, hogy rámarkol a nők nemi szervére. Mindez arra enged következtetni, hogy Gothár teljesen biztonságban érezte magát a Katonában, tudta, hogy megvan a „hátszele" ahhoz, hogy azt tegyen, amit csak akar.</b>
      </p>
      <p>További részletek derültek ki a Katona József Színház által elhallgatni próbált zaklatásról. Az intézmény egyik dolgozója <a href="https://ripost.hu/sztar/fules/gothar-peter-zaklatas-katona-jozsef-szinhaz-botrany-eroszak-dulakodas-2193132/"><b>a Ripostnak arról számolt be:</b></a> a zaklatott színésznő kénytelen volt már rácsapni Gothár kezére.</p>
      <h3>Máté Gábor mindent megtett az ügy eltussolása érdekében</h3>
      <p>A Katona József Színház mindössze egy közleményt jelentetett meg még november 19-én a hivatalos közösségi oldalukon, amiben leírták, hogy kitiltották az egyik szerződéses munkatársat, akit nem akartak megnevezni. Majd egy újabb bejegyzés jelent meg a Katona József Színház Facebook-oldalán, amiben Gothár Péter közleményét tudatják. A rendező ebben beismerte, hogy ő a felelős a zaklatásokkal kapcsolatban.</p>
      <p>Később</p>
      <aside>Máté Gábor azt mondta, hogy az ügyet el is sumákolhatták volna, mégis kiálltak a nyilvánosság elé.</aside>
      <p>Máté azt mondta, mihelyst az eset a fülébe jutott, azonnal intézkedett, ezt azonban merőben másképp látja a Katona egyik művésze. A Ripost szerint a zaklatást intellektuális kielégülésként emlegető direktor először csak legyintett, sőt nevetett a szégyenteljes eseten.</p>
      <figure>
        <img src="https://cdn.nwmgroups.hu/s/img/i/1911/20191127mate-gabor-egyetemi-tanar-foglalkozas1.jpg?w=644&amp;h=429"/>
        <figcaption>Máté Gábor mindent elkövetett annak érdekében, hogy eltussolják a szexuális zaklatási botrányt<cite>Forrás: MTI/Zih Zsolt</cite></figcaption>
      </figure>
      <h3>Gothár azt csinálta a színházban, amit akar</h3>
      <p>Most a Ripost megtudta: mivel a színésznők egyedül maradtak a problémával, kénytelenek voltak inkább menekülni Gothár elől, hogy megússzák a zaklatást. A lap egy színházi dolgozótól úgy tudja, hogy<br/><mark>a rendező rendszerint a nők legintimebb testrésze után nyúlt. Ez volt nála állítólag a „bevett szokás", időnként még a színház folyosóján is. Köszönt, aztán megindult a keze.</mark></p>
      <p>Az volt a mániája, hogy megpróbálta megmarkolni a színésznők nemi szervét. A legtöbben tudták róla, hogy van egy ilyen szokása, így amennyire a hölgyek csak tehették, inkább</p>
      <blockquote>megpróbáltak úgy közlekedni az épületben, hogy még véletlenül se fussanak össze vele a folyosón</blockquote>
      <p>– mondta a lapnak a neve elhallgatását kérő dolgozó, aki úgy tudja, volt egy komolyabb eset is a zaklatott színésznővel.</p>
      <blockquote>Gothár az egyik próba végén a függöny mögött a takarásban újra megpróbálta megfogni a nemi szervét, de a hölgy határozottan ráütött a kezére. Ezen a rendező úr borzasztóan felháborodott. Vérig sértődött, kikérte magának –</blockquote>
      <p>számolt be a Ripostnak a dolgozó,</p>
      <p>A dolgozó azt is mondta, hogy ezt követően fizikai konfliktusba is került a színésznő és a rendező, lényegében dulakodtak. Ennek – ahogyan az ott történt többi dolgoknak – természetesen akkor sem lett következménye. Mindez arra enged következtetni, hogy <br/><mark>Gothár teljesen biztonságban érezte magát a Katonában, tudta, hogy megvan a „hátszele" ahhoz, hogy azt tegyen, amit csak akar.</mark></p>
      <figure>
        <img src="https://cdn.nwmgroups.hu/s/img/i/1912/20191206gothar-peter.jpg?w=644&amp;h=430"/>
        <figcaption>Megdöbbentő dolgok derültek ki a szexuális zaklató Gothárról<cite>Forrás: MTI/Kollányi Péter</cite></figcaption>
      </figure>
      <p>A társulat joggal érezheti becsapva magát, hiszen úgy tűnik, a vezetés összezárt és mindent elkövet, hogy Gothár megússza a zaklatási botrányt. Csalódtak Máté Gáborban.</p>
      <p>A Ripost úgy értesült, a dolgozók a történtek óta gyomorgörccsel járnak dolgozni.</p>
      <aside>A feszült helyzetet az is fokozza, hogy továbbra sem szólalhatnak meg. A Katona ugyanis máig nem oldotta fel a titoktartási szerződés alól őket, amit azért írtak alá, mert ultimátumot kaptak, ha nem egyeznek bele a hallgatásba, repülnek.</aside>
      <p>Mindeközben egyre több művész követeli a zaklató távozását az oktatásból és a színházi életből. Az Operettszínház balettigazgatója, Apáti Bence is így fogalmazott:</p>
      <blockquote>Egy olyan ember, mint Gothár, nem taníthat fiatal felnőtteket, mert aki megfogta egy női kollégája nemi szervét, az nem egyetemre való"</blockquote>
      <p>– mondta az Origónak.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191209-szexualis-zaklatas-atvilagitas-szinhaz.html"/>
        <a href="https://www.origo.hu/kultura/20191209-nka.html"/>
        <a href="https://www.origo.hu/itthon/20191208-a-zaklatoszinhazak-miatt-valtozik-a-kultura-finanszirozasa.html"/>
        <a href="https://www.origo.hu/itthon/20191208-papadimitriu-athina-szexualis-zaklattas-a-szinmuveszeti.html"/>
      </related>
    </article>
  </body>
</html>