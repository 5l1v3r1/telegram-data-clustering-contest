<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/italijan-orsato-sudi-duel-olimpijakosa-i-zvezde/"/>
    <meta property="og:site_name" content="Krstarica"/>
    <meta property="article:published_time" content="2019-12-09T10:32:00+00:00"/>
    <meta property="og:title" content="Italijan Orsato sudi duel Olimpijakosa i Zvezde"/>
    <meta property="og:description" content="NION - Italijanski sudija Danijel Orsato deliće pravdu na utakmici Lige šampiona između Olimpijakosa i Crvene zvezde u Atini, saopšteno je danas iz"/>
  </head>
  <body>
    <article>
      <h1>Italijan Orsato sudi duel Olimpijakosa i Zvezde</h1>
      <address><time datetime="2019-12-09T10:32:00+00:00">09 Dec 2019, 10:32</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524174-750x430.png"/>
        <figcaption>Foto: Tanjug</figcaption>
      </figure>
      <p>NION – Italijanski sudija Danijel Orsato deliće pravdu na utakmici Lige šampiona između Olimpijakosa i Crvene zvezde u Atini, saopšteno je danas iz Evropske fudbalske unije (UEFA).</p>
      <p>Njemu će pomagati Lorenco Manganeli i Alesandro Gialatani, dok je četvrti arbitar Danijele Doveri.</p>
      <p>Orsato je iskusan sudija, već devet godina ima znak FIFA, a sedam vodi utakmice u Ligi šampiona.</p>
      <p>Zvezdi je prošle godine sudio prvi meč plej-ofa za Ligu šampiona protiv Salcburga, kada je u Beogradu bilo 0:0.</p>
      <p>Utakmica poslednjeg kola B grupe Lige šampiona između Olimpijakosa i Crvene zvezde igra se u sredu od 21 sat.</p>
      <p>(Tanjug)</p>
    </article>
  </body>
</html>