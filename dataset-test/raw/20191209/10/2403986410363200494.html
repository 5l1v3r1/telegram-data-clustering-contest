<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/shhe_odna_model_elktrokariv_tesla_otrimala_5_zirok_za_bezpeku_detali_n1245827"/>
    <meta property="og:site_name" content="24 Канал"/>
    <meta property="article:published_time" content="2019-12-09T10:09:00+00:00"/>
    <meta property="og:title" content="Ще одна модель електрокарів Tesla отримала 5 зірок за безпеку: деталі"/>
    <meta property="og:description" content="Незважаючи на критику систем екстренного гальмування в електрокарах Tesla, автомобілі компанії продовжують отримувати високі бали від міжнародних комісій. До прикладу, Tesla Model X став першим електрокаром в категорії &quot;легких вантажівок&quot;, який отримав високу оцінку Національного управління безпекою руху на трасах США ще в 2017 році, а тепер його відзначили європейські експерти."/>
  </head>
  <body>
    <article>
      <h1>Ще одна модель електрокарів Tesla отримала 5 зірок за безпеку: деталі</h1>
      <address><time datetime="2019-12-09T10:09:00+00:00">09 Dec 2019, 10:09</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>Незважаючи на критику систем екстренного гальмування в електрокарах Tesla, автомобілі компанії продовжують отримувати високі бали від міжнародних комісій. До прикладу, Tesla Model X став першим електрокаром в категорії "легких вантажівок", який отримав високу оцінку Національного управління безпекою руху на трасах США ще в 2017 році, а тепер його відзначили європейські експерти.</b>
      </p>
      <p>Представники <a href="https://www.tesla.com/blog/model-x-earns-5-star-safety-rating-euro-ncap?redirect=no">Tesla заявили</a>, що в новій серії тестів Model X знову отримав найвищий бал в категорії великих позашляховиків.</p>
      <blockquote>До теми:<a href="https://24tv.ua/techno/eksperti_nazvali_elektrokar_tesla_cybertruck_nebezpechnim_u_chomu_sprava_n1240975"> Експерти назвали електрокар Tesla Cybertruck небезпечним: у чому справа</a></blockquote>
      <p>Euro NCAP виставила автомобілю п'ять зірок. Найкраще електрокар показав себе в безпеці дорослих пасажирів, де отримав 37,5 балів з 38 можливих. Комісія також відзначила високу ефективність систем екстреного гальмування.</p>
      <p>
        <b>Випробування електрокара Tesla Model X – дивіться відео</b>
      </p>
      <figure>
        <iframe src="https://www.youtube.com/embed/x7Hp2zACGmg" width="640" height="360" data-service="Youtube" scrolling="no"/>
      </figure>
      <p>Tesla порівняла показники Model X з результатами свого найбезпечнішого електрокара – Model 3. Позашляховик поступився бюджетній версії тільки в категоріях з безпеки для дітей в машині і для вразливих учасників дорожнього руху.</p>
      <figure>
        <img src="https://24tv.ua/resources/photos/news/620_DIR/201912/1245827_10354702.png?201912100622"/>
        <figcaption>Оцінка європейських експертів</figcaption>
      </figure>
      <p>За даними представників компанії, Euro NCAP також провела першу офіційну перевірку нової системи автопілота, яка отримала максимальний бал від комісії.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>