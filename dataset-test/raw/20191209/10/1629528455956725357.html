<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/zpravy/zahranicni/nemecko-hasic-vrazda-augsburg-mladici-skupina.A191209_095215_zahranicni_dtt"/>
    <meta property="og:site_name" content="iDNES.cz"/>
    <meta property="article:published_time" content="2019-12-09T10:27:00+00:00"/>
    <meta property="og:title" content="Německá policie dopadla mladíky, kteří na vánočních trzích ubili hasiče"/>
    <meta property="og:description" content="Německá policie v neděli zatkla šest mladíků v souvislosti s pouličním konfliktem ve městě Augsburg, který v pátek večer vyústil ve vraždu hasiče. První dva podezřelé ve věku 17 let úřady dopadly po rozsáhlé pátrací akci, další čtyři domnělé pachatele zadržely v neděli večer. Případ šokoval obyvatele celého Bavorska."/>
  </head>
  <body>
    <article>
      <h1>Německá policie dopadla mladíky, kteří na vánočních trzích ubili hasiče</h1>
      <address><time datetime="2019-12-09T10:27:00+00:00">09 Dec 2019, 10:27</time> by <a rel="author" href="https://www.idnes.cz/novinari/ditta-kotoucova.N3938" target="_blank">Ditta Kotoučová</a></address>
      <p>Německá policie v neděli zatkla šest mladíků v souvislosti s pouličním konfliktem ve městě Augsburg, který v pátek večer vyústil ve vraždu hasiče. První dva podezřelé ve věku 17 let úřady dopadly po rozsáhlé pátrací akci, další čtyři domnělé pachatele zadržely v neděli večer. Případ šokoval obyvatele celého Bavorska.</p>
      <p>„Je opravdu znepokojivé, že v Augsburgu byl zabit mírumilovný občan. Pachatelé ho prostě ubili k smrti,“ řekl v neděli v televizním interview německý ministr vnitra Horst Seehofer.</p>
      <p>
        <b>
          <a href="https://www.idnes.cz/zpravy/zahranicni/nemecko-hasic-vrazda-augsburg-mladici-skupina.A191209_095215_zahranicni_dtt/foto">Fotogalerie</a>
        </b>
      </p>
      <slideshow>
        <figure>
          <img src="https://1gr.cz/fotky/idnes/19/121/org/DTT7fe988_P201912080589901.jpg"/>
          <figcaption>Lidé v Augsburgu zapalovali svíčky na památku zavražděného hasiče. (8. prosince...</figcaption>
        </figure>
        <figure>
          <img src="https://1gr.cz/fotky/idnes/19/121/org/DTT7fe987_P201912080589401.jpg"/>
          <figcaption>Lidé v Augsburgu zapalovali svíčky na památku zavražděného hasiče. (8. prosince...</figcaption>
        </figure>
      </slideshow>
      <p>
        <a href="https://www.idnes.cz/zpravy/zahranicni/nemecko-hasic-vrazda-augsburg-mladici-skupina.A191209_095215_zahranicni_dtt/foto">Zobrazit fotogalerii</a>
      </p>
      <p>Zavražděnému devětařtyřicetiletému hasiči se podle agentury AP stalo osudným setkání se sedmičlennou skupinkou výrostků, na kterou narazil, když se svojí ženou a dalším manželským párem odcházel z vánočních trhů.</p>
      <p>Policie uvedla, že mezi dvěma skupinami vypukla rozepře, načež jeden z mladíků hasiče udeřil do hlavy. Oběť se skácela k zemi a na místě zemřela. Druhý, padesátiletý muž, si z konfrontace odnesl vážné zranění v obličeji.</p>
      <p>Útočníci z místa činu utekli, dva pravděpodobné členy skupinky pak policie vypátrala díky záběrům bezpečnostních kamer. Jeden ze zadržených je považován za hlavního podezřelého.</p>
      <figure>
        <img src="https://pbs.twimg.com/profile_images/557490552984199168/mCqK79am_normal.png"/>
      </figure>
      <p><a href="https://twitter.com/Medien_News"><b>Presse- &amp; Mediennews</b> (Twitter)</a><a href="https://twitter.com/Medien_News">@Medien_News</a> 09.prosince 2019 v 07:41, příspěvek archivován: 09.prosince 2019 v 10:20</p>
      <figure>
        <img src="https://pbs.twimg.com/media/ELU10o2UcAA9HVX.jpg"/>
      </figure>
      <p>Jugendliche töten Mann: Augsburg nach Feuerwehrmann-Mord unter Schock <a href="https://t.co/vc2nPnumqO">https://t.co/vc2nPnumqO</a> <a href="https://t.co/Jdnnd0QJM2">https://t.co/Jdnnd0QJM2</a></p>
      <p>
        <a href="https://twitter.com/intent/tweet?in_reply_to=1203927655713628160">odpovědět</a>
        <a href="https://twitter.com/intent/retweet?tweet_id=1203927655713628160">retweet</a>
        <a href="https://twitter.com/intent/favorite?tweet_id=1203927655713628160">oblíbit</a>
      </p>
      <p>Ačkoli se oba mladíci podle úřadů narodili v Augsburgu, pravděpodobný vrah má podle deníku <a href="https://www.bild.de/regional/muenchen/muenchen-aktuell/schlaeger-17-gefasst-festnahme-nach-toedlicher-pruegel-attacke-66558246.bild.html">Bild</a> německou, libanonskou a tureckou státní příslušnost. Druhý zatčený sedmnáctiletý chlapec má údajně italské občanství.</p>
      <p>Policie v neděli večer podle Bildu zadržela také další čtyři podezřelé z útoku. Zatím o nich však nezveřejnila žádné bližší informace. Vyšetřovatelé by měli v pondělí na tiskové konferenci seznámit veřejnost s dalšími detaily případu.</p>
      <figure>
        <img src="https://1gr.cz/data/mapy/57/48_25619447538663-11_42174293437494-8-560x315.png"/>
        <figcaption>Mapy poskytuje <a href="http://www.freytagberndt.cz/">freytag &amp; berndt</a>. Společnost také vytváří mobilní aplikaci PhoneMaps, která obsahuje turistické a cykloturistické mapy celé Evropy, aplikace je ke stažení zdarma na <a href="https://itunes.apple.com/us/app/phonemaps/id527522136?mt=8">Apple Store</a> a <a href="https://play.google.com/store/apps/details?id=eu.phonemaps&amp;feature=search_result#?t=W251bGwsMSwxLDEsImV1LnBob25lbWFwcyJd">Google Play Store</a>. © <a href="http://www.freytagberndt.cz/">freytag &amp; berndt</a>, <a href="http://www.shocart.cz/">SHOCart</a>, přispěvatelé <a href="http://www.openstreetmap.org/copyright">OpenStreetMap</a></figcaption>
      </figure>
    </article>
  </body>
</html>