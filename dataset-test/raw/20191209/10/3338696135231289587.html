<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/rosa-po-chciala-blysnac-atakujac-prezydenta-po-serii-pytan-gojskiej-okazalo-sie-ze-wiedze-ma-dziurawa-zobacz,88468.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T10:12:00+00:00"/>
    <meta property="og:title" content="Rosa (PO) chciała błysnąć atakując prezydenta. Po serii pytań Gójskiej, okazało się, że wiedzę ma… „dziurawą” [ZOBACZ]"/>
    <meta property="og:description" content="Gościem red. Katarzyny Gójskiej w 'Sygnałach dnia' Radiowej Jedynki, była posłanka Monika Rosa z Koalicji Obywatelskiej. Polityk dość śmiało krytykowała aktywność prezydenta Andrzeja Dudy w polityce zagranicznej. Jednak gdy padło pytanie dotyczące polityki zagranicznej i prezydenta - o efekty szczytu NATO, pojawiły się schody... a nawet mur nie do przejścia."/>
  </head>
  <body>
    <article>
      <h1>Rosa (PO) chciała błysnąć atakując prezydenta. Po serii pytań Gójskiej, okazało się, że wiedzę ma… „dziurawą” [ZOBACZ]</h1>
      <h2>Gościem red. Katarzyny Gójskiej w "Sygnałach dnia" Radiowej Jedynki, była posłanka Monika Rosa z Koalicji Obywatelskiej. Polityk dość śmiało krytykowała aktywność prezydenta Andrzeja Dudy w polityce zagranicznej. Jednak gdy padło pytanie dotyczące polityki zagranicznej i prezydenta - o efekty szczytu NATO, pojawiły się schody... a nawet mur nie do przejścia.</h2>
      <address><time datetime="2019-12-09T10:12:00+00:00">09 Dec 2019, 10:12</time> by <a rel="author" href="https://telewizjarepublika.pl/PR" target="_blank">PR</a></address>
      <p>Dziś w radiowych "Sygnałach Dnia" gościem Katarzyny Gójskiej była posłanka Koalicji Obywatelskiej, Monika Rosa. Parlamentarzystka opozycja śmiało krytykowała aktywność zagraniczną prezydenta Andrzeja Dudy. </p>
      <p>- To bardzo słaby prezydent, ubezwłasnowolniony przez polski rząd, przez Jarosława Kaczyńskiego. Polska polityka zagraniczna jest polityką skierowaną w dół - mówiła Rosa.</p>
      <p>- A ostatni szczyt NATO? Mówmy o konkretach - zapytała Katarzyna Gójska. - Jak pani ocenia ostatni szczyt NATO? - dodała.</p>
      <p>- Jeśli chodzi o bezpieczeństwo Polski, to jest to przede wszystkim obecność w Unii Europejskiej oraz w strukturach NATO - zaczęła mówić posłanka.</p>
      <p>- Jak pani ocenia efekty ostatniego szczytu NATO? - dopytywała prowadząca.</p>
      <p>- Co konkretnie? Chodzi pani o stanowisko prezydenta Dudy na szczycie NATO?</p>
      <p>- Zapadła bardzo ważna decyzja dotycząca Polski i naszego regionu. Jak pani ocenia aktywność pana prezydenta w tej sprawie? Zna pani ten efekt?</p>
      <p>- Ja akurat aktywność pana prezydenta w zakresie polityki zagranicznej...</p>
      <p>- Zna pani efekt tego szczytu, bo może pani coś umknęło?</p>
      <p>- Może mi umknęło, słucham.</p>
      <p>- Ja się pani pytam, czy zna pani efekt tego szczytu</p>
      <p>- Proszę o podpowiedź</p>
      <p>- Pani chciałaby się ode mnie dowiedzieć, bo nie za bardzo rozumiem?</p>
      <p>- Gdybym pani powiedziała, o co mnie pani konkretnie pyta, to bym powiedziała</p>
      <p>- Chodzi o efekty ostatniego szczytu NATO, który odbył się w Wielkiej Brytanii dotyczący Polski. Czy pani zna te efekty, czy pani ich nie zna?</p>
      <p>- Nie wiem, o które pani efekty pyta, czy chodzi o kwestię dotyczącą Turcji?</p>
      <p>- Chodzi o kwestię dotyczącą Polski. Pan prezydent interesów Turcji nie reprezentował na szczycie NATO. Czy pani zna chociaż jeden efekt dotyczący Polski?</p>
      <p>- Kwestie obronne Polski?</p>
      <p>- NATO dotyczy generalnie spraw obrony, a nie spraw rolnych. Zna pani czy nie?</p>
      <p>- Proszę powiedzieć, będziemy mogły o tym dyskutować.</p>
      <p>- Ja się pytam, czy pani wie, pani jest politykiem, wypowiada się pani na tematy międzynarodowe, na tematy bezpieczeństwa i nie jest pani w stanie powiedzieć, czym się zakończył szczyt NATO, teraz sprzed kilku dni? To jak pani chce oceniać pana prezydenta, efekty jego pracy, skoro pani nie wie, co się wydarzyło?</p>
      <p>- Ponieważ widzę...</p>
      <p>- Widzę, że z efektami szczytu NATO w Londynie musi się pani zapoznać.</p>
      <p>- Oczywiście, że się zapoznam.</p>
      <p>- Gorąco zachęcam.</p>
      <p>Czytaj także:</p>
      <p>
        <a href="https://telewizjarepublika.pl/na-co-ida-pieniadze-warszawiakow-sebastian-kaleta-ujawnil-przygniatajacy-raport-wygrywaja-projekty-wspierajace-lgbt,88467.html">Na co idą pieniądze Warszawiaków? Sebastian Kaleta ujawnił przygniatający raport: wygrywają projekty wspierające LGBT</a>
      </p>
      <p>
        <a href="https://telewizjarepublika.pl/nowe-doniesienia-ws-marszalka-grodzkiego-quotwyrazil-sie-na-koncu-w-ten-sposob-ze-szpital-jest-bardzo-biedny-iquot,88466.html">Nowe doniesienia ws. marszałka Grodzkiego. "Wyraził się na końcu w ten sposób, że szpital jest bardzo biedny i..."</a>
      </p>
    </article>
  </body>
</html>