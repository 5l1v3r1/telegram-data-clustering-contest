<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813362/%D8%A7%DB%8C%D8%AC%D8%A7%D8%AF-%D8%A8%DB%8C%D8%B4-%D8%A7%D8%B2-220-%D8%B7%D8%B1%D8%AD-%D8%A7%D8%B4%D8%AA%D8%BA%D8%A7%D9%84-%D8%B2%D8%A7%DB%8C%DB%8C-%D8%A8%D8%B1%D8%A7%DB%8C-%D9%85%D8%AF%D8%AF%D8%AC%D9%88%DB%8C%D8%A7%D9%86-%D8%A7%D9%85%D8%AF%D8%A7%D8%AF-%D8%AF%D8%B1-%D8%A7%DB%8C%D9%84%D8%A7%D9%85"/>
    <meta property="og:site_name" content="ایسنا"/>
    <meta property="article:published_time" content="2019-12-09T10:15:01+00:00"/>
    <meta property="og:title" content="ایجاد بیش از 220 طرح اشتغال‌زایی برای مددجویان امداد در ایلام"/>
    <meta property="og:description" content="ایسنا/ایلام مدیرکل کمیته امداد استان ایلام از ایجاد بیش از 220 طرح اشتغال‌زایی برای مددجویان و نیازمندان این استان خبر داد."/>
  </head>
  <body>
    <article>
      <h6 class="kicker">مدیرکل کمیته امداد استان ایلام خبر داد:</h6>
      <h1>ایجاد بیش از 220 طرح اشتغال‌زایی برای مددجویان امداد در ایلام</h1>
      <address>
        <time datetime="2019-12-09T10:15:01+00:00">09 Dec 2019, 10:15</time>
      </address>
      <p>ایسنا/ایلام مدیرکل کمیته امداد استان ایلام از ایجاد بیش از 220 طرح اشتغال‌زایی برای مددجویان و نیازمندان این استان خبر داد.</p>
      <p>«ضیاء رضایی»  در دیدار با مدیر صندوق کارآفرینی امید استان با اعلام این خبر، اظهار کرد: برای ایجاد این تعداد شغل امسال 152 میلیارد ریال اعتبار اختصاص یافته است.</p>
      <p>وی گفت: بیشترین مشاغلی که با همکاری صندوق کارآفرینی امید امسال اجراء می‌شود در زمینه اشتغال روستایی است که به همین منظور امسال 143 میلیارد ریال اختصاص یافته که تاکنون 66 میلیارد ریال آن تخصیص یافته که صرف ایجاد بیش از 200 طرح اشتغال زایی شده است.</p>
      <p>مدیرکل کمیته امداد استان ایلام با بیان اینکه همکاری صندوق توسعه کارآفرینی امید با کمیته امداد بسیار مطلوب است، گفت: خوشبختانه صد درصد اعتبارات مربوط به ایجاد اشتغال برای مددجویان و نیازمندان این نهاد تخصیص داده شده است.</p>
      <p>«فرزان عزت‌پور» مدیر صندوق کارآفرینی امید استان ایلام نیز گفت: ایجاد شغل برای نیازمندان و زمینه سازی برای کار و تولید این قشر از ماندگارترین خدمات کمیته امداد است.</p>
      <p>وی با بیان اینکه تلاش این مجموعه خدمت رسان در این زمینه قابل تقدیر است، گفت: نظارت دقیق این نهاد بر طرح‌های اشتغال‌زایی باعث شده که این طرح‌ها به اشتغال واقعی این قشر محروم منجر شوند.</p>
      <p> به گزارش ایسنا، به نقل از روابط عمومی کمیته امداد استان ایلام عزت‌پور، تاکید کرد: افتخار ما این است که در زمینه توانمند شدن مددجویان کمیته امداد از طریق پرداخت تسهیلات اشتغال سهیم بوده و با تمام توان خود در این زمینه با این نهاد همکاری می‌کنیم.</p>
      <p>انتهای پیام</p>
    </article>
  </body>
</html>