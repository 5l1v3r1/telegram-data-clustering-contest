<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553366.html/%d8%a2%d9%85%d8%a7%d8%af%da%af%db%8c-%d8%b4%d9%87%d8%b1%d8%af%d8%a7%d8%b1%db%8c-%d8%a8%d9%86%d8%af%d8%b1-%d8%af%db%8c%d8%b1-%d8%a8%d8%b1%d8%a7%db%8c-%d8%b1%d9%81%d8%b9-%d8%a2%d8%a8-%da%af%d8%b1%d9%81%d8%aa%da%af%db%8c-%d9%85%d8%b9%d8%a7%d8%a8%d8%b1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:32:00+00:00"/>
    <meta property="og:title" content="آمادگی شهرداری بندر دیر برای رفع آب گرفتگی معابر"/>
    <meta property="og:description" content="شهردار بندر دیر از کنترل آب‌گرفتگی معابر در شهر دیر توسط پرسنل شهرداری خبر داد."/>
  </head>
  <body>
    <article>
      <h1>آمادگی شهرداری بندر دیر برای رفع آب گرفتگی معابر</h1>
      <address>
        <time datetime="2019-12-09T10:32:00+00:00">09 Dec 2019, 10:32</time>
      </address>
      <p>شهردار بندر دیر از کنترل آب‌گرفتگی معابر در شهر دیر توسط پرسنل شهرداری خبر داد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ علی ابراهیمی صبح امروز در گفتگو با خبرنگار <a href="https://sepas.ir/1398/09/18/%d8%a2%d9%85%d8%a7%d8%af%da%af%db%8c-%d8%b4%d9%87%d8%b1%d8%af%d8%a7%d8%b1%db%8c-%d8%a8%d8%b1%d8%a7%db%8c-%d8%b1%d9%81%d8%b9-%d8%a2%d8%a8-%da%af%d8%b1%d9%81%d8%aa%da%af%db%8c-%d9%85%d8%b9%d8%a7%d8%a8/">سپاس </a>اظهار داشت: با توجه به بارش شدید باران در دو روز اخیر و پیش‌بینی هواشناسی در روز های آینده و احتمال آب‌گرفتگی معابر، تیم های خدمات شهری شهرداری بندر دیر برای رفع احتمالی آب گرفتگی معابر در حالت آماده باش در سطح شهر قرار گرفته اند.</p>
      <p>وی گفت: تیم های خدمات شهری در طول شبانه روز در آماده‌باش کامل می باشند، تا در صورت بروز هر گونه مشکل احتمالی خدمات لازم را به شهروندان ارائه دهند.</p>
      <p>ابراهیمی افزود: شهروندان باید در این گونه زمان‌ها با نیروهای شهرداری همکاری بیشتری داشته باشند و در هنگام آب گرفتگی معابر در عبور و مرور حوصله به خرج دهند.</p>
      <p>شهردار بندر دیر تصریح کرد: شهروندان باید از تخلیه پسماندهای ساختمانی در کوچه ها و مسیر آب ها خودداری کنند تا این اقدام در هنگام بارش باران سبب آب‌گرفتگی معابر نشود.</p>
      <p>وی در پایان خاطرنشان کرد: در هنگام بارندگی در روند کار نیروهای خدمت رسان شهرداری تاثیر گذاشته و تلاش همکاران ما چندان احساس نمی شود، اما با این حال تلاش‌هایمان را افزایش می دهیم تا مشکلات عبور و مرور شهروندان در هنگام بارندگی و آب گرفتگی معابر روان شود.</p>
      <p>/ انتهای پیام</p>
      <p> </p>
    </article>
  </body>
</html>