<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/chpli-vekillerden-ceren-ozdemir-cinayeti-sorulari/928609"/>
    <meta property="og:site_name" content="medya faresi"/>
    <meta property="article:published_time" content="2019-12-09T10:39:00+00:00"/>
    <meta property="og:title" content="CHP'li vekillerden Ceren Özdemir cinayeti soruları"/>
    <meta property="og:description" content="CHP’le vekiller, Ordu Üniversitesi öğrencisi 20 yaşında ki Ceren Özdemir’in cezaevi firarisi bir cani tarafından hunharca katledilmesinde ihmaller zinciri iddialarını Meclis gündemine taşıdı."/>
  </head>
  <body>
    <article>
      <h1>CHP'li vekillerden Ceren Özdemir cinayeti soruları</h1>
      <h2>CHP’le vekiller, Ordu Üniversitesi öğrencisi 20 yaşında ki Ceren Özdemir’in cezaevi firarisi bir cani tarafından hunharca katledilmesinde ihmaller zinciri iddialarını Meclis gündemine taşıdı.</h2>
      <address>
        <time datetime="2019-12-09T10:39:00+00:00">09 Dec 2019, 10:39</time>
      </address>
      <p>Ordu Üniversitesi’nde eğitimine devam eden 20 yaşında ki Ceren Özdemir, 4 Aralık 2019 tarihinde cezaevi firarisi bir cani tarafından hunharca katledilmişti.</p>
      <p>
        <b>Medyafaresi.com / Ankara</b>
      </p>
      <p>CHP Ankara Milletvekili Murat Emir, Adalet Bakanı Abdülhamit Gül’e firar sayılarını sordu. CHP Giresun Milletvekili Necati Tığlı da,  “Cezaevinden firar eden Özgür Arduç’un firari olduğunu Ordu Açık Ceza İnfaz Kurumu Müdürü ve Cezaevi Savcısı ne zaman kayıt altına almıştır? Ordu Açık Ceza İnfaz Kurumu Müdürü ve Savcısı firarinin bir an önce yakalanması için İçişleri Bakanlığına ve Emniyet Güçlerine ne zaman haber vermiştir” sorusunu yöneltti.</p>
      <h3>CHP’li Emir’in Adalet Bakanına soruları şöyle:</h3>
      <p>Türkiye, gencecik yaşta katledilen Ceren Özdemir cinayetinin şokunu yaşarken, katilin emniyetteki ifadesinde 2 defa cezaevinden kaçtığını itiraf etmesi, kamuoyunda bir başka sorunun tartışılmasına neden oldu: Cezaevinden kaçmak bu kadar kolay mı?</p>
      <p>CHP Ankara Milletvekili Murat Emir, konuyu Meclis gündemine taşıdı. Adalet Bakanı Abdülhamit Gül’e firar sayılarını sordu.</p>
      <p>Emir, önergesinde Ceren Özdemir’in katili Özgür Arduç’un, 2018 Şubat'ta Rize Kapalı Cezaevi'nden, 28 Ekim 2019'da geçtiği açık cezaevinden de 30 Kasım'da firar ettiğinin ortaya çıkmasıyla, açık cezaevlerinin işleyişinin tartışma yarattığına dikkat çekti.</p>
      <p>Ceza ve Tevkifevleri Genel Müdürlüğü’nün verilerine göre, Türkiye’de 76 açık ve 7 kadın açık cezaevi bulunduğunu belirten Emir, Adalet Bakanlığı’nın 2019 verilerine göre cezaevleri toplam nüfusunun 264 bin olduğunu, dönem dönem tutuklu ve hükümlüler ile ilgili resmi verilerin kamuoyuna açıklanmasına rağmen, ceza ve tevkifevlerinden firar eden kişi sayısına ilişkin bilgi bulunmadığını ifade etti.</p>
      <p>Son 5 yılda ve yıllar itibariyle ceza ve tevkifevlerinden firar eden kişi sayısını bunların kaçının kadın kaçının erkek olduğunu soran Emir ayrıca şu soruları yöneltti:</p>
      <p>- Son 5 yılda ve yıllar itibariyle ceza ve tevkifevlerinden firar edenlerin kaçı yakalanmıştır?</p>
      <p>- Firar edenlerin ceza ve tevkifevlerine göre dağılımı nedir?</p>
      <p> CHP Giresun Milletvekili Necati Tığlı, Ceren Özdemir cinayetini Meclis gündemine taşıyarak Adalet Bakanı Abdülhamit Gül’ün cevaplaması istemiyle Meclis başkanlığına soru önergesi verdi.</p>
      <p>Ordu Üniversitesi’nde eğitimine devam eden 20 yaşında ki Ceren Özdemir, 4 Aralık 2019 tarihinde cezaevi firarisi bir cani tarafından hunharca katledilmişti. Yaşanan bu vahşet karşısında insanlığın bile sorgulanması gerektiğini ifade eden CHP Giresun Milletvekili Necati Tığlı, Adalet Bakanı Abdülhamit Gül tarafından yanıtlanması istemiyle meclis başkanlığına soru önergesi verdi.</p>
      <p>CHP’li Tığlı, “2005 yılında Ordu’da bir çocuğu kasten öldürmekten hüküm giyen ve 12 ayrı suçtan toplam 23 yıl 79 ay 148 gün hapis cezasına çarptırılmış bir caninin hem de 2017 yılında cezaevinden kaçmış olmasına rağmen yakalandıktan sonra tekrar tekrar açık cezaevine konulması çok büyük ihmaldir, vurdumduymazlıktır ve sorumlular hesap vermelidir” dedi.</p>
      <p>İlk fırsatta açık cezaevinden firar eden bir caninin hangi psikolojik değerleri iyi görüldü de tekrar açık cezaevine gönderildi diyerek ifadelerine devam eden CHP’li Tığlı, “Cezaevinden firar eden Özgür Arduç’un firari olduğunu Ordu Açık Ceza İnfaz Kurumu Müdürü ve Cezaevi Savcısı ne zaman kayıt altına almıştır? Ordu Açık Ceza İnfaz Kurumu Müdürü ve Savcısı firarinin bir an önce yakalanması için İçişleri Bakanlığına ve Emniyet Güçlerine ne zaman haber vermiştir? Bu firarın meydana gelmesinde Cezaevi Müdürünün ya da Cezaevi Savcısının ihmali olabilir mi? Konu hakkında araştırma yapılmaya başlanmış mıdır?” diye kamuoyunun cevap beklediği soruları gündeme taşıdı.</p>
      <p>CHP Giresun Milletvekili Necati Tığlı’nın Adalet Bakanı Sayın Abdülhamit Gül’ yönelttiği sorular şu şekilde:</p>
      <p>·17 Ağustos 2016 tarihinde yayımlanan 671 sayılı KHK kapsamına göre 5275 sayılı Ceza ve Güvenlik Tedbirlerinin İnfazı Hakkında Kanunda yapılan düzenleme ile 01.07.2016 tarihinden önce işlenen suçlar bakımından denetimli serbestlik ve açık cezaevine geçiş sürecinden yararlanan mahkûm sayısı kaçtır?</p>
      <p>·Denetimli serbestlik ya da cezaevinden izinli olarak dışarıya çıkan ve suç işlediği tespit edilen kaç mahkûm vardır? Bu mahkûmların işlediği suçların kendi içinde dağlımı nasıl olmuştur?</p>
      <p>·Ceren Özdemir’i vahşice katleden cani Özgür Arduç, cezaevinden firar etmiş olmasına rağmen neden tekrar açık ceza infaz kurumuna gönderilmiştir? Dosyasında kasten adam öldürme dâhil onlarca çeşitli suçtan cezası olan bir kişinin psikolojisine bakılmadan, ıslah edilmeden ve her ne şekilde olursa olsun 5275 sayılı kanunda yapılan düzenlemeleri dayanak göstererek tekrar açık cezaevlerine gönderilmesini doğru buluyor musunuz?</p>
      <p>.Emniyette verdiği ifadeye göre “cezaevinden firar ettiği andan itibaren ‘kime zarar veririm, kimi öldürebilirim’ gibi vahşi düşüncelerle insanları takip etmeye başlayan ve cezaevinden çıkarsam yine insan öldürmeyi düşünüyorum” diyen bir caninin cezaevinden kaçmasını engelleyemeyen Ordu Açık Ceza İnfaz Kurumu Müdürü ve Cezaevi Savcısı hakkında soruşturma açacak mısınız? Daha önce Ordu Açık Ceza İnfaz Kurumu'ndan firar eden mahkûm olmuş mudur? Bu cezaevinde güvenliğin yeterli olduğunu düşünüyor musunuz?</p>
      <p>· Özgür Arduç’un Ordu Açık Ceza İnfaz Kurumu'ndan firar ettiğini Ordu Açık Ceza İnfaz Kurumu Müdürü ve Cezaevi Savcısı ne zaman kayıt altına almıştır? Ordu Açık Ceza İnfaz Kurumu Müdürü ve Savcısı firarinin bir an önce yakalanması için İçişleri Bakanlığına ve Emniyet Güçlerine ne zaman haber vermiştir? Bu firarın meydana gelmesinde Cezaevi Müdürünün ya da Cezaevi Savcısının ihmali olabilir mi? Konu hakkında araştırma yapılmaya başlanmış mıdır?</p>
      <p>·Eylül ayında İstanbul’da İstiklal Caddesi’nde 23 yaşındaki Halil Ayar’ı bıçaklayarak öldüren kişinin de 671 sayılı KHK’da yapılan düzenlemelere göre cezaevinden izinli çıktığı gerçeği ortadayken hâlâ 671 sayılı KHK ile 5275 sayılı kanunda yapılan düzenlemelerin arkasında duracak mısınız? Yoksa yeni düzenlemeler yapılması için girişimlerde bulunacak mısınız?</p>
      <p>Medyafaresi.com</p>
    </article>
  </body>
</html>