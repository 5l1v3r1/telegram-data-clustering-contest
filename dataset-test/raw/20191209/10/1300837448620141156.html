<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/oceania/2019/12/09/n.zelanda-5-morti-per-eruzione-vulcano_604d6d2c-b32b-4aa9-80bf-3a8ed1b6b98f.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T10:03:00+00:00"/>
    <meta property="og:title" content="N.Zelanda: 5 morti per eruzione vulcano"/>
    <meta property="og:description" content="Sono almeno 5 i morti per l'eruzione del vulcano Waakari nella piccola White Island in Nuova Zelanda. Lo rende noto la polizia locale, aggiungendo che i dispersi potrebbero essere decine. (ANSA)"/>
  </head>
  <body>
    <article>
      <h1>N.Zelanda: 5 morti per eruzione vulcano</h1>
      <h2>L'isola è inaccessibile per i soccorritori</h2>
      <address><time datetime="2019-12-09T10:03:00+00:00">09 Dec 2019, 10:03</time> by <a rel="author">Redazione ANSA</a></address>
      <p>(ANSA) - WELLINGTON, 9 DIC - Sono almeno 5 i morti per l'eruzione del vulcano Waakari nella piccola White Island in Nuova Zelanda. Lo rende noto la polizia locale, aggiungendo che i dispersi potrebbero essere decine. Oltre alle 5 vittime "di diverse nazionalità", 18 persone sono state portate via dall'isola, ha precisato il vicecommissario John Tims citato dal New Zealand Herald, aggiungendo tuttavia di non sapere quante persone ci siano ancora su White Island, né quali siano le loro condizioni. Non sono possibili al momento comunicazioni con l'isola e i soccorritori non possono tornarci perché la situazione è "instabile" e "insicura", ha aggiunto Tims. Un gruppo di turisti proveniva dalla nave da crociera Ovation of the Seas della Royal Caribbean, ha fatto sapere il vicecommissario senza tuttavia poterne confermare la nazionalità.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>