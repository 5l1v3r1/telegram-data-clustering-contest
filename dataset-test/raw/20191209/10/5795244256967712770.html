<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/naykrashchi-ukrajinski-restorani-za-versiyeyu-mizhnarodnogo-gida-reytingu-flos-olei-2020-roku-novini-ukrajini-50058192.html"/>
    <meta property="og:site_name" content="НВ"/>
    <meta property="article:published_time" content="2019-12-09T10:39:00+00:00"/>
    <meta property="og:title" content="Аналог Michelin у світі оливкової олії. Українські ресторани і їхній шеф-кухар отримали міжнародні нагороди Flos Olei"/>
    <meta property="og:description" content="Український шеф-кухар Марко Черветті отримав нагороду Шеф-кухар року, а ресторани Positano і Le Grill стали Ресторанами року за версією міжнародного гіда-рейтингу оливкових олій Flos Olei 2020."/>
  </head>
  <body>
    <article>
      <h1>Аналог Michelin у світі оливкової олії. Українські ресторани і їхній шеф-кухар отримали міжнародні нагороди Flos Olei</h1>
      <h2>Український шеф-кухар Марко Черветті отримав нагороду Шеф-кухар року, а ресторани Positano і Le Grill стали Ресторанами року за версією міжнародного гіда-рейтингу оливкових олій Flos Olei 2020.</h2>
      <address>
        <time datetime="2019-12-09T10:39:00+00:00">09 Dec 2019, 10:39</time>
      </address>
      <p>В суботу, 7 грудня, у Римі вручили щорічну нагороду гіда-рейтингу оливкових олій Flos Olei 2020 за увагу, яку приділяє шеф-кухар оливковій олії на кухні. Головні нагороди церемонії дісталися двом українським ресторанам і їхньому шефу-кухарю.</p>
      <p>Отже головну нагороду премії - Шеф-повар року — отримав італієць Марко Черветті, бренд-шеф ресторанних проектів Fozzy Group і шеф-кухар Positano і Le Grill. А самі ресторани отримали нагороди Ресторан 2020 року.</p>
      <p>«The Chef of the Year від Flos Olei — це головна нагорода для шеф-кухаря в світі оливкової олії. Я радий, що можу бути амбасадором цього видатного продукту в Україні», — зазначив Марко Черветті.</p>
      <p>Гід-рейтинг Flos Olei називають <i>Біблією оливкових олій у світі</i> і найважливішою публікацією галузі. Це один із найбільш авторитетних міжнародних гідів-рейтингів оливкових олій Extra Virgin, які суворо відбираються групою експертів-дегустаторів під керівництвом редактора й видавця Марко Ореджіа (Marco Oreggia). За значущістю Flos Olei часто порівнюють із ресторанним гідом Michelin і винним рейтингом Роберта Паркера.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/029/744/big_portrait/fae0805e3790796da018fee5f4256586.png&amp;stamp=20191209121230&amp;q=85&amp;output=jpg&amp;bg=white"/>
        <figcaption>Марко Черветті на церемонії у Римі / Фото: @Fozzy Group</figcaption>
      </figure>
      <p>Вперше в історії Flos Olei нагороду Шеф-кухар року отримав шеф-кухар, що працює в Україні, а найкращими були названі українські ресторани. Минулого року звання отримали шеф-кухар Андреа Періно і його Ristorante Al 588 (Італія). Крім Італії, за останні п’ять років нагороджувалися шеф-кухарі та їхні ресторани з Греції (2017) і Швейцарії (2016).</p>
      <p>Марко Черветті займається популяризацією оливкової олії більш 10 років. Першим був проєкт із відновлення оливкових дерев у Грузії. Як бренд-шеф він приєднався до Fozzy Group у 2015 році й займається розвитком ресторанних проєктів Сільпо, Le Silpo, Сільпо Resto, ресторану неаполітанської кухні Positano.</p>
      <figure>
        <iframe src="https://www.youtube.com/embed/9qwT6NoYRTc" width="560" height="315" data-service="Youtube" scrolling="no"/>
      </figure>
      <p>Щороку фахівці Flos Olei досліджують сотні видів оливкових дерев і сортів олій з усіх країн, які їх виробляють. У Flos Olei 2020 вивчили 720 видів оливкових олій від 500 виробників із 53 країн на 5 континентах, а також представили 85 карт світу оливкових районів, куди можна приїхати на дегустацію.</p>
      <p>Читайте також:<br/><a href="https://style.nv.ua/ukr/food-drink/restorani-kiyeva-harkova-dnipra-odesi-lvova-otrimali-premiyu-sil-2019-50056806.html">&amp;nbspСіль 2019. Названо найкращі ресторани, кав’ярні, бари і паби України</a></p>
    </article>
  </body>
</html>