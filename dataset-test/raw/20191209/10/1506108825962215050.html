<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-istatistiklerde-alanyaspor-galatasarayi-ezdi-gecti-354894"/>
    <meta property="og:site_name" content="Fotospor"/>
    <meta property="article:published_time" content="2019-12-09T10:16:00+00:00"/>
    <meta property="og:title" content="İstatistiklerde Alanyaspor, Galatasaray'ı ezdi geçti"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>İstatistiklerde Alanyaspor, Galatasaray'ı ezdi geçti</h1>
      <address>
        <time datetime="2019-12-09T10:16:00+00:00">09 Dec 2019, 10:16</time>
      </address>
      <p><b><i>Galatasaray haberleri...</i>Aytemiz Alanyaspor</b> geçen akşam <b>Galatasaray</b> karşısında tek kale oynadı ama <b>Fernando Muslera</b>’yı geçemedi... sarı-kırmızılı oyuncular maç boyunca 4’ü isabetli 7 şut atarken, Alanyasporlu oyuncular ise 5’i direkt <b>Muslera</b> tarafından çıkarılan 21 şut attı. Galatasaraylı oyuncular sadece 4 kilit pas verirken, Alanyasporlu oyuncuların ise 18 kilit pası vardı. Son olarak Alanyasporluların 9’u yerini bulan 40 ortasına karşılık, <b>Galatasaray</b> isabetsiz 12 orta açtı.</p>
      <p>
        <b>Gol beklentisinde 0.06'yla Galatasaray rekor kırdı</b>
      </p>
      <p>Galatasaray’a karşı bariz bir üstünlük sağlayan Aytemiz Alanyaspor, ilk yarıda 2.36, ikinci yarıda ise 1.92 gol beklentisi yakalamasına rağmen Muslera’yı geçmeyi başaramadı. Galatasaray ise ilk yarıda 1.14 gol beklentisinde kalırken, ikinci yarı bu rakam 0.06’ya kadar düştü. Bu rakam bu sezon bir takımın rakibi karşısında elde ettiği en düşük rakam olarak istatistiklere geçti.</p>
      <p>
        <b>Falcao 13 dakikada 20 bin Euro'yu cebine koydu</b>
      </p>
      <p>Galatasaraylıların yollarını gözlediği Radamel Falcao geçen akşam 77’nci dakika oyuna girdi. 7 kez topla buluştu. 4 tane isabetli pas attı. Diğer 3 topu kaybetti. Hücumda takıma herhangi bir bir katkı veremedi, Galatasaray’ın canla başla kalesini savunduğu dakikalarda bir top uzaklaştırdı. Bu arada Falcao geçen akşam ki galibiyet sayesinde sözleşmesinde yazan 20 bin Euro’luk primi cebine attı. Maçtan sonra da, ''bana geri dönme fırsatı verdiği için Tanrı'ya şükürler olsun. Galibiyetten ve tüm takımın çabasından dolayı çok mutluyum'' açıklamasında bulundu.</p>
      <p>Kaynak: Fotospor</p>
    </article>
  </body>
</html>