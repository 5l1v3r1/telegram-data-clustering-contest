<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/jharkhand-assembly-election-2019-rahul-gandhi-congress-ranchi-khijri-rally-nirmala-sitharamn-onion-price-1-1144331.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-12-09T10:39:03+00:00"/>
    <meta property="og:title" content="'क्या खाती हो, किसी ने पूछा', प्याज वॉर में निर्मला सीतारमण पर राहुल का पलटवार"/>
    <meta property="og:description" content="राहुल गांधी ने प्याज को लेकर संसद में दिए गए वित्त मंत्री निर्मला सीतारमण के बयान पर चुटकी लेते हुए कहा कि तुम क्या खाती हो, तुमसे किसी ने पूछा? तुम्हें जो खाना है खाओ, मगर आप देश की वित्त मंत्री हैं, देश को समझाओ कि 45 साल में सबसे ज्यादा बेरोजगारी क्यों है?"/>
  </head>
  <body>
    <article>
      <h1>'क्या खाती हो, किसी ने पूछा', प्याज वॉर में निर्मला सीतारमण पर राहुल का पलटवार</h1>
      <h2>राहुल गांधी ने प्याज को लेकर संसद में दिए गए वित्त मंत्री निर्मला सीतारमण के बयान पर चुटकी लेते हुए कहा कि तुम क्या खाती हो, तुमसे किसी ने पूछा? तुम्हें जो खाना है खाओ, मगर आप देश की वित्त मंत्री हैं, देश को समझाओ कि 45 साल में सबसे ज्यादा बेरोजगारी क्यों है?</h2>
      <address>
        <time datetime="2019-12-09T10:39:03+00:00">09 Dec 2019, 10:39</time>
      </address>
      <ul>
        <li>राहुल गांधी ने खिजरी में रैली को संबोधित किया</li>
        <li>प्याज पर सीतारमण के बयान पर राहुल ने ली चुटकी</li>
        <li>राहुल गांधी ने कहा- क्या खाती हो, किसी ने पूछा?</li>
      </ul>
      <p>कांग्रेस के पूर्व अध्यक्ष राहुल गांधी ने झारखंड के खिजरी विधानसभा क्षेत्र में जनसभा को संबोधित करते हुए केंद्रीय वित्त मंत्री निर्मला सीतारमण को प्याज के मुद्दे पर घेरा. राहुल गांधी ने वित्त मंत्री के संसद में दिए गए बयान की आलोचना करते हुए कहा कि तुम क्या खाती हो, ये किसी ने पूछा है?</p>
      <p>राहुल गांधी ने प्याज को लेकर संसद में दिए गए वित्त मंत्री निर्मला सीतारमण के बयान पर चुटकी लेते हुए कहा, 'तुम क्या खाती हो, तुमसे किसी ने पूछा? तुम्हें जो खाना है खाओ, मगर तुम देश की वित्त मंत्री हो, देश को समझाओ कि 45 साल में सबसे ज्यादा बेरोजगारी क्यों है? किसान आत्महत्या क्यों कर रहा है? रोजगार क्यों नहीं मिल रहा है?' राहुल ने कहा वो ये सब नहीं बनाती हैं, बल्कि कहती हैं कि 'नहीं मैं नहीं समझाऊंगी, मैं तो प्याज नहीं खाती, लहसुन नहीं खाती.'</p>
      <p>
        <b>कांग्रेस बचाएगी आपकी जमीन</b>
      </p>
      <p>राहुल गांधी ने जमीन अधिग्रहण के मसले पर मोदी सरकार को घेरा. राहुल ने कहा कि एक तरफ बीजेपी है जो अमीरों के लिए काम करती है, जबकि दूसरी तरफ कांग्रेस है जो गरीबी-किसानों के लिए काम करती है. राहुल ने जनता से कहा कि ये निर्णय आपको करना है कि आप ऐसी सरकार चाहते हैं जो जमीन छीनकर अमीरों को दे या कांग्रेस की सरकार, जो जमीन बचाने के लिए अधिग्रहण बिल लेकर आई.</p>
      <p>राहुल ने छत्तीसगढ़ का उदाहरण देते हुए कहा कि वहां कांग्रेस की सरकार ने एक ऐतिहासिक फैसला किया. राहुल ने बताया कि एक कंपनी ने जमीन लेकर भी पांच साल में उद्योग नहीं लगाया, हमने अधिग्रहण बिल लागू किया और कंपनी से जमीन वापस लेकर किसानों को दे दी. किसानों का कर्ज माफ होगा, धान का रेट 2500 रुपये होगा और किसानों की जमीन की रक्षा की जाएगी. इस वादे के साथ ही राहुल गांधी ने झारखंड में गठबंधन सरकार की अपील की.</p>
      <figure>
        <video src="https://aajtak-pdelivery.akamaized.net/aajtak/video/2019_12/09_dec_19_subah_subah_pkg8_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/jharkhand-assembly-election-narendra-modi-karnataka-bypoll-result-backdoor-government-maharashtra-shiv-sena-congress-tpt-1-1144295.html"/>
        <a href="https://aajtak.intoday.in/story/rahul-gandhi-jharkhand-assembly-election-2019-hazaribagh-ranchi-congress-rally-bjp-raghubar-pm-modi-updates-1-1144289.html"/>
        <a href="https://aajtak.intoday.in/story/jharkhand-assembly-election-pm-narendra-modi-rally-hazaribagh-babu-ram-narayan-congress-jmm-rjd-tpt-1-1144286.html"/>
        <a href="https://aajtak.intoday.in/story/jharkhand-assembly-election-2019-pm-narendra-modi-congress-rahul-gandhi-rally-barhi-bokaro-badhkagav-khijri-bjp-tpt-1-1144196.html"/>
      </related>
    </article>
  </body>
</html>