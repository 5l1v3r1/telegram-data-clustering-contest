<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/rally/wrc-meeke-pensa-al-ritiro-toyota-471315.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T10:45:37+00:00"/>
    <meta property="og:title" content="WRC | Meeke pensa al ritiro"/>
    <meta property="og:description" content="Il pilota britannico ha ancora tanta voglia di correre, ma le possibilità di rivederlo in macchina anche nel 2020 sono piuttosto remote"/>
  </head>
  <body>
    <article>
      <h1>WRC | Meeke pensa al ritiro</h1>
      <h2>Il pilota britannico ha ancora tanta voglia di correre, ma le possibilità di rivederlo in macchina anche nel 2020 sono piuttosto remote</h2>
      <address><time datetime="2019-12-09T10:45:37+00:00">09 Dec 2019, 10:45</time> by <a rel="author">Simone Peluso</a></address>
      <p>La non esaltante stagione 2019 potrebbe rappresentare un punto di svolta definitivo per la carriera di <b>Kris Meeke</b>. Approdato in <b>Toyota</b> a fine 2018 dopo essere stato licenziato dalla Citroën, il pilota britannico non ha brillato nel suo primo contatto con la Yaris, ottenendo un solo podio (in Germania) e 17 vittorie di tappa con il sesto posto assoluto nel Mondiale Piloti.</p>
      <p>Per questo la Casa giapponese ha deciso di rivoluzionare completamente la propria line-up e, dopo la partenza del campione in carica Ott Tanak, ha deciso di puntare su Sébastien Ogier (in uscita da Citroën), Elfyn Evans e il giovane talento Kalle Rovanpera, mettendo così alla porta sia Meeke sia Latvala.</p>
      <blockquote>
        <a href="https://www.formulapassion.it/motorsport/rally/wrc-evans-e-ogier-firmano-con-toyota-469453.html">WRC | Evans e Ogier firmano con Toyota</a>
      </blockquote>
      <p>Il finlandese potrebbe comunque trovare ancora spazio in Toyota e correre qualche round del Mondiale con una quarta Yaris, mentre <b>Meeke potrebbe al più ambire ad un ruolo di tester</b>. Una soluzione non certo ottimale, che potrebbe spingere il nord-irlandese a optare per il ritiro anticipato dalle competizioni, constatato che anche M-Sport sembra a un passo dall’annuncio della coppia Lappi-Suninen.</p>
      <footer>RIPRODUZIONE RISERVATA</footer>
    </article>
  </body>
</html>