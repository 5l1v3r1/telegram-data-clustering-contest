<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411216/hamas-etkinlikleri-baslatti-kilicin-gucuyle-sahtekarliklari-dagittik"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T10:45:00+00:00"/>
    <meta property="og:title" content="Hamas etkinlikleri başlattı: Kılıcın gücüyle sahtekarlıkları dağıttık"/>
    <meta property="og:description" content="Hamas'ın kuruluşunun 32. yıldönümü dolayısıyla düzenleyeceği etkinliklerin başladığı duyuruldu. Etkinliklerin sloganı olarak &quot;Kılıcın gücüyle sahtekarlıkları dağıttık&quot; ifadesi belirlendi."/>
  </head>
  <body>
    <article>
      <h1>Hamas etkinlikleri başlattı: Kılıcın gücüyle sahtekarlıkları dağıttık</h1>
      <h2>Hamas'ın kuruluşunun 32. yıldönümü dolayısıyla düzenleyeceği etkinliklerin başladığı duyuruldu. Etkinliklerin sloganı olarak "Kılıcın gücüyle sahtekarlıkları dağıttık" ifadesi belirlendi.</h2>
      <address>
        <time datetime="2019-12-09T10:45:00+00:00">09 Dec 2019, 10:45</time>
      </address>
      <p>Filistin Enformasyon Merkezi'nde yer alan habere göre Filistin İslami Direniş Hareketi (Hamas) kuruluşunun 32. yıldönümü münasebetiyle düzenleyeceği etkinlikleri dün akşam saatlerinde başlattığını duyurdu. Etkinliklerin "Kılıcın gücüyle sahtekarlıkları dağıttık" sloganıyla yürütüleceği belirtildi. </p>
      <p>Hamas Sözcüsü Fevzi Berhum, hareketin kurucusu Şeyh Ahmed Yasin'in evinin önünde düzenlediği basın toplantısında bu yıl Hamas'ın ortaya çıkışının 32. yılı olduğunu hatırlatarak,  bu yıl bölgesel ve iç şartlar sebebiyle merkezi bir festival düzenlenmeyeceğini ancak bazı etkinlikler düzenleneceğini ve bu etkinliklerin program akışının da açıklanacağını belirtti. </p>
      <p>Hareketin liderlerinden olan Hamad Er-Rakab da etkinliklerin Filistin'in bütün vilayetlerinde düzenleneceğini söyledi. </p>
      <p>Er-Rakab, Mescidi Aksa davasının etkinliklerin öncelikli konusu olacağını ve tüm komplolara, tutuklamalara rağmen ilkelerden kesinlikle taviz verilmeyeceğini, siyonist düşmanla ilişkileri normalleştirmeye de olumlu bakılmadığını belirtti. </p>
      <p>Hamas resmi olarak kuruluşunu 14 Aralık 1987 tarihinde ilan etmişti. Hamas 2006'da girdiği seçimlerde de Filistin halkının büyük bir çoğunluğunun desteğini alarak Filistin Parlamentosu'na girmiş ve hükümeti kurmuştu. Ancak uluslararası güçler bu seçimlerin sonuçlarını ve Hamas'ın kurduğu hükümeti tanımayı reddettiler.</p>
    </article>
  </body>
</html>