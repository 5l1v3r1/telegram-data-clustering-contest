<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/ciolacu-anunta-ca-psd-va-depune-motiune-de-cenzura-impotriva-guvernului-orban-in-cazul-asumarii-raspunderii-pe-legile-electorale-1922400909002019121019193439"/>
    <meta property="og:site_name" content="News.ro"/>
    <meta property="article:published_time" content="2019-12-09T10:09:00+00:00"/>
    <meta property="og:title" content="Ciolacu anunţă că PSD va depune moţiune de cenzură împotriva Guvernului Orban, în cazul asumării răspunderii pe legile electorale"/>
    <meta property="og:description" content="Preşedintele interimar al PSD, Marcel Ciolacu, a declarat, luni, înaintea şedinţei Buroului Politic provizoriu, că partdul discută strategia la moţiunea de cenzură împotriva ministrului Finanţelor, Florin Cîţu, dar şi ce va face în cazul în care Guvernul Orban decide să-şi asume răspunderea pe vreun pachet de legi electorale. Ciolacu a anunţat că, în acest caz, PSD va depune moţiune de cenzură împotriva Guvernului Orban, împreună cu alţi parteneri din Parlament şi, dacă va avea majoritate, va veni şi cu o propunere pentru un nou premier."/>
  </head>
  <body>
    <article>
      <h1>Ciolacu anunţă că PSD va depune moţiune de cenzură împotriva Guvernului Orban, în cazul asumării răspunderii pe legile electorale</h1>
      <address><time datetime="2019-12-09T10:09:00+00:00">09 Dec 2019, 10:09</time> by <a rel="author">News.ro</a></address>
      <p>
        <b>Preşedintele interimar al PSD, Marcel Ciolacu, a declarat, luni, înaintea şedinţei Buroului Politic provizoriu, că partdul discută strategia la moţiunea de cenzură împotriva ministrului Finanţelor, Florin Cîţu, dar şi ce va face în cazul în care Guvernul Orban decide să-şi asume răspunderea pe vreun pachet de legi electorale. Ciolacu a anunţat că, în acest caz, PSD va depune moţiune de cenzură împotriva Guvernului Orban, împreună cu alţi parteneri din Parlament şi, dacă va avea majoritate, va veni şi cu o propunere pentru un nou premier.</b>
      </p>
      <p>”Avem mai multe decizii de luat, administrative, de format şi cele două grupuri, grupul de lucru pentru diasporă şi grupul de lucru în relaţia cu sindicatele, dar avem şi o serie de decizii politice”, a anunat, luni, Marcel Ciolacu, înaintea şedinţei Biroului Policit provizoriu al PSD.</p>
      <p>Ciolacu a expicat că se discută strategia la moţiunea simplă din Senat, depusă împotriva ministrului Florin Cîţu, ministrului Finanţelor, dar şi ce va face PSD în cazul în care Guvernul Orban decide asumarea răspunderii pe un pachet de legi electorale.</p>
      <p>”O decizie foarte clară, în cazul în care actualul Guvern o să vină cu asumarea răspunderii pe legile electorale, decizia să fie ca PSD împreună cu alţi parteneri din Parlament să depunem o moţiune de cenzură. Cu siguranţă, dacă vom depune o moţiune de cenzură şi vom constata că avem o majoritate pentru ca această moţiune să aibă şi efecte juridice, respectiv Guvernul Orban să cadă, vom avea o strategie şi de a veni cu o propunere de nou Guvern”, a mai spus Ciolacu.</p>
      <p>Şedinţa social-democraţilor are loc la sediul central al partidului din Bucureşti.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>