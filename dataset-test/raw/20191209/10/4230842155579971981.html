<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191209-u-zustrichi-zelenskogo-i-putina-vizmut-uchast-golovy-gazpromu-i-naftogazu/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T10:18:06+00:00"/>
    <meta property="og:title" content="У зустрічі Зеленського і Путіна візьмуть участь голови Газпрому і Нафтогазу"/>
    <meta property="og:description" content="На саміт нормандської четвірки Україна їде з чималою делегацією. Переговори між країнами можуть затягнутися."/>
  </head>
  <body>
    <article>
      <h1>У зустрічі Зеленського і Путіна візьмуть участь голови Газпрому і Нафтогазу</h1>
      <address>
        <time datetime="2019-12-09T10:18:06+00:00">09 Dec 2019, 10:18</time>
      </address>
      <p>На саміт нормандської четвірки Україна їде з чималою делегацією. Переговори між країнами можуть затягнутися.</p>
      <p>Стало відомо, що міністр енергетики України Олексій Оржель та виконавчий директор Нафтогазу Юрій Вітренко можуть взяти участь у двосторонній зустрічі Володимира Зеленського і Володимира Путіна, яка відбудеться після нормандського саміту.</p>
      <p>Російські ЗМІ з посиланням на власні джерела повідомили, що голова Газпрому Олексій Міллер і міністр енергетики РФ Олександр Новак також братимуть участь у зустрічі президентів Росії і України.</p>
      <p>Скільки можуть тривати переговори в нормандському форматі, поки не беруться прогнозувати.</p>
      <p><b>Читайте:</b> <a href="https://fakty.com.ua/ua/ukraine/20191209-zustrich-normandskoyi-chetvirky-u-paryzhi-onlajn/">Нормандська зустріч 9 грудня онлайн</a></p>
      <p>Кирило Тимошенко також зазначив, що Україна приїхала на зустіч з чималою делегацією. В Париж прибули голова СБУ Іван Баканов, міністр внутрішніх справ Арсен Аваков, головнокомандувач – начальник Генерального штабу ЗСУ Руслан Хомчак.</p>
      <blockquote>– Члени делегації можуть змінюватися залежно від того, які питання обговорюватимуться. Радники можуть підключатися і допомагати президенту у вирішенні тих чи інших питань, – зазначив він.</blockquote>
      <figure>
        <iframe src="https://www.youtube.com/embed/NazCKkuFGCA" width="560" height="315" data-service="Youtube" scrolling="no"/>
      </figure>
      <p>Нагадаємо, раніше про <a href="https://fakty.com.ua/ua/ukraine/20191209-zelenskyj-i-putin-mozhut-zustritysya-pislya-normandskogo-samitu-roszmi/">двосторонню зустріч</a> Володимира Путіна та Володимира Зеленського після саміту повідомили в Росії. Згодом цю інформацію підтвердив Офіс президента України.</p>
    </article>
  </body>
</html>