<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/otvorikha-dvizhenieto-v-kresnenskoto-defile"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T10:21:32+00:00"/>
    <meta property="og:title" content="Отвориха движението в Кресненското дефиле"/>
    <meta property="og:description" content="Тежка катастрофа в Кресненското дефиле. Инцидентът е станал малко преди 9 сутринта, на главен път Е-79 при отбивката за селата Стара Кресна и Ощава. С..."/>
  </head>
  <body>
    <article>
      <h1>Отвориха движението в Кресненското дефиле</h1>
      <address><time datetime="2019-12-09T10:21:32+00:00">09 Dec 2019, 10:21</time> by <a rel="author">Десислава Малинова</a></address>
      <p>
        <b>Тежка катастрофа в Кресненското дефиле. Инцидентът е станал малко преди 9 сутринта, на главен път Е-79 при отбивката за селата Стара Кресна и Ощава. Сблъскали са се три ТИР-а и лек автомобил, чийто шофьор е пострадал.</b>
      </p>
      <figure>
        <video src="https://nws2.bnt.bg/p/p/s/psn-091219-12-katastrofa-kresnensko-defile-x264-731967.mp4"/>
      </figure>
      <p>Пострадалият е настанен в многопрофилната болница за активно лечение в град Сандански. 44-годишният шофьор е с леки наранявания. Животът му е вън от опасност.</p>
      <p>Тази сутрин малко преди 9 часа 44-годишният шофьор пътува заедно със своя баща в посока към столицата. В разклона за село Ощава той решава да направи рискована маневра - да изпревари тежкотоварен автомобил. Не успява да го изпревари и се блъска челно в насрещнодвижещата се цистерна. Веднага след цистерната се движи друг тежкотоварен автомобил с румънска регистрация, който пък се блъска челно в автобоза пред лекия автомобил, който е натоварен с леки автомобили. Така на практика в дефилето се оказват катастрофирали три тежкотоварни автомобила и лек автомобил. За щастие и тримата шофьори на тежкотоварните машини са с леки наранявания, без опасност за живота.</p>
      <p>Движението обаче се оказа затруднено и напълно блокирано през изминалите три часа и към момента поетапно ще бъде пускано движението само в едната лента. Движението е отбито и колите се спират още в района на град Симитли.</p>
      <related>
        <h4>Свързани публикации</h4>
        <a href="http://news.bnt.bg/bg/a/kakvo-e-reshenieto-za-kresnenskoto-defile"/>
        <a href="http://news.bnt.bg/bg/a/tezhka-katastrofa-zatvori-kresnenskoto-defile"/>
        <a href="http://news.bnt.bg/bg/a/dva-tovarni-avtomobila-se-udarikha-kray-simitli"/>
        <a href="http://news.bnt.bg/bg/a/tir-izletya-ot-ptya-v-kresnenskoto-defile-i-izgorya-shofort-e-nevredim"/>
        <a href="http://news.bnt.bg/bg/a/chetirima-dushi-sa-raneni-pri-katastrofa-v-kresnenskoto-defile"/>
      </related>
    </article>
  </body>
</html>