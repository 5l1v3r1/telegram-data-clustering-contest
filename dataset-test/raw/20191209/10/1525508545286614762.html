<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793110/%D8%AC%D8%B2%D8%A6%DB%8C%D8%A7%D8%AA-%D8%A7%D9%86%D8%AA%D8%AE%D8%A7%D8%A8-%D9%88-%D8%A7%D9%86%D8%AA%D9%82%D8%A7%D9%84-%D8%B5%D8%AF-%D9%82%D8%A7%D8%B6%DB%8C-%D8%A8%D9%87-%D8%AF%D8%A7%D8%AF%DA%AF%D8%B3%D8%AA%D8%B1%DB%8C-%D9%88-%D8%AF%D8%A7%D8%AF%D8%B3%D8%B1%D8%A7%DB%8C-%D8%AA%D9%87%D8%B1%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:54:44+00:00"/>
    <meta property="og:title" content="معاونت منابع انسانی قوه قضائیه اعلام کرد؛ جزئیات انتخاب و انتقال صد قاضی به دادگستری و دادسرای تهران"/>
    <meta property="og:description" content="امور اداری و استخدامی قضات جزئیات انتخاب و انتقال یکصد قاضی مجرب به دادگستری و دادسرای شهر تهران را اعلام کرد. "/>
  </head>
  <body>
    <article>
      <h1>معاونت منابع انسانی قوه قضائیه اعلام کرد؛ جزئیات انتخاب و انتقال صد قاضی به دادگستری و دادسرای تهران</h1>
      <address><time datetime="2019-12-09T10:54:44+00:00">09 Dec 2019, 10:54</time> by <a rel="author" href="https://www.mehrnews.com/archive?jr=420" target="_blank">مهدیه محمدی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از معاونت منابع انسانی قوه قضائیه  به اطلاع می‌رساند حسب اعلام امور اداری و استخدامی قضات  در بررسی اولیه تقاضای واصله از ناحیه همکاران قضایی متقاضی انتقال به شهر تهران تعداد ۷۷ تقاضا منطبق بر شرایط بخشنامه مورخ ۹۸/۰۷/۱۷ تشخیص داده شد و جهت طرح و بررسی به کمیسیون نقل و انتقال قضات ارسال گردید.</p>
      <p>اعضای محترم کمیسیون نقل و انتقال قضات نیز پس از بحث و بررسی پیرامون تقاضاهای واصله مذکور در جلسات مورخ ۹۸/۰۹/۰۵ و ۹۸/۰۹/۱۲ صرفاً انتقال ۲۷ نفر از همکاران محترم قضایی را مورد تصویب قرار داده که پس از تایید ریاست معظم قوه قضاییه ابلاغ انتصاب ایشان صادر خواهد گردید.</p>
      <p>لذا با توجه به عدم تامین نیاز دادسرای عمومی و انقلاب شهر تهران، این امور طی بخشنامه شماره ۹۰۰۰/۱۱۰۱۸۶/۵۰۰۰ مورخ ۹۸/۰۹/۱۷ مبادرت به اعلام مرحله دوم فراخوان و صرفاً جهت تصدی سمت های دادیاری و بازپرسی دادسرای عمومی و انقلاب شهر تهران نموده که همکاران محترم متقاضی انتقال (به استثنای استان های کردستان، خوزستان، بوشهر، هرمزگان، سیستان و بلوچستان، کرمان، اصفهان، زنجان و سمنان) می توانند حداکثر ظرف آذر ماه سال جاری و بر اساس شرایط مندرج در بخشنامه ابلاغی نسبت به ارسال تقاضای خود در سیستم راهکار سازمانی اقدام نمایند.</p>
    </article>
  </body>
</html>