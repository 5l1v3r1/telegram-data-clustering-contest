<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/els-telenoticies-el-30-minuts-latrapam-si-pots-i-el-preguntes-frequents-els-mes-vistos-del-cap-de-setmana/nota-de-premsa/2969613/"/>
    <meta property="og:site_name" content="CCMA"/>
    <meta property="article:published_time" content="2019-12-09T10:45:35+00:00"/>
    <meta property="og:title" content="Els telenotícies, el &quot;30 minuts&quot;, l'&quot;Atrapa'm si pots&quot; i el &quot;Preguntes freqüents&quot;, els més vistos del cap de setmana"/>
    <meta property="og:description" content="TV3 va liderar l'audiència de dissabte, amb una quota del 12,5%, amb els telenotícies i el &quot;Preguntes freqüents&quot;. Pel que fa a diumenge, també en destaquen els informatius, l'&quot;Atrapa'm si pots&quot; i el &quot;30 minuts&quot;"/>
  </head>
  <body>
    <article>
      <h1>Els telenotícies, el "30 minuts", l'"Atrapa'm si pots" i el "Preguntes freqüents", els més vistos del cap de setmana</h1>
      <h2>TV3 va liderar l'audiència de dissabte, amb una quota del 12,5%, amb els telenotícies i el "Preguntes freqüents". Pel que fa a diumenge, també en destaquen els informatius, l'"Atrapa'm si pots" i el "30 minuts"</h2>
      <address><time datetime="2019-12-09T10:45:35+00:00">09 Dec 2019, 10:45</time> by <a rel="author">CCMA</a></address>
      <p>Dissabte, TV3 va tornar a ser la cadena més vista a Catalunya, amb una quota del 12,5%. Tres dels quatre espais més vistos del rànquing van ser de la cadena, amb el <a href="https://www.ccma.cat/tv3/telenoticies/tn-cap-de-setmana/">"TN cap de setmana migdia</a>", que condueixen Ramon Pellicer i Cristina Riba, en primer lloc, amb 417.000 espectadors i un 29,6% de quota.</p>
      <p>El segon lloc va ser per a l'edició del vespre, amb una quota del 18,5% i 396.000 espectadors. El quart va ser el <a href="https://www.ccma.cat/tv3/preguntes-frequents/">"Preguntes freqüents"</a>, amb Cristina Puig, que van veure 233.000 espectadors i va fer un 14,2% de quota.</p>
      <p>Bon resultat també per a l'<a href="https://www.ccma.cat/tv3/atrapam-si-pots/">"Atrapa'm si pots"</a>, que va ocupar el vuitè lloc, amb una quota del 10,7% i 189.000 espectadors. I el "Tarda de cine", amb "La núvia de la neu", va ser onzè, amb una quota del 10,4% i 169.000 espectadors.</p>
      <p>
        <b>Diumenge, marcat pels telenotícies i el "30 minuts"</b>
      </p>
      <p>L'edició del vespre del telenotícies va ocupar el primer lloc, amb una quota del 22,8% i 583.000 espectadors. El segon lloc va ser per al <a href="https://www.ccma.cat/tv3/30-minuts/">"30 minuts"</a> titulat "Territori os", amb 420.000 espectadors i un 16,7% de quota.</p>
      <p>El tercer va ser l'<a href="https://www.ccma.cat/tv3/atrapam-si-pots/">"Atrapa'm si pots"</a>, amb 325.000 espectadors i 14,1% de quota.</p>
      <p>El va seguir l'edició del migdia del telenotícies, amb 311.000 espectadors i un 20,9% de quota.</p>
      <p>També, en el rànquing dels més vistos, en novè lloc es va situar <a href="https://www.ccma.cat/tv3/katalonski/">"Katalonski"</a>, en què Halldor Mar va visitar Amsterdam, amb una quota del 10,9% i 233.000 espectadors.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>