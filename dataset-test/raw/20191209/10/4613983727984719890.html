<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/politics/kitay-tryabva-da-namali-danatsite-za-biznesa-za-da-se-konkurira-sas-sasht.html"/>
    <meta property="og:site_name" content="Money.bg"/>
    <meta property="article:published_time" content="2019-12-09T10:32:41+00:00"/>
    <meta property="og:title" content="Китай трябва да намали данъците за бизнеса, за да се конкурира със САЩ"/>
    <meta property="og:description" content="Експерти предлагат корпоративния данък да е намали до 20%, а ДДС - до 1%"/>
  </head>
  <body>
    <article>
      <h1>Китай трябва да намали данъците за бизнеса, за да се конкурира със САЩ</h1>
      <address>
        <time datetime="2019-12-09T10:32:41+00:00">09 Dec 2019, 10:32</time>
      </address>
      <p>Китай трябва да намали данъчните ставки на бизнеса, за да поддържа конкурентоспособността на производителите и да компенсира ефектите от търговската война със САЩ, сочи проучване, поръчано от Министерството на индустрията и информатиката на Китай. Това пише в статия на South China Morning Post.</p>
      <p>В доклад на SEEC Research Institute в Пекин се посочва, че правителството трябва да се стреми постепенно да намалява ставките на корпоративния данък до 20% от сегашните 25% и да понижи ставката на данъка върху данък добавената стойност с още три пункта до 10%.</p>
      <p>Пекин през април намали ставката на ДДС за производителите с три пункта до 13%, но ставката на корпоративния данък остава непроменена от 2008 година.</p>
      <p>Намаляването на данъците за предприятията ще им позволи да се конкурират по-ефективно с чуждестранните компании. Данъчната надпревара между Китай и Съединените щати започна през декември 2017 г., когато президентът на САЩ Доналд Тръмп подписа закон за намаляване на ставките на корпоративния данък с 14 пункта до 21% от 1 януари 2018 г.</p>
      <p>Въпросът дали ще бъдат намалени данъците вероятно ще бъде решен на Централна работна конференция по икономика този месец. На срещата ще бъдат определени и целите на страната икономическия растеж и инфлацията за следващата година.</p>
      <p>Втората най-голяма икономика в света се сблъсква с негативен натиск на фона на отслабването на инвестициите и потреблението, както и заради търговския конфликт със САЩ.</p>
      <p>През I -то тримесечие икономиката нарасна с 6,4%, през II.-то тримесечие - с 6,2%, през III-то тримесечие - с 6%, при най-ниските темпове от 1992 г. насам. Целевият диапазон на правителството е за растеж на БВП през 2019 г. от 6 - 6,5%.</p>
      <p>В подкрепа на икономиката китайските власти тази година решиха да намалят данъците и таксите за компаниите с близо 2 трилиона юана след намаление с 1,3 трилиона юана миналата година.</p>
      <p>Пекин също прехвърли за тази година 1 трилион юана от специалната квота за облигации на местната власт, която бе предвидена за 2020 г. за да стимулира икономиката.</p>
    </article>
  </body>
</html>