<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/ethnika/story/1036236/eggrafa-sok-sto-nato-oi-toyrkoi-zitoyn-apostratikopoiisi-ton-nision-toy-aigaioy-askoyn-pieseis"/>
    <meta property="og:site_name" content="Newsbomb"/>
    <meta property="article:published_time" content="2019-12-09T10:40:34+00:00"/>
    <meta property="og:title" content="Περίεργα έγγραφα - σοκ στο ΝΑΤΟ: Οι Τούρκοι ζητούν αποστρατικοποίηση των νησιών του Αιγαίου"/>
    <meta property="og:description" content="Ένα δημοσίευμα της ιστοσελίδας nordicmonitor.com έρχεται να βάλει φωτιά στις ήδη τεταμένες σχέσεις Ελλάδας - Τουρκίας . Η ιστοσελίδα παρουσιάζει έγγραφα τα οποία ισχυρίζεται ότι αποτελούν πρακτικά του ΝΑΤΟ και σύμφωνα με αυτά η Τουρκία ζητά απίστευτα πράγματα μέσα στο ΝΑΤΟ κατά της Ελλάδας - Αμφίβολη η γνησιότητα των εγγράφων - Αν είναι αληθή, δυναμιτίζουν το ήδη κακό κλίμα"/>
  </head>
  <body>
    <article>
      <h1>Περίεργα έγγραφα - σοκ στο ΝΑΤΟ: Οι Τούρκοι ζητούν αποστρατικοποίηση των νησιών του Αιγαίου</h1>
      <h2>Ένα δημοσίευμα της ιστοσελίδας nordicmonitor.com έρχεται να βάλει φωτιά στις ήδη τεταμένες σχέσεις Ελλάδας - Τουρκίας . Η ιστοσελίδα παρουσιάζει έγγραφα τα οποία ισχυρίζεται ότι αποτελούν πρακτικά του ΝΑΤΟ και σύμφωνα με αυτά η Τουρκία ζητά απίστευτα πράγματα μέσα στο ΝΑΤΟ κατά της Ελλάδας - Αμφίβολη η γνησιότητα των εγγράφων - Αν είναι αληθή, δυναμιτίζουν το ήδη κακό κλίμα</h2>
      <address><time datetime="2019-12-09T10:40:34+00:00">09 Dec 2019, 10:40</time> by <a rel="author">Newsroom</a></address>
      <p>Σύμφωνα με τον γκιουλενιστή αντιφρονούντα Τούρκο δημοσιογράφο Α.Μποζκούρτ και έγγραφα από το ΝΑΤΟ, <a href="https://www.newsbomb.gr/tags/tag/39390/toyrkikes-proklhseis">ο Ερντογάν φέρεται να ορέγεται να αλλάξει ολόκληρο το καθεστώς που διέπει το Αιγαίο</a> και τα νησιά μας, θέλοντας ουσιαστικά όμως και αλλαγή της συνθήκης της Λωζάννης στο σύνολό της.</p>
      <p>Τα «τουρκικά στρατιωτικά έγγραφα» που παρουσιάζει η ιστοσελίδα <b><a href="https://www.nordicmonitor.com/2019/12/turkey-and-greece-locked-horns-over-a-number-of-issues-in-nato-documents-reveal/">Nordic Monitor</a></b>, αποκαλύπτουν ότι η Τουρκία απαιτεί από την Ελλάδα ανήκουστα πράγματα κατά τη διάρκεια συναντήσεων του ΝΑΤΟ, σχετικά με διάφορα θέματα όπως το καθεστώς νησιών στο Αιγαίο, την Κύπρο, τις στρατιωτικές δυνάμεις και τον εξοπλισμό στα νησιά μας, το όνομα των τουρκικών στενών, αλλά και τον εναέριο χώρο και τα χωρικά ύδατα του Αιγαίου.</p>
      <figure>
        <img src="https://nb.bbend.net/media/news/2019/12/09/1036236/1-4.jpg"/>
      </figure>
      <p>Αν και κανείς δεν γνωρίζει την προέλευση των συγκεκριμένων εγγράφων, ούτε βεβαίως την γνησιότητά τους, είναι προφανές ότι δημιουργούν ένα περίεργο κλίμα δτην έτσι κι αλλιώς μεγάλη πόλωση μεταξύ Ελλάδας και Τουρκίας.</p>
      <p>Οι αντιπρόσωποι της Τουρκίας, φέρονται να αντιτάσσονται εδώ και χρόνια και να πιέζουν το ΝΑΤΟ ώστε να μην αναγνωρίζεται ελληνική στρατιωτική παρουσία στην Λήμνο, κάτι που έγινε με θέμα τις Επικοινωνίες και τις Υπηρεσίες Πληροφοριών (NCIA) [ACP 100 NS-1 (Q) και ACP 117 NS-1 )] που ανήκουν στο Δίκτυο της συμμαχίας, λόγω αναφορών σε ελληνικές φρουρές στη Λήμνο, ενώ άσκησαν βέτο σε ένα διάγραμμα του ΝΑΤΟ αποκαλύπτοντας ελληνική στρατιωτική παρουσία στα «αποστρατιωτικοποιημένα» νησιά του ανατολικού Αιγαίου.</p>
      <p>Σε απάντηση, η ελληνική αντιπροσωπεία άσκησε βέτο σε ένα χάρτη τουρκικών στρατιωτικών δυνάμεων που υποβλήθηκε κατά τη διάρκεια της Διαδικασίας Σχεδιασμού Άμυνας του ΝΑΤΟ (NDPP), ανέφερε το έγγραφο.</p>
      <figure>
        <iframe data-src="https://twitter.com/nordicmonitor/status/1203810011492868096?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Ζητούν αποστρατικοποίηση των ελληνικών νησιών</h3>
      <p>Σύμφωνα με την Τουρκία, η Συνθήκη της Λωζάννης και η συνημμένη σύμβασή της προέβλεπαν ότι τα νησιά του ανατολικού Αιγαίου, συμπεριλαμβανομένης της Λήμνου και της Σαμοθράκης, πρέπει να είναι αποστρατιωτικοποιημένα λόγω της σημασίας τους για την ασφάλεια των τουρκικών στενών.</p>
      <p>Ως εκ τούτου, οι Τούρκοι αξιωματούχοι αξιολόγησαν στρατιωτικά σχέδια και έγγραφα του ΝΑΤΟ, τα οποία λαμβάνουν υπόψη την ελληνική στρατιωτική παρουσία στα νησιά αυτά, ως παραβίαση του καθεστώτος «αποστρατιωτικοποίησης» τους.</p>
      <p>Η Συνθήκη της Λωζάνης, που υπεγράφη στις 24 Ιουλίου 1923, αναγνώρισε όχι μόνο τα όρια της νεοσυσταθείσας σύγχρονης Τουρκίας, αλλά και της Ελλάδος, και αυτό το ξεχνούν επιμελώς οι Τούρκοι νεο-Οθωμανοί του ΑΚΡ.</p>
      <p>Οι Έλληνες Αξιωματικοί χαρακτήρισαν τα τουρκικά αιτήματα και επιχειρήματα στο ΝΑΤΟ έωλα και απαράδεκτα, και ισχυρίστηκαν ότι η Σύμβαση του Μόντρε του 1936 σχετικά με το καθεστώς των Στενών, είχε αλλάξει και το καθεστώς των νησιών.</p>
      <p>Επιπλέον, η ελληνική αντιπροσωπία ανέφερε την δυνατότητα ύπαρξης στρατιωτικών και μη ραντάρ στην οδηγία για τις αεροπορικές επιχειρήσεις κατά τις συναντήσεις των Στρατιωτικών Επιτροπών του ΝΑΤΟ στις Βρυξέλλες.</p>
      <p>Αποκαλύφθηκε επίσης ότι η Τουρκία παρακολουθεί εδώ και καιρό τα όπλα, τον στρατιωτικό εξοπλισμό και τα οχήματα που αναπτύσσονται στα ελληνικά νησιά του ανατολικού Αιγαίου και ενημερώνει το ΝΑΤΟ.</p>
      <p>Για το θέμα αυτό συγκεκριμένα το Τουρκικό Γενικό Επιτελείο ζήτησε από το υπουργείο Εξωτερικών να «επιδώσει διπλωματικά διαβήματα για να πείσει τις Ηνωμένες Πολιτείες, τη Γερμανία, τη Γαλλία, το Βέλγιο, την Τσεχία και τη Σλοβακία, σχετικά με τις δήθεν “προκλητικές” ελληνικές στρατιωτικές δραστηριότητες στα νησιά του ανατολικού Αιγαίου, οι οποίες φέρονται κατά τους Τούρκους, να παραβιάζουν το διεθνές δίκαιο και τις συνθήκες, την ίδια στιγμή που η Τουρκία έχει αναπτύξει την περιβόητη 4η στρατιά του Αιγαίου έτοιμη πιθανόν σε περίπτωση κρίσης να αποβιβάσει δυνάμεις στα νησιά μας.</p>
      <figure>
        <img src="https://nb.bbend.net/media/news/2019/12/09/1036236/Greece_violations-1024x762.jpg"/>
      </figure>
      <p>
        <b>Διαβάστε επίσης:</b>
      </p>
      <p>
        <b>
          <a href="https://www.newsbomb.gr/ellada/ethnika/story/1036205/nea-proklisi-akar-h-apelasi-toy-livyoy-presvi-einai-simadi-adynamias-tis-elladas">Νέα πρόκληση Ακάρ: Η απέλαση του Λίβυου πρέσβη είναι σημάδι αδυναμίας της Ελλάδας</a>
        </b>
      </p>
      <h3>Δεν θέλουν το όνομα Κυπριακή Δημοκρατία</h3>
      <p>«Το όνομα της Κύπρου ακούστηκε ακόμα μια άλλη φορά μεταξύ της Τουρκίας και της Ελλάδας στις συναντήσεις του ΝΑΤΟ», αναφέρει ο Μποζκούρτ.</p>
      <p>Σύμφωνα με τα έγγραφα που προσκόμισε ο ίδιος, οι Τούρκοι αξιωματούχοι επέμειναν να χρησιμοποιείται ο όρος «νησί της Κύπρου» στα νατοϊκά έγγραφα και υποστήριξαν ότι η αναφορά του όρου σκέτο «Κύπρος», θα ήταν αντίθετη με την έννοια της εταιρικής σχέσης που θεσπίστηκε με τις συνθήκες του 1960 για την Κυπριακή Δημοκρατία.</p>
      <p>Ωστόσο, η Ελλάδα αντιτάχθηκε στα τουρκικά επιχειρήματα και ζήτησε από τους συμμάχους να χρησιμοποιήσουν τον όρο «Κύπρος» σε σχέση με τους κώδικες επιστολών του ΝΑΤΟ, αλλά και τις γεωγραφικές ενότητες (STANAG 1059).</p>
      <h3>Τα «Δαρδανέλλια» να λέγονται «Στενά της Κωνσταντινούπολης»</h3>
      <p>Επιπλέον, αποκαλύφθηκε πάντα σύμφωνα με τα έγγραφα του Μποζκούρτ ότι, η Τουρκία ζήτησε να ονομάσουν τα δύο στενά, σε «Στενά της Κωνσταντινούπολης» και «Στενό Τσανάκκαλε», ενώ η Ελλάδα τα χαρακτήρισε ως «Βόσπορο» και «Δαρδανέλλια» σύμφωνα με τη Σύμβαση του Μοντρέ.</p>
      <p>Η Τουρκία απαίτησε επίσης την διεξαγωγή δραστηριοτήτων/επιχειρήσεων έρευνας και διάσωσης στο Αιγαίο όπως ορίζεται στο παγκόσμιο σχέδιο SAR του ΔΝΟ και αντιτίθεται στα σύνορα της ελληνικής περιοχής SAR στο Αιγαίο με βάση την «Περιοχή Πληροφοριών Πτήσης» (FIR), και κατά συνέπεια ζήτησε ενημέρωση στο εγχειρίδιο έρευνας και διάσωσης του ΝΑΤΟ (STANAG 3552).</p>
      <p>Η Ελλάδα αντιτάχθηκε και υποστήριξε ότι το σημερινό σύστημα SAR που επωφελείται από τα σύνορα του ελληνικού FIR.</p>
      <p>Η Τουρκία ισχυρίστηκε ότι η απαίτηση της Ελλάδας για εθνικό εναέριο χώρο 10 ΝΜ παραβιάζει το διεθνές δίκαιο και ότι ο εναέριος χώρος μεταξύ και ο χώρος των χωρικών υδάτων ΝΜ θα πρέπει να είναι 6 νμ και τα υπόλοιπα θα πρέπει να αποτελούν τμήμα του διεθνούς εναέριου χώρου.</p>
      <p>Η Ελλάδα κατηγόρησε την Τουρκία ότι δεν ενημερώνει τις ελληνικές αρχές για τα «τουρκικά στρατιωτικά αεροσκάφη που πετούν πάνω από τον διεθνή εναέριο χώρο», και δεν ενέκρινε την ADATP-33 (Τυποποιημένες Διαδικασίες Λειτουργίας Πολυλειτουργικών Τακτικών Συστημάτων Δεδομένων).</p>
      <p>Με λίγα και απλά λόγια όμως ουσιαστικά, ο Ερντογάν θέλει να αλλάξει όχι μόνο την ΑΟΖ στην Α.Μεσόγειο, αλλά να “διώξει” τις ελληνικές δυνάμεις από τα νησιά μας και να ακυρώσει την συνθήκη της Λωζάννης, για να κάνει ότι έχει σχεδιάσει εδώ και χρόνια με την “ησυχία του”.</p>
      <p>Νομίζουμε όμως ότι ο Αρχηγός στρατιάς Αντιστράτηγος Φλώρος έθεσε το θέμα χθες σε ομιλία του πολύ εύστοχα για όλα αυτά, μιλώντας για “ για σκυλιά που αλυχτάνε στην γειτονιά μας και θα φύγουν με την ουρά στα σκέλια”.</p>
      <p>
        <b>Δείτε τα έγγραφα - φωτιά που δημοσιεύθηκαν (αμφίβολης γνησιότητας)</b>
      </p>
      <slideshow>
        <figure>
          <img src="https://nb.bbend.net/media/news/2019/12/09/1036236/photos/full/-3.jpg"/>
          <figcaption>
            <cite>Πηγή: https://www.nordicmonitor.com</cite>
          </figcaption>
        </figure>
        <figure>
          <img src="https://nb.bbend.net/media/news/2019/12/09/1036236/photos/full/-1.jpg"/>
          <figcaption>
            <cite>Πηγή: https://www.nordicmonitor.com</cite>
          </figcaption>
        </figure>
        <figure>
          <img src="https://nb.bbend.net/media/news/2019/12/09/1036236/photos/full/-2.jpg"/>
          <figcaption>
            <cite>Πηγή: https://www.nordicmonitor.com</cite>
          </figcaption>
        </figure>
        <figure>
          <img src="https://nb.bbend.net/media/news/2019/12/09/1036236/photos/full/-4.jpg"/>
          <figcaption>
            <cite>Πηγή: https://www.nordicmonitor.com</cite>
          </figcaption>
        </figure>
        <figcaption>
          <b>GALLERY</b>
        </figcaption>
      </slideshow>
    </article>
  </body>
</html>