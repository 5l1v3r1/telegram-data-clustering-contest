<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/sirsnins-atzits-par-latvijas-igaunijas-ligas-menesa-labako-speletaju.d?id=51706153"/>
    <meta property="og:site_name" content="DELFI"/>
    <meta property="article:published_time" content="2019-12-09T10:03:34+00:00"/>
    <meta property="og:title" content="Sirsniņš atzīts par Latvijas-Igaunijas līgas mēneša labāko spēlētāju "/>
    <meta property="og:description" content="Latvijas kluba &quot;Ogre&quot; saspēles vadītājs Rinalds Sirsniņš atzīts par &quot;Pafbet&quot; Latvijas – Igaunijas basketbola līgas novembra labāko spēlētāju, ziņo turnīra organizatori."/>
  </head>
  <body>
    <article>
      <h1>Sirsniņš atzīts par Latvijas-Igaunijas līgas mēneša labāko spēlētāju </h1>
      <address><time datetime="2019-12-09T10:03:34+00:00">09 Dec 2019, 10:03</time> by <a rel="author">DELFI Sports</a></address>
      <p>
        <b>Latvijas kluba "Ogre" saspēles vadītājs Rinalds Sirsniņš atzīts par "Pafbet" Latvijas – Igaunijas basketbola līgas novembra labāko spēlētāju, ziņo turnīra organizatori.</b>
      </p>
      <p>Sirsniņš aizvadītajā mēnesī sešās spēlēs vidēji guva 16 punktus, izdarīja 9,2 rezultatīvas piespēles, izcīnīja 2,2 atlēkušās bumbas un iekrāja 20,2 efektivitātes koeficientu punktus. Viņš palīdzēja "Ogres" vienībai novembrī izcīnīt sešas uzvaras un čempionātu turpināt bez zaudējumiem.</p>
      <p>34 gadus vecais Sirsniņš šajā sezonā piedalījies visās 13 spēlēs, vidēji izceļoties ar 14,2 punktiem un astoņās rezultatīvām piespēlēm.</p>
      <p>Latvijas – Igaunijas līgas kopvērtējumā "Ogre" ar 13 uzvarām 13 spēlēs ir līderpozīcijā, bet "VEF Rīga" 12 spēlēs izcīnījusi tikai uzvaras, sekojot ogrēniešiem.</p>
      <figure>
        <a href="https://www.delfi.lv/sports/">
          <img src="https://g4.delphi.lv/images/pix/file49529451_delfi-sports.png"/>
        </a>
      </figure>
      <p>
        <a href="https://www.delfi.lv/sports/news/basketbols/sirsnins-atzits-par-latvijas-igaunijas-ligas-menesa-labako-speletaju.d?id=51706153&amp;com=1&amp;reg=1">0</a>
      </p>
    </article>
  </body>
</html>