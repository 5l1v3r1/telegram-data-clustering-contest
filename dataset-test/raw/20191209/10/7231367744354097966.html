<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/panettone-natale-2019-quali-sono-i-migliori-in-commercio-un-test-di-altroconsumo-lo-svela/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T10:09:09+00:00"/>
    <meta property="og:title" content="Panettone Natale 2019, quali sono i migliori in commercio? Un test di Altroconsumo lo svela"/>
    <meta property="og:description" content="Come accade ogni anno, il noto sito Altroconsumo ha pubblicato i risultati di un test sui migliori panettoni in commercio per il Natale 2019. Ecco quali sono."/>
  </head>
  <body>
    <article>
      <h1>Panettone Natale 2019, quali sono i migliori in commercio? Un test di Altroconsumo lo svela</h1>
      <h2>Come accade ogni anno, il noto sito Altroconsumo ha pubblicato i risultati di un test sui migliori panettoni in commercio per il Natale 2019. Ecco quali sono.</h2>
      <address><time datetime="2019-12-09T10:09:09+00:00">09 Dec 2019, 10:09</time> by <a rel="author" href="https://www.investireoggi.it/news/author/alessandradibartolomeo/" target="_blank">Alessandra Di Bartolomeo</a></address>
      <p>È uno dei dolci natalizi più amati in assoluto, ma non sempre la qualità è al top: un <b>test</b> sviluppato da <b>Altroconsumo</b> su 15 marche di <b>panettoni</b> svela quali sono i migliori per questo <b>Natale 2019</b>. La prova è stata effettuata in laboratorio, dove sono stati analizzati gli ingredienti, soprattutto uvetta, canditi e burro, e il giudizio ‘sensoriale’ è stato affidato a due gruppi, una èquipe di pasticcieri professionisti e un gruppo di 150 consumatori, che hanno analizzato i prodotti utilizzando occhi, palato e naso.</p>
      <p>
        <b>Sommario</b>
      </p>
      <ol>
        <li>
          <a href="https://www.investireoggi.it/news/panettone-natale-2019-quali-sono-i-migliori-in-commercio-un-test-di-altroconsumo-lo-svela/#quali-sono-le-caratteristiche-del-panettone-%e2%80%98perfetto%e2%80%99">Quali sono le caratteristiche del panettone ‘perfetto’?</a>
        </li>
        <li>
          <a href="https://www.investireoggi.it/news/panettone-natale-2019-quali-sono-i-migliori-in-commercio-un-test-di-altroconsumo-lo-svela/#i-migliori-panettoni-natale-2019-secondo-altroconsumo-le-caratteristiche-del-test">I migliori panettoni Natale 2019 secondo Altroconsumo: le caratteristiche del test</a>
        </li>
        <li>
          <a href="https://www.investireoggi.it/news/panettone-natale-2019-quali-sono-i-migliori-in-commercio-un-test-di-altroconsumo-lo-svela/#la-classifica-dei-migliori-panettoni-per-il-natale-2019-secondo-altroconsumo">La classifica dei migliori panettoni per il Natale 2019 secondo Altroconsumo</a>
        </li>
      </ol>
      <anchor name="quali-sono-le-caratteristiche-del-panettone-%25e2%2580%2598perfetto%25e2%2580%2599">
        <h3>Quali sono le caratteristiche del panettone ‘perfetto’?</h3>
        <p>Le <b>caratteristiche visive e sensoriali di un panettone perfetto</b> devono seguire determinati parametri: innanzitutto, il panettone, al taglio, deve presentarsi <b>soffice e morbido</b>, e soprattutto non avere alcun tipo di difetto, tra cui quelli considerati più importanti sono i buchi nella pasta e il fondo amaro stico e bruciacchiato; in secondo luogo, il gusto dovrebbe presentare la classica acidità delle paste lievitate; infine, è <b>importante la cottura</b>, se si eccede la parte esterna rischia di avere una tonalità amarostica, quando invece la crosta dovrebbe essere di colore assolutamente uniforme, senza bruciacchiature. Fondamentale, poi, è <b>la qualità di uvette e canditi</b> , ma anche la loro distribuzione omogenea all’interno del dolce: in più, dovrebbe presentare anche il cedro e non solo l’arancia, perché più pregiato.</p>
        <anchor name="i-migliori-panettoni-natale-2019-secondo-altroconsumo-le-caratteristiche-del-test">
          <h3>I migliori panettoni Natale 2019 secondo Altroconsumo: le caratteristiche del test</h3>
          <p>Il <b>test</b> di <b>Altroconsumo</b> si è basato su una serie di parametri che così sono stati pensati e organizzati:</p>
          <p>1) le caratteristiche dell’<b>etichetta</b>;</p>
          <p>2) un’analisi approfondita di <b>laboratorio</b>, dalla frutta al peso passando per il tuorlo d’uovo, il burro, i lieviti e le muffe;</p>
          <p>3) una <b>prova di assaggio da parte dei consumatori</b> inerenti ad aspetto, consistenza e odore;</p>
          <p>4) una <b>prova di assaggio da parte degli esperti</b> concernenti l’aspetto esterno, l’aroma, la presentazione e ovviamente l’aspetto interno.</p>
          <anchor name="la-classifica-dei-migliori-panettoni-per-il-natale-2019-secondo-altroconsumo">
            <h3>La classifica dei migliori panettoni per il Natale 2019 secondo Altroconsumo</h3>
            <p>Possiamo passare adesso alla vera e propria <b>classifica</b> stilata da <b>Altroconsumo</b>, dove segnaleremo le prime quattro posizioni:</p>
            <ol>
              <li><b>Fior Fiore Coop</b> ‘Panettone basso ricetta classica’ – prezzo al chilo 8,74 euro</li>
              <li><b>Galup Gran Galup</b> ‘Panettone classico’ – prezzo al chilo 15,90 euro</li>
              <li><b>Duca Moscati</b> di Eurospin – prezzo al chilo 3,29 euro</li>
              <li><b>Le Grazie</b> di EsseLunga ‘Panettone basso ricetta classica’ – prezzo al chilo 3,69 euro</li>
            </ol>
            <p>Da segnalare, infine, che praticamente tutti i panettoni in commercio hanno dato buoni o medi risultati riguardanti la qualità, tranne il panettone biologico della Paluani, l’unico valutato di qualità bassa.</p>
            <p>Leggete anche:  <a href="https://www.investireoggi.it/news/i-migliori-15-panettoni-di-natale-2019-non-delle-grandi-pasticcerie/">I migliori 15 panettoni di Natale 2019 non delle grandi pasticcerie</a></p>
            <p>alessandra.dibartolomeo@investireoggi.it</p>
          </anchor>
        </anchor>
      </anchor>
    </article>
  </body>
</html>