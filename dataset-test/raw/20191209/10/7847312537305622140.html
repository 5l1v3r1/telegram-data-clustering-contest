<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476778-rz-atakuje-asystenta-glinskiego-internauci-odpowiadaja"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T10:29:35+00:00"/>
    <meta property="og:title" content="&quot;Rz&quot; atakuje asystenta wicepremiera Glińskiego. Internauci odpowiadają: Obraźliwy dla tysięcy dorabiających sobie studentów artykuł"/>
    <meta property="og:description" content="&quot;W dorabianiu podczas studiów nie widzę nic złego, uczy to szacunku do pieniądza i do ludzi&quot;."/>
  </head>
  <body>
    <article>
      <h1>"Rz" atakuje asystenta wicepremiera Glińskiego. Internauci odpowiadają: Obraźliwy dla tysięcy dorabiających sobie studentów artykuł</h1>
      <address><time datetime="2019-12-09T10:29:35+00:00">09 Dec 2019, 10:29</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>„Rzeczpospolita” krytykuje fakt, że bliskim współpracownikiem wicepremiera i ministra kultury Piotra Glińskiego został Krzysztof Przekwas, który doświadczenia zawodowe zdobywał w popularnej sieci fast-foodów, KFC. W sieci pojawiło się wiele głosów broniących asystenta wicepremiera.</b>
      </p>
      <blockquote>O zatrudnieniu pana Przekwasa zadecydowały kwalifikacje w postaci wykształcenia wyższego magisterskiego z zakresu nauk politycznych ze specjalizacją administracja publiczna, uzyskanego w najlepszym ośrodku w Polsce kształcącym politologów (Instytut Nauk Politycznych Uniwersytetu Warszawskiego), a także doświadczenia zawodowego, społecznego, wolontariackiego, uzyskanej wiedzy i doświadczenia w postaci dodatkowych szkoleń, kursów i programów edukacyjno-formacyjnych</blockquote>
      <p>— mówi w rozmowie z „Rzeczpospolitą” Piotr Mazurek, szef gabinetu wicepremiera Glińskiego.</p>
      <p>
        <b>Na artykuł zatytułowany „Kariera asystenta Glińskiego: z fast foodu do rządu”, który ukazał się w „Rzeczpospolitej zareagował m. in. wicerzecznik PiS. Radosław Fogiel wziął w obronę Krzysztofa Przekwasa.</b>
      </p>
      <blockquote>Kompletnie żenujący, klasistowski, obraźliwy dla tysięcy dorabiających sobie studentów, artykuł. Nie wspominając o tym, że zdobywanie doświadczenia, zwłaszcza u młodych ludzi, nie musi łączyć się z pracą zarobkową. Żeby było jasne - bohatera tekstu w życiu na oczy nie widziałem</blockquote>
      <p>— pisze Radosław Fogiel.</p>
      <figure>
        <iframe data-src="https://twitter.com/radekfogiel/status/1203954852776284160" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Z tego co czytam, bohater tekstu nie został „żadnym doradcą”, tylko asystentem politycznym, co jest, mniej więcej, odpowiednikiem młodszego specjalisty. Gratuluję sukcesów!</blockquote>
      <p>— podkreśla.</p>
      <figure>
        <iframe data-src="https://twitter.com/radekfogiel/status/1203963200909299712" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>W podobnie tonie wypowiedział się 34-letni poseł i przewodniczący Porozumienia.</b>
      </p>
      <blockquote>Pracowałem jako barman, ochroniarz, na lotnisku nosiłem bagaże, kilka groszy zarobiłem jako muzyk ale był i moment na kasie w hipermarkecie czy jako prowadzący spotkania autorskie. W dorabianiu podczas studiów nie widzę nic złego, uczy to szacunku do pieniądza i do ludzi</blockquote>
      <p>— ocenia Michał Wypij, wiceprzewodniczący klubu PiS i przewodniczący Porozumienia.</p>
      <figure>
        <iframe data-src="https://twitter.com/michalwypij/status/1203961831745830913" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Pracowałam podczas studiów. Kiedy zostałam magistrem - pracowałam fizycznie. Ciężko było. Nadźwigałam się w księgarni, sprzątałam domy, zajmowałam się handlem obwoźnym…. Głupi ten tekst Rzepy o asystencie min. Glińskiego</blockquote>
      <p>— komentuje Marzena Paczuska.</p>
      <figure>
        <iframe data-src="https://twitter.com/MarzenaPaczuska/status/1203962890694332416" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/MarekEWrobel/status/1203955302191837184" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Lester_pl/status/1203958077596340225" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ufka2/status/1203955502134243328" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>zet/rp.pl/Twitter</p>
    </article>
  </body>
</html>