<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4949201/geen-plannen-voor-huawei-telefoons-met-eigen-software"/>
    <meta property="og:site_name" content="Bright.nl"/>
    <meta property="article:published_time" content="2019-12-09T10:52:05+00:00"/>
    <meta property="og:title" content="'Geen plannen' voor Huawei-telefoons met eigen software"/>
    <meta property="og:description" content="De Chinese techreus Huawei heeft nog geen plannen om zijn eigen besturingssysteem Harmony OS op smartphones, tablets en computers te installeren."/>
  </head>
  <body>
    <article>
      <h6 class="kicker">Harmony OS</h6>
      <h1>'Geen plannen' voor Huawei-telefoons met eigen software</h1>
      <address><time datetime="2019-12-09T10:52:05+00:00">09 Dec 2019, 10:52</time> by <a rel="author" href="https://www.bright.nl/tags/personen/bastiaan-vroegop" target="_blank">Bastiaan Vroegop</a></address>
      <p>
        <b>De Chinese techreus Huawei heeft nog geen plannen om zijn eigen besturingssysteem Harmony OS op smartphones, tablets en computers te installeren.</b>
      </p>
      <p>Dat vertelt een woordvoerder van het bedrijf aan <a href="https://www.reuters.com/article/us-huawei-technologies-china/huawei-to-roll-out-harmony-os-to-more-products-next-year-but-not-phones-and-tablets-idUSKBN1YD0EH">Reuters</a>. Wel wordt Harmony OS komend jaar voor andere producten beschikbaar gesteld.</p>
      <p>Het is niet voor het eerst dat Huawei ontkent smartphoneplannen met <a href="https://www.bright.nl/nieuws/artikel/4808511/huawei-lanceert-eigen-mobiel-besturingssysteem-harmonyos">Harmony OS</a> te hebben. Het bedrijf zei in augustus <a href="https://www.bright.nl/nieuws/artikel/4822461/huawei-houdt-android-op-smartphones">vast te houden aan Android</a> als besturingssysteem voor telefoons. Aan dat standpunt lijkt het bedrijf vast te houden.</p>
      <p>Huawei ligt al lange tijd onder vuur. Door sancties van de Verenigde Staten mag het bedrijf in nieuwe telefoons en tablets geen gebruik meer maken van Googles besturingssysteem Android.</p>
      <h3>Harmony OS</h3>
      <p>Het Chinese bedrijf presenteerde in augustus zijn eigen besturingssoftware Harmony OS, dat in eerste instantie op een televisie draait. Het werd gezien als een mogelijk alternatief voor Android, als de sancties niet op korte termijn worden teruggedraaid.</p>
      <p>Maar hoewel Huawei graag Harmony OS in meer apparaten wil gebruiken, blijft het bedrijf hopen op een terugkeer naar Android. Er zijn daarom geen plannen om de software aan te passen voor kleinere schermen zoals smartphones.</p>
      <h3>Eerste indruk: Huawei Mate 30</h3>
      <figure>
        <iframe src="https://www.youtube.com/embed/_Lc8JNW1qL4" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>