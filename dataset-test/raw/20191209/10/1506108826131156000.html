<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-futbol-fenerbahceden-son-dakika-clichy-operasyonu--354905"/>
    <meta property="og:site_name" content="Fotospor"/>
    <meta property="article:published_time" content="2019-12-09T10:34:00+00:00"/>
    <meta property="og:title" content="Fenerbahçe'den son dakika Clichy operasyonu"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Fenerbahçe'den son dakika Clichy operasyonu </h1>
      <address>
        <time datetime="2019-12-09T10:34:00+00:00">09 Dec 2019, 10:34</time>
      </address>
      <p><b>En son FB haberleri.</b>.<b>.Fenerbahçe</b> daha önceden de transferi için çalışma yaptığı <b>Başakşehir</b>li Fransız sol bek <b>Gael Clichy</b> ile bir kez daha temasa geçti. Sarı-lacivertliler, yaz transfer döneminin son gününe kadar ilgilendiği Fransız yıldıza ocak ayında imza attırmayı hedefliyor. Başkan<b> Ali Koç</b> bizzat devre girdi.</p>
      <p>Teknik direktör Ersun Yunal'ın da 34 yaşındaki sol beki kadrosunda görmek istediği belirtiliyor.</p>
      <p>
        <b>BU KEZ ÇOK YAKIN</b>
      </p>
      <p>Clichy'nin de Fenerbahçe'ye gelmeye sıcak baktığı ifade edilirken, ocakta imzaların atılmasını bekleniyor. Sezon sonu sözleşmesinin biteceği Başakşehir'in vazgeçilmezleri arasında yer alan tecrübeli oyuncu, Arsenal ve Manchester City gibi Avrupa devlerinin de uzun yıllar formasını giydi.</p>
      <p>
        <b>TRANSFERE G.SARAY ENGEL OLMUŞTU</b>
      </p>
      <p>Clichy'nin sezon başında Fenerbahçe'ye transferine Galatasaray'ın engel olduğu iddia edilmişti. Sarı-kırmızılıların kadro dışı bıraktığı Linnes'i Başakşehir'e vermekten vazgeçmesinin ardından Fransız oyuncunun kulübünde kaldığı belirtilmişti. Başakşehir'in bu gelişmenin ardından el sıkıştığı Fenerbahçe'ye olumsuz yanıt verdiği ileri sürülmüştü.</p>
      <p>
        <b>549 MAÇ 6 GOL 30 ASİST</b>
      </p>
      <p>Clichy; Arsenal, Manchester City ve Başakşehir formaları ile 549 resmi maça çıktı. Fransız sol bek, bu karşılaşmalarda 6 kez rakip fileleri havalandırdı, 30 da asist yaptı. Profesyonel kariyerinde 2 kırmızı gören 34 yaşındaki futbolcu, 64 kez de sarardı.</p>
      <p>(Fotomaç)</p>
    </article>
  </body>
</html>