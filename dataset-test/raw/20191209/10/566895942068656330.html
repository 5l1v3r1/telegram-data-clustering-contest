<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2597979/zitelku-susidnoi-oblasti-pravoohoronci-pidozruut-u-vcinenni-kradizki-na-ternopilsini"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Жительку сусідньої області правоохоронці підозрюють у вчиненні крадіжки на Тернопільщині"/>
    <meta property="og:description" content="Оновити гардероб, не заплативши при цьому ні копійки"/>
  </head>
  <body>
    <article>
      <h1>Жительку сусідньої області правоохоронці підозрюють у вчиненні крадіжки на Тернопільщині</h1>
      <address><time datetime="2019-12-09T10:15:00+00:00">09 Dec 2019, 10:15</time> by <a rel="author">Тетяна Питак</a></address>
      <p>
        <i>Оновити гардероб, не заплативши при цьому ні копійки, примудрилася 25-річна жителька одного з сіл Хмельницької області. Зловмисницю у вчиненні злочину підозрюють співробітники Борщівського відділення поліції.</i>
      </p>
      <p> Повідомлення про крадіжку надійшло до правоохоронців від адміністрації одного з торгових закладів Борщова. Виявилося, до магазину заходила покупець, приміряла жіночий костюм, а коли покинула заклад - зник і товар.</p>
      <p> Оперативно відреагувавши на повідомлення, поліцейські встановили, що до злочину причетна 25-річна жителька Хмельниччини. Зловмисниця викрала предмет жіночого гардеробу вартістю майже півтори тисячі гривень.</p>
      <p> Зловмисниця у скоєному зізналася. Крадений костюм поліцейські вилучили. Відомості за даним фактом внесено до Єдиного реєстру досудових розслідувань і кваліфіковано частиною 1 статті 185 ККУ.</p>
    </article>
  </body>
</html>