<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ukrposhta-pohvalylas-pryjnyattyam-boyingu-z-miljonom-posylok-vid-chornoyi-p-yatnytsi.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T10:35:34+00:00"/>
    <meta property="og:title" content="«Укрпошта» похвалилась прийняттям Боїнгу з мільйоном посилок від «чорної п’ятниці»"/>
    <meta property="og:description" content="«Укрпошта» похвалилась прийняттям Боїнгу з мільйоном посилок від «чорної п’ятниці»"/>
  </head>
  <body>
    <article>
      <h1>«Укрпошта» похвалилась прийняттям Боїнгу з мільйоном посилок від «чорної п’ятниці»</h1>
      <address>
        <time datetime="2019-12-09T10:35:34+00:00">09 Dec 2019, 10:35</time>
      </address>
      <p>У четвер, 5 грудня «Укрпошта» прийняла в Борисполі «Боїнг 747» з майже мільйоном посилок на борту, як наслідок вдалих продажів «чорної п’ятниці». Про це на своїй сторінці у <a href="https://www.facebook.com/ukrposhtaceo/posts/3096015767094738?__xts__[0]=68.ARDnwu3DR8aDjYOhFuX-XCjsWP3xxx0V4fHsJTV8k0Pn-_MSS_H8LVLncuhhWpM-vXObmHoNRaoftnPxibT_FsuQ9OUsTJuY5novusu65PecChfXs4hd8vOXEb0q_Cs1LBWbLABC5jKVDpd4hh0ku5MyYeQNDYfh1kK9Eo7jBQy745OxZA-9Z2tgiZEi-Ccz7m7WIyhI1a2-0htoSpg8Vjc6N-xMyRARW0bQTovUBfWVMuE94QGzvIqXGQljoB8E0JO_S3MP6ty7KuR3sxbtiGVHU-mrm3KlY6LMPYc_lmdHQZn1GjmwP7r2pANMbJ2wrcq6sTzIbA6aiZZKqPGkEiQCls_N&amp;__tn__=-R">Facebook</a> написав керівник «Укрпошти» Ігор Смілянський.</p>
      <figure>
        <img src="https://1news.com.ua/wp-content/uploads/2019/12/78546580_3096006567095658_7172390574509522944_n.jpg"/>
      </figure>
      <p>«На ці вихідні близько 100 співробітників топ-менеджменту і апарату центрального офісу вийшли сортувати посилки. Це було суто добровільно, і я хочу щиро подякувати колегам за їх участь. Я чим зміг, також допоміг і навіть злегка попрацював постачальником піци, для відновлення після зміни», – пише Смілянський</p>
      <p>Він додав, що протягом усього цього тижня волонтери з центрального офісу і Київської дирекції, а також залучені компанії з аутсорсингу, продовжать допомагати розбирати завали, а колеги в Полтаві, Одесі та Львові через перенаправлення потоків допоможуть це зробити ефективніше.</p>
      <figure>
        <img src="https://1news.com.ua/wp-content/uploads/2019/12/78415625_3096006547095660_590468470311747584_n.jpg"/>
      </figure>
      <p>Керівник «Укрпошти» зазначив, що дрібні пакети на експорт обробляються день в день, посилки – 2-3 дня. А посилки та листи на імпорт також не відстають від графіку.</p>
      <figure>
        <img src="https://1news.com.ua/wp-content/uploads/2019/12/78681108_3096006553762326_6330533893086642176_n.jpg"/>
      </figure>
      <p>«Про що ще хочу сказати. Мені зайвий раз прикро, що витрачені 2 роки боротьби замість того, щоб інвестувати в автоматизовані лінії обробки посилок, а деяке обладнання ще пам’ятає Міністерство Зв’язку СРСР. Але я щасливий, що завдяки підтримці глави МВС і Кабінету міністрів у нас закінчився період боротьби і починається період творення, а значить є надія зустріти наступний рік вже в іншій формі. Міністру звичайно сподобалося сортувати посилки, але я впевнений, що сортувати їх на супер сучасному конвеєрі, йому сподобатися ще більше, а через пару років до цього додасться ще й нова будівля», – додав Смілянський.</p>
    </article>
  </body>
</html>