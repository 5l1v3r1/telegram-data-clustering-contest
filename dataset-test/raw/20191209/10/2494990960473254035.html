<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/12/09/news/grande-fratello-vip-trash-antonio-zequila-mutanda-aristide-malnati-alfonso-signorini-1252757/"/>
    <meta property="og:site_name" content="Il Tempo"/>
    <meta property="article:published_time" content="2019-12-09T10:31:00+00:00"/>
    <meta property="og:title" content="Il Grande Fratello Vip vira al trash. Ecco Antonio Zequila e Aristide Malnati"/>
    <meta property="og:description" content="Il promo recita: “Siete pronti? Il Grande fratello Vip sta tornando”. A gennaio 2020, tra meno di un mese Alfonso Signorini aprirà le porte della casa di Cinecittà al cast più vip di sempre (ipse dixit). Il direttore del settimanale “Chi” è riuscit..."/>
  </head>
  <body>
    <article>
      <h6 class="kicker">IL CAST</h6>
      <h1>Il Grande Fratello Vip vira al trash. Ecco Antonio Zequila e Aristide Malnati</h1>
      <address><time datetime="2019-12-09T10:31:00+00:00">09 Dec 2019, 10:31</time> by <a rel="author">Giada Oricchio</a></address>
      <p>Il promo recita: “Siete pronti?<b> Il Grande fratello Vip</b> sta tornando”. A gennaio 2020, tra meno di un mese <b>Alfonso Signorini</b> aprirà le porte della casa di Cinecittà al cast più vip di sempre (ipse dixit). Il direttore del settimanale “Chi” è riuscito a strappare il sì di<b> Rita Rusic</b>, produttrice cinematografica ed ex moglie di Vittorio Cecchi Gori in perenne polemica con Valeria Marini, della scrittrice <b>Barbara Alberti</b> e della peperina <b>Antonella Elia</b> (chiedere ad<b> Achille Lauro</b>, ex partecipante di Pechino Express).</p>
      <p>Per approfondire leggi anche: <b><a href="https://www.iltempo.it/cultura-spettacoli/2019/12/07/news/grande-fratello-gf-vip-toto-nome-adriana-volpe-elena-morali-alfonso-signorini-giancarlo-magalli-concorrente-misterioso-1252331/">Toto-nomi al GfVip: chi è la concorrente misteriosa?</a></b></p>
      <p>Quasi certo l’ingresso di<b> Adriana Volpe</b>, <b>Natalia Bush</b> e <b>Eva Robin’s</b>. Se il girl power è davvero power, quello maschile al momento sembra virare sul trash. Il sito Bitchyf.it ha individuato il personaggio nascosto dietro l’ultima fotografia pubblicata sull’account ufficiale Instagram: si tratterebbe di <b>Aristide Malnati</b>, ex concorrente dell’ “<b>Isola dei Famosi 2</b>” condotta da Alessia Marcuzzi su Mediaset, amico e ospite fisso di “Casa Signorini”, il format sul web di Alfonso Signorini.</p>
      <p>L’uomo si occupa di reportage dal mondo per la trasmissione “Storia e Misteri” su Telenova e la didascalia che accompagna l’immagine sembra far riferimento proprio alla sua attività: “La mia vita è una continua avventura...”. L’altro uomo pronto a partecipare al reality show sarebbe <b>Antonio Zequila</b>, attore e già concorrente della terza edizione dell’ “Isola dei Famosi” di Simona Ventura.  </p>
    </article>
  </body>
</html>