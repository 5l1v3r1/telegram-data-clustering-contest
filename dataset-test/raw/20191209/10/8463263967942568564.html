<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/858675/serie-a-awantura-w-szatni-napoli-piotr-zielinski-w-grupie-wojownikow"/>
    <meta property="og:site_name" content="WP SportoweFakty"/>
    <meta property="article:published_time" content="2019-12-09T10:39:04+00:00"/>
    <meta property="og:title" content="Serie A. Awantura w szatni Napoli. Piotr Zieliński w grupie &quot;wojowników&quot;"/>
    <meta property="og:description" content="Podczas ostatniego meczu Serie A w szatni Napoli miało dojść do &quot;wybuchu gniewu&quot;. Część piłkarzy głośno oświadczyła, że trzeba wyjść z kryzysu. Wśród nich znalazł się również Piotr Zieliński."/>
  </head>
  <body>
    <article>
      <h1>Serie A. Awantura w szatni Napoli. Piotr Zieliński w grupie "wojowników"</h1>
      <address><time datetime="2019-12-09T10:39:04+00:00">09 Dec 2019, 10:39</time> by <a rel="author" href="https://sportowefakty.wp.pl/autor/igor-kubiak" target="_blank">Igor Kubiak</a></address>
      <h4>Podczas ostatniego meczu Serie A w szatni Napoli miało dojść do "wybuchu gniewu". Część piłkarzy głośno oświadczyła, że trzeba wyjść z kryzysu. Wśród nich znalazł się również Piotr Zieliński.</h4>
      <related>
        <a href="https://sportowefakty.wp.pl/pilka-nozna/858544/serie-a-piotr-zielinski-doceniony-przez-lgds-rozjasnil-cienie"/>
      </related>
      <p>Wicemistrzowie Włoch mają już serię 9 meczów bez zwycięstwa. W sobotę w wyjazdowym spotkaniu z  piłkarze  na przerwę schodzili, przegrywając 0:1. Wtedy w szatni miało dojść do "wybuchu gniewu", o czym informuje "la Repubblica" (cytaty za: "ilNapolista"). </p>
      <p>Włoski dziennik doniósł, że w szatni najgłośniejszy był <a href="https://sportowefakty.wp.pl/pilka-nozna/konstantinos-manolas">Kostas Manolas</a>, który w meczu z Udinese był jednym z najlepszych piłkarzy Napoli. Do Greka dołączył również <a href="https://sportowefakty.wp.pl/pilka-nozna/piotr-zielinski">Piotr Zieliński</a> i Giovanni di Lorenzo. Tych piłkarzy w mediach nazwano już "grupą wojowników".</p>
      <p>Cała trójka publicznie oświadczyła, że chce wyjść z kryzysu i uratować posadę trenera dla <a href="https://sportowefakty.wp.pl/pilka-nozna/carlo-ancelotti">Carlo Ancelottiego</a>. Zieliński wydatnie przyczynił się do zdobycia punktu w Udine - to właśnie Polak zdobył gola na wagę remisu 1:1 po przerwie (więcej o meczu <b><a href="https://sportowefakty.wp.pl/pilka-nozna/858240/serie-a-udinese-calcio-ssc-napoli-azzurri-wciaz-zawodza-piotr-zielinski-strzelil">TUTAJ</a></b>).</p>
      <p>"Nastąpiło wezwanie do broni. Teraz trzeba sprawdzić, ilu z piłkarzy przyłączy się do nowonarodzonej partii bojowej" - czytamy w serwisie. W grupie "wojowników" mają znajdować się jeszcze nowi zawodnicy - <a href="https://sportowefakty.wp.pl/pilka-nozna/hirving-lozano">Hirving Lozano</a> i <a href="https://sportowefakty.wp.pl/pilka-nozna/fernando-llorente">Fernando Llorente</a>. Z kolei "w zawieszeniu" pozostają piłkarze łączeni z opuszczeniem Napoli - <a href="https://sportowefakty.wp.pl/pilka-nozna/lorenzo-insigne">Lorenzo Insigne</a>, <a href="https://sportowefakty.wp.pl/pilka-nozna/jose-callejon">Jose Callejon</a>, <a href="https://sportowefakty.wp.pl/pilka-nozna/dries-mertens">Dries Mertens</a> i <a href="https://sportowefakty.wp.pl/pilka-nozna/fabian-ruiz">Fabian Ruiz</a>. Na razie nie wiadomo, do której grupy przynależy drugi z Polaków - <a href="https://sportowefakty.wp.pl/pilka-nozna/arkadiusz-milik">Arkadiusz Milik</a>.</p>
      <p>W poniedziałkowy poranek miało dojść do spotkania między piłkarzami, w którym będzie uczestniczyć również Ancelotti. O podziale na aż cztery grupy już wcześniej pisała "La Gazzetta dello Sport" (więcej <b><a href="https://sportowefakty.wp.pl/pilka-nozna/857961/serie-a-media-szatnia-napoli-podzielona-na-4-grupy-milik-wsrod-niezadowolonych">TUTAJ</a></b>).<br/><b>Zobacz</b>: <a href="https://sportowefakty.wp.pl/pilka-nozna/858514/serie-a-precyzyjnie-i-skutecznie-zobacz-bramke-piotra-zielinskiego-w-meczu-z-udi">Serie A. "Precyzyjnie i skutecznie". Zobacz bramkę Piotra Zielińskiego w meczu z Udinese Calcio</a></p>
      <p>WP SportoweFakty</p>
    </article>
  </body>
</html>