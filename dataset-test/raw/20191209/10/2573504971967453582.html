<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235051/stefano-accorsi-e-bianca-vitali-allinizio-era-un-problema/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T10:45:44+00:00"/>
    <meta property="og:title" content="Stefano Accorsi e Bianca Vitali: “All’inizio era un problema”"/>
    <meta property="og:description" content="Stefano Accorsi confessa cosa lo abbia fatto innamorare di Bianca Vitali, la sua attuale compagna Galeotto fu il set della serie tv 1992. Tra Stefano Accorsi e Bianca Vitali, figlia di Aldo (il direttore di Tv Sorrisi e Canzoni, il settimanale più venduto in Italia), la scintilla è scoccata al lavoro. Proprio durante le riprese, […]"/>
  </head>
  <body>
    <article>
      <h1>Stefano Accorsi e Bianca Vitali: “All’inizio era un problema”</h1>
      <address><time datetime="2019-12-09T10:45:44+00:00">09 Dec 2019, 10:45</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Stefano Accorsi confessa cosa lo abbia fatto innamorare di Bianca Vitali, la sua attuale compagna</h3>
      <p>Galeotto fu il set della serie tv <b>1992</b>. Tra <b>Stefano Accorsi e Bianca Vitali</b>, figlia di Aldo (il direttore di Tv Sorrisi e Canzoni, il settimanale più venduto in Italia), la scintilla è scoccata al lavoro. Proprio<b> durante le riprese</b>, i due hanno finito per incontrarsi e innamorarsi.</p>
      <p>Bella e affascinante, la Vitali ha immediatamente conquistato il collega. Dopo circa due anni di fidanzamento, il 24 novembre 2015 sono <b>convolati all’altare</b> nella location di Borgonovo Val Tidone (provincia di Piacenza). E, su espresso desiderio degli sposi, alla cerimonia hanno <b>presenziato solo pochi intimi</b>.</p>
      <p>Dall’unione tra <b>Stefano Accorsi e Bianca Vitali</b> è nato il loro primogenito Lorenzo, che oggi ha 2 anni. Per dedicarsi anima e corpo al piccolo, <b>Bianca ha accantonato la carriera di attrice</b>. Prima di 1992, aveva maturato esperienze come modella e testimonial di spot pubblicitari di un noto marchio legato al settore dell’abbigliamento.</p>
      <h3>Intesa immediata</h3>
      <p>Poi lo sbarco su Sky, fondamentale non tanto sul piano professionale, quanto semmai su quello privato. A <i>Vanity Fair</i>, <b>Stefano Accorsi</b> ha spiegato che aveva pochissime scene, ma tra loro si è creata subito una <b>magnifica alchimia</b>.</p>
      <p>Da un punto di vista anagrafico ha provato stupore, avendo <b>vent’anni di differenza</b>, ma nel momento in cui ti rendi conto che per te non rappresenta un problema, ne convieni che il problema è unicamente insito nella convenzione sociale.</p>
      <p>Con ciò la differenza d’età si sente comunque tutta, anche se – ha precisato Accorsi – lei è <b>molto matura per la sua età</b>. Lo diverte il fatto che abbiano prospettive diverse, che tengano conto di <b>vissuti diversi</b>. Ogni tanto lei ci prova a farlo sentire vecchio e si diverte a punzecchiarlo, senza successo.</p>
      <h3>Stefano Accorsi: l’incontro di Bianca coi suoi figli</h3>
      <p>1992 ha cambiato la vita ad entrambi. Prima delle riprese Accorsi non sapeva chi fosse Bianca Vitali e, in realtà, la cosa era reciproca, infatti <b>nemmeno Bianca conosceva Stefano</b>. Non aveva sfruttato la propria popolarità per informarsi un po’ sul collega. <b>Troppo giovane e ingenua, o ignorante</b>, come scherzosamente le dice Accorsi per prenderla in giro.</p>
      <p>E lei come si difende? <b>Ovviamente per l’età!</b> Dietro alle battute e alle verve ironica, si nasconde però una donna sensibile. Come racconta Accorsi, è stata molto brava fin dal principio nell’<b>incontro con i suoi figli</b>. Dalla sua separazione erano comunque passati già due anni, i bambini erano ben predisposti e curiosi di conoscerla.</p>
    </article>
  </body>
</html>