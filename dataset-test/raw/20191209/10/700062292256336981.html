<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/717063-o-kostas-voytsas-einai-akrivoplhromenos-alla-echei-to-koino-toy.html"/>
    <meta property="og:site_name" content="madata.gr"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Ο Κώστας Βουτσάς είναι ακριβοπληρωμένος, αλλά έχει το κοινό του"/>
    <meta property="og:description" content="Σας θυμίζω ότι την Έρρικα Μπρόγιερ την έπεισα να επιστρέψει στο θέατρο μετά από 20 χρόνια και ενώ περνούσαμε πάρα πολύ ωραία είπαμε να κλείσει"/>
  </head>
  <body>
    <article>
      <h1>Ο Κώστας Βουτσάς είναι ακριβοπληρωμένος, αλλά έχει το κοινό του</h1>
      <address>
        <time datetime="2019-12-09T10:15:00+00:00">09 Dec 2019, 10:15</time>
      </address>
      <p><i><b>Σας θυμίζω ότι την Έρρικα Μπρόγιερ την έπεισα να επιστρέψει στο θέατρο μετά από 20 χρόνια και ενώ περνούσαμε πάρα πολύ ωραία είπαμε να κλείσει αυτός ο κύκλος</b></i><br/><br/>Για τις αλλαγές που θα γίνουν στην πολυσυζητημένη Παριζιάνα, μίλησε στο Happy Day και την Ελένη Μουστάκη, ο παραγωγός της παράστασης, Μαυρίκιος Μαυρικίου. Ο Κώστας Βουτσάς μπαίνει στην παράσταση και ο παραγωγός αναφέρει τα εξής:<br/><br/>“Από αύριο ο Κώστας Βουτσάς θα είναι στην Παριζιάνα, στον ρόλο που έκανε μέχρι τώρα η Έρρικα Μρόγιερ. Αυτό είναι και σημαδιακό, γιατί πραγματικά υπήρξαν ζευγάρι και θα τον έχουμε μαζί μας και στην Παριζιάνα, εκτός από την Σταχτοπούτα. Έκλεισε ένας κύκλος εμφανίσεων, σας θυμίζω ότι την Έρρικα την έπεισα να επιστρέψει στο θέατρο μετά από 20 χρόνια και ενώ περνούσαμε πάρα πολύ ωραία -δεν έχει συμβεί τίποτα- συζητήσαμε και είπαμε να κλείσει αυτός ο κύκλος και να συνεχίσει ο Κώστας τον ρόλο της.<br/> Θεωρώ ότι ένας άνθρωπος που έχει αυτή την πορεία, αυτή την καριέρα, πρέπει να ανταποκρίνεται σίγουρα οικονομικά στο μέγεθός του ο μισθός που παίρνει. Είναι ένα ρίσκο που καλείται να πάρει ένας παραγωγός, εγώ καλώς έκανα και το πήρα γιατί ο Κώστας Βουτσάς έχει το κοινό του που έρχεται και τον βλέπει. Ήδη από τις πρώτες βδομάδες στην Σταχτοπούτα, το θέατρο είναι γεμάτο”.</p>
      <figure>
        <iframe src="https://www.youtube.com/embed/iZkvXJY8GhU" width="560" height="315" data-service="Youtube" scrolling="no"/>
      </figure>
    </article>
  </body>
</html>