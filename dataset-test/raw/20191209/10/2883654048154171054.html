<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/goede-relatie-bridget-en-rachel-pijnlijk-voor-monique/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-12-09T10:22:52+00:00"/>
    <meta property="og:title" content="‘Goede relatie Bridget en Rachel pijnlijk voor Monique’"/>
    <meta property="og:description" content="Rachel kan het goed vinden met haar kersverse schoondochter Bridget Maasland. Ze lijkt niet rouwig te zijn om de breuk tussen haar zoon André en Monique."/>
  </head>
  <body>
    <article>
      <h1>‘Goede relatie Bridget en Rachel pijnlijk voor Monique’</h1>
      <address><time datetime="2019-12-09T10:22:52+00:00">09 Dec 2019, 10:22</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Rachel Hazes kan het goed vinden met haar kersverse schoondochter Bridget Maasland. Ze lijkt niet rouwig te zijn om de breuk tussen haar zoon André en Monique, hoewel zij samen een kind hebben. Twee bekende Nederlanders vinden het respectloos dat Monique zo snel aan de kant wordt gezet.</p>
      <h3>Houden van</h3>
      <p>In RTL Boulevard werd de hechte relatie tussen Bridget en Rachel besproken. En de blonde presentatrice kwam daar niet goed vanaf, en dat terwijl ze zelf regelmatig achter de desk van datzelfde programma staat. Er staat een video online waarin ze samen met Rachel dansend te zien is. ,,Oh, het is één groot feest! Wat een leuk wijf! We stonden bij het concert van André en we hebben eigenlijk alleen maar staan dansen, swingen en lachen! We houden zelfs al van elkaar!”, zei Bridget daarover.</p>
      <p>,,We zien ze gezellig dansen. Het lijkt al lekker te klikken en het ziet eruit alsof ze vriendinnen voor het leven zijn”, zegt adjunct hoofdredacteur van weekblad Weekend Bart van Ettekoven. Waarop Olcay Gulsen zegt: ,,Het lijkt me aan de andere kant ook best wel een beetje pijnlijk voor Monique, toch? Die heeft een moeilijke band gehad met haar schoonmoeder.” Bart blijkt het met Olcay eens, want hij ziet in dat het nooit aan Monique lag dat ze geen contact had met Rachel. ,,Ik ben het helemaal met je eens. Monique heeft vijf jaar lang gevochten voor de relatie met Rachel, ze heeft twee jaar geleden ook de eerste toenaderingspoging gedaan, zoals te zien was op die beroemde foto dat ze met kerst weer voor het eerst aan tafel zaten. Ze heeft echt wel haar best gedaan om iets op te bouwen en dat is nooit gelukt.”</p>
      <h3>Foto</h3>
      <p>Misschien speelt het mee dat Rachel en Bridget elkaar al langere tijd kennen. De twee zijn samen te zien op een foto die gemaakt is in 2013, toen de familie Hazes en een aantal andere sterren kerst vierden bij Patty Brard.</p>
      <figure>
        <img src="https://www.ditjesendatjes.nl/wp-content/uploads/2019/12/KerstBijPatty.png"/>
      </figure>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/wordt-aandacht-andre-te-veel/"/>
        <a href="https://www.ditjesendatjes.nl/jort-kelder-denkt-niet-aan-nieuwe-liefde/"/>
        <a href="https://www.ditjesendatjes.nl/vrouwen-azen-op-afgevallen-frans-duijts/"/>
      </related>
    </article>
  </body>
</html>