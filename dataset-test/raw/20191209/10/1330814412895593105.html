<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/notizie/fc-messina-il-presidente-arena-e-euforico-credo-ancora-nel-primo-posto-palermo-il-campionato-e-lungo-poi-si-diverte-a-fare-il-giornalista/"/>
    <meta property="og:site_name" content="Mediagol"/>
    <meta property="article:published_time" content="2019-12-09T10:32:42+00:00"/>
    <meta property="og:title" content="Fc Messina, il presidente Arena è euforico: “Credo ancora nel primo posto. Palermo? Il campionato è lungo”. Poi si diverte a fare il giornalista"/>
    <meta property="og:description" content="I peloritani superano in casa in rimonta il Marina di Ragusa:"/>
  </head>
  <body>
    <article>
      <h1>Fc Messina, il presidente Arena è euforico: “Credo ancora nel primo posto. Palermo? Il campionato è lungo”. Poi si diverte a fare il giornalista</h1>
      <h2>I peloritani superano in casa in rimonta il Marina di Ragusa: “Sono felice, le vittorie aiutano tantissimo, portano positività e il gruppo sta cavalcando l’onda”</h2>
      <address><time datetime="2019-12-09T10:32:42+00:00">09 Dec 2019, 10:32</time> by <a rel="author" href="https://www.mediagol.it/author/radicini/" target="_blank">Mediagol92</a></address>
      <p>09 dicembre 2019 - 10:32</p>
      <p>“<i>Primo posto? Il Palermo è una grande squadra e merita stare li, ho detto che il campionato è lungo e al primo posto ci credo ancora, siamo a ­11 andiamo avanti domenica dopo domenica e alla fine vedremo</i>“.</p>
      <p>Esordisce così il presidente dell’<b>FC Messina</b>, <b>Rocco Arena</b>, intervistato da<i> La Gazzetta del Sud</i> al termine del match vinto per 2-1 al ‘<i>Franco Scoglio</i>‘ contro il <b>Marina di Ragusa</b>. I <i>peloritani</i> occupano attualmente il sesto posto in classifica con 26 punti, a -11 dalla vetta occupata dal <b>Palermo</b>. Il numero uno del club <i>giallorosso</i> è euforico per il successo ottenuto in rimonta: “<i>Mercato? Annunceremo </i>­- afferma Arena ­- <i>due acquisti a breve, faremo presto un comunicato, i nostri due direttori stanno parlando con i procuratori</i>“.</p>
      <p>Quarta vittoria consecutiva per la squadra messinese: “<i>Sono felice, le vittorie aiutano tantissimo, portano positività e il gruppo sta cavalcando l’onda </i>– ha proseguito Arena –<i>. Oggi ho visto il primo gruppo organizzato in tribuna e ringrazio queste persone per l’affetto e la stima, vedo che Messina inizia a rispondere spero in seguito di meritarmi la loro fiducia</i>“.</p>
      <p>Poco prima di andar via anche un simpatico siparietto con mister <i>Ernesto Gabriele</i>, con il presidente Arena che si è prestato a fare il giornalista: “<i>Mister siamo in prossimità del Natale cosa si aspetta sotto l’albero?</i>“. Il tecnico: “<i>Qualche giocatore, ma giusto perché so che lei lo farà</i>“. “<b><i>Sognavo di fare il giornalista ­</i></b>– conclude Arena­ – <i>grazie per avermi dato l’opportunità</i>“.</p>
      <p>
        <a href="https://www.mediagol.it/tag/arena/">#Arena</a>
        <a href="https://www.mediagol.it/tag/fc-messina/">#fc messina</a>
        <a href="https://www.mediagol.it/tag/marina-di-ragusa/">#marina di ragusa</a>
        <a href="https://www.mediagol.it/tag/palermo/">#palermo</a>
        <a href="https://www.mediagol.it/tag/serie-d/">#serie d</a>
      </p>
    </article>
  </body>
</html>