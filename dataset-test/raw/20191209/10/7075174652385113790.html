<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55378/zeljko-vasic-slavi-rodjendan-zajedno-sa-prijateljima-i-fanovima"/>
    <meta property="og:site_name" content="Svet Plus"/>
    <meta property="article:published_time" content="2019-12-09T10:39:38+00:00"/>
    <meta property="og:title" content="Željko Vasić slavi rođendan zajedno sa prijateljima i fanovima!"/>
    <meta property="og:description" content="Sutra uveče u 20 časova u Kombank dvorani, Željko Vasić slavi četrdeseti rođendan zajedno sa prijateljima i fanovima. Na repertoaru njegove omiljene numere od Stinga do pesama koje naručuje u kafani."/>
  </head>
  <body>
    <article>
      <h1>Željko Vasić slavi rođendan zajedno sa prijateljima i fanovima!</h1>
      <h2>Sutra uveče u 20 časova u Kombank dvorani, Željko Vasić slavi četrdeseti rođendan zajedno sa prijateljima i fanovima. Na repertoaru njegove omiljene numere od Stinga do pesama koje naručuje u kafani.</h2>
      <address><time datetime="2019-12-09T10:39:38+00:00">09 Dec 2019, 10:39</time> by <a rel="author">O.J</a></address>
      <p>Pop zvezda<a href="http://www.svetplus.com/vesti/1/rs/%C5%BDeljko-Vasi%C4%87"><b> Željko Vasić</b></a> odabrao je zanimljiv način da proslavi svoj jubilarni rođendan – zakupio je Kombank dvoranu u kojoj će održati koncert pod nazivom ’’Moja kafana’’.</p>
      <p>
        <b>’’Koncept ovog nastupa je specifičan’’ ističe Vasić ’’koncertno pozorišnog karaktera. Imaćemo stolove na bini i konobari će služiti piće baš kao u pravoj kafani. Pored svojih, pevaću i numere koje inače naručujem u kafani. Verujem da će publika dobro reagovati, jer ćemo izvesti i neke strane i domaće pop rock hitove koje volim’’.</b>
      </p>
      <figure>
        <img src="http://www.svetplus.com/userfiles/images/zeljko.jpg"/>
      </figure>
      <p>Na pitanje kako je došao na ovu ideju, Željko odgovara:</p>
      <p>
        <b>’’Kafana predstavlja mesto koje okuplja ljude različitih interesovanja i profesija i kao takva je veoma važna institucija. Mnogo bitnih poslova je sklopljeno, a životnih odluka doneto upravo u kafani. Stoga sam i dao sebi za slobodu da za rođendan napravim kafansku atmosferu u Kombank dvorani, a istovremeno budem okružen onima koje najviše volim – porodicom, prijateljima i publikom’’.</b>
      </p>
      <p>Ulaznice za <b>’’Moju kafanu’’</b> su pred rasprodajom i mogu se nabaviti na blagajni Kombank dvorane i svim prodajnim mestima Ticket Visiona <a href="http://www.tickets.rs/"><b>OVDE</b></a>.</p>
    </article>
  </body>
</html>