<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/stize-podrska-srbiji-madjarska-salje-pojacanje-u-kfor/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="СТИЖЕ ПОДРШКА СРБИЈИ! Мађарска шаље појачање у КФОР!"/>
    <meta property="og:description" content="Мађарски министар иностраних послова Петер Сијарто најавио је на недавном састанку шефова дипломатије чланица НАТО у Бриселу да ће његова земља знатно повећати војно присуство на Косову и у Авганистану."/>
  </head>
  <body>
    <article>
      <h1>СТИЖЕ ПОДРШКА СРБИЈИ! Мађарска шаље појачање у КФОР!</h1>
      <address><time datetime="2019-12-09T10:04:00+00:00">09 Dec 2019, 10:04</time> by <a rel="author">balkansec.net</a></address>
      <p>
        <b>Мађарски министар иностраних послова Петер Сијарто најавио је на недавном састанку шефова дипломатије чланица НАТО у Бриселу да ће његова земља знатно повећати војно присуство на Косову и у Авганистану.</b>
      </p>
      <p>- Безбедност региона Западног Балкана од кључног је значаја за Мађарску и Европу - поручио је Сијарто, прецизирајући да ће у мисију КФОР бити упућено још 100, а у централну Азију још 70 војника.</p>
      <p>Овом одлуком Будимпешта учвршћује своју позицију у НАТО и показује да безбедност региона сматра једним од приоритета спољне политике. Она би могла да се тумачи и као порука подршке Србији која од НАТО-а тражи да не смањују снаге КФОР-а јер их сматра кључним гарантом безбедности српског становништва.</p>
      <p>Тај став је потврђен и у новом Индивидуалном акционом плану партнерства Србије и НАТО од 2019. до 2021. године у коме се наводи да је "НАТО незаменљив фактор регионалне стабилности, пошто КФОР доприноси безбедном и сигурном окружењу на Косову и слободи кретања за све".</p>
      <p>У КФОР-у се моментално налази 385 мађарских војника у саставу Тактичког резервног батаљона (КТБРН - КФОР Тацтицал Ресерве Батталион). Ради се о јединици која је директно потчињена команданту мисије. Наменски је обучена и опремљена за борбу против насиља, обезбеђивање конвоја, осматрање и пружање помоћи унесрећеном становништву.</p>
      <p>Мађарски батаљон сматра се кључном интервентном снагом за заштиту становништа и спречавање евентуалног насиља какво се догодило 2004. године.</p>
      <p>Будимпешта такође шаље појачање у мисију НАТО у Авганистану под називом "Ресолуте Суппорт" (Одлучна подршка). То је највећа војна операција те организације.</p>
      <p>Започета је 2015. године и 16.000 војника обучава авганистанску војску. Поред држава чланица у овој мисији учествују Јерменија, Аустрија, Финска, Шведска, Украјина, Азербејждан, Грузија, Монголија и Аустралија а из нашег региона Хрватска, Северна Македонија, Босна и Херцеговина и Црна Гора.</p>
      <p>Поред појачавања контигената, Мађарска је најавила да ће најкасније до 2024. повећати издвајања за одбрану на жељених 2 одсто бруто националног производа што је препоручени ниво за чланице НАТО.</p>
      <p>Амерички војници воле Русију, а за то је крива контрола ума! Више о томе <b><a href="http://www.pravda.rs/2019/12/9/pentagon-sokirao-svet-americki-vojnici-vole-rusiju-a-za-to-je-kriva-kontrola-uma/"><b>ОВДЕ</b></a></b>.</p>
      <figure>
        <img src="http://www.pravda.rs/fileadmin/slike/2019/07/29/Mustafa.jpg"/>
      </figure>
    </article>
  </body>
</html>