<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/societat/article/5-societat/1708224-barcelona-reforcara-l-l1-de-metro-i-posara-bus-llancadora-pel-tall-de-l-r3-r4-i-r12-per-les-obres-als-tunels-de-glories.html"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T10:31:14+00:00"/>
    <meta property="og:title" content="Barcelona reforçarà l’L1 de metro i posarà bus llançadora pel tall de l’R3, R4 i R12 per les obres als túnels de Glòries"/>
    <meta property="og:description" content="Els treballs es faran del 21 de desembre al 5 de gener Afectaran uns 60.000 usuaris diaris, que tardaran &quot;uns 15 minuts més de mitjana&quot;"/>
  </head>
  <body>
    <article>
      <h1>Barcelona reforçarà l’L1 de metro i posarà bus llançadora pel tall de l’R3, R4 i R12 per les obres als túnels de Glòries</h1>
      <address><time datetime="2019-12-09T10:31:14+00:00">09 Dec 2019, 10:31</time> by <a rel="author">ACN</a></address>
      <ul>
        <li>
          <b>Els treballs es faran del 21 de desembre al 5 de gener</b>
        </li>
        <li>
          <b>Afectaran uns 60.000 usuaris diaris, que tardaran “uns 15 minuts més de mitjana”</b>
        </li>
      </ul>
      <p>Barcelona reforçarà la línia L1 del metro i habilitarà un bus llançadora pel tall de les línies R3, R4 i R12 per les obres als túnels viaris de Glòries. El servei d’aquestes tres línies de Rodalies quedarà interromput entre les estacions d’Arc de Triomf i Sant Andreu Arenal des del 21 de desembre fins al 5 de gener. “Fem les obres en aquest període de Nadal per afectar els menys usuaris possibles”, ha comentat la presidenta de TMB, Rosa Alarcón. Renfe i TMB han calculat que les obres afectaran uns 60.000 viatgers diaris, que tardaran “uns 15 minuts més de mitjana” en el seu trajecte habitual. Durant aquest període de 15 dies, la línia 1 del metro incrementarà el seu servei amb tres trens en hora punta els dies laborables i es posarà un bus llançadora entre les estacions de Sant Andreu Arenal, la Sagrera i Clot Aragó per l’avinguda Meridiana.</p>
    </article>
  </body>
</html>