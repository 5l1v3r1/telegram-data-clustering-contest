<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813369/%D9%88%D8%B1%D9%88%D8%AF-%DB%B5%DB%B0%DB%B0-%D8%AE%D9%88%D8%AF%D8%B1%D9%88%DB%8C-%D9%86%D8%B8%D8%A7%D9%85%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D9%BE%D8%A7%DB%8C%DA%AF%D8%A7%D9%87-%D8%B9%DB%8C%D9%86-%D8%A7%D9%84%D8%A7%D8%B3%D8%AF-%D8%B9%D8%B1%D8%A7%D9%82"/>
    <meta property="og:site_name" content="ایسنا"/>
    <meta property="article:published_time" content="2019-12-09T10:19:24+00:00"/>
    <meta property="og:title" content="ورود ۵۰۰ خودروی نظامی آمریکا به پایگاه‌ عین‌الاسد عراق"/>
    <meta property="og:description" content="منابع آگاه در استان الأنبار عراق از ورود تجهیزات نظامی جدید آمریکا به پایگاه هوایی عین‌الاسد در این استان خبر دادند."/>
  </head>
  <body>
    <article>
      <h1>ورود ۵۰۰ خودروی نظامی آمریکا به پایگاه‌ عین‌الاسد عراق</h1>
      <address><time datetime="2019-12-09T10:19:24+00:00">09 Dec 2019, 10:19</time> by <a rel="author">حمید محمدطاهری</a></address>
      <p>منابع آگاه در استان الأنبار عراق از ورود تجهیزات نظامی جدید آمریکا به پایگاه هوایی عین‌الاسد در این استان خبر دادند.</p>
      <p>به گزارش ایسنا، شبکه خبری روسیا الیوم گزارش داد، امروز (دوشنبه) تجهیزات نظامی جدید آمریکا وارد پایگاه هوایی عین الأسد در منطقه البغدادی، واقع در استان الانبار شدند. طبق این گزارش، تجهیزات جدید آمریکا شامل ۵۰۰ خودروی نظامی است و از اردن به پایگاه عین الأسد منتقل شده‌اند.</p>
      <p>این تجهیزات پس از آن وارد پایگاه مذکور شدند که گروه رسانه‌ای "الاعلام الأمنی" وابسته به فرماندهی ستاد مشترک عملیات مشترک عراق بامداد امروز با صدور بیانیه‌ای اعلام کرد چهار موشک از نوع کاتیوشا به یک پایگاه نظامی در اطراف فرودگاه بین‌المللی بغداد اصابت کرده و منجر به مجروح شدن شش سرباز شد.</p>
      <p>انتهای پیام</p>
    </article>
  </body>
</html>