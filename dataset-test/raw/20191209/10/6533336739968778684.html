<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/ldquo-mes-meglio-andare-avanti-questa-proposta-che-non-221209.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-12-09T10:44:45+00:00"/>
    <meta property="og:title" content="Carlo cottarelli: ''il mes? meglio andare avanti con questa proposta che non firmare''"/>
    <meta property="og:description" content="“IL MES? MEGLIO ANDARE AVANTI CON QUESTA PROPOSTA CHE NON FIRMARE” - CARLO COTTARELLI A “CIRCO MASSIMO”: “E’ SBAGLIATO DIRE CHE FAVORISCE LE BANCHE TEDESCHE. LA GERMANIA, CHE PRENDE A PRESTITO SOLDI A TASSI NEGATIVI SUI MERCATI, NON HA BISOGNO DI ANDARE DAL MES A PRENDERE IN PRESTITO SOLDI SE CI SONO PROBLEMI CON LE SUE BANCHE. IN UNA SITUAZIONE DI TENSIONE, SAREBBE L'ITALIA AD AVERE DIFFICOLTÀ A PRENDERE SOLDI A PRESTITO SUI MERCATI...&quot;"/>
  </head>
  <body>
    <article>
      <h1>Carlo cottarelli: ''il mes? meglio andare avanti con questa proposta che non firmare''</h1>
      <address>
        <time datetime="2019-12-09T10:44:45+00:00">09 Dec 2019, 10:44</time>
      </address>
      <p>
        <b>
          <b>“IL MES? MEGLIO ANDARE AVANTI CON QUESTA PROPOSTA CHE NON FIRMARE” - CARLO COTTARELLI A “CIRCO MASSIMO”: “E’ SBAGLIATO DIRE CHE FAVORISCE LE BANCHE TEDESCHE. LA GERMANIA, CHE PRENDE A PRESTITO SOLDI A TASSI NEGATIVI SUI MERCATI, NON HA BISOGNO DI ANDARE DAL MES A PRENDERE IN PRESTITO SOLDI SE CI SONO PROBLEMI CON LE SUE BANCHE. IN UNA SITUAZIONE DI TENSIONE, SAREBBE L'ITALIA AD AVERE DIFFICOLTÀ A PRENDERE SOLDI A PRESTITO SUI MERCATI..."</b>
        </b>
      </p>
      <hr/>
      <p>
        <b>Da <a href="http://www.capital.it/">“Circo Massimo - Radio Capital”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-257637/1234993.htm">
          <img src="https://cdn-static.dagospia.com/img/foto/11-2019/carlo-cottarelli-1234993.jpg"/>
        </a>
        <figcaption>carlo cottarelli</figcaption>
      </figure>
      <p>"Il Mes non è come avremmo voluto, ma è stato evitato il rischio principale, cioè l'obbligo di ristrutturazione del debito pubblico per chi ne chiedeva sostegno": lo dice Carlo Cottarelli, direttore dell'Osservatorio sui Conti Pubblici dell'Università Cattolica di Milano, in un'intervista a Circo Massimo, su Radio Capital. "Meglio andare avanti con la proposta attuale che dire non firmiamo e andare fuori dal Mes", dice l'economista, "Vorrebbe dire camminare sul filo senza rete piuttosto che con una rete diversa da quella che si vuole".</p>
      <figure>
        <a href="https://www.dagospia.com/mediagallery/Dago_fotogallery-257637/1246348.htm">
          <img src="https://cdn-static.dagospia.com/img/foto/12-2019/giuseppe-conte-roberto-gualtieri-mes-1246348.jpg"/>
        </a>
        <figcaption>giuseppe conte roberto gualtieri mes</figcaption>
      </figure>
      <p>E a chi dice che le modifiche al meccanismo europeo di stabilità favorirebbero le banche tedesche, ribatte: "Questa cosa è sbagliata, non si conosce la sostanza del dibattito. Un paese come la Germania, che prende a prestito soldi a tassi negativi sui mercati, non ha bisogno di andare dal Mes a prendere in prestito soldi se ci sono problemi con le sue banche. In una situazione di tensione, sarebbe l'Italia ad avere difficoltà a prendere soldi a prestito sui mercati. E i tedeschi stessi insistevano perché anche ai prestiti fatti dal Mes per sostenere le banche ci fosse condizionalità. Non volevano che quello fosse un sentiero agevolato".</p>
      <figure>
        <a href="https://www.dagospia.com/mediagallery/Dago_fotogallery-257637/576649.htm">
          <img src="https://cdn-static.dagospia.com/img/foto/08-2014/cottarelli-576649.jpg"/>
        </a>
        <figcaption>COTTARELLI</figcaption>
      </figure>
      <p>Il dibattito sulla manovra, intanto, verte soprattutto sulle microtasse: "Si discute e si minaccia di far cadere il governo per cose piccole: la plastic tax originariamente doveva rendere 1 miliardo, quella sullo zucchero 200 milioni, su 750 miliardi di entrate da tasse e tributi pagati. E lo stesso l'Imu sulle finte prime case: sarebbero 200 milioni", sottolinea Cottarelli, "Ci si vuole fare vedere come quello che evita le ingiustizie, e la gente spesso non sa che si parla di queste cifre. Non si può far cadere un governo per cose di questo genere, sarebbe assurdo".</p>
    </article>
  </body>
</html>