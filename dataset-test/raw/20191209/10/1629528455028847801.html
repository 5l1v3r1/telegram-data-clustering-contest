<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/fotbal/prvni-liga/fotbal-karvina-lingr.A191209_519449_fotbal_ald"/>
    <meta property="og:site_name" content="iDNES.cz"/>
    <meta property="article:published_time" content="2019-12-09T10:07:00+00:00"/>
    <meta property="og:title" content="Byl to instinkt. Věřil jsem, že mě míč trefí, řekl karvinský Lingr"/>
    <meta property="og:description" content="Tři góly dosud vstřelil v první fotbalové lize karvinský záložník Ondřej Lingr. A dva Olomouci. Tím nedělním zachránil domácím alespoň bod. „Ale ten je pro nás málo. Jsme velice zklamaní,“ prohlásil karvinský odchovanec."/>
  </head>
  <body>
    <article>
      <h1>Byl to instinkt. Věřil jsem, že mě míč trefí, řekl karvinský Lingr</h1>
      <address><time datetime="2019-12-09T10:07:00+00:00">09 Dec 2019, 10:07</time> by <a rel="author" href="https://www.idnes.cz/novinari/jiri-seidl.N90" target="_blank">Jiří Seidl</a></address>
      <p>fotbal - FORTUNA:LIGA 2019/2020 - 19:Sparta vs. Mladá Boleslavfotbal - FORTUNA:LIGA 2019/2020 - 19:Karviná vs. Olomoucfotbal - FORTUNA:LIGA 2019/2020 - 19:Č. Budějovice vs. Příbramfotbal - FORTUNA:LIGA 2019/2020 - 19:Slovácko vs. Plzeň Tři góly dosud vstřelil v první fotbalové lize karvinský záložník Ondřej Lingr. A dva Olomouci. Tím nedělním zachránil domácím alespoň bod. „Ale ten je pro nás málo. Jsme velice zklamaní,“ prohlásil karvinský odchovanec.</p>
      <p>
        <b>V čem byl problém?</b>
      </p>
      <p>Prvních dvacet minut jsme hráli výborně, až pak přišel problém... Nedohráli jsme standardní situace. Třikrát jsme Sigmu pustili do brejku a z jednoho nás potrestala. Měli jsme hru přerušit, odkopnou balon na tribunu. Když prohráváte, hraje se těžce do plných. Aspoň jsme dali ten gól, ale druhý jsme už nepřidali.</p>
      <p><b>Ta vaše branka, kdy jste si na přímý kop Ba Louy zaběhl za obranu, byla po nacvičeném signálu?<br/></b>Ne. Měl jsme stát na půlce, ale věřil jsem, že mě míč trefí a vyrovnám. Vyšlo to.</p>
      <p>
        <b>
          <a href="https://www.idnes.cz/fotbal/prvni-liga/fotbal-prvni-liga-19-kolo-rozcestnik-souhrn.A191207_111950_fotbal_elv">Souhrn</a>
        </b>
      </p>
      <p>19. kola fotbalové ligy</p>
      <p><b>Porušil jste pokyn trenéra, když jste nezůstal na půlicí čáře?<br/></b>To ne. Byli tam další kluci, Buki (Bukata) a Čonka. Měli jsme to zajištěné, tak jsem si řekl, proč bych tam nešel. Byl to instinkt.</p>
      <p><b>Standardních situací jste zahrávali hodně včetně jedenácti rohů. Neměli jste jich využít více?<br/></b>Ano, bylo jich dost. Byly tam i některé dobré signály, ale bohužel nám to nevyšlo.</p>
      <p><b>Bylo hodně složité, že jste museli dotahovat vedení soupeře?<br/></b>Přesně tak. Vést my, tak by zápas dopadl úplně jinak. Když však dostanete gól na nula jedna, tak je to na... I ti lidé, diváci, jsou pak zklamaní. Moc jsme se chtěli s fanoušky rozloučit třemi body, ale znovu to nevyšlo.</p>
    </article>
  </body>
</html>