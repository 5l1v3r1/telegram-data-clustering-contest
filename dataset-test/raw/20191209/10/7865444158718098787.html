<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/12/09/kanselleres-bethesda-har-avsluttet-arbeidet-med-the-elder-scrolls-legends/"/>
    <meta property="og:site_name" content="ITavisen"/>
    <meta property="article:published_time" content="2019-12-09T10:54:00+00:00"/>
    <meta property="og:title" content="Kanselleres: Bethesda har avsluttet arbeidet med &quot;The Elder Scrolls: Legends&quot; - ITavisen"/>
    <meta property="og:description" content="&quot;The Elder Scrolls: Legends&quot; er offisielt satt på vent, og uoffisielt kansellert."/>
  </head>
  <body>
    <article>
      <h1>Kanselleres: Bethesda har avsluttet arbeidet med "The Elder Scrolls: Legends" - ITavisen</h1>
      <h2>Konsollversjonen er offisielt ute av bildet, virker det som.</h2>
      <address><time datetime="2019-12-09T10:54:00+00:00">09 Dec 2019, 10:54</time> by <a rel="author">Seirwan Kareemi</a></address>
      <p>I fjor skrev vi at PlayStation 4-utgaven av <a href="https://itavisen.no/2018/08/13/playstation-4-spillere-kan-ga-glipp-av-storspill/">«The Elder Scrolls: Legends» sto i fare for å nektes</a> på konsollen som en konsekvens av manglende muligheter for kryssplatform. Dette kunne fort snudd som følge av Sony sin stadige oppmykning på denne fronten, men nå kan det se ut som spillet er helt kansellert, på alle konsoller.</p>
      <h3>Rakk ikke opp til konkurrentene</h3>
      <p>Bethesda har nemlig stoppet utviklingen av kortspillet med strategielementer, og stansen er visstnok på ubestemt tid slik at det er lett å spekulere i hvorvidt det noensinne vil komme på beina eller ei.</p>
      <p>Selskapet har ikke forklart hvorfor de tar dette dramatiske skrittet, men blant andre Engadget påpeker problematikk knyttet til tidligere faser i utviklingen, som ikke har vært perfekt – ikke i nærheten faktisk.</p>
      <p>«The Elder Scrolls: Legends» presterte aldri særlig bra mot potensielle rivaler i <i>Hearthstone </i>og <i>Magic: The Gathering</i>, og teamet skal ha blitt preget av stadige oppsigelser og trøblete programvare.</p>
    </article>
  </body>
</html>