<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/igrzyska-olimpijskie/wada-ukaze-rosje-reprezentanci-tego-kraju-nie-wystartuja-na-io-i-pilkarskich-ms/8brwtr8"/>
    <meta property="og:site_name" content="Przegląd Sportowy"/>
    <meta property="article:published_time" content="2019-12-09T10:44:33+00:00"/>
    <meta property="og:title" content="Media: WADA ukaże Rosję zakazem startów"/>
    <meta property="og:description" content="Europejskie media informują o karze dla Rosji. Według BBC, Deutche Welle i sports.ru WADA podjęła decyzję o zakazie udziału Rosji w międzynarodowych imprezach sportowych."/>
  </head>
  <body>
    <article>
      <h1>Media: WADA ukaże Rosję zakazem startów</h1>
      <address>
        <time datetime="2019-12-09T10:44:33+00:00">09 Dec 2019, 10:44</time>
      </address>
      <p>
        <b>Europejskie media informują o karze dla Rosji. Według BBC, Deutche Welle i sports.ru WADA podjęła decyzję o zakazie udziału Rosji w międzynarodowych imprezach sportowych.</b>
      </p>
      <p>
        <a href="https://plebiscyt.przegladsportowy.pl/">Głosuj na sportowca roku i walcz o główną nagrodę, nowe BMW serii 3 &gt;&gt;</a>
      </p>
      <p>Mówi się, że skandal dopingowy w Rosji, który wspierały władze rozpoczął się w 2014 roku, kiedy to w Soczi gościły zimowe igrzyska olimpijskie. Próbki z pozytywnym wynikiem, pochodzące z kontroli antydopingowych miały być niszczone, natomiast badania w laboratoriach zostały zmanipulowane.</p>
      <p>
        <b>Wybuch afery</b>
      </p>
      <p>Afera dopingowa w Rosji wybuchła w 2014 roku, gdy telewizja ARD wyemitowała reportaż dotyczący systemu dopingowego w Rosji, w który zaangażowani byli nawet przedstawiciele ministerstwa sportu. Śledztwo WADA potwierdziło część zarzutów, ale proceder nie został całkiem przerwany. Na początku 2019 roku światowa agencja antydopingowa miała otrzymać od RUSADA kompletne dane zebrane na przestrzeni lat w laboratorium w Moskwie. Okazało się jednak, że dostarczone informacje były niepełne, a niektóre zostały zmanipulowane.Na czele RUSADA stoi Jurij Ganus, który niedawno na łamach „New York Timesa” stwierdził, że Rosja nadal nie radzi sobie z dopingiem i jest w kryzysie. Ganus obarcza winą za tę sytuację przede wszystkim politykę i państwowych urzędników. Stara się też jak najściślej współpracować ze Światową Agencją Antydopingową.</p>
      <p>
        <b>Zapowiedź kolejnych sankcji dla Rosji</b>
      </p>
      <p>Pod koniec listopada podczas panelu roboczego WADA zalecono, by na cztery lata wykluczyć wszelkie reprezentacje Rosji z mistrzowskich imprez sportowych. Oznaczałoby to, że podobnie jak podczas igrzysk olimpijskich w Pjongczangu, rosyjscy sportowcy musieliby startować pod neutralną flagą i tylko pod warunkiem, że udowodnią, iż nie byli zamieszani w aferę dopingową. Pozbawieni byliby także możliwości odsłuchania hymnu narodowego na podium.</p>
      <p>Eksperci WADA zalecili także, by odebrać Rosji organizację imprez w najbliższych latach. Oznaczało to, że Rosjanie mogli stracić prawo do goszczenia piłkarskich mistrzostw Europy 2020, finału Ligi Mistrzów UEFA w 2021 roku, mistrzostw świata w siatkówce w 2022 roku oraz mistrzostw świata w hokeju na lodzie 2023 i Uniwersjady 2023.</p>
      <p>
        <b>Oczekiwanie na decyzję</b>
      </p>
      <p>Obrady Komitetu Wykonawczego WADA odbyła się w Lozannie. Wśród uczestników znajdował się także Witold Bańka, który od 1 stycznia przejmie funkcję szefa WADA. - Jeśli odkryjemy jakieś manipulacje, reakcja powinna być ostra - ocenił jakiś czas temu były polski minister sportu.</p>
      <related>
        <a href="http://onet.tv/s/przegladsportowy/85-plebiscyt-ps-czworka-bez-sternika-mezczyzn/4tkgqw"/>
      </related>
    </article>
  </body>
</html>