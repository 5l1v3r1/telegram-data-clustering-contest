<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bagatomil-jonnyj-forvard-barselony-planuye-pokynuty-komandu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T10:53:00+00:00"/>
    <meta property="og:title" content="Багатомільйонний форвард «Барселони» планує покинути команду"/>
    <meta property="og:description" content="Нападник «Блаугранас» Усман Дембеле, схоже, покине каталонський клуб влітку."/>
  </head>
  <body>
    <article>
      <h1>Багатомільйонний форвард «Барселони» планує покинути команду</h1>
      <address><time datetime="2019-12-09T10:53:00+00:00">09 Dec 2019, 10:53</time> by <a rel="author">Максим Рудніцький</a></address>
      <p>Нападник «Блаугранас» Усман Дембеле, схоже, покине каталонський клуб влітку.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/12/Bez-nazvanyya-5.jpg?w=1280&amp;ssl=1"/>
        <figcaption>Нападник «Блаугранас» Усман Дембеле, схоже, покине каталонський клуб влітку.</figcaption>
      </figure>
      <p>22-річний француз незадоволений своїм становищем у «Барселоні» та роздумує над тим, аби покинути клуб під час літнього трансферного вікна.</p>
      <p>За інформацією El Desmarque, гравець дав завдання своєму агентові шукати йому новий клуб. Натомість агент футболіста розпочав контактувати з представниками «Манчестер Сіті», «ПСЖ» та «Челсі». Представники Дембеле хочуть, щоб зазначені клуби дослідили доцільність та можливість придбання Усмана.</p>
      <p>При цьому зазначається, що такі дії відбуваються в обхід «Барселони». Каталонський клуб не давав дозвіл на початок перемовин про потенційний трансфер. У поточному сезоні Дембеле зіграв 9 поєдинків у футболці «Барселони» та відзначився 1 забитим м’ячем. Наразі футболіст відновлюється після травми й буде поза грою більше 2 місяців.</p>
      <p>До слова, контракт француза з «Блаугранас» діє до червня 2022 року. Наразі «Барселона» посідає першу позицію у чемпіонаті Іспанії. У активі підопічних Вальверде 34 пункти після 15 зіграних матчів.</p>
      <p>
        <a href="https://bookmaker-ratings.com.ua/inter-barselona-stavky-prognozy-i-koefitsiyenty-bukmekeriv-na-match-10-grudnya-2019-roku/">«Інтер» – «Барселона»: ставки, прогнози і коефіцієнти букмекерів на матч 10 грудня 2019 року</a>
      </p>
      <p>
        <a href="https://bookmaker-ratings.com.ua/zirka-borusiyi-d-zahysnyk-zbirnoyi-angliyi-ta-perspektyvnyj-vinger-lempard-vyznachyvsya-iz-zymovym-transferamy-chelsi/">Зірка «Борусії Д», захисник збірної Англії та перспективний вінгер – Лемпард визначився із зимовим трансферами «Челсі»</a>
      </p>
      <related>
        <h4>Схожі записи</h4>
        <a href="https://bookmaker-ratings.com.ua/karpaty-mozhut-prypynyty-isnuvannya-gendyrektor-l-vivs-kogo-klubu/"/>
        <a href="https://bookmaker-ratings.com.ua/dzhoshua-obijshov-volodymyra-klychka-po-zarobitkah-za-kar-yeru/"/>
        <a href="https://bookmaker-ratings.com.ua/bk-marathonbet-stala-tytul-nym-partnerom-manchester-siti/"/>
      </related>
    </article>
  </body>
</html>