<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/huawei-den-harmonyos-lu-akilli-telefon-mujdesi/"/>
    <meta property="og:site_name" content="LOG"/>
    <meta property="article:published_time" content="2019-12-09T10:30:21+00:00"/>
    <meta property="og:title" content="Huawei’den HarmonyOS’lu akıllı telefon müjdesi"/>
    <meta property="og:description" content="Kendi geliştirdikleri işletim sistemi HarmonyOS hakkında Huawei başkanı beklenen açıklamayı yaptı. Yeni dönem yakında başlıyor."/>
  </head>
  <body>
    <article>
      <h1>Huawei’den HarmonyOS’lu akıllı telefon müjdesi</h1>
      <address><time datetime="2019-12-09T10:30:21+00:00">09 Dec 2019, 10:30</time> by <a rel="author">Can TUNÇER</a></address>
      <p>Kendi geliştirdikleri işletim sistemi <b>HarmonyOS</b> hakkında <b>Huawei</b> başkanı beklenen açıklamayı yaptı. Yeni dönem yakında <a href="https://www.gizmochina.com/2019/12/09/huawei-president-reveals-harmonyos-is-coming-to-smartphones-in-2020/">başlıyor</a>.</p>
      <p><b>Huawei</b>, kendi içerisinde geliştirdiği <b>HarmonyOS</b> isimli <b>işletim sistemi</b> ile ciddi şekilde ses getirdi. Biliyorsunuz ilk olarak akıllı televizyon modelleri içerisinde kendisine yer bulan <b>HarmonyOS</b>, 2020 itibariyle <b>akıllı telefonlara</b> da giriyor. Huawei başkanı Dr. Wang Chenglu, 2020’de <b>HarmonyOS </b>işletim sistemine sahip bir akıllı telefonun geleceğini müjdeliyor. Android’in yerini alması amaçlanmayan sürüm, bu açıdan ilk olarak Çin’de satılacak “<i>giriş seviyesi bir akıllı telefon</i>” modellerinde kendisine yer bulacak gibi görünüyor. Bu ilk model ya da olası modellerin global olarak satışa çıkma ihtimali de bulunurken, firma <b>ABD ambargosuna</b> karşı geliştirdiği işletim sistemiyle ilk gerçek adımı atıyor. Ancak biliyorsunuz bu işletim sisteminin <b>Android</b> karşısına çıkabilmesi için uygulama konusunda aşırı iyi desteklenmesi gerekiyor. Bu açıdan da sistemin de 2-3 yıldan önce geniş bir uygulama marketine kavuşması zor görünüyor. Yine de bu <b>işletim sistemi firmanın geleceği ve bağımsızlığı için büyük önem arz ediyor.</b></p>
      <h3>Huawei HarmonyOS yeni yılda beşinci büyük işletim sistemi olacak</h3>
      <p>İşletim sistemi Joy Tan’ın Counterpoint Research araştırması üstünden verdiği bilgiye göre 2020’de <b>dünyanın en büyük beşinci işletim sistemi</b> olacak. Şu an liderlik yüzde 39 ile <b>Android</b>‘in elinde bulunurken, onu yüzde 35 ile <b>Windows,</b> yüzde 13,87 ile <b>iOS,</b> yüzde 5,92 ile <b>macOS</b> ve son olarak yüzde 0,77 ile <b>Linux</b> takip ediyor. İşte <b>HarmonyOS </b>2020 itibariyle Linux’u yerinden edecek gibi görünüyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/redmi-note-8-pro-ve-xiaomi-mi-9t-karsilastirmasi/"/>
      </related>
    </article>
  </body>
</html>