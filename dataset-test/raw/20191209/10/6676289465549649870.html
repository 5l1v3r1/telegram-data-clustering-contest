<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/premier-finlanda-sanna-marin-330158.html"/>
    <meta property="og:site_name" content="Observator"/>
    <meta property="article:published_time" content="2019-12-09T10:59:00+00:00"/>
    <meta property="og:title" content="Finlanda are cel mai tânăr premier din lume, o femeie: Sanna Marin, 34 de ani"/>
    <meta property="og:description" content="Sanna Marin, o tânără în vârstă de 34 de ani, ministrul transporturilor din Finlanda, a fost aleasă în fruntea social democraţilor, devenind astfel cel mai tânăr premier din lume."/>
  </head>
  <body>
    <article>
      <h1>Finlanda are cel mai tânăr premier din lume, o femeie: Sanna Marin, 34 de ani</h1>
      <address><time datetime="2019-12-09T10:59:00+00:00">09 Dec 2019, 10:59</time> by <a rel="author">Cristian Ionescu</a></address>
      <p>
        <b>
          <b>Sanna Marin, o tânără în vârstă de 34 de ani, ministrul transporturilor din Finlanda, a fost aleasă în fruntea social democraţilor, devenind astfel cel mai tânăr premier din lume.</b>
        </b>
      </p>
      <p>Sanna Marin, al cărei partid este cel mai mare din coaliția de guvernare, va deveni oficial cel mai tânăr prim ministru din lume în zilele următoare, când va prelua funcția. Este, de asemenea, a treia femeie care conduce guvernul finlandez.</p>
      <h3>Finlanda are cel mai tânăr premier din lume</h3>
      <p>După ce a devenit cel mai mare partid al Finlandei, după alegerile din aprilie, social-democrații au avut dreptul de a numi pe unul dintre ei în funcția de prim-ministru al naţiunii nordice de 5,5 milioane de oameni, iar decizia a fost Sanna Marin, 34 de ani, informează <a href="https://www.theguardian.com/world/2019/dec/09/finland-anoints-sanna-martin-34-as-worlds-youngest-serving-prime-minister">theguardian.com</a>.</p>
      <p>Numirea ei vine după ce Antti Rinne și-a dat demisia, după ce un partid din coaliție a declarat că şi-a pierdut încrederea în el, în urma unei administrări nemulţumitoare a unei greve poștale.</p>
      <p>"Avem mult de lucru pentru a reconstrui încrederea. Nu m-am gândit niciodată la vârsta sau sexul meu, mă gândesc la motivele pentru care am intrat în politică și la acele lucruri pentru care am câștigat încrederea electoratului", a spus Marin reporterilor după ce a câștigat votul în rândul social democraţilor.</p>
      <p>Alte patru partide din guvernul de coaliție din Finlanda sunt, de asemenea, conduse de femei: Alianța de Stânga este condusă de Li Anderson, 32 de ani. Liga Verde este condusă de Maria Ohisalo, 34 de ani. Partidul de centru este condus de Katri Kulmuni, 32 de ani, iar Anna-Maja Henriksson, în vârstă de 55 de ani, este șefa partidului Poporului Suedez.</p>
      <p>Parlamentarii sunt aşteptaţi să aprobe numirea lui Marin și a noului său guvern, astfel încât să poată reprezenta Finlanda la summitul liderilor UE din 12 decembrie la Bruxelles.</p>
    </article>
  </body>
</html>