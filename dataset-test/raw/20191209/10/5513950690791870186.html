<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/937364-kritikoasefterintervjun-med-greekazo-har-ar-allt-som-har-hant"/>
    <meta property="og:site_name" content="Nyheter24"/>
    <meta property="article:published_time" content="2019-12-09T10:08:22+00:00"/>
    <meta property="og:title" content="Kritikoas efter intervjun med Greekazo – här är allt som har hänt"/>
    <meta property="og:description" content="Efter att den 18-årige rapparen Greekazo gästat Malou von Sivers möttes programledaren av en kritikstorm som hette duga. Detta på grund av att tittarna ansåg att Malou och Anders Öfvergård ställt Greekazo mot väggen på ett negativt sätt."/>
  </head>
  <body>
    <article>
      <h1>Kritikoas efter intervjun med Greekazo – här är allt som har hänt</h1>
      <address><time datetime="2019-12-09T10:08:22+00:00">09 Dec 2019, 10:08</time> by <a rel="author" href="https://nyheter24.se/profil/gabriella.bark" target="_blank">Gabriella Bark</a></address>
      <p>
        <b>Efter att den 18-årige rapparen Greekazo gästat Malou von Sivers möttes programledaren av en kritikstorm som hette duga. Detta på grund av att tittarna ansåg att Malou och Anders Öfvergård ställt Greekazo mot väggen på ett negativt sätt.</b>
      </p>
      <p>Den unge rappstjärnan <b>Alex Greekazo</b>, 18, gästade nyligen ”Malou efter tio” för att prata om sin musik men istället skulle han komma att ställas mot väggen angående droger och kriminalitet.  </p>
      <p>Detta har fått tittare och en rad kända influensers att rikta stark kritik mot programmet och man kan gott säga att det har blommat upp till en hatstorm mot <b>Malou von Sivers</b>, 66, och gästen<b> Anders ”Arga snickaren” Öfvergård</b>, 51 som även han, ställde Greekazo mot väggen. </p>
      <p>Anders är just nu aktuell med programmet "Anders och knarket". </p>
      <p>Mycket av kritiken handlade om att artisten <b>Einar</b> tidigare gästat programmet men då fick ett helt annat bemötande än vad Greekazo fick. </p>
      <figure>
        <img src="https://cdn02.nyheter24.se/3d985c7507d40327021100000085051103/2019/12/09/1596848/anders.png"/>
      </figure>
      <figure>
        <img src="https://cdn03.nyheter24.se/8da8187d01d4030000/2019/12/09/1596856/greekazo.png"/>
      </figure>
      <figure>
        <img src="https://cdn03.nyheter24.se/c51a17bb01d4030000/2019/12/09/1596854/einar5.png"/>
      </figure>
      <figure>
        <img src="https://cdn03.nyheter24.se/147879ec01d4030000/2019/12/09/1596850/einar_1.png"/>
        <figcaption>Greekzo mötte starkt stöd på sociala medier. Bildkälla: Twitter</figcaption>
      </figure>
      <p>Influencers som Filip Dikmen och Madeleine Eliiza rasade på intervjun och Dikmen spelade även in en sketch på det hela. </p>
      <figure>
        <embed-post data-src="https://www.instagram.com/p/B5xE2NKAJgR" data-service="Instagram"/>
      </figure>
      <p>”Jag kom dit för att prata om min musik och blev indragen i en debatt som handlade om narkotika. TV4 lovordade mitt team att det aldrig skulle bli så när vi bokade detta, utan att fokus skulle var helt på musiken”, skrev han i ett sms till <a href="https://www.aftonbladet.se/nojesbladet/a/Jowmw4/malou-von-sivers-svar-efter-harda-kritiken-var-nyfiken">Nöjesbladet.</a></p>
      <h3>"Hoppas att han vill komma tillbaka"</h3>
      <p>Nu har Malou svarat på kritiken och säger då att hon hoppas på att Greekazo vill komma tillbaka. Detta säger hon till <a href="https://www.aftonbladet.se/nojesbladet/a/Jowmw4/malou-von-sivers-svar-efter-harda-kritiken-var-nyfiken">Nöjesbladet.</a></p>
      <p>– Jag var nyfiken på Greekazo och har under många år bjudit in rappartister eftersom jag är intresserad av deras texter som berättar om förorten och det samtalet vill jag ska fortsätta.</p>
      <p>– Programmet bjuder in till samtal och olika perspektiv och i det här fallet håller jag med om att det blev obalans och att Greekazo kunde fått större utrymme att prata om sin musik. Jag hoppas han vill komma tillbaka och prata mer om det en annan gång, säger hon. </p>
      <p>Greekazo har inte svarat på Malous ord men har gått ut på sin Instagram och tackat folk som stöttat honom. </p>
      <figure>
        <img src="https://cdn01.nyheter24.se/9d6ed90501d4030000/2019/12/09/1596876/greekazo_bild.png"/>
        <figcaption>Greekazo tackar alla som stöttat honom. Bildkälla: Greekazo Instagram</figcaption>
      </figure>
      <p>Alex Greekazo har haft en riktig kometkarriär och på fyra månader har hans musik spelats mer än 30 miljoner gånger på Spotify, något som gjort honom till en av Sveriges mest framgångsrika rappare just nu.</p>
      <figure>
        <a href="https://nyheter24.se/profil/gabriella.bark">
          <img src="https://cdn01.nyheter24.se/2f6590ee024b004b00/profile/avatars/106395_1527856934.png"/>
        </a>
      </figure>
      <p><a href="https://nyheter24.se/profil/gabriella.bark">Gabriella Bark </a><br/>gabriella.bark@nyheter24.se</p>
    </article>
  </body>
</html>