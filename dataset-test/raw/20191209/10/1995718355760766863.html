<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153806-jmovirno-zily-borschivnyk-na-chernigivschyni-otruilysia-troie-ditej-odyn-hlopchyk-pomer"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T10:19:00+00:00"/>
    <meta property="og:title" content="Ймовірно з’їли борщівник: на Чернігівщині отруїлися троє дітей, один хлопчик помер"/>
    <meta property="og:description" content="У селі Стахорщина Новгород-Сіверського району Чернігівщини троє дітей отруїлися невідомою речовиною й потрапили до лікарні, де найменший помер."/>
  </head>
  <body>
    <article>
      <h1>Ймовірно з’їли борщівник: на Чернігівщині отруїлися троє дітей, один хлопчик помер</h1>
      <address>
        <time datetime="2019-12-09T10:19:00+00:00">09 Dec 2019, 10:19</time>
      </address>
      <p>У селі Стахорщина Новгород-Сіверського району Чернігівщини троє дітей отруїлися невідомою речовиною й потрапили до лікарні, де найменший помер.<br/><br/>Про це повідомляє департамент з питань цивільного захисту та оборонної роботи Чернігівської ОДА, передає <a href="https://www.ukrinform.ua/rubric-regions/2833914-na-cernigivsini-otruilisa-troe-ditej-9ricnij-hlopcik-pomer.html">Укрінформ</a>.<br/><br/>Відомо, що хлопчики - 2005, 2007 та 2010 років народження. Найменший - 9-річний - помер. Зазначають, що двох дітей, які вижили, доправили до обласної дитячої лікарні.<br/><br/>Проводять з’ясування обставин трагедії, відкрили кримінальне провадження.<br/><br/>За попередньою інформацією, наданою речницею обласної поліції <b>Юлією Ковтун</b>, діти, гуляючи на вулиці, скуштували борщівник і запили його водою з річки.</p>
    </article>
  </body>
</html>