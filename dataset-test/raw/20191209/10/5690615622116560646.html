<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840240-u-kremli-povidomili-podrobitsi-maybutnoyi-zustrichi-putina-i-zelenskogo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T10:29:00+00:00"/>
    <meta property="og:title" content="У Кремлі повідомили подробиці майбутньої зустрічі Путіна і Зеленського"/>
    <meta property="og:description" content="КИЇВ. 9 грудня. УНН. Двостороння зустріч президента РФ Володимира Путіна і президента України Володимира Зеленського в межах &quot;нормандського&quot; саміту в Парижі …"/>
  </head>
  <body>
    <article>
      <h1>У Кремлі повідомили подробиці майбутньої зустрічі Путіна і Зеленського</h1>
      <address><time datetime="2019-12-09T10:29:00+00:00">09 Dec 2019, 10:29</time> by <a rel="author">Юлія Шрамко</a></address>
      <p><b>КИЇВ. 9 грудня. УНН.</b> Двостороння зустріч президента РФ Володимира Путіна і президента України Володимира Зеленського в межах "нормандського" саміту в Парижі не обмежена за часом. Про це заявив помічник президента РФ Юрій Ушаков, якого цитує журналіст з пулу Кремля Дмитро Смирнов в Twitter, передає <b>УНН</b>.</p>
      <p>"Зустріч Путіна і Зеленського не обмежена за часом, її тривалість буде залежати лише від самих президентів", - цитує журналіст Ушакова.</p>
      <p>Також він ще раз зазначив, що зустріч Путіна і Зеленського в Парижі відбудеться після саміту в "нормандському форматі" і підсумкової пресконференції чотирьох лідерів.</p>
      <p>Як повідомляв <b>УНН</b>, 9 грудня відбудеться зустріч Президента України Володимира Зеленського із своїми колегами з Франції, Німеччини та Росії - у “<a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">нормандському форматі</a>” - у Парижі.</p>
      <p>Згідно з графіком очікується, що о 14:55 <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">Зеленський</a> прибуде до Єлисейського палацу. Перед безпосереднім початком зустрічі лідерів у “нормандському форматі” Президент України зустрінеться зі своїм колегою з Франції Еммануелем Макроном о 15:05. Очікується, що пізніше Зеленський проведе аналогічну зустріч з канцлером Німеччини Ангелою Меркель о 15:30.</p>
      <p>Вже безпосередньо о 16:00 має початися зустріч лідерів країн-учасниць “нормандського формату”. Після цього, о 18:45 відбудеться зустріч лідерів країн-учасниць “нормандського формату” з представниками ЗМІ.</p>
    </article>
  </body>
</html>