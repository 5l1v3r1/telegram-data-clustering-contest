<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/sirnak-ta-2-sehit-7-yarali-h376997.html"/>
    <meta property="og:site_name" content="HABER 61"/>
    <meta property="article:published_time" content="2019-12-09T10:55:51+00:00"/>
    <meta property="og:title" content="Şırnak'ta 2 şehit 7 yaralı!"/>
    <meta property="og:description" content="Şırnak’ın İdil ilçesinde terör örgütü mensuplarınca tuzaklanan el yapımı patlayıcının imha edilmesi sırasında meydana gelen patlamada 2 asker şehit oldu, 7 asker de yaralandı."/>
  </head>
  <body>
    <article>
      <h1>Şırnak'ta 2 şehit 7 yaralı!</h1>
      <h2>Şırnak’ın İdil ilçesinde terör örgütü mensuplarınca tuzaklanan el yapımı patlayıcının imha edilmesi sırasında meydana gelen patlamada 2 asker şehit oldu, 7 asker de yaralandı.</h2>
      <address>
        <time datetime="2019-12-09T10:55:51+00:00">09 Dec 2019, 10:55</time>
      </address>
      <p>Şırnak Valiliği'nden yapılan açıklamada, İdil İlçe Jandarma Komutanlığı, Haberli Jandarma Karakol Komutanlığı sorumluluk alanı Sarıköy köyü sınırları içerisinde Pisikayası tepesi mevkisinde 9 Aralık sabahı bölücü terör örgütü tarafından tuzaklanmış olan el yapımı patlayıcının tespit edildiği belirtildi.</p>
      <p>Açıklamada, “Tespit edilen el yapımı patlayıcıya imha ekipleri tarafından yapılan müdahale esnasında meydana gelen patlamada 2 güvenlik görevlisi <a href="https://www.haber61.net/haberleri/%C5%9Fehit">şehit</a> olmuş, 7 güvenlik görevlisi yaralanmıştır. Terörle mücadele kapsamında operasyonlar kararlılıkla devam etmektedir” denildi.</p>
    </article>
  </body>
</html>