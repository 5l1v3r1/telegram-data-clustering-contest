<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/risparmio/consob-oscura-siti-091219/"/>
    <meta property="og:site_name" content="Trend Online"/>
    <meta property="article:published_time" content="2019-12-09T10:14:00+00:00"/>
    <meta property="og:title" content="La Consob oscura 4 nuovi siti"/>
    <meta property="og:description" content="Sale così a 98 il numero dei siti oscurati da luglio scorso, da quando cioè Consob ha acquisito il potere di ordinare l'oscuramento dei siti."/>
  </head>
  <body>
    <article>
      <h1>La Consob oscura 4 nuovi siti</h1>
      <h2>Sale così a 98 il numero dei siti oscurati da luglio scorso, da quando cioè Consob ha acquisito il potere di ordinare l'oscuramento dei siti.</h2>
      <address><time datetime="2019-12-09T10:14:00+00:00">09 Dec 2019, 10:14</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>L'Autorità si è avvalsa dei poteri derivanti dal "decreto crescita" (legge n. 58 del 28 giugno 2019, articolo 36, comma 2-terdecies), in base ai quali Consob può ordinare ai fornitori di servizi di connettività a internet di inibire l'accesso dall'Italia ai siti web tramite cui vengono offerti servizi finanziari senza la dovuta autorizzazione.</p>
      <p>Di seguito l'elenco delle società e dei siti:</p>
      <ul>
        <li>Equalizer Ltd Eood (<a href="https://www.capitalgma.com/">https://www.capitalgma.com</a>);</li>
        <li>Swiss Investment Corporation Ltd e Polis Systems Ltd (<a href="https://swissaz.com/">https://swissaz.com</a>);</li>
        <li>Gam Group Ltd (<a href="https://marketsfxcap.com/">https://marketsfxcap.com</a>);</li>
        <li>Platiniumfx Ltd (<a href="https://www.platiniumfx.com/">www.platiniumfx.com</a>).</li>
      </ul>
      <p>Sale così a 98 il numero dei siti oscurati da luglio scorso, da quando cioè Consob ha acquisito il potere di ordinare l'oscuramento dei siti.</p>
      <p>I provvedimenti con i quali è stato ordinato alle suddette società la cessazione dell'attività abusiva sono consultabili sul sito <a href="http://www.consob.it/">consob.it</a>.</p>
      <p>Sono in corso le attività di oscuramento dei siti da parte dei fornitori di connettività a internet, che operano sul mercato italiano. Per motivi tecnici l'oscuramento effettivo potrà richiedere alcuni giorni.</p>
      <p>Consob richiama l'attenzione dei risparmiatori sull'importanza di effettuare le proprie scelte di investimento in modo accorto e consapevole, adottando precauzioni di buon senso, come per esempio la verifica preventiva che l'operatore tramite cui si investe sia autorizzato.</p>
      <footer>
        <a href="https://www.trend-online.com/risparmio/consob-oscura-siti-091219/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>