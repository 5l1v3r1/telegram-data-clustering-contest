<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/samsun-da-ak-parti-den-2-ilce-baskani-istifa-etti-h52259.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T10:40:35+00:00"/>
    <meta property="og:title" content="Samsun'da AK Parti'den 2 ilçe başkanı istifa etti"/>
    <meta property="og:description" content="8 Aralık Pazar günü Samsunhaber.com olarak AK Parti Atakum, İlkadım ve Kavak ilçe başkanlarının istifaları alınmak üzere 'acil' koduyla Ankara'ya çağrıldığını duyurmuştu. Bugün İlkadım İlçe Başkanı Oktay Avcılar ile Kavak İlçe Başkanı Osman Atlı istifa etti. "/>
  </head>
  <body>
    <article>
      <h1>Samsun'da AK Parti'den 2 ilçe başkanı istifa etti</h1>
      <h2>8 Aralık Pazar günü Samsunhaber.com olarak AK Parti Atakum, İlkadım ve Kavak ilçe başkanlarının istifaları alınmak üzere 'acil' koduyla Ankara'ya çağrıldığını duyurmuştu. Bugün İlkadım İlçe Başkanı Oktay Avcılar ile Kavak İlçe Başkanı Osman Atlı istifa etti. </h2>
      <address><time datetime="2019-12-09T10:40:35+00:00">09 Dec 2019, 10:40</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p><b>AK Parti</b><b>Samsun</b>'da yenilenmeye devam ediyor. Geçtiğimiz ay Canik İlçe Başkanı değişirken bu ay Samsun'un 3 büyük <b>ilçe başkanı</b>nın <b>istifa</b>sı istendi. AK Parti'nin 31 Mart yerel seçiminde başarı yakalayamadığı Atakum ve İlkadım ilçe başkanları ile uyumsuzluk yaşanan Kavak ilçe başkanı istifaları alınmak üzere Ankara'ya çağrıldı. </p>
      <h3>OKTAY AVCILAR VE OSMAN ATLI İSTİFA ETTİ </h3>
      <p>Samsunhaber.com olarak duyurduğumuz haberin ardından 2 ilçe başkanı istifasını sundu. </p>
      <p>
        <b>AK Parti Kavak İlçe Başkanı Osman Atlı istifasını şu şekilde duyurdu:</b>
      </p>
      <p>"20.02.2018 tarihinde atanarak yürütmekte olduğum AK Parti ilçe başkanlığından bugün itibarıyla kendi isteğimle istifa etmiş bulunmaktayım. Gerek genel seçimlerde gerek belediye seçimlerinde görev alarak başarılarına katkıda bulunduğum, ilçemize yapılan hizmetlerde elimden geldiğince katkıda bulunarak bu mücadelenin içinde olmaktan her zaman gurur duydum. Meclis üyeliğimde, ilçe başkanlığımda, aday adaylığımda benimle birlikte yol yürüyen birlikte çalışmaktan gurur duyduğum tüm teşkilat mensuplarımıza, tüm Kavaklı hemşehrilerime ve bize destek veren dua eden herkese cok teşekkür ediyorum.</p>
      <p>Baki olan bu kubbede hoş bir sadâ imiş . Gökkubbede ilkeli ve hakkaniyetli bir duruş bırakabildiysek ne mutlu bize diyor ,bu vesileyle tüm teşkilatlarımızdan ve Kavaklı hemşehrilerimizden helallik istiyor sağlıcakla kalmanızı temenni ediyorum."</p>
      <figure>
        <img src="https://www.samsunhaber.com/images/upload/akparti3_4.jpg"/>
      </figure>
      <figure>
        <img src="https://www.samsunhaber.com/images/upload/akparti4_3.jpg"/>
      </figure>
      <p>
        <b>AK Parti İlkadım İlçe Başkanı Oktay Avcılar ise şu ifadeler ile istifa ettiğini belirtti:</b>
      </p>
      <p>"Çok değerli arkadaşlar Gençlik Kollarından bu güne yıllardır İlkadım İlçe Teşkilâtımızda birlikte görev yaptık. Yaklaşık on aydır da İlçe Başkanlığı görevinde bulundum. Bir çok seçimi birlikte geçirdik, acı tatlı hatıralar biriktirdik. Bugün itibariyle İl Koordinatörümüz ile yapmış olduğumuz görüşme neticesinde yapılacak İlçe Kongresinde aday olmayacağımı belirterek istifamı sundum. Teşkilâtımızda görev yaptığım süre boyunca birlikte omuz omuza yol yürüdüğüm Dava Arkadaşlarımdan Rabbim binlerce kez razı olsun.<br/>Biz yine Davamız için, Cumhurbaşkanımız için gece gündüz demeden koşturmaya devam edeceğiz.<br/>Bu ailenin bir parçası olmaktan her zaman onur duydum.<br/>Arkadaşlar Hakkınızı helal edin, Allah'a emanet olun İnşallah."</p>
      <figure>
        <img src="https://www.samsunhaber.com/images/upload/akparti2_6.jpg"/>
      </figure>
      <p>AK Parti Atakum İlçe Başkanı <b>Haluk Köksoy</b>'un ise gün içerisinde istifa ettiğini duyurması bekleniyor. </p>
      <p>Haber: Tahir Ömer ÇOKLUK</p>
    </article>
  </body>
</html>