<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1628462/%E0%A6%A6%E0%A7%8B%E0%A6%95%E0%A6%BE%E0%A6%A8%E0%A7%87-%E0%A6%86%E0%A6%9F%E0%A6%95%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T10:39:00+00:00"/>
    <meta property="og:title" content="দোকানে আটকে স্কুলছাত্রীকে ধর্ষণচেষ্টার অভিযোগে মামলা"/>
    <meta property="og:description" content="জামালপুরের মেলান্দহ উপজেলায় তৃতীয় শ্রেণির এক ছাত্রীকে দোকানের ভেতরে আটকে রেখে ধর্ষণচেষ্টার অভিযোগে থানায় মামলা হয়েছে। গতকাল রোববার রাতে ছাত্রীর বাবা বাদী হয়ে মামলাটি করেন।"/>
  </head>
  <body>
    <article>
      <h1>দোকানে আটকে স্কুলছাত্রীকে ধর্ষণচেষ্টার অভিযোগে মামলা</h1>
      <address><time datetime="2019-12-09T10:39:00+00:00">09 Dec 2019, 10:39</time> by <a rel="author">প্রতিনিধি, জামালপুর</a></address>
      <p>জামালপুরের মেলান্দহ উপজেলায় তৃতীয় শ্রেণির এক ছাত্রীকে দোকানের ভেতরে আটকে রেখে ধর্ষণচেষ্টার অভিযোগে থানায় মামলা হয়েছে। গতকাল রোববার রাতে ছাত্রীর বাবা বাদী হয়ে মামলাটি করেন।</p>
      <p>পুলিশ ও স্থানীয় সূত্রে জানা গেছে, ওই ছাত্রী গতকাল বেলা ১১টার দিকে বার্ষিক পরীক্ষা দিতে স্কুলে যাচ্ছিল। এ সময় স্থানীয় বাজারের একটি দোকানে কলম কিনতে গেলে দোকানদার তাকে আটকে রেখে ধর্ষণের চেষ্টা করেন। মেয়েটির চিৎকারে বাজারের লোকজনের সন্দেহ হয়। একপর্যায়ে দোকানের ঝাঁপ খোলে শিশুটিকে রেখে পালিয়ে যান তিনি। খবর পেয়ে পুলিশ শিশুটিকে উদ্ধার করে থানায় নিয়ে যান।</p>
      <p>মেলান্দহ থানার ভারপ্রাপ্ত কর্মকর্তা (ওসি) মো. রেজাউল ইসলাম খান বলেন, ‘এ ঘটনায় থানায় মামলা হয়েছে। আসামিকে ধরতে পুলিশের একাধিক দল মাঠে নেমেছে। দ্রুত সময়ের মধ্যেই তাঁকে গ্রেপ্তার করা হবে।’</p>
      <p> </p>
    </article>
  </body>
</html>