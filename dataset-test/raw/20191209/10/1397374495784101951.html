<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/nemice-su-mogle-do-polufinala-preko-srbije-ali-su-naisle-na-tvrd-orah-sad-je-na-redu-botanicka-basta-394955.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T10:30:00+00:00"/>
    <meta property="og:title" content="Nemice su mogle do polufinala preko Srbije, ali su naišle na tvrd orah! Sad je na redu - botanička bašta!"/>
    <meta property="og:description" content="Ljuba Obradović će pokušati na najbolji mogući način da pripremi reprezentaciju Srbije za odlučujući meč na takmičenju."/>
  </head>
  <body>
    <article>
      <h1>Nemice su mogle do polufinala preko Srbije, ali su naišle na tvrd orah! Sad je na redu - botanička bašta!</h1>
      <h2>Ljuba Obradović će pokušati na najbolji mogući način da pripremi reprezentaciju Srbije za odlučujući meč na takmičenju.</h2>
      <address><time datetime="2019-12-09T10:30:00+00:00">09 Dec 2019, 10:30</time> by <a rel="author">Aleksandar Obrenović</a></address>
      <p>Srbija ima šanse i za polufinale Svetskog prvenstva nakon dve pobede.<br/><br/>Naše rukometašice su uspele da savladaju Nemačku, i dalje prvoplasiranu ekipu u našoj grupi koja je mogla da se plasira u polufinale pobedom nad našom reprezentacijom.<br/><br/><i>"Mi iz utakmicu u utakmicu idemo u drame. Ova nam je bila jako bitna kao i ona juče. Sada imamo četiri boda. Uvek je to u Srbiji, čekamo druge rezultate. Imamo dan odmora, i spremamo se za Dansku. I Nemačkoj je danas ovaj meč odlučivao, jer bi imale još dva boda i pobegle bi svima. Igrale su one jako kvalitetno i dobro. Mnogo mi je drago što se niti jednog momenta nismo predavali. Imali smo +5, pa -1, i nismo se predavali. Nismo očekivali ovo, nismo ni ono... Moramo da ćutimo, čekamo da se sve završi"</i>, kaže selektor Obradović.<br/><br/>Sledeći meč je protiv Danske, a ukoliko se rezultati poklope, naš tim bi mogao da igra i polufinale u slučaju pobede.<br/><i><br/>"Moramo pokušati da se spremimo i pobedimo Dansku. Ako bude dovoljno, bude. Sutra je dan odmora, rekao sam devojkama da ćemo ići na jedan izlet, u botaničku baštu. Prvo neka se naspavaju, jako su teške utakmice. Fizioterapeuti će odraditi svoj deo posla, jer nam Jovana Stoiljković zaista treba. Žrtvjuje se mnogo i ovom prilikom zaista čestitam svim devojkama",</i> rekao je Ljuba Obradović.</p>
      <p>Izvor: Sportske.net</p>
    </article>
  </body>
</html>