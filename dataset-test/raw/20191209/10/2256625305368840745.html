<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160706_1.html"/>
    <meta property="og:site_name" content="Novsport"/>
    <meta property="article:published_time" content="2019-12-09T10:39:00+00:00"/>
    <meta property="og:title" content="Фернандо Виана иска повече пари, за да остане в Ботев Пд"/>
    <meta property="og:description" content="Бразилецът настоява за месечна заплата от 10 000 евро"/>
  </head>
  <body>
    <article>
      <h1>Фернандо Виана иска повече пари, за да остане в Ботев Пд</h1>
      <address><time datetime="2019-12-09T10:39:00+00:00">09 Dec 2019, 10:39</time> by <a rel="author">Христо Иванов</a></address>
      <p>Треньорът на Ботев (Пловдив) Ферарио Спасов е изразил желанието си бразилецът Фернандо Виана да остане в състава му, пише „Меридиан мач“. Договорът на нападателя изтича в края на месеца и опитният специалист иска да го задържи в състава поне до лятото.</p>
      <p> </p>
      <p>Финансовите претенции на футболиста обаче буквално са втрещили ръководството. Виана е поискал 10 000 евро заплата и в никакъв случай не може да се стигне до споразумение. Фернандо е имал сериозни изисквания и през лятото, когато бе върнат в Пловдив. Тогава обаче компромисът е бил краткият срок на договора.</p>
      <p> </p>
      <p>В момента обаче към Виана отново има интерес от чужбина и той едва ли ще отстъпи значително от условията си. Без него в Ботев ще трябва да вземат поне двама нападатели, ако искат да са конкурентни и да се борят до края за място в Топ 6 и участие в евротурнирите. В момента Спасов използва на върха на атака Антонио Вутов, който обаче е по-силен в халфовата линия.</p>
    </article>
  </body>
</html>