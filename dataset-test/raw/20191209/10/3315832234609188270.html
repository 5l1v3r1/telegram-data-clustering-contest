<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/18a6d21c60b9cbb2/maia-sandu-exista-riscul-sa-inghetam-in-ianuarie.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T10:34:12+00:00"/>
    <meta property="og:title" content="Maia Sandu: „Există riscul să înghețăm în ianuarie”"/>
    <meta property="og:description" content="Fostul premier Maia Sandu afirmă că noua guvernare pune în pericol securitatea energetică a țării. „Impotența guvernului lui Dodon ne poate lăsa fără căldură și energie electrică pe timp de iarnă”, avertizează Sandu."/>
  </head>
  <body>
    <article>
      <h1>Maia Sandu: „Există riscul să înghețăm în ianuarie”</h1>
      <address><time datetime="2019-12-09T10:34:12+00:00">09 Dec 2019, 10:34</time> by <a rel="author">Jurnal.md</a></address>
      <p>
        <b>Fostul premier Maia Sandu afirmă că noua guvernare pune în pericol securitatea energetică a țării. „Impotența guvernului lui Dodon ne poate lăsa fără căldură și energie electrică pe timp de iarnă”, avertizează Sandu.</b>
      </p>
      <p>„Au mai rămas doar 3 săptămâni până la sfârșitul anului, și, în lipsa unui acord între Ucraina și Federația Rusă pe tranzitul gazelor naturale, există riscul să înghețăm în ianuarie. Noi am identificat două soluții de alternativă: livrarea gazelor în regim revers pe ruta Transbalcanică și procurarea prin Naftogaz, pe la nordul țării. Chiar pe 12 noiembrie, ziua când PD și PSRM au demis în mod cinic guvernul, noi urma să finalizăm discuțiile cu operatorii din România, Ucraina și Bulgaria. După plecarea noastră de la guvernare, discuțiile cu România și Ucraina s-au blocat. Politica externă dezastruoasă a guvernării lui Dodon (care a adus ofense și Bucureștiului, și Kievului) pune în pericol securitatea energetică a țării”, afirmă fostul premier.</p>
      <p>În context, Maia Sandu și-a îndemnat colegii din Parlament să-l cheme urgent la raport pe ministrul Economiei și Infrastructurii pentru a clarifica când vor fi convenite toate detaliile tehnice cu operatorii de gaze naturale din România și Ucraina.</p>
    </article>
  </body>
</html>