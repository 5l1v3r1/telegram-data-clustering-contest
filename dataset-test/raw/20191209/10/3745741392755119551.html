<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/xiaomi-ekrana-gomulu-on-kamera-patenti-h81370.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T10:10:38+00:00"/>
    <meta property="og:title" content="Xiaomi, Devrimsel Bir Teknolojinin Patentini Aldı"/>
    <meta property="og:description" content="Çinli teknoloji devi Xiaomi, yakında çıkacak Mi Mix 4 akıllı telefon için olduğuna inanılan yeni bir patent başvurusunda bulundu."/>
  </head>
  <body>
    <article>
      <h1>Xiaomi, Devrimsel Bir Teknolojinin Patentini Aldı</h1>
      <h2>Çinli teknoloji devi Xiaomi, yakında çıkacak Mi Mix 4 akıllı telefon için olduğuna inanılan yeni bir patent başvurusunda bulundu. Söz konusu patent görüntüleri, ekrana gömülü bir ön kameranın varlığına işaret ediyor.</h2>
      <address><time datetime="2019-12-09T10:10:38+00:00">09 Dec 2019, 10:10</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Dünyanın en büyük akıllı telefon üreticilerinden biri olan <b>Xiaomi</b>, 2020 yılının başlarında piyasaya sunmayı planladığı yeni amiral gemisi <b>Mi Mix 4</b> ile yepyeni bir dönemin kapısını aralayacak gibi görünüyor. Daha önceki sızıntı ve söylentilere göre cihazın kalbinde Qualcomm’un yeni nesil yonga seti <b>Snapdragon 865 </b>olacak. Kamera tarafında Samsung'un yeni <b>108MP ISOCELL</b> sensörünü kullanması beklenen Xiaomi Mi Mix 4, gücünü 45W hızlı şarj destekli<b> 4.500mAh</b> bataryadan alacak.</p>
      <p>Kullanıcılara hem donanım hem de tasarım anlamında üstün bir akıllı telefon deneyimi sunmak isteyen Xiaomi, Mi Mix 4 için olduğuna inanılan yeni bir<b> patent başvurusunda</b> bulundu. ‘Display Structure and Electronic Equipment’ (Ekran Yapısı ve Elektronik Ekipman) adıyla dosyalanan patent, ekranın altına gizlenmiş bir ön kamera tasarımına işaret ediyor.</p>
      <h3>Xiaomi'nin aldığı patent:</h3>
      <figure>
        <img src="https://www.webtekno.com/images/editor/default/0002/33/913599c259877ebd056247d29abe0c9df8b0fc83.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/xiaomi-redmi-k30-hi-res-ses-sertifikasi-h81351.html">Xiaomi, Redmi K30'un Ses Kalitesinin Harika Olacağını Gösteren Bir Sertifika Aldı</a>
      </p>
      <p>Bağımsız olarak kontrol edilebilen birden fazla piksel içeren ekran, içeri giren ışığı dengeleyen bir bileşene sahip. Akıllı telefon ekranlarının giderek büyüdüğü bugünlerde, Çinli markanın aldığı patent, kullanıcıların tam anlamıyla sonsuz ekran deneyimi yaşamalarını sağlayabilir. </p>
      <p>Xiaomi, geçen haziran ayında <b>ekrana gömülü kamera teknolojisini</b> gösteren bir video yayınlamıştı. Benzer bir teknolojiyi <b>OPPO</b>’nun da geliştirdiğini söylemekte fayda var. Zira Xiaomi’nin videosu, OPPO’nunkinden sadece birkaç saat sonra paylaşılmıştı. Söz konusu video, çentiksiz bir Xiaomi Mi 9 gibi görünen bir telefonu gösteriyordu. Ekran altı kamera teknolojisi konusunda önemli bir mesafe kaydeden Çinli şirketin, önümüzdeki aylarda tanıtacağı <b>Mi Mix 4</b>’e yeni teknolojisini entegre etmesi bekleniyor.</p>
      <h3>Xiaomi'nin ekrana gömülü kamera teknolojisini gösterdiği video:</h3>
      <figure>
        <iframe src="https://www.youtube.com/embed/ewrcHeQbmJE" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.gizmochina.com/2019/12/09/xiaomi-patents-in-display-camera-setup/</p>
    </article>
  </body>
</html>