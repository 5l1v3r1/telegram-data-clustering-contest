<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/levski/levski-ima-interes-kam-zvezdata-na-cherno-more-rodrigo-enrike.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T10:09:32+00:00"/>
    <meta property="og:title" content="Левски има интерес към звездата на Черно море Родриго Енрике"/>
    <meta property="og:description" content="&quot;Сините&quot; имат интерес към Родриго Енрике"/>
  </head>
  <body>
    <article>
      <h1>Левски има интерес към звездата на Черно море Родриго Енрике</h1>
      <address><time datetime="2019-12-09T10:09:32+00:00">09 Dec 2019, 10:09</time> by <a rel="author" href="https://topsport.bg/author/viktor-vutov" target="_blank">Виктор Вутов</a></address>
      <p>Най-добрият футболист на Черно море през този сезон Родриго Енрике е попаднал в полезрението на Левски, научи <b>ТОПСПОРТ</b>. Офанзивният футболист може да играе като лято крило, а и зад нападателя. </p>
      <p>Столичният гранд търси нови играчи в предни позиции, които да засилят конкуренцията. На практика двете крила - Паулиньо и Станислав Иванов са без реална алтернатива. Привлеченият от Хекен Насиру Мохамед към този момент не може да оправдае платените за него 300 хил. евро и почти не попада в сметките на Петър Хубчев. </p>
      <p>26-годишният Родриго прави отличен сезон до този момент. Той е изиграл 16 мача, в които е вкарал 4 гола и е направил 5 асистенции. </p>
      <figure>
        <img src="https://webnews.bg/uploads/images/50/6550/456550/768x432.jpg?_=1575885107"/>
        <figcaption>Източник: LAP.bg</figcaption>
      </figure>
      <p>Бразилецът бе привлечен от Черно море в началото на годината от португалския Униао (Мадейра). </p>
      <p>Офанзивният футболист е една от опциите пред Левски за усилване на нападателната мощ. Петър Хубчев държи да има дълбочина в състава, поради което се очаква "сините" да са активни на януарския трансферен пазар.</p>
    </article>
  </body>
</html>