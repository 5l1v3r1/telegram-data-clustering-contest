<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-military/2019_q4/Article-e7dde399c1aee61026.htm"/>
    <meta property="og:site_name" content="mako"/>
    <meta property="article:published_time" content="2019-12-09T10:07:00+00:00"/>
    <meta property="og:title" content="דיווח: מטוסי קרב רוסיים הדפו השבוע תקיפה של חיל האוויר בסוריה"/>
    <meta property="og:description" content="תקרית חריגה בשמי סוריה: כלי תקשורת ברוסיה ובסעודיה דיווחו כי חיל האוויר הרוסי יירט מטוסי קרב של ישראל שהיו בדרך לתקיפה בנמל התעופה T-4 באזור דמשק. לפי הדיווח, מטוסי הקרב הישראליים חזרו על עקבותיהם מבלי שביצעו א"/>
  </head>
  <body>
    <article>
      <h1>דיווח: מטוסי קרב רוסיים הדפו השבוע תקיפה של חיל האוויר בסוריה</h1>
      <h2>תקרית חריגה בשמי סוריה: כלי תקשורת ברוסיה ובסעודיה דיווחו כי חיל האוויר הרוסי הבריח מטוסי קרב של ישראל שהיו בדרך לתקיפה בנמל התעופה T-4 במחוז חומס. לפי הדיווח, מטוסי הקרב הישראליים חזרו על עקבותיהם מבלי שביצעו את התקיפה</h2>
      <address><time datetime="2019-12-09T10:07:00+00:00">09 Dec 2019, 10:07</time> by <a rel="author">החדשות 12</a></address>
      <p>הרוסים התערבו כדי למנוע תקיפה ישראלית בסוריה? אתר רוסי העוסק בנושאי צבא וביטחון בעולם דיווח במהלך סוף השבוע כי מטוסי חיל האוויר הישראלי נהדפו במהלך ניסיון לתקוף בסיס סורי. על פי הדיווח – מטוסי קרב רוסיים מתקדמים שהוזנקו מאחד הבסיסים באזור הבריחו את המטוסים הישראליים.</p>
      <p><a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a> </p>
      <p>על פי הדיווח, שזכה לתהודה בכלי תקשורת ערביים רבים, המטוסים הישראליים ניסו לבצע תקיפה נגד בסיס חיל האוויר הסורי T-4 הנמצא במחוז חומס. עוד נטען כי מטוסי סוחוי 35 מתקדמים של חיל האוויר הרוסי הוזנקו מבסיס "חמימים" על מנת ליירט אותם.</p>
      <figure>
        <img src="https://img.mako.co.il/2018/07/16/976107_C.jpg"/>
        <figcaption>צילום: מתוך התקשורת האירנית, חדשות</figcaption>
      </figure>
      <p>לאורך השנים האחרונות דווח מספר פעמים על תקיפות שיוחסו לישראל בבסיסים שונים בסוריה, ביניהם, גם הוזכר הבסיס T-4 כיעד לתקיפות מספר פעמים. בחלק מהמקרים אף דווח כי כוחות ההגנה האווירית של הצבא הסורי הגיבו בירי לעבר המטוסים הישראלים שתקפו. </p>
      <p>בחודשים האחרונים מקורות זרים דיווחו על מספר אירועים בהם חיל האוויר הרוסי מנע או התערב בניסיונות תקיפה של חיל האוויר הישראלי. בחלק מהמקרים אף דווח שהרוסים איימו להפיל את המטוסים של צה"ל. </p>
      <p> </p>
    </article>
  </body>
</html>