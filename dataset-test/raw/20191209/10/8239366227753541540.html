<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_peredoviy_viyskovi_otrymaly_osoblyvi_ikony_ta_tserkovni_nagorody_332678.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T10:16:00+00:00"/>
    <meta property="og:title" content="На передовій військові отримали особливі ікони та церковні нагороди"/>
    <meta property="og:description" content="Як інформують у прес-центрі ООС, на передовій військові отримали особливі ікони та церковні нагороди"/>
  </head>
  <body>
    <article>
      <h1>На передовій військові отримали особливі ікони та церковні нагороди</h1>
      <h2>Як інформують у прес-центрі ООС, на передовій військові отримали особливі ікони та церковні нагороди</h2>
      <address>
        <time datetime="2019-12-09T10:16:00+00:00">09 Dec 2019, 10:16</time>
      </address>
      <slideshow>
        <figure>
          <img src="https://galinfo.com.ua/media/gallery/full/i/k/ikonydliaviysk1.jpg"/>
          <figcaption>На передовій військові отримали особливі ікони та церковні нагороди</figcaption>
        </figure>
        <figure>
          <img src="https://galinfo.com.ua/media/gallery/full/i/k/ikonydliaviysk.jpg"/>
          <figcaption>На передовій військові отримали особливі ікони та церковні нагороди</figcaption>
        </figure>
        <figure>
          <img src="https://galinfo.com.ua/media/gallery/full/i/k/ikonydliaviysk2.jpg"/>
          <figcaption>На передовій військові отримали особливі ікони та церковні нагороди</figcaption>
        </figure>
        <figure>
          <img src="https://galinfo.com.ua/media/gallery/full/i/k/ikonydliaviysk3.jpg"/>
          <figcaption>На передовій військові отримали особливі ікони та церковні нагороди</figcaption>
        </figure>
      </slideshow>
      <p>Ідея створення такої ікони виникла ще в 2014 році. Її автор Юрій Нікітін мав на меті об’єднати під Покровом Божої Матері всіх захисників України. На передньому плані ікони зображений князь Костянтин Острозький, який понад 500 років тому переміг в декілька разів більше московське військо.</p>
      <p>На Луганщині, поблизу передових позицій окремої механізованої бригади імені Чорних Запорожців, представники Синодального управління військового духовенства Православної церкви України разом з Надзвичайним і Повноважним Послом Литовської Республіки в Україні Марюсом Януконісом та головою Благодійного фонду "Корона князів Острозьких" паном Робертасом Габуласом урочисто вручили військовим ікони Покрови Пресвятої Богородиці та відзнаки Православної Церкви України "За жертовність і любов до України".</p>
      <p>"Сьогодні ми вперше передаємо військове формування під Покров Матері Божої. Це особлива ікона, вона зроблена саме на замовлення військовослужбовцям. На ній зображені українські захисники різних часів, починаючи від Великого князя Володимира, козаки, гетьмани, українські повстанці, ну і звичайно ж сучасні воїни. Великі ікони будуть зберігатись в підрозділах, а маленькі у кожного військовослужбовця бригади, в кишені під серцем. Там є козацька молитва до Матері Божої, яка складена ще в давні часи", - розповів Голова Синодального управління військових капеланів Православної Церкви України митрополит Іоан.</p>
      <p>Це лише початок місії військових капеланів на Сході України. В подальшому планується передати такі ікони всім частинам і підрозділам, які боронять кордони України.</p>
    </article>
  </body>
</html>