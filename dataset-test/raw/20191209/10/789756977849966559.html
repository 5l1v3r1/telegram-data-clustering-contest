<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/wandavision-nowy-serial-o-losach-bohaterow-marvela-niebawem-na-disney/"/>
    <meta property="og:site_name" content="DailyWeb"/>
    <meta property="article:published_time" content="2019-12-09T10:23:04+00:00"/>
    <meta property="og:title" content="&quot;WandaVision&quot; - nowy serial o losach bohaterów Marvela niebawem na Disney+"/>
    <meta property="og:description" content="Premiera serialu WandaVision będzie miała na miejsce na Disney+ w 2021 roku i będzie stanowiła wprowadzenie do czwartej części MCU"/>
  </head>
  <body>
    <article>
      <h1>"WandaVision" - nowy serial o losach bohaterów Marvela niebawem na Disney+</h1>
      <address><time datetime="2019-12-09T10:23:04+00:00">09 Dec 2019, 10:23</time> by <a rel="author">Marika Kowalska</a></address>
      <h4>Wielbiciele komiksów oraz ekranizacji Marvela na pewno dobrze wiedzą, kim jest Wanda Maximoff. Bohaterka o wielu twarzach pierwszy raz pokazała się w <i>X-Menie</i> 1964 roku, co pozwoliło na zbudowanie historii pełnej wzlotów i upadków, trwającej aż do dziś. Do tej pory stanowiła ona zaledwie jednego spośród wielu Avengerów, jednak nadeszła pora, by rozwinąć także jej historię.</h4>
      <p>Pierwsze informacje o pracach nad serialem <i>WandaVision</i> pojawiły się kilka miesięcy temu. Od tej pory poznaliśmy już termin rozpoczynania zdjęć do nowej produkcji, reżysera, a także plakat reklamowy. Samo studio przyznało również, że serial ma stanowić wprowadzenie do czwartej części uniwersum, w której będą kontynuowane między innymi przygody <i>Doctora Strange’a.</i> Zanim jednak do tego dojdzie, widzowie muszą poznać lepiej Wandę oraz dowiedzieć się, dlaczego przybrała ona pseudonim „Scarlet Witch”.</p>
      <figure>
        <img src="https://dailyweb.pl/wp-content/uploads/2019/12/media_cache_article-cover_2019_07_f02gp0237qr21_5d33ff9474d6f.png"/>
      </figure>
      <h3>Nowe informacje o nadchodzącej produkcji</h3>
      <p>Jak wczoraj wspominałam, w ostatni weekend odbywało się Comic Con Experience, gdzie sam szef MCU podał kilka ciekawostek o nadchodzących produkcjach serialowych i filmowych Marvela. Poza oglądaniem nagrań, jakie jeszcze nie trafiły do sieci, wywiązała się ciekawa dyskusja, dotycząca właśnie <i>WandaVision</i> – serialu, jaki ma ukazać się na Disney+. Podczas rozmowy Feige wyjaśnił, że w celu kontynuacji przygód bohaterów, fani serii muszą lepiej przyjrzeć się Wandzie i poznać jej postać, zanim dołączyła do drużyny Avengerów.</p>
      <h3>Jak WandaVision wpłynie na losy czwartej fazy filmów?</h3>
      <p>Wanda od samego początku była bardzo istotną postacią, mimo tego, że pozostawała w cieniu innych Avengerów. Teraz będziemy mieli okazję odkryć wielką moc postaci oraz jej znaczenie dla wszechświata. Wprowadzenie multiwersum ma kształtować narrację czwartej odsłony MCU, dlatego Disney+ nie ograniczy się tylko do <i>WandaWision</i>. W planach jest również <i>Doctor Strange</i>, <i>Moon Knight</i>, <i>She-Hulk</i> oraz <i>Ms. Marvel</i>.</p>
      <p>Premiera serialu <i>WandaVision</i> będzie miała na miejsce na Disney+ w 2021 roku. Fani zatem będą musieli jeszcze trochę poczekać, by poznać tajemnice skrywane przez główną bohaterkę i przyjrzeć się jej nieco bliżej.</p>
      <p>Źródło: <a href="https://io9.gizmodo.com/scarlet-witch-will-finally-get-her-big-title-in-wandavi-1840299704">Gizmodo</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/spotify-laczy-sily-z-disneyem-tworzac-nowy-kanal-streamingowy-dla-calej-rodziny/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/netflix-anulowal-serial-santa-clarita-diet-po-trzech-sezonach/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/darmowy-disney-odpalony-w-holandii-testowo-zobacz-interfejs-i-oferte-produkcji/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/disney-konkurencja-dla-netflixa-serwis-przedstawia-plan-abonamentu/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/loki-serial-od-marvela-ktory-rozgrzal-twittera/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/disney-pokazal-swoja-usluge-streamingowa-czy-bajki-i-filmy-marvela-pokonaja-netflix/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/mandalorianin-i-obi-wan-kenobi-juz-niebawem-na-platformie-disney/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/star-wars-jedi-temple-challenge-to-nowy-teleturniej-od-disney/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/howard-the-duck-i-trzy-inne-animacje-marvela-zamowione/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/czy-disney-pozwoli-na-zachowanie-pobranych-filmow-nawet-po-zakonczeniu-subskrypcji/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>