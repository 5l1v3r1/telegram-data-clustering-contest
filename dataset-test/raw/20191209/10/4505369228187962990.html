<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/alex-bodi-alaturi-de-fosta-sotie-cum-a-reactionat-bianca-dragusanu_500865.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T10:11:31+00:00"/>
    <meta property="og:title" content="Alex Bodi, alături de fosta soţie. Cum a reacţionat Bianca Drăguşanu"/>
    <meta property="og:description" content="Bianca Drăguşanu şi Alex Bodi au o poveste de dragoste cu năbădăi."/>
  </head>
  <body>
    <article>
      <h1>Alex Bodi, alături de fosta soţie. Cum a reacţionat Bianca Drăguşanu</h1>
      <address><time datetime="2019-12-09T10:11:31+00:00">09 Dec 2019, 10:11</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Bianca Drăguşanu şi Alex Bodi au o poveste de dragoste cu năbădăi.</p>
      <p>Alex Bodi a fost şi este răsfăţat de toate fetele din viaţa lui. Afaceristul şi-a aniversat ziua de naştere într-un club bucureştean, eveniment de la care nu avea cum să lipsească Bianca Drăguşanu, soţia lui în acte, dar şi fosta parteneră de viaţă, Raluca. Şi fetiţele lui i-au urat "la mulţi ani", oferindu-i felicitări şi desene care i-au topit inima sărbătoritului.</p>
      <p>A fost o noapte lungă pentru Alex Bodi, care a petrecut cu râuri de şampanie într-un club din Capitală. Omul de afaceri a avut alături prieteni dragi, dar şi pe Bianca Drăguşanu, cea mai importantă femeie din viaţa lui. Urări călduroase şi sincere a primit şi din partea fetiţelor sale. De altfel, Raluca, fosta lui soţie, care i-a dăruit o fiică, a fost şi ea invitată în clubul unde afaceristul s-a distrat. Deşi mulţi ar spune că prezenţa acesteia ar putea pune în pericol liniştea cuplului Alex-Bianca, în fapt blonda şi fosta nevastă a afaceristului au legat o prietenie strânsă, aşa că ele două au petrecut împreună fără probleme, ba chiar s-au fotografiat stând una lângă cealaltă pe canapea.</p>
      <p>Şi anul trecut, fosta soție a lui Alex Bodi, care locuiește în Spania, a venit în țară. Raluca a adus-o şi atunci în România pe micuța ei, ca să petreacă sărbătorile cu tăticul Alex. De pe atunci Bianca și Raluca s-au înţeles perfect, fiind surprinse chiar la cumpărături.</p>
    </article>
  </body>
</html>