<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/politiek/vlaamse-regering-bereikt-klimaatakkoord-1.1616126"/>
    <meta property="og:site_name" content="RD.nl"/>
    <meta property="article:published_time" content="2019-12-09T10:46:00+00:00"/>
    <meta property="og:title" content="Vlaamse regering bereikt klimaatakkoord"/>
    <meta property="og:description" content="De Vlaamse regering heeft een akkoord bereikt over een energie- en klimaatplan voor de periode tot 2030. De plannen voorzien in 32,6 procent minder CO2-uitstoot, maar de regering van minister-president Jan Jambon hoopt het oorspronkelijke doel van 35 procent over tien jaar met behulp van innovaties toch te halen."/>
  </head>
  <body>
    <article>
      <h1>Vlaamse regering bereikt klimaatakkoord</h1>
      <address><time datetime="2019-12-09T10:46:00+00:00">09 Dec 2019, 10:46</time> by <a rel="author">ANP/BELGA</a></address>
      <p>
        <b>De Vlaamse regering heeft een akkoord bereikt over een energie- en klimaatplan voor de periode tot 2030. De plannen voorzien in 32,6 procent minder CO2-uitstoot, maar de regering van minister-president Jan Jambon hoopt het oorspronkelijke doel van 35 procent over tien jaar met behulp van innovaties toch te halen.</b>
      </p>
      <p>„Ambitieus, haalbaar en betaalbaar”, aldus Vlaams minister van Omgeving en Energie Zuhal Demir over het akkoord. Zij wilde alleen afreizen naar de klimaattop in Madrid met een akkoord in haar tas. Besloten is onder meer de maximumsnelheid op de ring rond Brussel te verlagen van 120 naar 100 kilometer per uur. Bij de ring rond Antwerpen is dat al het geval.</p>
      <p>Nederland heeft als doelstelling de CO2-uitstoot met 49 procent te reduceren in 2030 ten opzichte van 1990. Voor de EU als geheel geldt nu nog 40 procent, maar de nieuwe Europese Commissie wil dat verhogen naar minstens 50 procent. Als het aan Nederland ligt wordt dat 55 procent.</p>
    </article>
  </body>
</html>