<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/nb-i/videoton/magyar-allampolgar-lett-a-vidi-legiosa-hivatalos"/>
    <meta property="og:site_name" content="csakfoci.hu"/>
    <meta property="article:published_time" content="2019-12-09T10:05:17+00:00"/>
    <meta property="og:title" content="Magyar állampolgár lett a Vidi légiósa – hivatalos"/>
    <meta property="og:description" content="Hétfő délelőtt állampolgársági esküt tett a MOL Fehérvár FC hátvédje. Stopira, aki hetedik éve Magyarországon játszik, hónapokkal ezelőtt nyújtott nyújtott be kérelmet a magyar állampolgárságért, a FIFA szabályai értelmében azonban nem öltheti magára a címeres mezt. A fehérváriak mától eggyel kevesebb légióst számlálnak."/>
  </head>
  <body>
    <article>
      <h1>Magyar állampolgár lett a Vidi légiósa – hivatalos</h1>
      <address><time datetime="2019-12-09T10:05:17+00:00">09 Dec 2019, 10:05</time> by <a rel="author">csakfoci.hu</a></address>
      <p>
        <b>
          <b>Hétfő délelőtt állampolgársági esküt tett a MOL Fehérvár FC hátvédje. Stopira, aki hetedik éve Magyarországon játszik, hónapokkal ezelőtt nyújtott nyújtott be kérelmet a magyar állampolgárságért, a FIFA szabályai értelmében azonban nem öltheti magára a címeres mezt. A fehérváriak mától eggyel kevesebb légióst számlálnak.</b>
        </b>
      </p>
      <p>Hétfő reggel a székesfehérvári Városházán városházán tett állampolgársági esküt a MOL Fehérvár FC hátvédje, Ianique dos Santos Tavares, azaz <b>Stopira</b>. A már hét éve hazánkban futballozó játékos hivatalos értelemben véve magyar állampolgár lett, de a FIFA szabályai szerint honosítása ellenére sem öltheti majd magára a címeres mezt.</p>
      <blockquote>
        <b>A Fehérvár csapata azonban, a játékos állampolgári esküje után eggyel kevesebb idegenlégióst számlál majd.</b>
      </blockquote>
      <p>– <i>Nincsenek szavak, amikkel igazán le lehetne írni az érzést, ami most bennem van. Igazán különleges nap ez az életem, fantasztikus érzés, hogy mától magyar állampolgárnak mondhatom magamat. Igazán örülök, hogy megoszthattam a ceremónia pillanatait a csapattársaimmal és klub dolgozóival: köszönöm, hogy a MOL Fehérvár mellett mindig számíthattam a városra is az elmúlt hét évben. Számos jó emlék köt már Székesfehérvárhoz, de talán a legjobbak mégis azok voltak, amikor a bajnoki címeinket ünnepelhettük a szurkolóinkkal a Belvárosban. Eskümhöz híven ezentúl is azon fogok dolgozni, hogy öregbítsem a klub, a város és a magyar futball hírnevét</i> – idézte a ceremónia után Stopira szavait a <a href="https://www.szekesfehervar.hu/allampolgarsagi-eskut-tett-hetfon-reggel-stopira">szekesfehervar.hu</a>, aki az elmúlt hét évben 181-szer öltötte magára a piros-kék mezt.</p>
      <p>A MOL Fehérvár FC Zöld-foki szigeteki játékosa Portugáliában, a Santa Clara csapatánál kezdte karrierjét, majd két idényt követően 2010 nyarán a spanyol Deportivo La Corunához került, ahol a második csapatban lépett pályára. A Vidihez pedig már a Feirensétől érkezett és 2012 nyarán már kimagasló félszezont produkált, játékával hamar közönségkedvenc lett.</p>
      <p>Elsősorban az Európa Liga selejtezőiben számított rá a csapat akkori vezetőedzője, Paulo Sousa, és Stopira több nagynevű ellenféllel szemben is emlékezetes játékkal hálálta meg a bizalmat: két arany és négy ezüst a bajnoki mérlege, 181 meccsen lépett a pályára piros-kékben.</p>
      <p>2018 nyarán és őszén előbb kiharcolta a Vidivel az Európa Liga-csoportkört, majd végig is játszotta, Thessalonikiben a PAOK ellen emlékezetes fejesgólt is szerzett.</p>
    </article>
  </body>
</html>