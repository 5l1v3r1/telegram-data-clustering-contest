<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/eskisehir/eskisehirde-akut-ekiplerine-navigasyon-egitimi-1459321"/>
    <meta property="og:site_name" content="CNN Türk"/>
    <meta property="article:published_time" content="2019-12-09T10:12:28+00:00"/>
    <meta property="og:title" content="Eskişehir'de, AKUT ekiplerine navigasyon eğitimi"/>
    <meta property="og:description" content="Eskişehir'de, AKUT ekiplerine navigasyon eğitimi"/>
  </head>
  <body>
    <article>
      <h1>Eskişehir'de, AKUT ekiplerine navigasyon eğitimi</h1>
      <address>
        <time datetime="2019-12-09T10:12:28+00:00">09 Dec 2019, 10:12</time>
      </address>
      <p>ESKİŞEHİR,(<a href="https://www.cnnturk.com/haberleri/dha">DHA</a>)- ESKİŞEHİR'de Arama Kurtarma Derneği (AKUT) tarafından bölgedeki ekiplere yönelik navigasyon eğitimi verildi.<br/><br/>AKUT <a href="https://www.cnnturk.com/haberleri/eskisehir">Eskişehir</a> ekibinin ev sahipliğinde yapılan eğitimde, doğada harita, pusula, GPS ve çeşitli navigasyon programları ile koordinat bulma, hedefe ulaşma gibi çalışmalar gerçekleştirildi. AKUT Eskişehir ekibinden 24, AKUT <a href="https://www.cnnturk.com/haberleri/ankara">Ankara</a> ekibinden de 12 kişinin katıldığı <a href="https://www.cnnturk.com/haberleri/egitim">eğitim</a> 2 gün sürdü. İlk gün, teorik olarak çalışmalarını sürdüren ekipler, ikinci gün Odunpazarı ilçesi Kent Orman'nda hazırlanan parkurda saha uygulaması yaptı.<br/><br/>AKUT ekipleri olarak her şartta eğitimlere devam ettiklerini de belirten Mete Kızıl, “Bu hafta sonu da eğitmenlerimizin nezaretinde Navigasyon eğitimimizi gerçekleştirdik. AKUT Eskişehir ve AKUT Ankara ekiplerimizin katılımıyla gerçekleşen eğitimimiz oldukça verimli geçti. Doğada bulunduğunuz yeri bilme, koordinat verebilme ya da verilen noktaya ulaşabilme adına bilimsel metotları ve teknolojik ürünleri kullanabilme yetimizi arttıran bir eğitim oldu. Biz AKUT gönüllüleri olarak her zaman hazır olmak adına eğitimlerimize ara vermeden devam edeceğiz" diye konuştu.<br/><br/>AKUT'un başarısının sırrının eğitime verdiği önem olduğunun altını çizen Mete Kızıl, “Birleşmiş Milletler tarafından 'tüm dünyada uluslararası standartlarda arama kurtarma yapabilirsiniz' denebilmesi için eğitim standartlarınızın ve eğitim kalitenizin otoritelere ispatlanmış olması gereklidir.  Biz bugüne dek, tek bir gönüllümüzün bununu bile kanatmadan binlerce operasyona imza atıp bunu ispatlayabildiğimiz için son derece mutluyuz. Eğitimlerimiz devam edecek" dedi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/tokat/tokatta-parlayan-disler-projesi-tanitildi-1459315"/>
        <a href="https://www.cnnturk.com/yerel-haberler/bursa/merkez/bursa-yeni-kitap-fuari-icin-gun-sayiyor-1459314"/>
        <a href="https://www.cnnturk.com/yerel-haberler/mersin/toroslar/engelli-vatandaslara-uyusturucu-ile-mucadele-egitimi-1459313"/>
      </related>
    </article>
  </body>
</html>