<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/regions/ekoinspektsiyata-hvana-trima-narushiteli-v-rezervat-srebarna.html"/>
    <meta property="og:site_name" content="News.bg"/>
    <meta property="article:published_time" content="2019-12-09T10:03:51+00:00"/>
    <meta property="og:title" content="Екоинспекцията хвана трима нарушители в резерват &quot;Сребърна&quot;"/>
    <meta property="og:description" content="Те ще бъдат глобени заради незаконен риболов"/>
  </head>
  <body>
    <article>
      <h1>Екоинспекцията хвана трима нарушители в резерват "Сребърна"</h1>
      <address>
        <time datetime="2019-12-09T10:03:51+00:00">09 Dec 2019, 10:03</time>
      </address>
      <p>
        <b>Екоинспекцията хвана трима нарушители в резерват "Сребърна".</b>
      </p>
      <p>Те са извършвали нерегламентирани дейности в защитената територия. РИОСВ им е съставила актове. Два от тях са за извършване на <b>любителски риболов на нерегламентирано място.</b></p>
      <p>Съгласно Плана за управление на защитената територия има определени четири местности, в които любителите могат да упражняват това занимание, посочват от екоинспекцията. Това са местностите "Пристана", "Канаричката", брега на езерото по границата със село Сребърна и участъка от брега на река Дунав, западно от Западния противопожрен път.</p>
      <p><b>Третият акт е за бракониерски риболов с мрежи.</b> Нарушението е било установено още през лятото, но се е водило досъдебно производство, което вече е прекратено.</p>
      <p>Предстои да се издадат наказателни постановления. Законът за защитените територии предвижда <b>глoби за маловажни случаи в размер от 5 до 100 лв., а за немаловажни - от 500 до 5000 лв. за физически лица.</b></p>
      <p>В резерват "Сребърна" категорично е забранено извършването на риболов с помощта на плавателни съдове и мрежи, напомнят от РИОСВ.</p>
    </article>
  </body>
</html>