<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483318"/>
    <meta property="og:site_name" content="طرفداری"/>
    <meta property="article:published_time" content="2019-12-09T10:58:38+00:00"/>
    <meta property="og:title" content="اورتون به دنبال استخدام اونای امری، سرمربی سابق آرسنال"/>
    <meta property="og:description" content="طرفداری - اونای امری، سرمربی سابق آرسنال مورد توجه اورتون قرار دارد."/>
  </head>
  <body>
    <article>
      <h1>اورتون به دنبال استخدام اونای امری، سرمربی سابق آرسنال</h1>
      <address><time datetime="2019-12-09T10:58:38+00:00">09 Dec 2019, 10:58</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>بازگشت زودهنگام امری به دنیای مربی گری؟</pre>
      <p><a href="https://www.tarafdari.com/">طرفداری </a>- <a href="https://www.tarafdari.com/node/1476931">اونای امری، سرمربی سابق آرسنال</a> مورد توجه اورتون قرار دارد.</p>
      <p>به گزارش <a href="https://www.skysports.com/football/news/12040/11882197/unai-emery-former-arsenal-boss-approached-by-everton-for-manager-job">اسکای اسپورتس</a>، اورتون پس از <a href="https://www.tarafdari.com/node/1481255">اخراج مارکو سیلوا</a> به دلیل کسب نتایج ضعیف، هدایت تیم را موقتا بر عهده فرگوسن گذاشته است. با این حال تلاش‌ها برای یافتن یک سرمربی مطرح ادامه دارد. منابع موثق گزارش دادند اخیرا جلسه‌ای غیر رسمی میان مدیران اورتون و اونای امری در لندن برگزار شده است. اورتون مایل است سرمربی اخراجی آرسنال را استخدام کند.</p>
      <p>از آن سو امری درخواست زمان بیشتری برای فکر کردن به قدم بعدی‌اش در مربی‌گری کرده است. امری به دنبال بهبود زبان انگلیسی خود است و لیگ برتر را در کنار لالیگا و سری آ، سه گزینه محتمل برای پروژه بعدی‌اش می‌داند. امری دوست ندارد زیاد از مربی گری دور باشد و از همین حالا به شغل بعدی‌اش فکر می‌کند. گفته می‌شود امری در تابستان به شدت روی خرید ویلفرد زاها اصرار داشته و از مدیریت آرسنال خواسته بود یک مدافع میانی به خدمت بگیرند. از قرار معلوم مگوایر گزینه مدنظر امری بوده که البته بسیار گران بوده است.</p>
      <p>همچنین به گفته منابع موثق، اورتون لیستی از گزینه‌های احتمالی مربی‌گری دارد که ویتور پریرا، سرمربی فعلی شانگهایSIPG گزینه نخست است. در لیستی که کارلو آنچلوتی هم حضور دارد.</p>
    </article>
  </body>
</html>