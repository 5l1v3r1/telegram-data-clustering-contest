<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082448-u-kremenchuc-zastrelili-66-rchnogo-cholovka.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-12-09T10:29:00+00:00"/>
    <meta property="og:title" content="У Кременчуці застрелили 66-річного чоловіка. Підозрюють сина (додано)"/>
    <meta property="og:description" content=" Ймовірно до вбивства причетний син загиблого  Учора ввечері, 8 грудня, до патрульних звернулася «швидка». За інформацією патрульної поліції Кременчука, лікарі не можуть надати допомогу потерпілому,"/>
  </head>
  <body>
    <article>
      <h1>У Кременчуці застрелили 66-річного чоловіка. Підозрюють сина (додано)</h1>
      <address><time datetime="2019-12-09T10:29:00+00:00">09 Dec 2019, 10:29</time> by <a rel="author">Євгенія Каблучка</a></address>
      <figure>
        <img src="https://www.telegraf.in.ua/uploads/posts/2019-12/1575879999_photo_2019-12-09_10-14-34.jpg"/>
      </figure>
      <p>
        <b>Ймовірно до вбивства причетний син загиблого</b>
      </p>
      <p>Учора ввечері, 8 грудня, до патрульних звернулася «швидка». За інформацією патрульної поліції Кременчука, лікарі не можуть надати допомогу потерпілому, тому що в будинку перебуває озброєний чоловік.</p>
      <p>На місце події, на вулицю Заводську (приватний сектор Крюкова), прибули правоохоронці і виявили чоловіка з вогнепальним пораненням. Його ушпиталили. Та чоловік помер у лікарні.</p>
      <p>Ймовірно до вбивства 66-річного чоловіка причетний його син, який перебував на місці злочину. За попередньою інформацією нетверезий 38-річний чоловік під час сварки дістав пістолет та вистрелив у батька.</p>
      <p>Додано: за інформацією ГУ НП в Полтавській області, підозрюваного затримали патрульна поліція спільно зі слідчо-оперативною групою 1 відділення поліції Кременчука. У чоловіка вилучили ймовірне знаряддя злочину.</p>
      <p>За фактом умисного вбивства поліція розпочала досудове розслідування. Призначені експертизи. Тривають слідчі дії.</p>
      <figure>
        <img src="https://www.telegraf.in.ua/uploads/posts/2019-12/1575885383_img_8710-.jpg"/>
      </figure>
      <p>Автор: <a href="https://www.telegraf.in.ua/user/%AA%E2%E3%E5%ED%B3%FF+%CA%E0%E1%EB%F3%F7%EA%E0/">Євгенія Каблучка</a> Источник фото: Патрульна поліція Кременчука, Кременчуцький відділ поліції</p>
    </article>
  </body>
</html>