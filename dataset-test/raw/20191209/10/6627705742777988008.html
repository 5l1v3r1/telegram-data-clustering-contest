<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nationalezorggids.nl/zorgverzekering/nieuws/51681-nza-grijpt-in-om-einde-te-maken-aan-ruzie-tussen-parnassia-en-vgz.html"/>
    <meta property="og:site_name" content="www.nationalezorggids.nl"/>
    <meta property="article:published_time" content="2019-12-09T10:28:55+00:00"/>
    <meta property="og:title" content="NZa grijpt in om einde te maken aan ruzie tussen Parnassia en VGZ"/>
    <meta property="og:description" content="Als het aan de Nederlandse Zorgautoriteit (NZa) ligt, komt er snel een eind aan het gesteggel tussen zorgverzekeraar VGZ en ggz-aanbieder Parnassia dat honderden patiënten raakt. Bij Parnassia geldt namelijk en patiëntenstop voor VGZ-verzekerden wegens een ruzie over miljoen euro’s. Bij Parnassia klopten dit jaar veel meer verzekerden van VGZ aan dan vooraf werd geanticipeerd. Inmiddels staan drieduizend van de verzekerdengroep op de wachtlijst. Dit melden Algemeen Dagblad en Volkskrant. "/>
  </head>
  <body>
    <article>
      <h1>NZa grijpt in om einde te maken aan ruzie tussen Parnassia en VGZ</h1>
      <address>
        <time datetime="2019-12-09T10:28:55+00:00">09 Dec 2019, 10:28</time>
      </address>
      <figure>
        <img src="https://www.nationalezorggids.nl/uploads/article/article_image/51681/normal_depressie__angst__depressief__ggz.jpg"/>
      </figure>
      <p>Als het aan de Nederlandse Zorgautoriteit (NZa) ligt, komt er snel een eind aan het gesteggel tussen zorgverzekeraar VGZ en ggz-aanbieder Parnassia dat honderden patiënten raakt. Bij Parnassia geldt namelijk en patiëntenstop voor VGZ-verzekerden wegens een ruzie over miljoen euro’s. Bij Parnassia klopten dit jaar veel meer verzekerden van VGZ aan dan vooraf werd geanticipeerd. Inmiddels staan drieduizend van de verzekerdengroep op de wachtlijst. Dit melden Algemeen Dagblad en Volkskrant. </p>
      <p>Voor zeker negenhonderd verzekerden in de regio Rotterdam moet Parnassia de behandeling zelf betalen, omdat het budgetplafond is overschreden. “Dat komt voor dit jaar neer op 5 miljoen euro. Verleden jaar was het 10 miljoen euro. Wij vinden dat de verzekeraar hier ook aan mee moet betalen”, zegt bestuursvoorzitter Stephan Valk van Parnassia, waaronder PsyQ, Fivoor, Antes, Bavo Europoort, Indigo, Youz en i-psy vallen. De ggz-instelling moest in 2018 30 miljoen euro in rode cijfers schrijven.</p>
      <h3>Nieuw contract laat op zich wachten </h3>
      <p>Een patiëntenstop helpt de almaar oplopende kosten tegengaan. Pas in het nieuwe jaar zijn nieuwe patiënten weer welkom. Lopende behandelingen gaan door en ook geplande eerste gesprekken worden niet geannuleerd, net als alle acute zorg. Parnassia weigert wederom eenzelfde contract aan te gaan en zodoende zijn er nog geen nieuwe afspraken gemaakt voor 2020. De instelling is heel duidelijk: het tarief dat VGZ nu betaalt, kan vanaf 1 januari niet meer door de beugel. Op haar website moedigt Parnassia patiënten aan om voor het komende jaar een nieuwe verzekeraar te zoeken.</p>
      <h3>Over de rug van patiënten </h3>
      <p>De NZa grijpt bijna nooit in tussen twee ruziënde partijen, maar doet het nu wel omdat het gevecht over de rug van de patiënten gaat. Mogelijk wijst de NZa VGZ op haar zorgplicht en moet het geweigerde patiënten van Parnassia elders onderbrengen. </p>
      <p>
        <i>Door: Nationale Zorggids</i>
      </p>
    </article>
  </body>
</html>