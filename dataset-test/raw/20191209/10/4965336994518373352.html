<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nn.by/?c=ar&amp;i=242536"/>
    <meta property="og:site_name" content="Наша Ніва"/>
    <meta property="article:published_time" content="2019-12-09T10:57:00+00:00"/>
    <meta property="og:title" content="Сямашка раскрыў падрабязнасці наконт паставак беларускіх прадуктаў у Расію"/>
    <meta property="og:description" content="«Пасля досыць працяглага абмеркаванняпр Уладзімір Пуцін пагадзіўся з тым, што прэрагатыва або права зачыняць, да прыкладу, мясакамбінаты, малаказаводы павінна належаць галоўнаму ветэрынарнаму доктару Беларусі: ён павінен разбіраць, што так, што не так, — распавёў Уладзімір Сямашка. - І калі паўстануць спрэчныя нейкія пытанні, то гэта павінна выносіцца наверх, напрыклад, на агульную калегію Мінсельгасхарча Беларусі і Мінсельгаса Расіі. А, можа быць, трэба стварыць у Еўразійскай эканамічнай камісіі нейкі такі орган. Але вырашылі лепш пакуль на дваіх»."/>
  </head>
  <body>
    <article>
      <h1>Сямашка раскрыў падрабязнасці наконт паставак беларускіх прадуктаў у Расію</h1>
      <address><time datetime="2019-12-09T10:57:00+00:00">09 Dec 2019, 10:57</time> by <a rel="author">NN.by</a></address>
      <blockquote>Пасол Беларусі ў Расіі Уладзімір Сямашка паведаміў сёння журналістам некаторыя падрабязнасці аб развязках, знойдзеных кіраўнікамі Беларусі і Расіі 7 снежня ў Сочы, па пытаннях зняцця наяўных абмежаванняў на пастаўкі беларускіх прадуктаў харчавання ў Расію, <a href="https://www.belta.by/economics/view/semashko-raskryl-podrobnosti-razvjazok-po-postavkam-belorusskogo-prodovolstvija-v-rf-372170-2019/">перадае</a> БЕЛТА.</blockquote>
      <p>«Пасля досыць працяглага абмеркаванняпр Уладзімір Пуцін пагадзіўся з тым, што прэрагатыва або права зачыняць, да прыкладу, мясакамбінаты, малаказаводы павінна належаць галоўнаму ветэрынарнаму доктару Беларусі: ён павінен разбіраць, што так, што не так, — распавёў Уладзімір Сямашка. - І калі паўстануць спрэчныя нейкія пытанні, то гэта павінна выносіцца наверх, напрыклад, на агульную калегію Мінсельгасхарча Беларусі і Мінсельгаса Расіі. А, можа быць, трэба стварыць у Еўразійскай эканамічнай камісіі нейкі такі орган. Але вырашылі лепш пакуль на дваіх».</p>
      <p>Пасол адзначыў, што цяпер бакі павінны дакументальна замацаваць дасягнутыя дамоўленасці. «Каб гэта было не проста на словах, а на паперы — выразна, выверана, як павінен працаваць гэты механізм», - падкрэсліў ён.</p>
      <p>Уладзімір Сямашка дадаў, што гэта работа павінна быць завершана да сустрэчы кіраўнікоў Беларусі і Расіі, прызначанай на 20 снежня ў Санкт-Пецярбургу.</p>
    </article>
  </body>
</html>