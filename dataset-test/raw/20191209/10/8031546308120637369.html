<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110603-Prodadzbite-na-oradzie-sa-narasnali-s-blizo-5%25-v-svetoven-mashtab"/>
    <meta property="og:site_name" content="Канал 3"/>
    <meta property="article:published_time" content="2019-12-09T10:29:00+00:00"/>
    <meta property="og:title" content="Продажбите на оръжие са нараснали с близо 5% в световен мащаб"/>
    <meta property="og:description" content="Оборотът на 100-те най-големи производители на оръжие е достигнал 420 милиарда долара"/>
  </head>
  <body>
    <article>
      <h1>Продажбите на оръжие са нараснали с близо 5% в световен мащаб</h1>
      <h2>Оборотът на 100-те най-големи производители на оръжие е достигнал 420 милиарда долара</h2>
      <address>
        <time datetime="2019-12-09T10:29:00+00:00">09 Dec 2019, 10:29</time>
      </address>
      <p>
        <b>Продажбите на оръжие са нараснали с близо 5% в световен мащаб през 2018 г, като пазарът е доминиран от САЩ, сочи нов доклад, публикуван от Стокхолмския международен институт за изследване на мира (SIPRI).</b>
      </p>
      <p>Оборотът на 100-те най-големи производители на оръжие е достигнал 420 милиарда долара, благодарение в голяма степен на американския пазар, се казва в документа. Само американските производители представляват 59% от пазара и имат оборот от 246 милиарда долара, което е със 7,2% повече спрямо предходната година.</p>
      <p>"Това е значително увеличение за една година, като се има предвид вече високите нива на комбинирани продажби на оръжие в САЩ", заяви Ауд Флерант, директор на програмата за оръжия и военни разходи на SIPRI. Американските фирми се възползваха от решението на администрацията на Тръмп да модернизира въоръжените си сили, за да затвърди позициите си срещу Китай и Русия.</p>
      <p>Русия е на второ място в класацията за производство на оръжие с 8,6% от пазара, малко преди Обединеното кралство с 8,4% и Франция с 5,5%.</p>
      <p>Проучването не включва Китай, за който няма достатъчно данни, но изследванията на SIPRI показват, че има между 3 и 7 китайски предприятия в топ 100 на производителите на оръжие.</p>
      <p>Две големи европейски компании, Airbus и MBDA, също отговарят на "търсенето поради продължаващи въоръжени конфликти и сериозно напрежение в няколко региона", добави Флерант.</p>
      <p>Китай изразходва 1.9% от брутния си вътрешен продукт за отбрана всяка година от 2013-та насам. Най-високо класираната руска фирма Алмаз-Антей, която е на девето място в списъка с оборот от 9,6 милиарда долара – 18% повече спрямо предходната година.</p>
      <p>"Това увеличение се основава не само на силното вътрешно търсене, но и на продължаващия растеж на продажбите на оръжие за други страни, по-специално износа на системата за противовъздушна отбрана С-400", се казва в доклада. Един от купувачите на тази система е членът на НАТО Турция, която сключи сделката въпреки заплахата от американски санкции.</p>
      <p>Турската оръжейна промишленост има два предприятия в топ 100 и оборот от 2,8 милиарда долара, което е с 22% повече спрямо предходната година.</p>
      <p>Най-големият производител на оръжие в света от 2009-та година досега остава американската фирма Lockheed Martin, чиито оборот миналата година е 47,3 милиарда долара. Само продажбите на фирмата представляват 11% от световния пазар. </p>
      <related>
        <h4>Още по темата</h4>
        <a href="http://kanal3.bg/news/world/106555-Velikobritaniya-spira-prodadzbata-na-oradzie-za-Turciya"/>
        <a href="http://kanal3.bg/news/world/europe/106333-Sled-Holandiya-i-Germaniya-zabrani-iznosa-na-oradzie-za-Turciya"/>
        <a href="http://kanal3.bg/news/world/europe/102598-Arestuvaha-edin-ot-nay-krupnite-targovci-na-oradzie-v-sveta"/>
      </related>
    </article>
  </body>
</html>