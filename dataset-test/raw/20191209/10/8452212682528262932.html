<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/imaginea-zilei-camion-militar-suspendat-pe-un-pod/"/>
    <meta property="og:site_name" content="Cotidianul"/>
    <meta property="article:published_time" content="2019-12-09T10:24:00+00:00"/>
    <meta property="og:title" content="Imaginea zilei: Camion militar, suspendat pe un pod"/>
    <meta property="og:description" content="„Am fost solicitați să intervenim cu o autospecială cu modul de descarcerare, alături de un echipaj SAJ, în urma unui eveniment rutier"/>
  </head>
  <body>
    <article>
      <h1>Imaginea zilei: Camion militar, suspendat pe un pod</h1>
      <address><time datetime="2019-12-09T10:24:00+00:00">09 Dec 2019, 10:24</time> by <a rel="author">(D.N.)</a></address>
      <p>Un camion militar care făcea parte dintr-un convoi a fost implicat, luni, într-un incident rutier și era să cadă de pe un pod la ieșirea din Dej. Camionul a rămas suspendat pe marginea unui pod.</p>
      <p>„Am fost solicitați să intervenim cu o autospecială cu modul de descarcerare, alături de un echipaj SAJ, în urma unui eveniment rutier în care a fost implicat un ansamblu camion – atelaj militar, care s-a produs pe podul de la ieșirea din municipiul Dej spre Bistrița. A fost consultat un militar din camionul implicat în eveniment de către echipajul SAJ și a fost transportat pentru investigații suplimentare la spital”, se arată într-un comunicat al ISU Cluj.</p>
      <p>Camionul militar făcea parte dintr-un convoi care se deplasa într-o misiune de transport de la Prundu Bârgăului – Bistrița spre Turda. Momentan nu sunt clare circumstanțele în care a avut loc accidentul.</p>
      <related>
        <h4>Articole asemănătoare</h4>
        <a href="https://www.cotidianul.ro/veste-proasta-pentru-dorin-chirtoaca/"/>
        <a href="https://www.cotidianul.ro/anre-a-suspendat-licitatia-trimestriala-de-energie-electrica/"/>
        <a href="https://www.cotidianul.ro/trafic-oprit-pe-un-pod-important/"/>
      </related>
    </article>
  </body>
</html>