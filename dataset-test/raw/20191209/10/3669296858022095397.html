<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/bursa/merkez/bursa-yeni-kitap-fuari-icin-gun-sayiyor-1459314"/>
    <meta property="og:site_name" content="CNN Türk"/>
    <meta property="article:published_time" content="2019-12-09T10:11:48+00:00"/>
    <meta property="og:title" content="Bursa, yeni kitap fuarı için gün sayıyor"/>
    <meta property="og:description" content="Bursa, yeni kitap fuarı için gün sayıyor"/>
  </head>
  <body>
    <article>
      <h1>Bursa, yeni kitap fuarı için gün sayıyor</h1>
      <address>
        <time datetime="2019-12-09T10:11:48+00:00">09 Dec 2019, 10:11</time>
      </address>
      <p>Cansel ORUÇ/<a href="https://www.cnnturk.com/haberleri/bursa">BURSA</a>,(<a href="https://www.cnnturk.com/haberleri/dha">DHA</a>)-BURSA Büyükşehir Belediyesi tarafından 20-29 Aralık tarihleri arasında <a href="https://www.cnnturk.com/haberleri/ataturk">Atatürk</a> Kongre <a href="https://www.cnnturk.com/haberleri/kultur">Kültür</a> Merkezi’nde düzenlenecek <a href="https://www.cnnturk.com/haberleri/kitap">kitap</a> fuarı, 10 gün boyunca kitapseverlerin cazibe merkezi olacak.</p>
      <p>‘2019 Prof. Dr. Fuat Sezgin Yılı Anısına’ atfedilen Kitap Fuarı’nın misafir ülkesi dost ve kardeş ülke Bosna Hersek olarak belirlendi. <a href="https://www.cnnturk.com/haberleri/turkiye">Türkiye</a>’den onur konuğu; Cumhurbaşkanlığı Bilim, <a href="https://www.cnnturk.com/haberleri/teknoloji">Teknoloji</a> ve Yenilik Politikaları Kurulu Üyesi ve Felsefeci Prof. Dr. Ş. Teoman Duralı olurken, Bosna Hersek’ten onur konuğu ise; Türkçeye romanları tercüme edilen Edebiyatçı ve Felsefeci Prof. Dr. Cevad Karahasan olarak açıklandı.</p>
      <p>20 Aralık 2019, Cuma günü, <a href="https://www.cnnturk.com/haberleri/saat">saat</a>: 10.00’da kapılarını açacak ve on gün devam edecek Kitap Fuarı’na Türkiye’nin seçkin yayınevleri ve önde gelen yazarları katılacak. Kitap kurtları, imza günleri, söyleşiler, paneller ve konferanslarla dolu dolu bir 10 gün geçirecek.</p>
      <p>KÜLTÜR HAYATINA KATKI</p>
      <p>Bursalı kitapseverlerin yoğun isteği doğrultusunda, kültür hizmeti olarak planlanan Kitap Fuarı, şehrin kültürüne katkı sağlamayı amaçlıyor. Sadece yayınevlerinin değil, sahafların da katılacağı Kitap Fuarı’nda meraklılar, eski kitap ve belgeler ile de tanışacak. On gün boyunca her gün 10.00-20.00 saatleri arasında açık olacak Bursa Büyükşehir Belediyesi Kitap Fuarı’na; Prof. Dr. İlber Ortaylı, Prof. Dr. Tufan Gündüz, Prof. Dr. Canan Karatay, Prof. Dr. Ahmet Güner Sayar, Prof. Dr. Nurullah Genç, Prof. Dr. Ahmet Şimşirgil, Ahmet Ümit, Ercan Kesal, Ali Ayçil, Tarık Tufan, Mevlâna İdris, Kudret Ayşe Yılmaz, Hasan Erdem, Serdar Tuncer, Bahadır Yenişehirlioğlu gibi Türkiye’nin önde gelen isimleri, imza günü ve söyleşi için katılacak.</p>
      <p> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/tokat/tokatta-parlayan-disler-projesi-tanitildi-1459315"/>
        <a href="https://www.cnnturk.com/yerel-haberler/mersin/toroslar/engelli-vatandaslara-uyusturucu-ile-mucadele-egitimi-1459313"/>
        <a href="https://www.cnnturk.com/yerel-haberler/bursa/merkez/busim-geri-bildirim-toplantisi-yapildi-1459312"/>
      </related>
    </article>
  </body>
</html>