<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-narkodylera-vzyaly-pid-vartu"/>
    <meta property="og:site_name" content="Суми Сьогодні"/>
    <meta property="article:published_time" content="2019-12-09T10:03:00+00:00"/>
    <meta property="og:title" content="У Сумах наркодилера взяли під варту"/>
    <meta property="og:description" content="«Сумською місцевою прокуратурою повідомлено про підозру 23-річному сумчанину, який займався незаконним обігом особливо небезпечних психотропних речовин. За клопотанням слідчого поліції, погодженим із прокурором, підозрюваному рішенням Ковпаківського районного суду м. Суми 6 грудня 2019 року обрано запобіжний захід у вигляді тримання під вартою до 31 січня 2020 року», – розповіла керівник Сумської місцевої прокуратури Юлія Слабунова."/>
  </head>
  <body>
    <article>
      <h1>У Сумах наркодилера взяли під варту</h1>
      <address>
        <time datetime="2019-12-09T10:03:00+00:00">09 Dec 2019, 10:03</time>
      </address>
      <figure>
        <img src="http://sumy.today/sites/default/files/photo-2019-12-09-10-36-26_2.jpg"/>
      </figure>
      <p>«Сумською місцевою прокуратурою повідомлено про підозру 23-річному сумчанину, який займався незаконним обігом особливо небезпечних психотропних речовин. За клопотанням слідчого поліції, погодженим із прокурором, підозрюваному рішенням Ковпаківського районного суду м. Суми 6 грудня 2019 року обрано запобіжний захід у вигляді тримання під вартою до 31 січня 2020 року», – розповіла керівник Сумської місцевої прокуратури Юлія Слабунова.</p>
      <p>Оперативниками карного розшуку ГУ НП за належного процесуального керівництва Сумської місцевої прокуратури в рамках кримінального провадження задокументовано злочинну діяльність молодика в сфері незаконного обігу психотропних речовин. Зокрема 5 грудня 2019 року в затриманого на одній із вулиць м. Суми виявлено 3 поліетиленові пакети з кристалічною речовиною білого, червоного та синього кольорів вагою близько 1 кг. За місцем його мешкання того ж дня виявлено та вилучено ваги та близько 150 зіп-пакетів із речовиною різного кольору. Відповідно до висновку експерта в складі наданої на дослідження речовини виявлено PVP, який віднесений до особливо небезпечних психотропних речовин, обіг яких заборонено.</p>
      <p>Дії підозрюваного попередньо кваліфіковано за ч. 2 ст. 307 (незаконне придбання та зберігання особливо небезпечної психотропної речовини) КК України. За скоєне йому загрожує позбавлення волі на строк від шести до десяти років з конфіскацією майна.</p>
      <p>Досудове слідство триває, встановлюються шляхи отримання та збуту підозрюваним заборонених речовин, повідомляє прес-служба прокуратури області.</p>
    </article>
  </body>
</html>