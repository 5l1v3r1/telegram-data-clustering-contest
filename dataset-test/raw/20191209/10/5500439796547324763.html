<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/23003/pridrzali-59-letnika-ki-je-pijan-zalil-partnerko-in-posedoval-orozje.html"/>
    <meta property="og:site_name" content="Prlekija on net"/>
    <meta property="article:published_time" content="2019-12-09T10:30:00+00:00"/>
    <meta property="og:title" content="Pridržali 59-letnika, ki je pijan žalil partnerko in posedoval orožje"/>
    <meta property="og:description" content="Policisti Policijske postaje Rače so v torek, 3. decembra, odvzeli prostost in pridržali 59-letnega osumljenca, doma iz občine Hoče - Slivnica, ki ga utemeljeno sumijo storitve kaznivega dejanja Nedovoljene proizvodnje in prometa orožja ali eksploziva.Tisti dan so mu namreč med intervencijo na njegovem domu, kjer ..."/>
  </head>
  <body>
    <article>
      <h1>Pridržali 59-letnika, ki je pijan žalil partnerko in posedoval orožje</h1>
      <h2>Med intervencijo na njegovem domu, kjer je pijan žalil svojo partnerko, so mu zasegli starejšo avtomatsko puško z 29 naboji</h2>
      <address><time datetime="2019-12-09T10:30:00+00:00">09 Dec 2019, 10:30</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_12/pridrzali-59-letnika-ki-je-pijan-zalil-partnerko-in-posedoval-orozje_12607070256.jpg"/>
        <figcaption>Zaseženo orožje, foto: PP Rače</figcaption>
      </figure>
      <figure>
        <img src="https://www.prlekija-on.net/uploaded/2019_12/zasezeni-naboji-foto-pp-race_11031186649.jpg"/>
        <figcaption>Zaseženi naboji, foto: PP Rače</figcaption>
      </figure>
      <p>Policisti Policijske postaje Rače so v torek, 3. decembra, odvzeli prostost in pridržali 59-letnega osumljenca, doma iz občine Hoče - Slivnica, ki ga utemeljeno sumijo storitve kaznivega dejanja Nedovoljene proizvodnje in prometa orožja ali eksploziva.</p>
      <p>Tisti dan so mu namreč med intervencijo na njegovem domu, kjer je pijan žalil svojo partnerko, zasegli starejšo avtomatsko puško znamke Schmeiser, skupaj z 29 naboji kalibra 9 mm. Pri kriminalistično tehničnem pregledu orožja so ugotovili, da je avtomatska puška še vedno bojno delujoča.</p>
      <p>Zoper osumljenega bodo policisti podali kazensko ovadbo, zaradi kršitve javnega reda in miru oz. nedostojnega vedenja do partnerke pa so mu že izdali plačilni nalog in izrekli globo v višini 625 evrov.</p>
    </article>
  </body>
</html>