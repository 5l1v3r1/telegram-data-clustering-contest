<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/o-femeie-locuieste-de-trei-luni-intr-un-cort-montat-la-marginea-padurii-in-scheii-brasovului-nimeni-nu-i-cunoaste-identitatea-20106536"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T10:09:44+00:00"/>
    <meta property="og:title" content="O femeie locuiește de trei luni într-un cort montat la marginea pădurii, în Șcheii Brașovului. Nimeni nu-i cunoaște identitatea"/>
    <meta property="og:description" content="Au trecut trei luni de zile de când femeia a apărut în zonă, și-a montat cortul și locuiește chiar la marginea pădurii. Zona este frecvent vizitată de"/>
  </head>
  <body>
    <article>
      <h1>O femeie locuiește de trei luni într-un cort montat la marginea pădurii, în Șcheii Brașovului. Nimeni nu-i cunoaște identitatea</h1>
      <address><time datetime="2019-12-09T10:09:44+00:00">09 Dec 2019, 10:09</time> by <a rel="author">Alexandru C.</a></address>
      <p>
        <b>Au trecut trei luni de zile de când femeia a apărut în zonă, și-a montat cortul și locuiește chiar la marginea pădurii. Zona este frecvent vizitată de urși și mistreți, iar oamenii locului nu știu cine este ea și de ce a luat o astfel de decizie.</b>
      </p>
      <p>Dispare, uneori, fără să spună niciun cuvânt, iar misterul femeii din cort – are aproximativ 30 de ani – pare de nepătruns. Locuitorii sunt, firește, intrigați.</p>
      <p><i><b>“Pare îngrijită, îmbrăcată”</b></i>, spun doi localnici. În lunile octombrie și noimebrie, fiind cald afară, oamenii au văzut cum femeia misterioasă a întins rufe, la uscat, pe crengile copacilor și pe cort. <i><b>“Cred că le duce undeva să le spele, că aici e un pârâu, dar e murdar”</b></i>, spune Mișu Nicolae, în vârstă de 54 de ani, potrivit <a href="https://www.libertatea.ro/stiri/de-trei-luni-o-fata-sta-in-cort-la-marginea-padurii-in-scheii-brasovului-2825840">libertatea.ro</a>.</p>
      <p>Bineînțeles, oamenii fac tot felul de presupuneri în legătură cu ea. În zona străzii Curcanilor se află Fântânița Popii și Crucea Mușicoiului. Într-una din zile, doi localnici au auzit pe cineva strigând-o pe fată pe numele de “Mihaela”. Aceasta a răspuns, apoi  s-a reîntors în cort. Dar, în ceea ce privește numele ei, nimic nu este, totuși, sigur. Oamenii zonei îi spun deja ”Fata din cort”. (Articolul integral <b><a href="https://www.libertatea.ro/stiri/de-trei-luni-o-fata-sta-in-cort-la-marginea-padurii-in-scheii-brasovului-2825840">AICI</a></b>)</p>
    </article>
  </body>
</html>