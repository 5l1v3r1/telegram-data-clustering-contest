<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/cumhurbaskani-yardimcisi-oktay-dogu-akdeniz-de-5-kuyu-daha-acacagiz,851409"/>
    <meta property="og:site_name" content="T24"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Cumhurbaşkanı Yardımcısı Oktay: Doğu Akdeniz'de 5 kuyu daha açacağız"/>
    <meta property="og:description" content="Fuat Oktay, Meclis Genel Kurulu'nda bütçe görüşmelerine katıldı"/>
  </head>
  <body>
    <article>
      <h1>Cumhurbaşkanı Yardımcısı Oktay: Doğu Akdeniz'de 5 kuyu daha açacağız</h1>
      <h2>Fuat Oktay, Meclis Genel Kurulu'nda bütçe görüşmelerine katıldı</h2>
      <address>
        <time datetime="2019-12-09T10:15:00+00:00">09 Dec 2019, 10:15</time>
      </address>
      <p>Cumhurbaşkanı Yardımcısı Fuat Oktay, Türkiye'nin Doğu Akdeniz'deki sondaj faaliyetlerine ilişkin açıklamada bulundu. Oktay, çalışmaların devam edeceğini ve bölgede 5 kuyu daha açılacağını söyledi.<br/>Oktay, Meclis Genel Kurulu'nda, 2020 Yılı Merkez Yönetim Bütçe Kanunu Teklifi ile 2018 Yılı Merkezi Yönetim Kesin Hesap Kanunu Teklifi'nin görüşmelerine katıldı. Oktay, 2020 yılı bütçesine ilişkin yaptığı sunumda açıklamalarda bulundu. Oktay, "Milli gemilerimiz ile 5 kuyu daha açarak petrol ve doğal gaz arama faaliyetlerinde aktif bir strateji izlemeye devam edeceğiz" dedi.<br/>Oktay'ın sunumundan öne çıkan satır başları şöyle:  <br/>"Ticaret savaşının etkileri birçok sektöre yayılmaktadır".<br/>"2020 yılında küresel büyüme açısından ılımlı bir toparlanma beklenmektedir. 2020 yılı büyüme hedefimiz yüzde 5 olarak belirlenmiştir."<br/>"Teşvik ve desteklerle, 2023'te kadın istihdam oranını yüzde 34'e, kadın işgücüne katılım oranını ise yüzde 38,5'e yükseltmeyi hedefliyoruz."<br/>"81 ilde hizmete açılan Şiddeti Önleme ve İzleme Merkezlerinden bugüne kadar toplamda 514 bin kişi yararlandı."<br/>(Barış Pınarı Harekâtı) 4" bin kilometrekareyi aşkın alan terörden arındırıldı".<br/>(Doğu Akdeniz'de) "Milli gemilerimiz ile 5 kuyu daha açarak petrol ve doğal gaz arama faaliyetlerinde aktif bir strateji izlemeye devam edeceğiz."<br/>"Türkiye ne Kıbrıs'ta, ne Ege'de, ne de Doğu Akdeniz'deki hak ve çıkarlarından en küçük bir taviz vermeyecektir."<br/>"Türk milletine ihanet eden FETÖ üyeleri gibi yurt dışına kaçarak kurtulacağını zanneden hainler de Türk adaletine hesap vermekten kaçamamaktadır. Nerede olurlarsa olsunlar bulup adalete teslim etmeye devam edeceğiz."<br/> </p>
    </article>
  </body>
</html>