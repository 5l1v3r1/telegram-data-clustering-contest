<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2834069-volodimirsku-perekriut-cerez-novoricnij-parad-21-grudna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T10:41:00+00:00"/>
    <meta property="og:title" content="Володимирську перекриють через &quot;новорічний парад&quot; 21 грудня"/>
    <meta property="og:description" content="У Києві 21 грудня заборонять рух транспорту на вулиці Володимирській у зв’язку із Новорічним Borjomi парадом."/>
  </head>
  <body>
    <article>
      <h1>Володимирську перекриють через "новорічний парад" 21 грудня</h1>
      <h2>У Києві 21 грудня заборонять рух транспорту на вулиці Володимирській у зв’язку із Новорічним Borjomi парадом.</h2>
      <address>
        <time datetime="2019-12-09T10:41:00+00:00">09 Dec 2019, 10:41</time>
      </address>
      <p>Про це йдеться у <u><a href="https://kyivcity.gov.ua/npa/pro_provedennya_zagalnomiskikh_novorichnikh_ta_rizdvyanikh_zakhodiv_u_misti_kiyevi_393112/">розпорядженні КМДА № 2098.</a></u></p>
      <p>"У зв’язку із цим із 13:30 до 16:00 заборонять рух <a href="https://www.ukrinform.ua/tag-transport">транспорту</a> на вулиці Володимирській (від перетину з бульваром Тараса Шевченка до будинку № 19)", - йдеться у розпорядженні.</p>
      <p>Зазначається, що під час монтажу/демонтажу святкової платформи та спеціальної огорожі параду заборонять паркування: 21 грудня із 00:00 до 15:00 – на вул. Володимирській зі сторони парку Тараса Шевченка навпроти червоного корпусу Національного університету України імені Тараса Шевченка і на вул. Володимирській біля будинків № 19 та № 21/20, а також із 07:00 20 грудня до 23:30 21 грудня – на вул. Володимирській (від перетину із б-ром Тараса Шевченка до перетину з вул. Софіївською), уздовж парної сторони б-ру Тараса Шевченка (від перетину з вул. Терещенківською до перетину з вул. Володимирською).</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2827903-ak-kiiv-gotuetsa-zustricati-2020j-novij-rik.html">Як Київ готується зустрічати 2020-й Новий рік</a>
      </blockquote>
      <p>Як повідомляють в <a href="https://www.ukrinform.ua/tag-kmda">КМДА</a>, театральне дійство триватиме із 14:00 до 16:00 за маршрутом: від перехрестя вулиць Льва Толстого та Володимирської до Софійської площі. Глядачів і учасників очікують святкові колони і платформа, яскраві костюмовані герої, музика, танці. Окрім того, власники найкреативнішого вбрання отримають призи.</p>
    </article>
  </body>
</html>