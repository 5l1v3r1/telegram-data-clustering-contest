<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/to-vrady-tis-deyteras-chtypa-kakokairia-dido-poies-perioches-tha-epireasei/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T10:34:18+00:00"/>
    <meta property="og:title" content="Απο το βράδυ θα επηρεάσει τη Δυτική Ελλάδα η κακοκαιρία “Διδώ” – ΔΕΙΤΕ ΧΑΡΤΕΣ"/>
    <meta property="og:description" content="Οι άνεμοι στο Βόρειο Αιγαίο θα πνέουν από ανατολικές διευθύνσεις 2 έως 4 μποφόρ, σταδιακά όμως έως το βράδυ θα στραφούν σε νότιους ίδιας έντασης. Στο Κεντρικό και Νοτιοδυτικό Αιγαίο οι άνεμοι θα πνέουν αρχικά από βόρειες διευθύνσεις 2 έως 4 και τοπικά 5 μποφόρ, σταδιακά όμως θα στραφούν σε νότιους 2 έως 4 μποφόρ. Στο Νοτιοανατολικό Αιγαίο οι άνεμοι θα πνέουν από βορειοανατολικές διευθύνσεις 4 έως 6 και τοπικά έως 7 μποφόρ με σταδιακή εξασθένηση έως 3 μποφόρ."/>
  </head>
  <body>
    <article>
      <h1>Απο το βράδυ θα επηρεάσει τη Δυτική Ελλάδα η κακοκαιρία “Διδώ” – ΔΕΙΤΕ ΧΑΡΤΕΣ</h1>
      <address><time datetime="2019-12-09T10:34:18+00:00">09 Dec 2019, 10:34</time> by <a rel="author">ΣΥΝΕΙΔΗΣΗ</a></address>
      <p>Άστατος καιρός με τοπικές βροχές κυρίως μετά το μεσημέρι αναμένεται τη Δευτέρα 9 Δεκεμβρίου 2019, ενώ το κύμα κακοκαιρίας “<b>ΔΙΔΩ</b>” αναμένεται να επηρεάσει τη χώρα μας από τις βραδινές ώρες της Δευτέρας 9/12 και από τα νότια. Χωρίς αξιόλογη μεταβολή η θερμοκρασία. Έως ισχυροί άνεμοι στα πελάγη.</p>
      <p>Πιο αναλυτικά, αναμένονται αραιές νεφώσεις που στο <b>Αιγαίο</b>, στις παράκτιες περιοχές της Μακεδονίας και της Θράκης και από το απόγευμα στα δυτικά και νότια θα είναι πυκνότερες. Τοπικές βροχές θα σημειωθούν κατά κύριο λόγο στις παράκτιες περιοχές της <b>Μακεδονίας</b>, στο <b>Βόρειο Αιγαίο και στην Κρήτη</b> και από το απόγευμα στο <b>Ιόνιο</b> και στα <b>δυτικά και νότια ηπειρωτικά.</b> Η ορατότητα κατά τη διάρκεια της νύχτας στα ηπειρωτικά θα είναι τοπικά περιορισμένη.</p>
      <figure>
        <img src="http://sinidisi.gr/wpress/wp-content/uploads/2019/12/xartis-1.png"/>
      </figure>
      <p>Τα φαινόμενα που θα συνοδεύουν τη “Διδώ” κατά το διήμερο Τρίτη 10/12 – Τετάρτη 11/12 θα είναι οι κατά τόπους ισχυρές βροχοπτώσεις και καταιγίδες, οι πυκνές χιονοπτώσεις στα ορεινά και οι τοπικά θυελλώδεις άνεμοι. Στον προγνωστικό χάρτη που ακολουθεί απεικονίζεται το βαρομετρικό χαμηλό που θα προξενήσει την κακοκαιρία “Διδώ” και τα φαινόμενα που θα εκδηλώνονται τις μεσημεριανές ώρες της Τρίτης 10/12.</p>
      <figure>
        <img src="http://sinidisi.gr/wpress/wp-content/uploads/2019/12/meteo-xarths01-500x361.png"/>
      </figure>
      <figure>
        <img src="http://sinidisi.gr/wpress/wp-content/uploads/2019/12/xartis1.jpg"/>
      </figure>
      <p>Οι άνεμοι στο Βόρειο Αιγαίο θα πνέουν από ανατολικές διευθύνσεις 2 έως 4 μποφόρ, σταδιακά όμως έως το βράδυ θα στραφούν σε νότιους ίδιας έντασης. Στο Κεντρικό και Νοτιοδυτικό Αιγαίο οι άνεμοι θα πνέουν αρχικά από βόρειες διευθύνσεις 2 έως 4 και τοπικά 5 μποφόρ, σταδιακά όμως θα στραφούν σε νότιους 2 έως 4 μποφόρ. Στο Νοτιοανατολικό Αιγαίο οι άνεμοι θα πνέουν από βορειοανατολικές διευθύνσεις 4 έως 6 και τοπικά έως 7 μποφόρ με σταδιακή εξασθένηση έως 3 μποφόρ.</p>
      <p>Στην Αττική αναμένονται αραιές νεφώσεις που από το μεσημέρι θα πυκνώσουν και υπάρχει πιθανότητα ασθενών τοπικών βροχών. Οι άνεμοι θα πνέουν αρχικά από βόρειες διευθύνσεις έως 3 μποφόρ, από το μεσημέρι όμως θα στραφούν σε νότιους και νοτιοδυτικούς ίδιας έντασης. Η ορατότητα κατά τη διάρκεια της νύχτας θα είναι τοπικά περιορισμένη. Η θερμοκρασία στο κέντρο των Αθηνών θα κυμανθεί από 11 έως 16 βαθμούς.</p>
      <p>Στη Θεσσαλονίκη αναμένονται αραιές νεφώσεις που από το μεσημέρι θα πυκνώσουν και υπάρχει μικρή πιθανότητα ασθενών τοπικών βροχών. Οι άνεμοι θα πνέουν από ανατολικές διευθύνσεις έως 3 μποφόρ. Η ορατότητα κατά τη διάρκεια της νύχτας θα είναι τοπικά περιορισμένη. Η θερμοκρασία στο κέντρο της πόλης θα κυμανθεί από 6 έως 13 βαθμούς.</p>
      <p>
        <b>ΠΡΟΓΝΩΣΗ ΓΙΑ ΑΥΡΙΟ ΤΡΙΤΗ 10-12-2019</b>
      </p>
      <p>Στα νησιά του ανατολικού Αιγαίου και στα Δωδεκάνησα νεφώσεις με τοπικές βροχές αρχικά στα νότια και βαθμιαία και στα υπόλοιπα. Από το απόγευμα τα φαινόμενα θα ενταθούν και τη νύχτα θα εκδηλωθούν και σποραδικές καταιγίδες πιθανώς κατά τόπους ισχυρές. Στην υπόλοιπη χώρα βροχές και καταιγίδες πιθανώς κατά τόπους ισχυρές αρχικά στα δυτικά και νότια και σταδιακά έως τη νύχτα και στα υπόλοιπα. Χιονοπτώσεις στα κεντρικά και βόρεια ορεινά, κατά τόπους πιο πυκνές στα βόρεια. Οι άνεμοι θα πνέουν από νότιες διευθύνσεις 3 με 5 βαθμιαία 4 με 6,από το απόγευμα στα ανατολικά 7 και πιθανώς τη νύχτα τοπικά 8 μποφόρ. Στα βόρεια από το βράδυ θα στραφούν σε ανατολικούς βορειοανατολικούς 5 με 6 και τοπικά 7 μποφόρ. Η θερμοκρασία θα σημειώσει μικρή πτώση. Με πληροφορίες από ΑΠΕ-ΜΠΕ/ΜΕΤΕΟ</p>
      <p>Πηγή:hellasjournal.com</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/sos-ta-gefyria-aitolikoy-deite-foto/"/>
        <a href="http://sinidisi.gr/teli-kykloforias-2020-poioi-apallassontai-oi-prothesmies-ta-prostima/"/>
        <a href="http://sinidisi.gr/megalo-parti-genethlion-to-katastima-voch/"/>
        <a href="http://sinidisi.gr/se-poly-chamilo-simeio-stathmi-tis-eyinolimnis-deite-foto/"/>
        <a href="http://sinidisi.gr/giannis-mitsios-ellada-toyrkia-vadizontas-stin-teliki-anametrisi/"/>
        <a href="http://sinidisi.gr/zei-o-20chronos-naytikos-to-mesologgi-poy-apichthi-tongko-oi-apagogeis-edosan-vinteo-sti-dimosiotita/"/>
      </related>
    </article>
  </body>
</html>