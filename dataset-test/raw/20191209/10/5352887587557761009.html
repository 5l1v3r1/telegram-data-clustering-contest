<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/stilius/zymios-moterys-pataria-4-ivaizdziai-stilingam-sventiniam-vakareliui-1756130/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T10:53:00+00:00"/>
    <meta property="og:title" content="Žymios moterys pataria: 4 įvaizdžiai stilingam šventiniam vakarėliui"/>
    <meta property="og:description" content="Reklama"/>
  </head>
  <body>
    <article>
      <h1>Žymios moterys pataria: 4 įvaizdžiai stilingam šventiniam vakarėliui</h1>
      <address><time datetime="2019-12-09T10:53:00+00:00">09 Dec 2019, 10:53</time> by <a rel="author">Agnė Kalinkaitė</a></address>
      <p>Reklama</p>
      <p>
        <b>Kalendorinė žiema – jau čia, o tai reiškia, kad visai ne už kalnų ir didžiosios metų šventės bei Kalėdinių vakarėlių šurmulys. Kartu su jais užklumpa didžiulės dilemos – ką dovanoti artimiesiems ir, svarbiausia, ką apsirengti? Kokią suknelę rinktis, kokius aukštakulnius derinti ir kaip išlaikyti solidų bei elegantišką įvaizdį, kai to reikalauja darbo aprangos kodas? Savo patarimais ir šventiniais stiliaus pasirinkimais dalijasi dvi žymios šalies moterys: „Deichmann Shoelove“ tinklaraštininkė ir stilistė Viktorija Šaulytė bei drabužių kūrėja Simona Nainė.</b>
      </p>
      <p>Šeimos vakarienės namuose ar neoficialios šventės su draugais dažniausiai nesukelia didelio galvos skausmo – net ir megztinis su elniu gali tapti išeitimi. Tačiau oficialūs susitikimai, biuro vakarėliai ar šventinės vakarienės – visai kas kita. Kaip išlikti solidžia, tačiau stilinga, ir neperžengti ribos? Kaip neapsiriboti oficialiu pieštuko sijonu ir aulinukais – atrasti naujas spalvas ir prisijaukinti šaltojo sezono tendencijas? V. Šaulytė ir S. Nainė kartu su „Deichmann“ sukūrė po du skirtingus šventinius įvaizdžius, tinkamus kiekvienai – tiek žaismingai romantikei, tiek oficialiai biuro divai.</p>
      <p>
        <b>1. Romantikei, mėgstančiai maištauti</b>
      </p>
      <p>Anot rūbų kūrėjos S. Nainės, šį šventinį sezoną bus madinga derinti kardinaliai skirtingus stilius, o vienas geriausių to pavyzdžių – karalienės Viktorijos laikų romantiško stiliaus detalės ir pankiška ir maištautojų kultūra.</p>
      <p>„Jeigu praėjusius sezonus visi buvo pamišę dėl vinilo ar aksomo, tai šiemet šią tendenciją keičia oda ir jos imitacija. Ji populiarėja kartu su grubiais „kerzų“ stiliaus batais ir auliniais, dekoruotais sagtimis ir suvarstymais. Atrodytų, ką bendro gali turėti grubūs baikerių batai ir šventinis darbo vakarėlis? Tačiau derinant juos su romantiškais akcentais ir subtiliomis detalėmis, galima sukurti labai įdomų šventinį įvaizdį. Baikerio batai ir blizgios sagtys nebūtinai tinka tik prie plėšytų džinsų ir patrintos odos švarko. Tokie batai gali puikiai atrodyti ir prie kombinezono ar net lengvų šilkinių marškinių. Tokį derinį rinkčiausi ir į oficialų vakarėlį, kada nesinori atrodyti nuobodžiai, tačiau išlikti santūriai“, – sako S. Nainė.</p>
      <p>Nepamirštant, kad oficialiai šventei reikia atsvaros, S. Nainė siūlo rinktis dabar itin madingus karalienės Viktorijos laikus menančius stiliaus akcentus: lengvus audinius, romantiškas spalvas, nėrinukus ir pūstas rankoves.</p>
      <p>Reklama</p>
      <p>
        <b>2. Klasikos ir nostalgijos mėgėjai</b>
      </p>
      <p>Iš laukinių vakarų atkeliavusi kaubojiškų batų tendencija, primenanti Clint‘o Eastwood‘o filmus, kol kas „prilipo“ ne visoms, tačiau prisiekusios mados gerbėjos jau nuo šių metų pavasario eina dėl jų iš proto. Tačiau kaip gi derinti šiuos itin išraiškingus batus šventiniuose įvaizdžiuose?</p>
      <p>„Aš siūlau kaubojiškus batus derinti su subtilia ar net klasikine apranga – taip išvengsite amerikietiško vesterno kostiumo įvaizdžio. Siauri džinsai, ilgesnis aukšto liemens sijonas, romantiška suknelė, smėlio spalvos lietpaltis ar paprasčiausi balti marškiniai, derinami su kaubojiškais batais, sukurs solidų, bet akį užkabinantį įvaizdį. Beje, kaubojiški batai puikiai tinka su dabar populiariais 70-ųjų stiliaus akcentais: „oversized“ švarkais, kostiumais, liemenėmis, megztiniais aukštu kaklu, šiltomis žemiškomis spalvomis. Būtent tokį įvaizdį pasirinkau savo šventiniam vakarėliui“, – tikina V. Šaulytė.</p>
      <p>Pasipuošti reikalaujančiai progai rinkitės mažiau išraiškingas ir subtilesnes kaubojiško stiliaus avalynės poras – kiek smailintu priekiu, dekoruotas gyvūnų odos motyvais.</p>
      <p>
        <b>3. Vertinančiai moteriškumą ir seksualumą</b>
      </p>
      <p>Anot S. Nainės, net jeigu ir suprantame, kad patogumas – svarbiausia, daugelis moterų be aukštakulnių neįsivaizduoja puošnaus šventinio įvaizdžio. Tačiau aukštakulniai išgyvena tikrą evoliuciją – jų aukštis žemėja, o siluetai keičiasi. Tad ką rinktis šį šventinį sezoną?</p>
      <p>Reklama</p>
      <p>„Jeigu šių metų šventiniame vakarėlyje norite pasipuošti ir prisiminti senųjų laikų eleganciją – rinkitės retro stiliaus avalynę. Mažesnis ar net „kitten“ kulniukas, siaura arba griežtai kvadratinė noselė – tai akcentai, į kuriuos reikėtų žvalgytis. Aš pati visada jaučiu silpnybę raudoniems bateliams, jie – nemirštanti klasika, kaip ir raudonas lūpdažis ar maža juoda suknelė. Tik šventiniu laikotarpiu siūlyčiau atkreipti dėmesį į lakuotą avalynę. Man norėjosi papildomo akcento, todėl pasirinkau batelius su užsegimu per kulkšnį – tokia detalė atkreipia dėmesį į kojas“, – teigia S. Nainė.</p>
      <p>Rūbų kūrėja taip pat atkreipia dėmesį, jog aukštakulniai su užsegimu per kulkšnį puikiai tinka ne tik prie suknelių ar sijonų, bet ir prie šiek tiek tiesaus kirpimo klasikinių kelnių ar net kuločių.</p>
      <p>„Nebijokite eksperimentuoti su kelnėmis – juk darbo vakarėlis neįpareigoja spraustis tik į sijonus ar sukneles, nebijokite kuločių, siaurėjančių klasikinių ar net itin plačių kelnių, kurios puikiai tiks prie ryškių lakuotų batų. Beje, jeigu renkatės modelį su užsegimu ties kulkšnimi, nebijokite didesnių ir blizgesnių sagčių. Jos pagyvins įvaizdį bei atkreips dėmesį į liekniausia jūsų kojos dalį, taip vizualiai jas prailginant“, – pataria S. Nainė.</p>
      <p>
        <b>4. Žaismingai ir valiūkiškai vakarėlio sielai</b>
      </p>
      <p>Madingi, patogūs, puošnūs ir universalūs – tai savybės, kurios geriausiai apibūdina karščiausią šio sezono avalynės tendenciją – plačius ilgaaulius iki kelio. Kitaip nei „over-the-knee“ batai, kurie madoje dar tik keletą metų, ilgaauliai iki kelio – tai nemirštanti klasika. Tačiau neapsigaukite, šiais metais jie sugrįžta pasikeitę: šiandien madinga rinktis kiek laisvesnes ir platesnes šio batų modelio versijas. O pasirinkus aukštesnį ir storą kulną, pataikysite tiesiai į dešimtuką, arba tiksliau – į madingiausių šventinio vakarėlių dalyvių gretas.</p>
      <p>„Aulinukai iki kelio gali geriausiai atrodo derinyje su trumpesne suknele arba aptemptais džinsais ir kelnėmis. Būtent šie du rūbų deriniai sukuria kontrastą tarp plačių ir ilgų aulinukų bei ganėtinai prigludusių kelnių ar suknelės silueto. Bet svarbiausia tai, kad ganėtinai klasikinis ir oficialus avalynės modelis suteikia laisvę derinti valiūkiškus ir žaismingus viršutinius rūbus. Aš savo įvaizdžiui pasirinkau iš mados nesitraukiančių gyvūnų raštų suknelę, kurios ryški tekstūra puikiai kontrastuoja su juodais aulinukais“, – teigia „Deichmann Shoelove“ autorė.</p>
      <p>Reklama</p>
      <p>Jeigu aukštakulniai niekada nebuvo jūsų draugai, stilistė pataria rinktis kvadratinį „block“ kulną, kuris kilstels jus, suteiks elegancijos, tačiau tuo pat metu leis jaustis patogiai bet kokiame vakarėlyje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/projektas-sok-su-zvaigzde-baigesi-dar-vienai-porai-1755892/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/sok-su-zvaigzde-projekte-liko-tik-penkios-poros-1754193/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/dar-viena-pora-paliko-sok-su-zvaigzde-projekta-1752336/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/stilius/stiliste-v-saulyte-patare-kuo-rudeni-pakeisti-nuobodzius-juodus-aulinukus-1737961/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/moterys/stiliste-v-saulyte-5-svarbiausios-saltojo-sezono-avalynes-tendencijos-1736987/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/euras/atgimsta-legendiniai-inkarai-zaismingus-sportbacius-pirmieji-matavosi-zinomi-zmones-1727374/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/zvaigzdes-ir-zmones-1683311/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/viktorija-saulyte-kaip-save-myli-taip-savimi-ir-rupiniesi-1552017/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>