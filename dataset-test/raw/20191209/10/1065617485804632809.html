<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/andressa-non-si-ferma-piu-inter-travolta-e-terzo-posto/"/>
    <meta property="og:site_name" content="Forzaroma.info"/>
    <meta property="article:published_time" content="2019-12-09T10:18:34+00:00"/>
    <meta property="og:title" content="Andressa non si ferma più: Inter travolta e terzo posto"/>
    <meta property="og:description" content="Le giallorosse hanno rifilato quattro gol alle nerazzurre davanti ai circa 500 spettatori presenti"/>
  </head>
  <body>
    <article>
      <h1>Andressa non si ferma più: Inter travolta e terzo posto</h1>
      <h2>Le giallorosse hanno rifilato quattro gol alle nerazzurre davanti ai circa 500 spettatori presenti</h2>
      <address><time datetime="2019-12-09T10:18:34+00:00">09 Dec 2019, 10:18</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Alle ragazze è riuscito ciò che gli uomini hanno fallito 36 ore prima: il gol. Come riporta La Gazzetta dello Sport, nel posticipo della nona giornata di Serie A tra <b>Inter</b> e <b>Roma</b>, le giallorosse ne hanno rifilati quattro alle nerazzurre davanti ai circa 500 spettatori presenti. Nel primo tempo si vede una buona <b>Inter</b>, ma <b>nella ripresa le ragazze di Bavagnoli si prendono la scena</b>. <b>Andressa</b>, già a segno nel primo tempo, raddoppia il suo score personale nella seconda frazione. A completare il capolavoro romanista anche le reti di <b>Thomas</b> e <b>Thestrup</b>. A nulla vale lo splendido gol di tacco di <b>Tarenzi</b> nel primo tempo: <b>finisce 1-4</b>.</p>
    </article>
  </body>
</html>