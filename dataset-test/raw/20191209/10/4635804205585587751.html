<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/redmi-k30-pro-modelinin-cikis-tarihi-belli-oldu/"/>
    <meta property="og:site_name" content="LOG"/>
    <meta property="article:published_time" content="2019-12-09T10:00:33+00:00"/>
    <meta property="og:title" content="Redmi K30 Pro modelinin çıkış tarihi belli oldu"/>
    <meta property="og:description" content="Redmi K30 Pro, 10 Aralık tarihinde lanse edilecek K30 serisinden çok daha fazla merak ediliyor. Peki bu model tam olarak ne zaman çıkacak?"/>
  </head>
  <body>
    <article>
      <h1>Redmi K30 Pro modelinin çıkış tarihi belli oldu</h1>
      <address><time datetime="2019-12-09T10:00:33+00:00">09 Dec 2019, 10:00</time> by <a rel="author">Can TUNÇER</a></address>
      <p><b>Redmi K30 Pro</b>, 10 Aralık tarihinde lanse edilecek K30 serisinden çok daha fazla merak ediliyor. Peki bu model tam olarak ne zaman <a href="https://www.gizchina.com/2019/12/08/redmi-k30-pro-will-officially-arrive-in-march-2020/">çıkacak</a>?</p>
      <p>10 Aralık tarihindeki Redmi etkinliğinde <b>K30 4G </b>ile<b> K30 5G</b>‘nin tanıtılacağı, K30 Pro’nun ise ön duyurusunun yapılacağı aktarılıyor. K30 serisi aralık ayı bitmeden raflardaki yerini alacak iken, gelen bilgilere göre <b>Redmi K30 Pro </b>için <b>2020 Mart</b> ayının beklenmesi gerekecek. Peki model neden bu kadar geç geliyor? Bunun arkasında modeldeki işlemcinin yer aldığı düşünülüyor. Çünkü telefonda daha yeni tanıtılan amiral gemisi <b>Snapdragon 865</b> işlemci yer alıyor. <b>X55 5G modem</b> ile 5G desteği kazanan <b>Snapdragon 865</b> ile çok yüksek bir performans sunacak telefonun, mart ayında gelecek olmasıyla kamera tarafında farklı donanımlar taşıyabilir yorumları alıyor. Ancak bu konuda henüz kesin bilgiler gelmiyor. Hatırlamak adına Redmi K30’da <b>Snapdragon 730 </b>ya da<b> oyun odaklı Snapdragon 730G </b>yer alırken, K30 5G’de ise 5G modemin entegre edildiği işlemci <b>Snapdragon 765G </b>bulunuyor.</p>
      <h3>Redmi K30 Pro daha farklı bir tasarımla gelmeyebilir</h3>
      <p>Çünkü hatırlarsınız Redmi <b>K20 / Mi9 T </b>ile<b> K20 Pro / Mi 9T Pro</b> aynı tasarımı taşıyor. Bu açıdan firmanın aynı taktiği yeni modellerinde de devam ettirmesi bekleniyor. Zaten aynı bir tasarıma da çok gerek bulunmuyor. K30’ların mevcut tasarımı oldukça dikkat çekici ve modern görünüyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s11-plus-kamerasiyla-sinirlari-zorlayacak-iste-yeni-detaylar/"/>
      </related>
    </article>
  </body>
</html>