<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-lch-grayemo-koefitsiyent-2-99/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T10:24:00+00:00"/>
    <meta property="og:title" content="Експрес на ЛЧ: граємо коефіцієнт 2.99"/>
    <meta property="og:description" content="Останній тур обіцяє бути доволі цікавим. Ми маємо чимало матчів, які несуть серйозну інтригу. Сьогодні розберемо дві такі зустрічі. «Зальцбург» вдома влаштує лише перемога проти чинного володаря трофею. Але ми робимо ставку на значно потужніший «Ліверпуль», що має шанс вийти із групи навіть із першого місця. «Бенфіці» та «Зеніту» також потрібно виключно три бали, аби мати шанси на вихід із групи. В такій битві інтересів очікуємо на обмін голами. Граємо двійничок із коефіцієнтом 2.99."/>
  </head>
  <body>
    <article>
      <h1>Експрес на ЛЧ: граємо коефіцієнт 2.99</h1>
      <address><time datetime="2019-12-09T10:24:00+00:00">09 Dec 2019, 10:24</time> by <a rel="author">Михайло Кузьменко</a></address>
      <p>Останній тур обіцяє бути доволі цікавим. Ми маємо чимало матчів, які несуть серйозну інтригу. Сьогодні розберемо дві такі зустрічі. «Зальцбург» вдома влаштує лише перемога проти чинного володаря трофею. Але ми робимо ставку на значно потужніший «Ліверпуль», що має шанс вийти із групи навіть із першого місця. «Бенфіці» та «Зеніту» також потрібно виключно три бали, аби мати шанси на вихід із групи. В такій битві інтересів очікуємо на обмін голами. Граємо двійничок із коефіцієнтом 2.99.</p>
      <p>
        <b>19:55, 10 гру 2019</b>
      </p>
      <p>
        <b>«Зальцбург» – «Ліверпуль»</b>
      </p>
      <p>В останній раз чинний чемпіон не вийшов в плей-оф в сезоні 2012/13, і «Ліверпуль» явно не хоче повторити помилку «Челсі». Для цього треба не програти «Зальцбургу», який забив вісім м’ячів у двох домашніх матчах і три на «Енфілді». Завдання англійців стане значно легше, якщо їм вдасться зв’язати руки Ерлінгу Холанду. У цьому розіграші він ще не йшов з поля без гола. «Це найкраща команда світу, але ми знаємо, що потужно граємо вдома. У нас буде шанс, якщо покажемо свій топ-рівень», – сказав форвард збірної Норвегії.</p>
      <p>Дійсно, «Зальцбург» – відкриття цього розіграшу ЛЧ. Австрійська команда точно вийде до Ліги Європи, але має нагоду поборотися за плей-оф. Для цього «Бикам» потрібно просто обіграти «Ліверпуль», адже у гостях вони забили тричі «Червоним». Все ж, проти потужних опонентів зухвалому дебютанту складно брати потрібні очки, що довела поразка 2:3 вдома від «Наполі».</p>
      <p>«Ліверпуль» набрав супер-форму. Хлопці Клоппа забивають кожної гри і не підпускають нікого до себе в АПЛ. Тріо гостей Фірміно – Салах – Мане готове знову засмутити ворота «Зальцбурга». Так, англійців влаштує сьогодні навіть мирова, але вони явно хочуть вийти у плей-оф із першого місця, щоб мати оптимальнішого суперника далі. Для цього треба повторно обіграти австрійців вже на їх полі, адже у паралельній грі «Наполі» має без проблем перемагати на «Сан-Паоло» невмотивований «Генк».</p>
      <p>Мені здається, що господарі можуть дозволити гостям пробити їх далеко не надійний захист. «Зальцбург» вимушений буде атакувати, чим дозволить швидкому нападу «Ліверпуля» скористатися оголеними зонами. Нам пропонують відмінний коефіцієнт 1.78 на перемогу банди Клоппа – треба брати.</p>
      <p>
        <b>«Бенфіка» – «Зеніт»</b>
      </p>
      <p>Хоча перед заключним туром «Зеніт» знаходиться на другому місці, він не може відчувати себе спокійно. Навіть перемога в Лісабоні не забезпечить путівку в 1/8 фіналу, якщо «Ліон» вдома обіграє «РБ Лейпциг». Захисник Ярослав Ракицький і хавбек Далер Кузяєв пропустять гру через перебір карток. «Дуже шкода, що їх не буде в останньому матчі, для нас це велика втрата, – визнає наставник клубу Сергій Семак в інтерв’ю сату UEFA. – З «Ліоном» хлопцям можна було обійтися і без попереджень, але що є, то є».</p>
      <p>«Бенфіка» програла у Санкт-Петербурзі 1:3, тому щоб випередити росіян у турнірній таблиці має перемагати мінімум 2:0. Завдання не із простих, адже напад гостей був влучним у двох попередніх виїздах на полях «Ліону» та «РБ Лейпцига». «Орли» так само проти усіх опонентів на «Да Лужі» неодмінно забивали та пропускали.</p>
      <p>«Зеніт» зобов’язаний сам робити потрібний собі результат, хоча думками буде вболівати за колектив Нагельсманна у паралельній грі. Мені здається, що матч буде результативним, враховуючи мотивацію та турнірні завдання сьогоднішніх конкурентів. Пропоную перевірити позицію, що була успішною в усіх матчах за участю «Бенфіки» та у чотирьох поєдинках «Зеніта», а саме: «обидві заб’ють» за коефіцієнт 1.68 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <related>
        <a href="https://bookmaker-ratings.com.ua/konkurs-chas-pershih-do-topovih-matchiv-grudnya/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/vest-hem-arsenal-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/prognoz-i-stavka-shtutgart-nyurnberg-shvaby-skorystayut-sya-osichkamy-konkurentiv/"/>
        <a href="https://bookmaker-ratings.com.ua/tips/prognoz-i-stavka-vest-hem-arsenal-hto-girshyj/"/>
      </related>
    </article>
  </body>
</html>