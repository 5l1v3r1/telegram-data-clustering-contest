<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/junajted-postaje-novi-arsenal-navijaci-se-nadaju-da-se-to-nece-desiti-394952.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T10:05:00+00:00"/>
    <meta property="og:title" content="Junajted postaje novi Arsenal? Navijači se nadaju da se to neće desiti!"/>
    <meta property="og:description" content="Podaci su zaprepašćujući, ali brojevi ne lažu. Ovakvim putem neće daleko stići..."/>
  </head>
  <body>
    <article>
      <h1>Junajted postaje novi Arsenal? Navijači se nadaju da se to neće desiti!</h1>
      <h2>Podaci su zaprepašćujući, ali brojevi ne lažu. Ovakvim putem neće daleko stići...</h2>
      <address><time datetime="2019-12-09T10:05:00+00:00">09 Dec 2019, 10:05</time> by <a rel="author">Vladimir Stojanović</a></address>
      <p>Junajted se digao iz pepela pobedama nad Totenhemom i Sitijem, pa je novi talas optimizma zapljusnuo navijače. Solskjer je za sada siguran, mnogi veruju da je kupio praktično kartu za dugi boravak na klupi, ali problem ostaje.<br/><br/>O čemu se radi?<br/><br/>Gotovo neverovatno zvuči podatak da su "Đavoli" dobili Lester, Siti, Čelsi, Totenhem ci remizirali sa Liverpulom. Dakle, kada su u pitanju timovi iz vrha tabele, oni su perfektni.<br/><br/>Ali izgubili su od Palasa, Vest Hema, Njukala i Bornmauta, osvojili bod protiv Vile.<br/><br/>Žoze Murinjo je to posle poraza svog novog kluba sredinom prošle nedelje objasnio kao činjenicu da Junajted bolje igra protiv velikih jer se zatvori i čeka šansu za kontre. Imaju brze fudbalere napred, poput Rašforda i Marsijala koji su problem za svaku odbranu.<br/><br/>Ali, retko kada u fudbalu se stiže do ciljeva kada dobijate samo derbije.<br/><br/>U ovom trenutku Junajted je peti, odnosno na deobi petog i šestog mesta sa Vulvsima, četvrtoplasirani Čelsi beži pet bodova. Sve osim plasmana u Ligu šampiona bi bio neuspeh.<br/><br/>Ali, u narednim mečevima Junajted čeka Everton, ide Votfordu, za Boksing dej im stiže Njukasl, gostuju Barnliju, prvog dana 2020. igraju derbi sa Arsenalom. Dakle u naredne četiri utakmice sudariće se sa timovima iz donjeg doma. I u tome leži problem.<br/><br/>U  engleskim medijima se danas pojavila zanimljiva konstatacija da Junajtedu preti da postane novi Arsenal.<br/><br/>O čemu se radi?<br/><br/>Naime, Junajted je promenio mnogo trenera, ali sve više deluje kao tim trenutka, koji može svakoga da pobedi, ali i od svakoga da izgubi. To je više do igrača, a manje do trenera. Naime, da li su ovi fudbaleri, poput svojevremeno Arsenalovih, spremni da pruže fantastične partije, a onda kada to niko ne očekuje, razočaraju?<br/><br/>Navijači se nadaju da nije tako.<br/><br/>Dva su razloga, Junajted je mnogo veći klub od Arsenala, drugi jer bi novac koji imaju mogao da im omogući da kupuju samo pobednike. Recimo, ako stigne Mario Mandžukić na zimu, on zna kako se pobeđuje, plus želje Junajteda, štoper kao Kulibali, ili eventualno Bejl na leto, što je sve realnija opcija su navikli na pritisak.<br/><br/>Šta će se dešavati, videćemo, tek, ako pogledate skor od ove sezone, najteži mečevi za Solskjerov tim slede do kraja "Božićnog ludila", svih pet narednih rivala u šampionatu su (čak i Arsenal) u donjem domu.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/ovo-bi-bilo-brzo-ancelotiju-otkaz-i-novi-posao-394945.html"/>
        <a href="https://www.sportske.net/vest/medjunarodni-fudbal/zakazan-intervju-spanac-preuzima-tobdzije-394926.html"/>
        <a href="https://www.sportske.net/vest/transferi/rimljani-u-problemu-smoling-se-vraca-na-ostrvo-ali-ne-u-junajted-394883.html"/>
        <a href="https://www.sportske.net/vest/medjunarodni-fudbal/dugo-im-fredi-trajao-arsenal-sledece-nedelje-dovodi-novog-trenera-394858.html"/>
      </related>
    </article>
  </body>
</html>