<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/haberler/2019/12/09/rusyaya-sok-men-edildi"/>
    <meta property="og:site_name" content="Aspor"/>
    <meta property="article:published_time" content="2019-12-09T10:46:52+00:00"/>
    <meta property="og:title" content="Rusya'ya şok! Men edildi"/>
    <meta property="og:description" content="Dünya Anti Doping Komitesi (WADA), Rusya'yı 4 yıl süreyle turnuvalardan men etti. Rusya, 2020 Tokyo Olimpiyatları ve 2022 Dünya Kupası'nda yer alamayacak."/>
  </head>
  <body>
    <article>
      <h1>Rusya'ya şok! Men edildi</h1>
      <address>
        <time datetime="2019-12-09T10:46:52+00:00">09 Dec 2019, 10:46</time>
      </address>
      <p>
        <b>Dünya Anti Doping Komitesi (<a href="https://www.aspor.com.tr/index/wada">WADA</a>), <a href="https://www.aspor.com.tr/index/rusya">Rusya</a>'yı 4 yıl süreyle turnuvalardan men etti. Rusya, 2020 Tokyo Olimpiyatları ve 2022 <a href="https://www.aspor.com.tr/index/dunya-kupasi">Dünya Kupası</a>'nda yer alamayacak.</b>
      </p>
      <p>Dünya Anti Doping Komitesi (<a href="https://www.aspor.com.tr/index/wada">WADA</a>), İsviçre'nin Lozan kentinde yaptığı toplantıda <a href="https://www.aspor.com.tr/index/rusya">Rusya</a>'yı 4 yıl boyunca uluslararası spor organizasyonlarından men etti. <a href="https://www.aspor.com.tr/index/tokyo-2020">Tokyo 2020</a>'de dopinge karışmamış Rus sporcular tarafsız bir bayrakla bireysel olarak katılım sağlayabilecek.</p>
      <p>Rusya, Katar'da düzenlenecek 2022 <a href="https://www.aspor.com.tr/index/dunya-kupasi">Dünya Kupası</a>'na da katılamayacak ancak 2020 Avrupa Futbol Şampiyonası için herhangi bir engelleme kararı bulunmuyor.</p>
      <related>
        <a href="https://www.aspor.com.tr/webtv/digersporlar/rusyaya-agir-doping-cezasi"/>
      </related>
      <p>
        <b>GÖZLER FIFA'DA</b>
      </p>
      <p>A Spor yorumcusu Haldun Domaç ise FIFA'nın bu kararı tanımayabileceğini dile getirdi. Rusya'nın Dünya Kupası'na katılımı FIFA'nın iznine tabii olacak. Rusya'nın ayrıca WADA'nın kararına itiraz etme hakkının bulunduğu ve reddedildiği takdirde CAS'a gidebileceği bildirildi.</p>
    </article>
  </body>
</html>