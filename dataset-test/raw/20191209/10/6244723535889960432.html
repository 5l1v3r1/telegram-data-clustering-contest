<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/koalicja-obywatelska-reaguje-na-material-onetu-chca-informacji-od-glinskiego-i/tds20dw"/>
    <meta property="og:site_name" content="Onet Wiadomości"/>
    <meta property="article:published_time" content="2019-12-09T10:02:48+00:00"/>
    <meta property="og:title" content="Koalicja Obywatelska reaguje na materiał Onetu. Chcą informacji od Glińskiego i Macierewicza"/>
    <meta property="og:description" content="- Oczekujemy rzetelnej informacji o wydatkach Polskiej Fundacji Narodowej, której może udzielić minister kultury. Żądamy informacji od Antoniego Macierewicza, jakie służbowe relacje łączą go z Edmundem Jannigerem - zapowiedział dzisiaj rzecznik PO Jan Grabiec. Żądania opozycji są reakcją na wczorajszy tekst Onetu, w którym opisaliśmy m.in. jak PFN płaciła za przeloty i hotele młodego współpracownika Macierewicza Edmunda Jannigera."/>
  </head>
  <body>
    <article>
      <h1>Koalicja Obywatelska reaguje na materiał Onetu. Chcą informacji od Glińskiego i Macierewicza</h1>
      <h2>- Oczekujemy rzetelnej informacji o wydatkach Polskiej Fundacji Narodowej, której może udzielić minister kultury. Żądamy informacji od Antoniego Macierewicza, jakie służbowe relacje łączą go z Edmundem Jannigerem - zapowiedział dzisiaj rzecznik PO Jan Grabiec. Żądania opozycji są reakcją na wczorajszy tekst Onetu, w którym opisaliśmy m.in. jak PFN płaciła za przeloty i hotele młodego współpracownika Macierewicza Edmunda Jannigera.</h2>
      <address><time datetime="2019-12-09T10:02:48+00:00">09 Dec 2019, 10:02</time> by <a rel="author" href="http://www.onet.pl/" target="_blank">Onet</a></address>
      <p>Andrzej Stankiewicz opublikował w niedzielę w Onecie artykuł, w którym można przeczytać o tym, jak publiczne pieniądze z Polskiej Fundacji Narodowej płyną szerokim strumieniem do kontrowersyjnej amerykańskiej firmy PR. <a href="https://wiadomosci.onet.pl/tylko-w-onecie/pfn-publiczne-pieniadze-nadal-plyna-szerokim-strumieniem-do-kontrowersyjnej/ldbefe6">W najnowszych rozliczeniach między PFN a firmą White House Writers Group znaleźliśmy m.in. informacje o wydatkach na Edmunda Jannigera, pupila byłego szefa MON Antoniego Macierewicza</a>.</p>
      <p>- To jest rzecz niebywała. PFN miała służy celom promocji i obrony dobrego imienia Polski na świecie. Jaki cel realizuje podróż pana Jannigera i jego pryncypała do Stanów Zjednoczonych? - pytał dzisiaj na konferencji prasowej w Sejmie Grabiec.</p>
      <p>- Oczekujemy rzetelnej informacji, której może udzielić minister kultury. Żądamy informacji od Antoniego Macierewicza, jakie służbowe relacje łączą go z Edmundem Jannigerem. Jeśli nie odpowie, zwrócimy się do ministra obrony narodowej o informacje nt. wydatków podkomisji smoleńskiej i tego, czy jest z nich finansowany pan Janniger - oświadczył rzecznik Platformy Obywatelskiej.</p>
      <p>- Jest czymś oburzającym, że politycy PiS-u traktują budżet państwa i spółki skarbu państwa jak prywatne środki - dodał Grabiec.</p>
      <p>Przeczytaj wcześniejsze teksty Andrzeja Stankiewicza z cyklu o Polskiej Fundacji Narodowej:</p>
      <ul>
        <li>
          <a href="https://wiadomosci.onet.pl/tylko-w-onecie/jak-polska-fundacja-narodowa-wyrzuca-miliony-dolarow-w-amerykanskie-bloto/9mnqpcy">Jak Polska Fundacja Narodowa wyrzuca miliony dolarów w amerykańskie błoto</a>
        </li>
        <li>
          <a href="https://wiadomosci.onet.pl/tylko-w-onecie/opowiesci-o-wydatkach-polskiej-fundacji-narodowej-w-usa-czesc-2-czyli-rodzina-na/nk1hgwe">Opowieści o wydatkach Polskiej Fundacji Narodowej w USA część 2, czyli rodzina na swoim</a>
        </li>
        <li><a href="https://wiadomosci.onet.pl/tylko-w-onecie/polska-fundacja-narodowa-opowiesci-o-wydatkach-czyli-pieniadze-za-nic/w51tnct">Opowieści o wydatkach Polskiej Fundacji Narodowej w USA część 3., czyli pieniądze za ni</a>c</li>
        <li>
          <a href="https://wiadomosci.onet.pl/kraj/opowiesci-o-wydatkach-polskiej-fundacji-narodowej-w-usa-cz-4-anna-wellisz-atakuje/xxgc214">Opowieści o wydatkach Polskiej Fundacji Narodowej w USA cz. 4. Anna Wellisz atakuje Onet i wspomina babcię</a>
        </li>
      </ul>
      <p>
        <a href="http://onet.tv/i/news/zmiana-przepisow-pozwoli-na-odwolanie-banasia-dr-bodnar-to-instrumentalizacja-prawa/w0lqe3">Zmiana przepisów pozwoli na odwołanie Banasia? Dr Bodnar: to instrumentalizacja prawa</a>
      </p>
      <p>(mt)</p>
    </article>
  </body>
</html>