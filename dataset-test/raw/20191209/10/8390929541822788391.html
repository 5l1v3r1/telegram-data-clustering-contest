<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://life.hotnews.ro/stiri-muzica-23539697-webpr-niels-broos-jamie-peet-underground-olandez-control.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="webPR: Niels Broos &amp; Jamie Peet-Underground olandez în Control"/>
    <meta property="og:description" content="În această seară, de la ora 20:00 în Control Club, Niels Broos &amp; Jamie Peet vor aduce pe scenă undeground-ul olandez al momentului, în primul lor concert în România,"/>
  </head>
  <body>
    <article>
      <h1>webPR: Niels Broos &amp; Jamie Peet-Underground olandez în Control</h1>
      <address>
        <time datetime="2019-12-09T10:04:00+00:00">09 Dec 2019, 10:04</time>
      </address>
      <p><b>​​În această seară, de la ora 20:00 în Control Club, Niels Broos &amp; Jamie Peet vor aduce pe scenă undeground-ul olandez al momentului, în primul lor concert în România, la un nou concert din seria Jazz Nouveau. Niels Broos și Jamie Peet au multe lucruri în comun. Nu doar locul de naștere, Olanda, ci și apetitul pentru jazz, hip-hop și muzică electronică.</b><br/><br/>Dar, poate cel mai important, amândoi au fost considerați de către cei din jur copii minune, datorită abilităților muzicale ieșite din comun. <br/><br/>Niels e atras de clape de la vârsta de 4 ani, în timp ce Jamie a început studiul tobelor de la 5 ani. <br/><br/>Fast forward 2019, cei doi instrumentiști sunt printre cei mai influenți din Olanda, show- urile lor sunt improvizate în întregime, iar tensiunea incredibilă din concertele lor amintește de cea creată de Aphex Twin, Squarepusher sau Autechre.<br/><br/>Dacă Niels Broos (n.1985) este inspirat de Robert Glasper, Thelonious Monk, Coltrane sau Radiohead, inventivitatea, energia și carisma lui Jamie Peet (n.1991) amintesc de Chris Dave sau Questlove. <br/><br/>Peet este unul dintre cei mai căutați bateriști din Olanda, talentul său purtându-l în turnee alături de artiști precum Gregory Porter, Ramon Valle, Dominic J. Marshall sau Lars Dietrich. <br/><br/>Accesul publicului se face de la ora 19:30.<br/><br/>Biletele costă 40 de lei și se pot cumpăra direct de la Club Control înainte de concert, sau online pe <a href="https://www.iabilet.ro/">www.iabilet.ro</a> și pe <a href="https://eventbook.ro/">www.eventbook.ro</a></p>
      <figure>
        <iframe src="https://www.youtube.com/embed/2aKZ9lutFT8" width="490" height="275" data-service="Youtube" scrolling="no"/>
      </figure>
      <p><b>Detalii </b>pe paginile de Facebook Control Club și Jazz Nouveau. <br/><br/><b>Jazz Nouveau</b> este o serie de concerte organizate de Control Club în colaborare cu Twin Arts, care își propune să aducă în atenția publicului bucureștean artiști locali și internaționali aflați din punct de vedere stilistic la confluența dintre jazz și alte genuri muzicale.</p>
    </article>
  </body>
</html>