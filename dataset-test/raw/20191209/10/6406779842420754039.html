<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/buitenland/poolse-man-doodt-drie-familieleden-met-bijl-1.1616125"/>
    <meta property="og:site_name" content="RD.nl"/>
    <meta property="article:published_time" content="2019-12-09T10:39:00+00:00"/>
    <meta property="og:title" content="Poolse man doodt drie familieleden met bijl"/>
    <meta property="og:description" content="Een 18-jarige Poolse man is aangehouden op verdenking van het doden van zijn ouders en een broer met een hakbijl, meldt het Poolse persbureau PAP."/>
  </head>
  <body>
    <article>
      <h1>Poolse man doodt drie familieleden met bijl</h1>
      <address><time datetime="2019-12-09T10:39:00+00:00">09 Dec 2019, 10:39</time> by <a rel="author">ANP/DPA</a></address>
      <p>
        <b>Een 18-jarige Poolse man is aangehouden op verdenking van het doden van zijn ouders en een broer met een hakbijl, meldt het Poolse persbureau PAP.</b>
      </p>
      <p>De verdachte belde de politie vanaf het dak van het huis van zijn ouders in de plaats Zabkowice Slaskie en vertelde dat inbrekers zijn ouders en zijn 7-jarige broer hadden gedood.</p>
      <p>De politie betrapte de jonge man al snel op tegenstrijdigheden in zijn verklaring. Hij werd gearresteerd en heeft volgens het radiostation RMF FM bekend. De zender meldt ook dat hij de politie heeft verteld waar hij het moordwapen begroef. Over het motief voor de misdaad is nog niets bekend.</p>
    </article>
  </body>
</html>