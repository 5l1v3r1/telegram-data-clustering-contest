<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/kultura/20191209-harom-ev-utan-hazamehet-a-korhazbol-lerch-istvan.html"/>
    <meta property="og:site_name" content="Origo"/>
    <meta property="article:published_time" content="2019-12-09T10:30:00+00:00"/>
    <meta property="og:title" content="Három év után elhagyhatja a kórházat Lerch István"/>
    <meta property="og:description" content="Néhány hete megtette az első önálló lépéseket is."/>
  </head>
  <body>
    <article>
      <h1>Három év után elhagyhatja a kórházat Lerch István</h1>
      <address><time datetime="2019-12-09T10:30:00+00:00">09 Dec 2019, 10:30</time> by <a rel="author">Origo</a></address>
      <p>
        <b>Januárban lesz három éve, hogy Lerch Istvánnak agyvérzése volt. A zenészt azóta kórházbaan ápolják, de most úgy tűnik, néhány hét múlva hazatérhet. </b>
      </p>
      <p>Lassan három éve, hogy Lerch István agyvérzést kapott. A billentyűs zeneszerzőt, a V'Moto-Rock egyik alapítóját azóta különböző kórházakban kezelik, sokáig az is kétséges volt, hogy egyáltalán életben marad-e. Ehhez képest a <a href="https://www.blikk.hu/sztarvilag/sztarsztorik/vegre-hazamehet-a-korhazbol-lerch-istvan-agyverzes/2j8dbep">Blikk</a> legutóbbi információi szerencsére arról szólnak, hogy a zenész néhány hete megtette az első önálló lépéseit is, és azóta emberfeletti akarattal küzd minden egyes lépésért.</p>
      <figure>
        <img src="https://cdn.nwmgroups.hu/s/img/i/1701/20170111lerch-istvan-zeneszerzo-zenesz3.jpg?w=644&amp;h=362"/>
        <figcaption>Lerch István<cite>Forrás: MTI/Kollányi Péter</cite></figcaption>
      </figure>
      <p>Felesége, Enikő a lapnak azt mondta, „István két életmentő és egy koponyakorrekciós műtéten esett át. Hónapokig az is kétséges volt, hogy életben marad-e, és</p>
      <blockquote>sokáig csak bénultan feküdt, szondával etették.</blockquote>
      <p>A Budakeszi Rehabilitációs Intézetben kitűnő szakemberek stabil szintre hozták, de felkészítettek arra, hogy talán sohasem lesz képes önálló életet élni.” Felesége ezek után talált rá egy gyógytornászra, aki Londonon kívül Mátészalkán dolgozik, így adta magát, hogy elvigye Istvánt a mátészalkai kórházba. „Fél évig egy panzióban laktam, és minden napot vele töltöttem. István nővére, bár külföldön él, de gyakran hazajött, s rengeteget segített.</p>
      <blockquote>Soha nem felejtem el azt a pillanatot, amikor Pista a béna jobb lábát először felemelte.</blockquote>
      <p>Könnyeztünk az örömtől. [...] Nyolc kilót hízott izomra, majd néhány hete megtette az első lépést is- Még kell neki egy bot és némi segítség, főleg a biztonságérzete miatt kísérjük, mert sokszor a végkimerülésig jár. Az első lépéstől vasakarattal és koncentrációval küzd. A folyosó végén álló hibiszkusz volt a cél, öt kórterem előtt elhaladva jutottunk el a virágig.” Lerch felesége azt is elmondta, hogy úgy néz ki, ez lesz az utolsó karácsonyuk, amit kórteremben kell tölteniük. </p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/kultura/20190409-konnybe-labadt-szemmel-vette-at-eletmudijat-az-agyverzese-ota-labadozo-lerch-istvan.html"/>
        <a href="https://www.origo.hu/kultura/20181203-kiengedtek-a-korhazbol-de-meg-mindig-nem-mehet-haza-lerch-istvan.html"/>
        <a href="https://www.origo.hu/kultura/20190319-uj-gyogymoddal-probaljak-segiteni-lerch-istvant.html"/>
        <a href="https://www.origo.hu/kultura/20181026-lerch-istvan-felesege-szerint-a-zenesz-tavasszal-talan-kijohet-a-korhazbol.html"/>
        <a href="https://www.origo.hu/kultura/20170617-lerch-istvan-tobb-mint-ot-honapja-van-korhazban.html"/>
        <a href="https://www.origo.hu/kultura/20170505-tavasszal-ismet-agyverzest-kapott-lerch-istvan.html"/>
        <a href="https://www.origo.hu/kultura/20170412-lerch-istvan-felesege-elmondta-ferje-miert-kerult-korhazba.html"/>
        <a href="https://www.origo.hu/kultura/20170309-kiengedtek-az-intenzivrol-lerch-istvant.html"/>
        <a href="https://www.origo.hu/kultura/20170116-felesege-beszelt-az-intenziven-kezelt-lerch-istvan-allapotarol.html"/>
        <a href="https://www.origo.hu/kultura/20170111-intenziv-osztalyon-kezelik-lerch-istvant.html"/>
      </related>
    </article>
  </body>
</html>