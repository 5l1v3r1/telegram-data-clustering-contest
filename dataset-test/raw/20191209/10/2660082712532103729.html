<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@benko.co/%D8%A7%D9%87%D9%85%DB%8C%D8%AA-%D8%B1%D9%86%DA%AF-%D9%85%D8%A8%D9%84%D9%85%D8%A7%D9%86-%D8%A7%D8%AF%D8%A7%D8%B1%DB%8C-%D8%AF%D8%B1-%D8%A8%D9%87%D8%B1%D9%87%D9%88%D8%B1%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-rkqj39avze93"/>
    <meta property="og:site_name" content="ویرگول"/>
    <meta property="article:published_time" content="2019-12-09T10:54:17+00:00"/>
    <meta property="og:title" content="اهمیت رنگ مبلمان اداری در بهره‌وری کارمندان"/>
    <meta property="og:description" content="رنگ در طراحی محیط نقش قابل توجهی داره پس باید در انتخابش دقت کافی داشت"/>
  </head>
  <body>
    <article>
      <h1>اهمیت رنگ مبلمان اداری در بهره‌وری کارمندان</h1>
      <address><time datetime="2019-12-09T10:54:17+00:00">09 Dec 2019, 10:54</time> by <a rel="author" href="https://virgool.io/@benko.co" target="_blank">مبلمان اداری بنکو-26100782</a></address>
      <figure>
        <img src="https://files.virgool.io/upload/users/14876/posts/rkqj39avze93/qfjgzw9rmz2z.jpeg"/>
      </figure>
      <p>این جنبه از طراحی یعنی رنگ به طور هنرمندانه ای بر روی کارمندان تأثیر می گذارد . مدیران باهوش می دانند که طرح های رنگی در <a href="https://www.benko-co.com/">مبلمان اداری</a> محیط کار ، بر روحیه ی کارمندان و کارایی شرکت تأثیر شگرفی دارد</p>
      <p>رنگ زندگی ما را غنی می کند ، هم مستقیما و هم از راههای ظریف و هنرمندانه و غیر مستقیم . به محض ورود به یک محیط و دیدن فضا ، یک حس فوری از دیدن اتاق می گیریم ، و این حس می تواند هر چیزی باشد اعم از یک احساس دنج و راحت و یا یک حس کلینیکی ، یک محیط پر جنب و جوش و یا یک فضای آرام . در واقع شرکت همان شرکت است . مدیران باهوش این را می دانند که طرح های رنگی در یک محیط کار اثرات عمیقی بر روحیه و کارایی کارمندان آن شرکت و همچنین راحتی مراجعین دارد .</p>
      <p>
        <b>رنگ آبی</b>
      </p>
      <p>آبی تا به حال به عنوان رنگ مورد علاقه و پر بازده ترین رنگی است که شما می توانید برای طرح های رنگی استفاده کنید . این رنگ با تنوع وسیعی که در سایه ها دارد ، می تواند چشمگیر باشد و یا آرام بخش بوده و در یک محیط ناآرام و بی قرار تأثیر خوبی داشته باشد . از آنجایی که استفاده از برخی سایه های رنگ آبی حس یأس را به همراه دارد و جزء رنگ های سرد محسوب می شود ، ترکیب آن با تن های گرم یا تلفیق آنها با سایه هایی از قهوه ای و یا سبز در مبلمان اداری شیک ، باعث می شود که برای همه جذاب و چشم نواز باشد.</p>
      <p>
        <b>رنگ سبز</b>
      </p>
      <p>استفاده از رنگ طبیعت ، هوای تازه و گیاهان سبز در دکوراسیون اداری و دفتر کار ، حس رشد و تجدید حیات را به ذهن تداعی می کند و با تفکر وسیع تر و خلاقیت مرتبط می باشد . در محیط اداری ای که ابتکار و خلاقیت ، کلید کار است ، استفاده از رنگ سبز می تواند بدعت در کار و حرکت به سوی جلو را در شرکت حمایت کند . سایه های کمرنگ تر سبز همچنین می تواند همان تأثیر آرام بخشی رنگ آبی را داشته باشد و باعث کاهش نگرانی و اضطراب شده و تعادل بیشتری به محیط بدهد . رنگ سبز علاوه بر این موارد ، برای چشمان خسته آرامش بخش است.</p>
      <p>
        <b>رنگ قرمز</b>
      </p>
      <p>رنگ قرمز خاصیت انرژی زایی قابل توجهی را دارد و رنگ جنب و جوش و تکاپو می باشد . این رنگ جزء رنگ های گرم است که فضا را غنی می کند و باعث گردش خون بیشتر می شود . مطالعات نشان داده اند که رنگ قرمز باعث افزایش گردش خون و تپش قلب شده و فعالیت امواج مغزی را بیشتر می کند . البته این رنگ در مبلمان اداری ، باعث افزایش اشتها می شود و نشان دهنده ی خصومت نیز می باشد . اگر در محیط اداری بیش از حد از رنگ قرمز استفاده شود ، در این صورت کارمندان پر انرژی شرکت بیشتر درگیر رقابت می شوند تا همکاری و همچنین آنها ممکن است در فاصله های کمتری ، میل به خوردن میان وعده داشته باشند.</p>
      <p>
        <b>رنگ زرد</b>
      </p>
      <p>رنگ زرد نماد آفتاب و رنگ تفریح و سرگرمی است و باعث افزایش شادی می شود . رنگ زرد ، رنگ خوب دیگری برای خلاقیت است که می تواند مثبت گرایی و بدعت و ابتکار را افزایش دهد . برای کسانی که به جایی پر انرژی و فعال برای کار نیاز دارند ، استفاده از رنگ زرد در دکوراسیون اداری انتخاب خوبی است . البته اگر مثل رنگ قرمز ، کارمندان را گرسنه نکند . ( آیا تا به حال دقت کرده اید که مبلمان رستوران مک دونالد به رنگ زرد و قرمز است؟ )</p>
      <p>
        <b>رنگ قهوه ای</b>
      </p>
      <p>برای کسانی که دوست ندارند بیش از حد در معرض دید و توجه دیگران قرار بگیرند ، استفاده از رنگ قهوه ای توصیه می شود . به طور مثال استفاده از این رنگ در <a href="https://www.benko-co.com/products/counter-desk/">طرح پیشخوان اداری</a> ، نماد حرفه ای بودن ، قدرت و استقامت است . استفاده از رنگ گرم قهوه ای ، می تواند برای رنگ های چشمگیرتر مثل قرمز یا سبز فیروزه ای ، پس زمینه ی خوبی باشد و مقداری از شدت این رنگ ها را کاهش دهد . رنگ قهوه ای نباید دلگیر باشد و یا به حدی باشد که فضا را تاریک کند . گذشته از همه ی این ها ، استفاده از رنگ قهوه ای در طبیعت به تنهایی نیست و در کنار رنگ های دیگری مثل آبی و یا سبز ، زیبایی آن دو چندان می شود.</p>
      <p>
        <b>رنگ صورتی</b>
      </p>
      <p>صورتی در مبلمان اداری؟ بله . تأثیر آرام بخشی این رنگ به حدی است که در زندان ها ، غالبا برای کاهش رفتار تهاجمی از این رنگ استفاده می شود . استفاده از رنگ صورتی در طراحی مبلمان اداری به دلیل نزدیکی به رنگ قرمز ، نماد شادی و انرژی می باشد ، البته بدون حس شدید و منفی ای که از رنگ قرمز متبادر می شود . این رنگ ، چه به عنوان رنگ زمینه بر روی دیوار استفاده شود و چه به عنوان بخشی که به چشم بیاید و متمایز جلوه کند ، در هر صورت ، می تواند انرژی متمرکزی را ایجاد کند ، کاری که خیلی از رنگ های دیگر نمی توانند انجام دهند.</p>
      <p>
        <b>رنگ سفید</b>
      </p>
      <p>استفاده از دکوراسیون اداری سفید ، با وجود ظاهر تمیز و مدرن آن ، نقایص خاص خود را دارد . سفید به دلیل سرد بودن ، ظاهری سرد و کلینیکی دارد . کارمندانی که در این محیط هستند ، به دلیل ماهیت تک رنگ آن ، کارایی و بهره وری کمتری دارند و بیشتر در معرض اشتباه می باشند . اما رنگ سفید را نباید دست کم گرفت . وقتی که این رنگ به عنوان پس زمینه استفاده شود ، می تواند نور رنگ های روشن تری را که بر روی آن استفاده می شود ، بیشتر منتشر کند و لطافت و نرمی خاصی را ایجاد کند که وقتی رنگ سفید به تنهایی استفاده می شود ، آن را ندارد.</p>
      <p>
        <b>رنگ خاکستری</b>
      </p>
      <p>این رنگ نماد یأس و ناامیدی و یا بی تفاوتی است . استفاده از رنگ خاکستری برای کل شرکت خیلی توصیه نمی شود . اما این رنگ هم مثل قهوه ای می تواند در کنار رنگ های چشمگیرتر استفاده شود و کانتراست خوبی را برای دکوراسیون اداری کلاسیک به وجود آورد . استفاده ی بیش از حد از آن باعث غمگین شدن محیط می شود ، اما اگر به اندازه استفاده شود ، در کنار رنگ های دیگر می تواند ترکیب زیبایی به وجود آورده و تسکین خوبی برای خستگی چشم ها و تحریک اعصاب باشد .</p>
      <p>همیشه موقع انتخاب رنگ در <a href="https://www.benko-co.com/services/">طراحی و ساخت مبلمان اداری</a> شرکت ، باید از خود بپرسید که می خواهید مراجعین با ورود به شرکت ، چه حسی را از آن فضا بگیرند و با توجه به این موضوع ، رنگ مناسب را انتخاب کنید.</p>
    </article>
  </body>
</html>