<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pestaola.gr/eukoloteri-metafora-arxeiwn-apo-to-facebook-sto-google-photos/"/>
    <meta property="og:site_name" content="pestaola"/>
    <meta property="article:published_time" content="2019-12-09T10:41:44+00:00"/>
    <meta property="og:title" content="Ευκολότερη μεταφορά αρχείων από το Facebook στο Google Photos"/>
    <meta property="og:description" content="To Facebook παρουσίασε ένα νέο εργαλείο που επιτρέπει την πιο εύκολη μεταφορά των αρχείων από το προφίλ του χρήστη προς το Google Photos."/>
  </head>
  <body>
    <article>
      <h1>Ευκολότερη μεταφορά αρχείων από το Facebook στο Google Photos</h1>
      <address><time datetime="2019-12-09T10:41:44+00:00">09 Dec 2019, 10:41</time> by <a rel="author">George Polyzos</a></address>
      <p>To Facebook παρουσίασε ένα νέο εργαλείο που επιτρέπει την πιο εύκολη μεταφορά των αρχείων από το προφίλ του χρήστη προς το Google Photos.</p>
      <p>Το εργαλείο αυτό έχει το όνομα Facebook-to-Google-Photos και έχει ήδη ξεκινήσει να διατίθεται στους Ιρλανδούς χρήστες του Facebook. Μέσα στο 2020 θα γίνει διαθέσιμο σε όλο τον κόσμο, σύμφωνα με τα όσα ανακοίνωσε το ίδιο το κοινωνικό δίκτυο. Με τη βοήθεια του εργαλείου αυτού θα είναι πραγματικά πολύ εύκολο και απλό για όλους τους χρήστες του Facebook, ώστε να μπορούν να μεταφέρουν τις εικόνες και τα βίντεο από το προφίλ τους προς το Google Photos, το οποίο βρίσκεται ενσωματωμένο σε όλα τα Android smartphones.</p>
      <figure>
        <img src="https://www.naftemporiki.gr/fu/p/1538799/638/10000/0x00000000017429c4/1/facebook.jpg"/>
      </figure>
      <p>Σταδιακά, το Facebook υπόσχεται λειτουργίες διασύνδεσης των προφίλ και με άλλες υπηρεσίες, πέραν του Google Photos. H πρωτοβουλία αυτή από την πλευρά του Facebook ανήκει στο Data Transfer Project, το οποίο έχει ως στόχο του τη δημιουργία ενός κοινού προτύπου για την οργάνωση της πληροφορίας, προκειμένου να είναι εύκολη η μεταφορά των δεδομένων ενός χρήστη από την μία πλατφόρμα στην άλλη, χωρίς προβλήματα και χωρίς περιττές κινήσεις που να απαιτούν εξειδικευμένες γνώσεις.</p>
      <p>Το Data Transfer Project ξεκίνησε από το 2017 και από τον Ιούλιο του 2018 πήρε σάρκα και οστά με τη βοήθεια ηχηρών εκπροσώπων του τεχνολογικού κόσμου, όπως οι Google, Facebook, Microsoft, Twitter και Apple. To Data Transfer Project υλοποιεί την εύκολη μεταφορά της πληροφορίας με τη χρήση τριών κεντρικών οδών, τις οποίες λαμβάνουν υπόψη όλοι όσοι συμμετέχουν σε αυτό. Σύμφωνα με τις ανακοινώσεις των συμμετεχόντων σε αυτή την πληροφορία, αναμένεται να δούμε και άλλες ενδιαφέρουσες συνέργειες μεταξύ των διαδικτυακών υπηρεσιών στο άμεσο μέλλον, αρχής γενομένης από το πρώτο μισό του 2020.</p>
      <p>Το εν λόγω εργαλείο θα μπορούν να το βρίσκουν οι χρήστες του Facebook στις ρυθμίσεις του προφίλ τους, στο πεδίο Πληροφορίες.</p>
    </article>
  </body>
</html>