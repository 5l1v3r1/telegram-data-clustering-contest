<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/victor-costache-medici-de-renume-consilieri-onorifici-ministerul-sanatatii-309826.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T10:06:06+00:00"/>
    <meta property="og:title" content="Trei medici de renume mondial au devenit consilieri onorifici ai ministrului Sănătății, Victor Costache"/>
    <meta property="og:description" content="Trei medici de renume mondial au devenit, de luni, consilieri onorifici ai ministrului Sănătăţii, Victor Costache, pentru programe noi de sănătate și proiecte de cercetare.  Este vorba despre Kak Khee Yeun..."/>
  </head>
  <body>
    <article>
      <h1>Trei medici de renume mondial au devenit consilieri onorifici ai ministrului Sănătății, Victor Costache</h1>
      <address><time datetime="2019-12-09T10:06:06+00:00">09 Dec 2019, 10:06</time> by <a rel="author">Redacția B1.ro</a></address>
      <p>Trei medici de renume mondial au devenit, de luni, consilieri onorifici ai ministrului Sănătăţii, <a href="https://www.b1.ro/tag/victor-costache-278311.html">Victor Costache</a>, pentru programe noi de sănătate și proiecte de cercetare. </p>
      <p>Este vorba despre Kak Khee Yeung de la Amsterdam UMC, Sheriff Sultan de la Galway Clinic şi T Sloane Guy de la Sidney Kimmel Medical College.</p>
      <p>Kak Khee Yeung conduce consorţiul format din spitale din Europa care încearcă să obţină finanţare de la UE pentru tratarea bolilor aortice. Dr. Yeung este chirurg vascular, dar şi director de cercetare în acest domeniu, se arată în comunicat.</p>
      <p>Sherif Sultan, medic irlandez, de origine egipteană, este unul dintre cei mai bine cotaţi chirurgi şi cercetători în domeniul bolilor cardiovasculare din lume.</p>
      <p>Prof. dr. T Sloane Guy este specialistul numărul unu în chirurgie robotică în lume, precizează Ministerul Sănătăţii.</p>
      <p><i>„Am lucrat cu toţi cei trei medici care fac performanţă ca specialişti, dar şi ca manageri de top. Mă bucură şi mă onorează că au acceptat să lucrăm împreună pe două domenii importante, programe noi de sănătate, dar şi proiecte de cercetare care sunt priorităţi ale echipei mele. România a uitat de cercetarea medicală care aduce beneficii în dezvoltarea serviciilor medicale de calitate pentru pacienţi. Îmi doresc să deschidem sistemul sanitar către lume”</i>, a declarat <a href="https://www.b1.ro/tag/victor-costache-278311.html">Victor Costache</a>, potrivit unui comunicat al Ministerului Sănătăţii.<br/> </p>
    </article>
  </body>
</html>