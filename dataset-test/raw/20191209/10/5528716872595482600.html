<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/facebook-vs-blackberry-sudny-spor-o-patenty/"/>
    <meta property="og:site_name" content="Vosveteit"/>
    <meta property="article:published_time" content="2019-12-09T10:22:49+00:00"/>
    <meta property="og:title" content="Služby spoločnosti Facebook sú v Nemecku vážne ohrozené. Spoločnosť prehrala zásadný súdny spor s Blackberry"/>
    <meta property="og:description" content="Populárne služby od Facebooku, sú momentálne v Nemecku výrazne ohrozené, no ku ich stiahnutiu z trhu zrejme nepríde."/>
  </head>
  <body>
    <article>
      <h1>Služby spoločnosti Facebook sú v Nemecku vážne ohrozené. Spoločnosť prehrala zásadný súdny spor s Blackberry</h1>
      <address><time datetime="2019-12-09T10:22:49+00:00">09 Dec 2019, 10:22</time> by <a rel="author">Tomáš Sedláček</a></address>
      <p>Spoločnosť <a href="https://vosveteit.sk//?s=facebook"><b>Facebook</b></a> prehrala v neďalekom Nemecku zásadný súdny spor so spoločnosťou <b>Blackberry</b>, ktorá už dlhé roky tvrdí, že spoločnosť využíva patenty patriace práve Blackberry. Populárne služby <b>Instagram, WhatsApp, Messenger</b>, či dokonca aj <b>samotný Facebook</b>, sú momentálne v Nemecku vážne ohrozené, no ku ich stiahnutiu z trhu zrejme nepríde. Softvérový gigant sa ešte môže odvolať na vyšší súd, no zároveň vie obísť aj niektoré napadnuté patenty, informujú nemecké noviny <a href="https://www.sueddeutsche.de/digital/urteil-facebook-whatsapp-instagram-verbot-1.4713341">Süddeutsche Zeitung</a>.</p>
      <h3>Spor medzi Facebookom a Blackberry</h3>
      <p>Nemecký súd rozhodol až v 9 prípadoch v prospech spoločnosti Blackberry, ktorá sa z trhu so smartfónmi v posledných rokoch vytratila. Spoločnosť však stále nemôže oslavovať „úspech“ v súdnom spore, keďže sa spoločnosť Facebook môže stále odvolať. Konečné rozhodnutie súdov tým pádom ešte nepoznáme, no spoločnosť Facebook musí konať už v týchto dňoch, keďže dočasné rozhodnutie padlo práve v prospech Blackberry, ktoré <b>napadlo využitie niekoľkých patentov, ktoré spoločnosť Facebook údajne využíva</b> vo svojich populárnych chatovacích aplikáciách.</p>
      <h3>Z nemeckého trhu sa služby zrejme nevytratia</h3>
      <p>Najhorší scenár pre Facebook sa zrejme nenaplní, keďže obe spoločnosti zrejme siahnu po finančnom vyrovnaní. V prípade ak súd potvrdí nedávne rozhodnutie, spoločnosti Facebook bude udelená zhruba miliónová pokuta za porušenie patentov. Tie sa podľa hovorcu Facebooku dajú softvérovo „obísť“, no vylúčená nie je ani forma licencovania patentov, ktoré patria práve spoločnosti Blackberry.</p>
      <h3>Blackberry ako patentový troll?</h3>
      <p>Na prvý pohľad to vyzerá tak, že spoločnosť Blackberry využila taktiku patentového trolla, čiže spoločnosti, ktorá sa snaží zarobiť peniaze na patentových sporoch, čiastočne neserióznym spôsobom. Takéto označenie však spoločnosť Blackberry odmieta.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>