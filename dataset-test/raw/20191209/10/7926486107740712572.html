<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018058/%D9%81%D8%AA%D8%AD-%D8%A7%D9%84%D9%84%D9%87-%D8%B2%D8%A7%D8%AF%D9%87-%D9%85%DB%8C-%D8%AA%D9%88%D8%A7%D9%86%D9%85-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B1%D8%A7-%D8%A8%D8%B1%DA%AF%D8%B1%D8%AF%D8%A7%D9%86%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T10:25:27+00:00"/>
    <meta property="og:title" content="فتح‌الله‌زاده: می‌توانم استراماچونی را برگردانم"/>
    <meta property="og:description" content="مدیرعامل اسبق استقلال به احتمال بازگشتش به این باشگاه برای مدیرعاملی واکنش نشان داد."/>
  </head>
  <body>
    <article>
      <h1>فتح‌الله‌زاده: می‌توانم استراماچونی را برگردانم</h1>
      <address>
        <time datetime="2019-12-09T10:25:27+00:00">09 Dec 2019, 10:25</time>
      </address>
      <p>
        <i>مدیرعامل اسبق استقلال به احتمال بازگشتش به این باشگاه برای مدیرعاملی واکنش نشان داد.</i>
      </p>
      <p>به گزارش مشرق، وضعیت غیر عادی که در باشگاه <b>استقلال </b>بابت <b>فسخ </b>یک طرفه قرارداد توسط <b>استراماچونی </b>رخ داده، باعث شده تا هواداران این تیم از شب گذشته در بهت و حیرت باشند. امروز تعدادی از هواداران مقابل باشگاه تجمع کرده و حتی وزیر ورزش را هم از گزند انتقادات خود بی امان نگذاشتند.<br/>در همین راستا برخی منابع آگاه در وزارت ورزش و جوانان از جابجایی مدیریتی در استقلال و احتمال حضور <b>علی فتح الله زاده</b> به عنوان مدیرعامل خبر دادند.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1018052/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D9%85%D8%B4%D8%AA%D8%B1%DB%8C-%D8%A7%DB%8C%D8%AA%D8%A7%D9%84%DB%8C%D8%A7%DB%8C%DB%8C-%D9%BE%DB%8C%D8%AF%D8%A7-%DA%A9%D8%B1%D8%AF">استراماچونی مشتری ایتالیایی پیدا کرد</a>
      </blockquote>
      <p>فتح الله زاده در این خصوص اظهار داشت: تماسی از سوی وزارت با من گرفته نشده، اما من همیشه برای کمک به استقلال آمادگی دارم. در این شرایط معتقدم که هواداران باید صبور باشند؛ به خصوص که امروز تیم بازی دارد و تنهاست و نباید بگذارند که تیم در چنین شرایطی تنها بماند.<br/>وی افزود: همیشه یک استقلالی هستم و هر کمکی ولو فکری هم شده دریغ نمی‌کنم. اکنون باید کنار باشگاه بود. لحظات بحرانی است، اما باید بگویم که حتی بازگشت استراماچونی غیر ممکن نیست. این اتفاق می‌تواند رخ دهد. در دوره حضورم در باشگاه کار‌های بزرگتر از این هم انجام داده ام.</p>
      <p>فتح الله زاده در پاسخ به این سوال که فکر می‌کند استعفای فتحی در این شرایط راهگشای باشگاه است یا خیر، گفت: اگر فتحی بماند، باید به او و همکارانش کمک کرد، اما اگر هم نماند، زحمت خود را کشیده است. باشگاهداری در این شرایطی که از نظر انتقال ارز با مشکل روبرو هستیم، کار راحتی نیست.</p>
      <p>منبع: فارس</p>
    </article>
  </body>
</html>