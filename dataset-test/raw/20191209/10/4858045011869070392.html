<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/gabriela-firea-la-sediul-psd-ce-spune-despre-o-eventuala-candidatura-la-sefia-partidului_1411136.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T10:00:17+00:00"/>
    <meta property="og:title" content="Gabriela Firea, la sediul PSD - Ce spune despre o eventuală candidatură la șefia partidului"/>
    <meta property="og:description" content="Gabriela Firea a declarat luni, la sediul PSD, că ia în calcul o posibilă candidatură pentru funcția doi în partid (c.n. președinte executiv),..."/>
  </head>
  <body>
    <article>
      <h1>Gabriela Firea, la sediul PSD - Ce spune despre o eventuală candidatură la șefia partidului</h1>
      <address><time datetime="2019-12-09T10:00:17+00:00">09 Dec 2019, 10:00</time> by <a rel="author">Alexandra Cruceru</a></address>
      <p>Gabriela Firea a declarat luni, la sediul PSD, că ia în calcul o posibilă candidatură pentru funcția doi în partid (c.n. președinte executiv), dacă va putea face echipă cu cel care va conduce partidul.</p>
      <p>
        <a href="https://www.stiripesurse.ro/deputatul-psd-saltat-de-procurori-au-venit-la-6-dimineata-mi-au-spart-usa-mi-au-speriat-copilul_1411129.html">Deputatul PSD săltat de procurori: Au venit la 6 dimineața, mi-au spart ușa, mi-au speriat copilul</a>
      </p>
      <p>„Pentru funcția de președinte nu. Am anunțat. Discutăm (despre o candidatură pentru funcția de președinte executiv al PSD - n.r.). Dacă cei care candidează la funcția de președinte discută cu mine și mă consideră o persoană potrivită pentru a fi într-o conducere colectivă, nu am de ce să spun nu”, a explicat Firea.</p>
      <p>Întrebată cine ar trebui să o considere persoana potrivită să facă parte din conducerea PSD, primarul general al Capitalei a replicat: „Cei care vor candida. Principalii. Cu singuranță (vreau să fac echipă cu președintele – n.r.). Nu mi se pare ca numărul doi să fie în contradicție cu numărul unu”.</p>
      <p>Totodată, chestionată dacă îl vede potrivit pe Marcel Ciolacu la șefia PSD, nu doar interimar, Firea a precizat: „De ce nu?”.</p>
    </article>
  </body>
</html>