<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/policiyu-zobovyazali-rozsliduvati-spravu-viplat-zarplat-za-vimusheni-pislya-zvilnennya-proguli"/>
    <meta property="og:site_name" content="Кременчугская газета"/>
    <meta property="article:published_time" content="2019-12-09T10:15:00+00:00"/>
    <meta property="og:title" content="Поліцію зобов’язали розслідувати: звідки виплачують зарплати за вимушені після звільнення прогули кременчужан"/>
    <meta property="og:description" content="Л.Шаповалова вважає, що відбувається розбазарювання міського бюджету. "/>
  </head>
  <body>
    <article>
      <h1>Поліцію зобов’язали розслідувати: звідки виплачують зарплати за вимушені після звільнення прогули кременчужан</h1>
      <address>
        <time datetime="2019-12-09T10:15:00+00:00">09 Dec 2019, 10:15</time>
      </address>
      <p>
        <b>Л.Шаповалова вважає, що відбувається розбазарювання міського бюджету. </b>
      </p>
      <p>Сьогодні Автозаводський райсуд задовольнив скаргу місцевої активістки Людмили Шаповалової, відкривши справу щодо Кременчуцького відділу поліції у Єдиному реєстрі досудових розслідувань. Таким чином, зрушивши з місця питання виплат зарплат за вимушені прогули кременчужанами після звільнень. Як раніше зазначала Л.Шаповалова, вона неодноразово подавала запит до міського голови Віталія Малецького щоб дізнатися: з яких статей міського бюджету виплачувалося стягнення середнього заробітку за час вимушеного прогулу раніше звільненому лікарю Третьої міськлікарні Вадиму Українцю. Однак це питання ігнорувалося.</p>
      <blockquote><i>«Я вважаю, що відбувається розбазарювання грошей з міського бюджету. Однак звітуватися за свої дії вони відмовлялися»,</i> - прокоментувала вона.</blockquote>
      <p>Таким чином, сьогодні суд постановив задовольнити частково скаргу Шаповалової на бездіяльність Кременчуцького відділу поліції, що полягає у невнесенні відомостей про кримінальне правопорушення до ЄРДР.</p>
      <blockquote><i>«Зобов’язати начальника відділу поліції або іншу уповноважену особу невідкладно, але не пізніше 24 годин після отримання органом досудового розслідування копії ухвали слідчого судді, внести до ЄРДР відомості про вчинення кримінального правопорушення, викладені в заяві Л.Шаповалової від 25 листопада 2019 року про вчинення кримінального правопорушення, передбаченого ч.1 ст.364 (Зловживання владою або службовим становищем) ч.3 ст 382 КК України (Невиконання судового рішення) та розпочати досудове розслідування»,</i> - написали в постанові суду.</blockquote>
      <p>Нагадаємо, скільки <b><a href="https://kg.ua/news/medvedovskiy-leoshko-shaforost-ukrainec-skolko-byudzhet-poteryal-na-nezakonnyh-uvolneniyah">бюджет втратив на незаконні звільнення керівників - Медведовського, Леошко, Шафороста, Українця.</a></b></p>
      <p>
        <b><a href="https://kg.ua/news/ukrainec-0">Правда взяла гору: Малецький остаточно програв суд лікарю Українцю</a>.</b>
      </p>
      <p>
        <b><a href="https://kg.ua/news/za-nezakonne-zvilnennya-miskvikonkom-kompensuvav-shaforostu-80-tis-grn">Кременчуцька міська рада за незаконне звільнення сплатила Шафоросту 80 тисяч гривень</a>.</b>
      </p>
      <p> </p>
      <p> </p>
      <p>Аріна Алініна</p>
    </article>
  </body>
</html>