<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/ryskt-intag-i-forra-is-fastet-raqqa-5469930.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T10:57:49+00:00"/>
    <meta property="og:title" content="Ryskt intåg i förra IS-fästet Raqqa"/>
    <meta property="og:description" content="Irak Ryska styrkor har gått in i Raqqa i Syrien, den tidigare &quot;huvudstaden&quot; i terrorrörelsen Islamiska statens självutnämnda kalifat."/>
  </head>
  <body>
    <article>
      <h1>Ryskt intåg i förra IS-fästet Raqqa</h1>
      <address><time datetime="2019-12-09T10:57:49+00:00">09 Dec 2019, 10:57</time> by <a rel="author">TT-Reuters</a></address>
      <figure>
        <img src="https://img8.ntm.eu/unt/public/img/5469931/1209120006/boende-i-raqqa-i-syrien-vilke?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Maya Alleruzzo/AP/TT | Boende i Raqqa i Syrien, vilken i praktiken var Islamiska statens tidigare huvudstad.</figcaption>
      </figure>
      <p>Irak Ryska styrkor har gått in i Raqqa i Syrien, den tidigare "huvudstaden" i terrorrörelsen Islamiska statens självutnämnda kalifat.</p>
      <p>Intåget är ett av de tydligaste tecknen på hur Moskva fyller tomrummet efter president Donald Trumps beslut att dra tillbaka USA:s trupper från norra Syrien.</p>
      <p>Det ryska försvarsdepartementets egna tv-sändningar visade hur ryska soldater skakade hand med syriska barn och lastade av nödhjälp med texten "Ryssland är med er" från lastbilar.</p>
      <p>Raqqa intogs för två år sedan av amerikanska soldater och deras kurdisk-ledda syriska allierade i den största segern i USA:s insats mot IS i Syrien. Men sedan Trump abrupt beordrade reträtt i oktober har Ryssland snabbt avancerat i området som amerikanerna tidigare var verksamma i.</p>
    </article>
  </body>
</html>