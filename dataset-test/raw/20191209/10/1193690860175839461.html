<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/u-zaporizkomu-aeroportu-skasuvaly-reisy-iaka-prychyna-204297.html"/>
    <meta property="og:site_name" content="5 канал"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="У запорізькому аеропорту скасували рейси – яка причина"/>
    <meta property="og:description" content="Синоптики попереджали про те, що вночі та зранку в Запоріжжі очікується туман, місцями слабка ожеледь"/>
  </head>
  <body>
    <article>
      <h1>У запорізькому аеропорту скасували рейси – яка причина</h1>
      <address>
        <time datetime="2019-12-09T10:26:00+00:00">09 Dec 2019, 10:26</time>
      </address>
      <p>Пресслужба КП "Міжнародний аеропорт Запоріжжя" повідомила на своїй сторінці у <a href="https://www.facebook.com/ozh.aero/photos/a.289128484847760/777921335968470/?type=3&amp;theater">Facebook</a>, що у зв'язку зі складними метеоумовами у розкладі рейсів, що відправляються з летовища, відбулись зміни. Кілька рейсів скасовано.</p>
      <p>"Відбулися зміни у розкладі аеропорту. Шановні пасажири, повідомляємо, що 9 грудня у зв'язку зі складними метеоумовами відбулися зміни у розкладі рейсів", – зазначили у повідомленні.</p>
      <p>Згідно з даними онлайн-табло, авіаперевізники МАУ та SkyUp скасували два рейси Запоріжжя – Бориспіль.</p>
      <p>Крім того, синоптики попереджали про те, що вночі та зранку в Запоріжжі очікується туман, місцями слабка ожеледь.</p>
      <blockquote>Раніше 5.ua повідомляв, що американська корпорація <a href="https://www.5.ua/nauka/ponad-75-metriv-boeing-predstavyv-naidovshyi-pasazhyrskyi-litak-u-sviti-188596.html">Boeing представила найдовший пасажирський літак у світі</a> – далекомагістральний лайнер Boeing 777-9X. Лайнер здатен виконувати рейси на відстань до 16,1 тисяч кілометрів.</blockquote>
    </article>
  </body>
</html>