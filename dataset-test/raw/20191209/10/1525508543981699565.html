<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793191/%D8%B4%D8%A7%D9%87%DB%8C%D9%86-%D8%A8%D9%88%D8%B4%D9%87%D8%B1-%D9%85%D8%AA%D8%AD%D9%88%D9%84-%D8%B4%D8%AF%D9%87-%D8%A7%D8%B3%D8%AA-%DA%A9%D8%A7%D8%B1-%D8%B3%D8%AE%D8%AA%DB%8C-%D8%AF%D8%A7%D8%B1%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:54:02+00:00"/>
    <meta property="og:title" content="مربی صنعت نفت آبادان: شاهین بوشهر متحول شده است/ کار سختی داریم"/>
    <meta property="og:description" content="بوشهر - مربی تیم فوتبال صنعت نفت آبادان گفت: شاهین بوشهر با سرمربی جدید خود متحول شده است و کار سختی مقابل این تیم داریم."/>
  </head>
  <body>
    <article>
      <h1>مربی صنعت نفت آبادان: شاهین بوشهر متحول شده است/ کار سختی داریم</h1>
      <address>
        <time datetime="2019-12-09T10:54:02+00:00">09 Dec 2019, 10:54</time>
      </address>
      <p>به گزارش <a href="https://www.mehrnews.com/">خبرنگار مهر</a>، بهنام سراج ظهر دوشنبه در نشست خبری پیش از بازی شاهین شهرداری بوشهر و صنعت نفت آبادان اظهار داشت: فردا بازی سختی را مقابل شاهین شهرداری بوشهر داریم چرا که این تیم با مربی جدید خود متحول شده است.</p>
      <p>وی با اشاره به اینکه شاهد بهبود وضعیت بازی بازیکنان شاهین در خطوط مختلف از جمله خط دفاعی هستیم، اضافه کرد: شاهین این روزها سخت گل می‌خورد و به سختی می‌یابزد و این کار ما را مشکل می‌کند.</p>
      <p>مربی تیم فوتبال صنعت نفت آبادان با اشاره به اینکه تیم ما در همه مسابقات برای برد وارد زمین مسابقه می‌شود، تصریح کرد: با هدایت اسکوچیچ تیم متحد و همدلی داریم و در هر مسابقه برای برد وارد زمین می‌شویم.</p>
      <p>وی با اشاره به اینکه سرمربیان تیم‌های شاهین و صنعت هر دو از کشور کرواسی هستند افزود: اسکوچیچ به عنوان سرمربی صنعت شناخت بیشتری از فوتبال ایران دارد و همین امر می‌تواند زمینه ساز موفقیت وی باشد.</p>
      <p>سراج ممنوعیت کمک مالی به تیم‌های حرفه‌ای فوتبال از سوی وزارت نفت را عاملی برای دشوار شدن کار تیمش دانست و بیان کرد: به طور متوسط ۱۸ تا ۲۰ درصد از مبلغ قرارداد بازیکنان پرداخت شده است.</p>
      <p>وی خاطرنشان کرد: در مسابقه فردا محمد اهل شاخه به دلیل مصدومیت و ناصری سالاری را به دلیل محرومیت نداریم.</p>
    </article>
  </body>
</html>