<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018055/%D8%A8%D8%A7%D8%B2%DB%8C%DA%A9%D9%86-%D8%A7%D8%B3%D8%AA%D9%82%D9%84%D8%A7%D9%84%DB%8C-%D8%A8%D9%87-%D8%AC%D9%85%D8%B9-%D9%85%D8%B9%D8%AA%D8%B1%D8%B6%DB%8C%D9%86-%D9%BE%DB%8C%D9%88%D8%B3%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T10:19:27+00:00"/>
    <meta property="og:title" content="بازیکن استقلالی به جمع معترضین پیوست"/>
    <meta property="og:description" content="بازیکن سابق تیم استقلال هم به جمع معترضین مقابل این باشگاه اضافه شد."/>
  </head>
  <body>
    <article>
      <h1>بازیکن استقلالی به جمع معترضین پیوست</h1>
      <address>
        <time datetime="2019-12-09T10:19:27+00:00">09 Dec 2019, 10:19</time>
      </address>
      <p>
        <i>بازیکن سابق تیم استقلال هم به جمع معترضین مقابل این باشگاه اضافه شد.</i>
      </p>
      <p>به گزارش مشرق، در شرایطی که حدود هزار نفر از طرفداران <b>استقلال </b>از ساعت 10:30 امروز مقابل ساختمان این باشگاه تجمع کرده‌اند، یکی از بازیکنان سابق استقلال هم به جمع معترضین اضافه شد. <b>مرتضی هاشمی‌زاده </b>مهاجم سابق استقلال که در زمان سرمربیگری <b>صمد مرفاوی </b>یکی از فورواردهای این تیم محسوب می‌شد امروز در جمع معترضی حضور پیدا کرد و نسبت به عملکرد مدیریت باشگاه استقلال انتقاداتی را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ انجام داد.</p>
      <p>وی ضمن اعتراض به شیوه برخورد با <b>استراماچونی </b>گفت: تا این تیم جان گرفت، مدیریت باشگاه سرمربی را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ فراری داد. این هیات مدیره کفایت اداره باشگاه استقلال را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ ندارند و وزیر ورزش و جوانان که خودش مسئولیت دارد باید به خواسته طرفداران استقلال توجه کند.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1018052/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D9%85%D8%B4%D8%AA%D8%B1%DB%8C-%D8%A7%DB%8C%D8%AA%D8%A7%D9%84%DB%8C%D8%A7%DB%8C%DB%8C-%D9%BE%DB%8C%D8%AF%D8%A7-%DA%A9%D8%B1%D8%AF">استراماچونی مشتری ایتالیایی پیدا کرد</a>
      </blockquote>
      <p>* هواداران تیم فوتبال استقلال ساعاتی است که در مورد مسائل مختلف این باشگاه و ترک استراماچونی از ایران صحبت می‌کنند و اعتقاد دارند اعضای هیات مدیره نیز در این زمینه کوتاهی کرده‌اند. تعدادی از طرفداران استقلال ضمن انتقاد از خلیل‌زاده با صدای بلند فریاد زدند کسی که به خاطر بیماری همسرش حدود 50 روز در تهران نبود چرا پول استراماچونی را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ به حسابش واریز نکرد؟ چرا او درست در روزی که سرمربی اعلام کرده می‌خواهد برود قصد پرداخت پول استراماچونی را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ دارد؟</p>
      <p>در ادامه طرفداران استقلال علیه منزوی و ماجدی نیز شعارهایی دادند و خواهان جدایی آنها از استقلال شدند.</p>
      <p>تعدادی از طرفداران استقلال همچنان مقابل ساختمان این باشگاه حضور دارند و با سنگ به شیشه‌های ساختمان می‌زنند</p>
      <p>منبع: فارس</p>
    </article>
  </body>
</html>