<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/nordest/trieste/mamma_siriana_4_figli_piccoli_rintracciata_su_un_carro_merci-4914862.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-12-09T10:20:00+00:00"/>
    <meta property="og:title" content="Profuga con 4 figli piccoli rintracciata su un carro merci"/>
    <meta property="og:description" content="TRIESTE - Una donna siriana ed i suoi 4 figli (di età compresa tra i 5 e i 10 anni), migranti irregolari, sono stati rintracciati in questi giorni nei pressi dello scalo ferroviario confinario..."/>
  </head>
  <body>
    <article>
      <h1>Profuga con 4 figli piccoli rintracciata su un carro merci</h1>
      <address><time datetime="2019-12-09T10:20:00+00:00">09 Dec 2019, 10:20</time> by <a rel="author">E.B.</a></address>
      <p>TRIESTE - Una donna siriana ed i suoi 4 figli (di età compresa tra i 5 e i 10 anni), migranti irregolari, sono stati rintracciati in questi giorni nei pressi dello scalo ferroviario confinario di Villa Opicina.  Agenti della Polizia di frontiera e della Polfer di Trieste ha rintracciato la donna e i figli a bordo di un carro merci, in seguito a una segnalazione del personale delle ferrovie.  I cinque, attraverso la rotta balcanica, per la precisione lungo la tratta dove un tempo correva l'Oriente Express, stavano viaggiando su un treno merci proveniente dalla Serbia e diretto a Ravenna, contenente materiale edile e argilla. Sul posto sono intervenuti anche operatori della Croce rossa e vigili del fuoco che hanno prelevato il gruppo dal vagone per fornire i primi soccorsi, date le temperature rigide. </p>
    </article>
  </body>
</html>