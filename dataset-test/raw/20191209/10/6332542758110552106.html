<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.antena3.ro/actualitate/locale/tanara-de-23-de-ani-se-urca-intr-un-microbuz-din-barlad-cand-ceva-teribil-s-a-petrecut-adevarul-549646.html"/>
    <meta property="og:site_name" content="www.antena3.ro"/>
    <meta property="article:published_time" content="2019-12-09T10:10:00+00:00"/>
    <meta property="og:title" content="Tânăra de 23 de ani se urca într-un microbuz din Bârlad, când ceva teribil s-a petrecut. Adevărul crunt a ieșit acum la iveală"/>
    <meta property="og:description" content=" O femeie în vârstă de 23 de ani din comuna Iana, Vaslui a fost răpită şi tâlhărită de fostul concubin, la comiterea infracţiunilor participând, la solicitarea bărbatului, tatăl şi fratele victimei. Potrivit reprezentanţilor Inspectoratului de Poliţie Judeţean (IPJ) Vaslui, incidentul s-a produs în Autogara Bârlad, de unde victima urma să ia un mijloc de transport spre casă. Femeia a fost aşteptată de fostul concubin care a obligat-o să meargă la domiciliul său din comuna Coroieşti, fiind ajutat de fratele şi de tatăl femeii. &quot;Poliţiştii Biroului de Investigaţii Criminale Bârlad al Poliţiei Municipiului Bârlad au probat activitatea infracţională a trei bărbaţi, în vârstă de 24, 51 şi 33 de ani, din comuna Coroieşti, respectiv comuna Iana, judeţul Vaslui, bănuiţi de comiterea infracţiunilor de infracţiunilor de lipsire de libertate în mod ilegal, tâlhărie şi tulburarea ordinii şi liniştii publice. În urma cercetărilor efectuate, poliţiştii au stabilit faptul că, pe fondul unor neînţelegeri mai vechi, bărbaţii…"/>
  </head>
  <body>
    <article>
      <h1>Tânăra de 23 de ani se urca într-un microbuz din Bârlad, când ceva teribil s-a petrecut. Adevărul crunt a ieșit acum la iveală</h1>
      <address>
        <time datetime="2019-12-09T10:10:00+00:00">09 Dec 2019, 10:10</time>
      </address>
      <p> O femeie în vârstă de 23 de ani din comuna Iana, Vaslui a fost răpită şi tâlhărită de fostul concubin, la comiterea infracţiunilor participând, la solicitarea bărbatului, tatăl şi fratele victimei.<br/><br/>Potrivit reprezentanţilor Inspectoratului de Poliţie Judeţean (IPJ) Vaslui, incidentul s-a produs în Autogara Bârlad, de unde victima urma să ia un mijloc de transport spre casă. Femeia a fost aşteptată de fostul concubin care a obligat-o să meargă la domiciliul său din comuna Coroieşti, fiind ajutat de fratele şi de tatăl femeii.<br/><br/>"Poliţiştii Biroului de Investigaţii Criminale Bârlad al Poliţiei Municipiului Bârlad au probat activitatea infracţională a trei bărbaţi, în vârstă de 24, 51 şi 33 de ani, din comuna Coroieşti, respectiv comuna Iana, judeţul Vaslui, bănuiţi de comiterea infracţiunilor de infracţiunilor de lipsire de libertate în mod ilegal, tâlhărie şi tulburarea ordinii şi liniştii publice. În urma cercetărilor efectuate, poliţiştii au stabilit faptul că, pe fondul unor neînţelegeri mai vechi, bărbaţii sus-menţionaţi au tulburat ordinea şi liniştea publică în zona autogării din municipiul Bârlad. Acolo, aceştia, prin violenţă, au deposedat o rudă de-a lor, o femeie în vârstă de 23 de ani, din comuna Iana, de telefonul mobil şi au lipsit-o de libertate în mod ilegal. Victima a fost transportată cu o maşină, împotriva voinţei sale, de la Bârlad până în localitatea Hreasca, comuna Coroieşti, judeţul Vaslui", au precizat reprezentanţii IPJ Vaslui.<br/><br/>Faţă de fostul concubin şi faţă de tatăl victimei, s-a luat măsura reţinerii pentru o perioadă de 24 de ore, ulterior cei doi fiind prezentaţi Parchetului de pe lângă Judecătoria Bârlad, care a dispus măsura preventivă a controlului judiciar pentru o perioadă de 60 de zile. Bărbatul de 24 de ani, fratele femeii, este cercetat în stare de libertate.</p>
      <footer><b>Sursă:</b> <a href="http://www.agerpres.ro/">Agerpres</a></footer>
    </article>
  </body>
</html>