<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/ekonomi/ptt-personel-alimi-bu-yil-yapilacak-mi-ptt-personel-alimi-sartlari-degisti"/>
    <meta property="og:site_name" content="A Haber"/>
    <meta property="article:published_time" content="2019-12-09T10:33:38+00:00"/>
    <meta property="og:title" content="PTT personel alımı bu yıl yapılacak mı? PTT personel alımı şartları değişti!"/>
    <meta property="og:description" content="PTT personel alımı on binlerce kişi tarafından heyecanla bekleniyor. Türkiye'de istihdama büyük katkı sunan PTT, kargo ve banka hizmetlerinin yanı sıra değerli eşya taşımacılığı PTTPALL ile de çalışma alanını genişletiyor. PTT, birçok memur adayının ve işçinin çalışmak istediği kurumların başında yer alıyor. 2019 yılı içerisinde PTT'ye birçok personel alınması bekleniyordu. Şu ana kadar beklenen alım yapılmadı. Ayrıca PTT personel alım şartları da geçen ay Remi Gazete'de yayımlanan duyuru ile değiştirildi. Peki, PTT personel alımı bu yıl yapılacak mı? PTT personel alım şartları neler? İşte merak edilen soruların yanıtları..."/>
  </head>
  <body>
    <article>
      <h1>PTT personel alımı bu yıl yapılacak mı? PTT personel alımı şartları değişti!</h1>
      <address>
        <time datetime="2019-12-09T10:33:38+00:00">09 Dec 2019, 10:33</time>
      </address>
      <p>
        <b>PTT personel alımı on binlerce kişi tarafından heyecanla bekleniyor. Türkiye'de istihdama büyük katkı sunan PTT, kargo ve banka hizmetlerinin yanı sıra değerli eşya taşımacılığı PTTPALL ile de çalışma alanını genişletiyor. PTT, birçok memur adayının ve işçinin çalışmak istediği kurumların başında yer alıyor. 2019 yılı içerisinde PTT'ye birçok personel alınması bekleniyordu. Şu ana kadar beklenen alım yapılmadı. Ayrıca PTT personel alım şartları da geçen ay Remi Gazete'de yayımlanan duyuru ile değiştirildi. Peki, PTT personel alımı bu yıl yapılacak mı? PTT personel alım şartları neler? İşte merak edilen soruların yanıtları...</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>PTT personel alımı bu yıl yapılacak mı? PTT personel alımı şartları değişti!</li>
      </ul>
      <figure>
        <img src="https://iaahbr.tmgrup.com.tr/753474/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887547381.jpg"/>
        <figcaption>PTT personel alımı on binlerce kişi tarafından bekleniyor. PTT bünyesinde çalışmak isteyen adaylar personel alım tarihini araştırıyor. PTT'nin bu yıl içinde 5 bine yakın eleman alması bekleniyordu. PTT'den yakın dönemde bir alım haberi gelmedi. Ayrıca personel alımı da yapılmadı. Ancak Resmi Gazete'de PTT personel alımında istenen şartlar yayımlandı ve yeni talepler eklendi. Peki, PTT personel alımı bu yıl yapılacak mı? İşte detaylar...</figcaption>
      </figure>
      <figure>
        <img src="https://iaahbr.tmgrup.com.tr/9eed04/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887546093.jpg"/>
        <figcaption><b>PTT PERSONEL ALIM ŞARTLARI DEĞİŞTİ</b><br/><br/>1. İşe alınacaklarda aranılacak genel şartlar şunlardır:<br/><br/>a) 29/5/2009 tarihli ve 5901 sayılı Türk Vatandaşlığı Kanununun 28 inci maddesi kapsamında yer alanlar ile PTT'nin yurtdışındaki işyerlerinde istihdam edilecekler hariç olmak üzere Türk vatandaşı olmak.<br/><br/>b) On sekiz yaşını tamamlamış ve giriş sınavının yapıldığı yılın ocak ayının birinci günü itibarıyla otuz altı yaşından gün almamış olmak.<br/><br/>c) Kamu haklarından yasaklı bulunmamak.</figcaption>
      </figure>
      <figure>
        <img src="https://iaahbr.tmgrup.com.tr/b9d48a/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887553016.jpg"/>
        <figcaption>ç) 26/9/2004 tarihli ve 5237 sayılı Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı altı ay veya daha fazla süreyle hapis cezasına ya da affa uğramış olsa bile devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, görevi kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık, fuhuş, cinsel saldırıda bulunma, çocukların cinsel istismarı, zorla fuhuşa sevk etme, cinsel dokunulmazlığa karşı suçlar, cinsel saldırı, cinsel taciz, uyuşturucu veya uyarıcı madde imal ve ticareti, suç işlemek amacıyla örgüt kurma, tefecilik suçlarından mahkûm olmamak.<br/><br/>d) Uyuşturucu madde bağımlısı olmamak, işe alınmadan önce kullandığı tespit edilmiş ise işe başvuru yaptığı tarih itibarıyla tedavisinin tamamlanmış olduğunu belgelendirmiş olmak.</figcaption>
      </figure>
      <figure>
        <img src="https://iaahbr.tmgrup.com.tr/0edc5a/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887552221.jpg"/>
        <figcaption>e) Askerlikle ilgisi bulunmamak, askerlik çağına gelmemiş olmak veya askerlik çağına gelmiş ise muvazzaf askerlik hizmetini yapmış veya erteletmiş olmak.<br/><br/>f) Engelli personel çalıştırılmasına ilişkin mevzuat hükümleri saklı kalmak kaydıyla, yurtiçinde ve yurtdışında devamlı görev yapmasına engel olabilecek akıl hastalığı bulunmamak.<br/><br/>g) Başka kurum ve kuruluşlara karşı mecburi hizmet yükümlülüğü bulunmamak.</figcaption>
      </figure>
      <figure>
        <img src="https://iaahbr.tmgrup.com.tr/6f124b/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887556021.jpg"/>
        <figcaption>ğ) Atanacağı pozisyon için Yönetim Kurulu tarafından belirlenen öğrenim şartını haiz olmak.<br/><br/>h) Herhangi bir sosyal güvenlik kurum veya kuruluşundan emekli olmamak.<br/><br/>ı) Daha önce çalıştıkları kamu kurum veya kuruluşlarından disiplin cezası ile işten çıkarılmış olmamak.<br/><br/>i) Güvenlik soruşturması ve arşiv araştırması sonucunda sakınca bulunmamış olmak.</figcaption>
      </figure>
      <figure>
        <img src="https://iaahbr.tmgrup.com.tr/29a304/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887552444.jpg"/>
        <figcaption>j) KPSS'den Yönetim Kurulunca belirlenen asgari puanı almış olmak.<br/><br/>2. PTT'de işgücü hizmet alımı suretiyle görev yapan yüklenici firma elemanlarının PTT'nin açıktan personel alımı yoluyla yapılacak sınavlarına girmek istemeleri halinde, duyurunun yapıldığı tarih itibarıyla yüklenici firma değişimi hariç duyuruda belirtilen süre kadar aralıksız olarak görev yapıyor olmaları kaydıyla bu maddenin birinci fıkrasının (b) bendinde belirtilen otuz altı yaşından gün almamış olmak hükmü kırk bir yaşından gün almamış olmak olarak uygulanır.</figcaption>
      </figure>
      <figure>
        <img src="https://iaahbr.tmgrup.com.tr/300486/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887552668.jpg"/>
        <figcaption><b>ÖZEL OLARAK İSTENEN ŞARTLAR NELER?</b><br/><br/>İşe alınacaklarda aranılan genel şartların yanında öğrenim durumu ve yabancı dil, deneyim, ikamet şartı, boy ve kilo gibi fiziksel özellikler Yönetmeliğe ekli (I) sayılı cetvel ile gösterilmiştir.<br/><br/>Personel alımı, Resmî Gazete'de, Cumhurbaşkanlığınca belirlenen kurumun ve PTT'nin resmi internet sayfalarında sınav tarihinden en az bir ay önce duyurulur.<br/><br/>İlanda;</figcaption>
      </figure>
      <figure>
        <img src="https://iaahbr.tmgrup.com.tr/0d283c/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887553044.jpg"/>
        <figcaption>a) Adaylarda aranacak şartlar,<br/><br/>b) Pozisyonların yerleri ve sayısı,<br/><br/>c) Başvuru zamanı, yeri ve şekli,<br/><br/>ç) İstenilecek belgeler,<br/><br/>d) KPSS'den alınması gereken asgari puan,<br/><br/>e) Sınav konuları, sınav tarihi ve yeri,<br/><br/>f) Sınavın şartlarına ilişkin diğer hususlar, yer alır.</figcaption>
      </figure>
      <figure>
        <img src="https://iaahbr.tmgrup.com.tr/06dd53/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887550316.jpg"/>
        <figcaption><b>GİRİŞ SINAVLARI NASIL YAPILACAK?</b><br/><br/>Sınavlar, alım yapılacak pozisyonun özellikleri dikkate alınarak yazılı yapılır. Yazılı sınav sonrası mülakat ve/veya uygulamalı sınav ile psikometrik inceleme yapılabilir. Hangi pozisyon unvanları için mülakat ve/veya uygulamalı sınav ile psikometrik inceleme yapılacağı ile pozisyon unvanları itibarıyla her bir sınavda aranan asgari başarı puanı Yönetmeliğe ekli (II) sayılı cetvelde gösterilmiştir.</figcaption>
      </figure>
      <figure>
        <img src="https://iaahbr.tmgrup.com.tr/c47eb6/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887559116.jpg"/>
        <figcaption>Yapılacak sınavın hangi konuları kapsayacağı, sınav sorularının hazırlanması ve basımı gibi hususlar Sınav Kurulu tarafından belirlenir.<br/><br/>Sınavlar, alım yapılacak pozisyonun özelliğine göre PTT tarafından yapılabileceği gibi hizmet satın alma yöntemi ile kamu kurum veya kuruluşlarına da yaptırılabilir.<br/><br/>Yazılı sınav sonrası mülakat ve/veya uygulamalı sınav öngörülen pozisyonlar için yazılı sınav sonucunda bu Yönetmeliğe ekli (II) sayılı cetvelde her bir pozisyon için belirtilen asgari başarı puanından az olmamak üzere, en yüksek puandan başlanarak giriş sınavı duyurusunda belirtilen pozisyonun sayısının üç katına kadar aday mülakat sınavına çağrılır. Mülakat sınavı, adaylar;<br/><br/>a) Sınav konularına ilişkin bilgi düzeyi,<br/><br/>b) Bir konuyu kavrayıp özetleme, ifade yeteneği ve muhakeme gücü,<br/><br/>c) Liyakati, temsil kabiliyeti, davranış ve tepkilerinin mesleğe uygunluğu,</figcaption>
      </figure>
      <figure>
        <img src="https://iaahbr.tmgrup.com.tr/95da16/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887552165.jpg"/>
        <figcaption>ç) Özgüveni, ikna kabiliyeti ve inandırıcılığı,<br/><br/>d) Genel yetenek ve genel kültürü,<br/><br/>e) Bilimsel ve teknolojik gelişmelere açıklığı,<br/><br/>yönlerinden değerlendirilerek, ayrı ayrı puan verilmek suretiyle gerçekleştirilir.<br/><br/>Adaylar, mülakat sınavı için Sınav Komisyonu tarafından dördüncü fıkranın (a) bendi için kırk puan, (b) ve (c) bentlerinde yazılı özelliklerin her biri için on beşer puan, (ç), (d) ve (e) bentlerinde yazan özellikleri için onar puan üzerinden değerlendirilir ve verilen puanlar ayrı ayrı tutanağa geçirilir. Bunun dışında mülakat sınavı ile ilgili herhangi bir kayıt sistemi kullanılmaz.</figcaption>
      </figure>
      <figure>
        <img src="https://iaahbr.tmgrup.com.tr/905f13/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887554893.jpg"/>
        <figcaption>Uygulamalı sınava; mülakat sınavı yapılması halinde, mülakat sınavında başarılı olan adaylar mülakat sınavındaki başarı sırasına göre, sadece yazılı sınav yapılması halinde ise yazılı sınavdaki başarı sırasına göre yapılan sıralamaya göre atama yapılacak pozisyon sayısının en fazla üç katı kadar aday çağrılır. Her bir sınav için bu Yönetmeliğe ekli (II) sayılı cetvelde her bir pozisyon için belirtilen asgari başarı puanının altında kalan adaylar başarısız sayılır.</figcaption>
      </figure>
      <figure>
        <img src="https://iaahbr.tmgrup.com.tr/f8f02f/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887559831.jpg"/>
        <figcaption><b>PTT PERSONEL ALIMI YAPACAK MI?</b><br/><br/>PTT'nin 2019 yılı içinde personel alımı yapması beklenmiyor. 2019'da yapılmaı beklenen alımların 2020 yılının ilk çeyreğinde yapılacağına dai bilgiler yer alsa da resmi bir açıklama henüz gelmedi.</figcaption>
      </figure>
      <figure>
        <img src="https://iaahbr.tmgrup.com.tr/dab4c0/0/0/0/0/0/0?u=https://iahbr.tmgrup.com.tr/album/2019/12/09/ptt-personel-alimi-bu-yil-yapilacak-mi-ptt-personel-alimi-sartlari-degisti-1575887559400.jpg"/>
      </figure>
    </article>
  </body>
</html>