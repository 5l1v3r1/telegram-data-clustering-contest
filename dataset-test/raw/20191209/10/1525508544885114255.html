<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793157/%DB%B1%DB%B7%DB%B0%DB%B0-%D9%81%D9%82%D8%B1%D9%87-%D8%AC%D9%87%DB%8C%D8%B2%DB%8C%D9%87-%D9%88-%DA%A9%D9%85%DA%A9-%D9%87%D8%B2%D9%86%DB%8C%D9%87-%D8%A7%D8%B2%D8%AF%D9%88%D8%A7%D8%AC-%D8%A8%D9%87-%D9%85%D8%AF%D8%AF%D8%AC%D9%88%DB%8C%D8%A7%D9%86-%D9%BE%D8%B1%D8%AF%D8%A7%D8%AE%D8%AA-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:55:17+00:00"/>
    <meta property="og:title" content="معاون حمایت و سلامت کمیته امداد کردستان: ۱۷۰۰ فقره جهیزیه و کمک هزنیه ازدواج به مددجویان پرداخت شد"/>
    <meta property="og:description" content="سنندج - معاون حمایت و سلامت کمیته امداد کردستان گفت: کمیته امداد کردستان هزار و ۷۰۰ مورد کمک هزینه ازدواج به فرزندان خانواده‌های تحت حمایت این نهاد پرداخت کرد."/>
  </head>
  <body>
    <article>
      <h1>معاون حمایت و سلامت کمیته امداد کردستان: ۱۷۰۰ فقره جهیزیه و کمک هزنیه ازدواج به مددجویان پرداخت شد</h1>
      <address>
        <time datetime="2019-12-09T10:55:17+00:00">09 Dec 2019, 10:55</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از روابط عمومی کمیته امداد استان کردستان، فرهاد کاظمی با بیان اینکه پرداخت کمک هزینه و هدیه ازدواج یکی از خدمات این نهاد برای مددجویان تحت حمایت است، اظهار داشت: در هشت ماهه نخست امسال برای پرداخت هزار و ۷۰۰ مورد کمک هزینه ازدواج سه میلیارد و ۴۰۰ میلیون تومان هزینه شده است.</p>
      <p>وی افزود: میانگین مبلغ دریافتی دختران خانواده‌های تحت حمایت سه میلیون تومان و برای پسران یک میلیون تومان است.</p>
      <p>معاون حمایت و سلامت کمیته امداد کردستان ادامه داد: با هدف تشویق به ازدواج مجدد زنان سرپرست خانوار، کمک هزینه ازدواج شامل ازدواج مجدد این دسته از مددجویان نیز خواهد شد و می توانند از بسته های تشویقی همچون ادامه پرداخت حق بیمه تامین اجتماعی و ادامه حمایت این نهاد از فرزندان آنها بهره مند شوند.</p>
      <p>کاظمی با بیان اینکه تمامی این افراد قبل از دریافت هدیه ازدواج در کلاس‌ها و جلسات مشاوره پیش از ازدواج شرکت کرده‌اند، یادآور شد: این جلسات با هدف کمک به انتخاب درست، ازدواج موفق و در نهایت تحکیم بنیاد خانواده انجام می‌شود.</p>
      <p>وی بیان کرد: پرداخت تسهیلات اشتغال به پسران خانواده‌های تحت حمایت از دیگر خدمات این نهاد است که با هدف اشتغال زایی آنها بعد از ازدواج صورت می‌گیرد.</p>
    </article>
  </body>
</html>