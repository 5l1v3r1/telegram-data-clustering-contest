<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/tenis/2019-12-09/grisho-zapochva-rabota-s-nov-trenyor"/>
    <meta property="og:site_name" content="gol.bg"/>
    <meta property="article:published_time" content="2019-12-09T10:28:21+00:00"/>
    <meta property="og:title" content="Гришо започва работа с нов треньор"/>
    <meta property="og:description" content="Кристиан Гро влиза в щаба на най-добрия български тенисист"/>
  </head>
  <body>
    <article>
      <h1>Гришо започва работа с нов треньор</h1>
      <h2>Кристиан Гро влиза в щаба на най-добрия български тенисист</h2>
      <address>
        <time datetime="2019-12-09T10:28:21+00:00">09 Dec 2019, 10:28</time>
      </address>
      <p>Германският треньор Кристиан Гро влиза в щаба на най-добрия български тенисист Григор Димитров, съобщи TennisKafe.com.<br/><br/>Гро, който утре ще навърши 38 години, е бивш личен наставник на достигалия до второто място в световната ранглиста свой сънародник Томи Хаас от януари 2012 до декември 2013 година, а след това работи един сезон през 2014 година с Брадли Клан и с Тейлър Фриц (САЩ), а през следващия сезон - с Фриц и Хаас. Бил е също така и треньор на Михаел Берер (Германия) през 2011 година.<br/><br/>От януари 2015 година той работи в като консултант на играчи към професионалните асоциации за мъже и за жени АТП и УТА и като консутант по развитието на тенисистите към федерацията по тенис на САЩ.<br/>Гро от години живее в Сан Диего, където също така работи с таланти от университета в града.<br/><br/>Димитров вече стартира подготовката си за новия сезон. Той изкара по-голямата част от втората половина от сезона без личен наставник, след като се раздели с чеха Радек Щепанек. Хасковлията в последните месеци разчиташе основно на съвети от консултанта си Андре Агаси.</p>
    </article>
  </body>
</html>