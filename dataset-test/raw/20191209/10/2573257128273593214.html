<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/netflix-scopriamo-alcuni-show-e-serie-tv-in-arrivo-nel-2020-637052"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T10:35:28+00:00"/>
    <meta property="og:title" content="Netflix: ufficiali i nuovi show e serie TV in arrivo nel 2020"/>
    <meta property="og:description" content="La piattaforma di contenuti in streaming Netflix ha in serbo moltissime novità per tutti i propri utenti, a partire dai primi giorni del 2020"/>
  </head>
  <body>
    <article>
      <h1>Netflix: ufficiali i nuovi show e serie TV in arrivo nel 2020</h1>
      <h2>La piattaforma di contenuti in streaming Netflix ha in serbo moltissime novità per tutti i propri utenti, a partire dai primi giorni del 2020</h2>
      <address><time datetime="2019-12-09T10:35:28+00:00">09 Dec 2019, 10:35</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/netflix-1-e1575714087968.jpg"/>
      </figure>
      <p>Ormai l’anno nuovo è alle porte e queste festività natalizie passeranno molto in fretta come tutti gli anni. La piattaforma di contenuti in streaming <b>Netflix</b>, ha in serbo delle sorprese a partire dai primi giorni del <b>2020</b>.</p>
      <p>Nonostante negli ultimi giorni sia stata molto criticata per la <a href="https://www.tecnoandroid.it/2019/12/06/netflix-utenti-infuriati-per-le-troppe-serie-tv-in-scadenza-a-dicembre-636146">quantità di contenuti che eliminerà</a> durante il mese di dicembre, scopriamo insieme qualche show e serie TV che arriveranno tra meno di un mese.</p>
      <h3>Netflix: alcune anticipazioni sull’anno nuovo</h3>
      <p>Oggi vogliamo parlarvi di alcuni contenuti originali che sbarcheranno sul catalogo della piattaforma con l’anno nuovo. Iniziamo con<b><a href="https://youtu.be/SGBO-MInVFw">Ares</a></b>, nuova serie TV thriller psicologica ambientata nella città di Amsterdam. La serie è composta da 8 episodi, uscirà il prossimo <b>17 gennaio 2020</b> e racconterà la società segreta formata da studenti nella città di Amsterdam. Questi ragazzi inizieranno a realizzare che vivono in una realtà demoniaca.</p>
      <p>Il <b>31 gennaio 2020</b> sbarcherà anche<b><a href="https://youtu.be/K-T8vtlV1S8">Ragnarok</a></b>, serie TV originale norvegese che racconta una storia sovrannaturale. La storia è incentrata sugli abitanti di Edda, che molto probabilmente non sono chi dicono di essere. Insieme a loro vivremo un’esperienza che difficilmente scorderemo. Anche se ancora non sappiamo la data precisa, sappiamo che arriverà anche la serie <b>Spectros</b>, formata da 8 episodi in cui verrà raccontata la storia di cinque ragazzi che scoprono che qualcuno è in grado di riportare i morti in vita.</p>
      <p>Anche la data di <b>Ginny and Georgia</b> non è ancora disponibile, sappiamo che racconterà la storia di madre e figlia che, dopo essere state in fuga per molti anni, intendono sistemarsi. Ma ovviamente i segreti del passato di una delle due metteranno a repentaglio i loro piani. Non ci resta che attendere ancora qualche settimana per scoprire maggiori dettagli.</p>
    </article>
  </body>
</html>