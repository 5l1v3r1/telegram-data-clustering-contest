<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553414.html/%d9%88%d8%b9%d8%af%d9%87-%d9%87%d8%a7%db%8c-%d8%b1%d9%86%da%af%d8%a7%d8%b1%d9%86%da%af-%d9%86%d9%88%d8%a8%d8%ae%d8%aa"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:38:00+00:00"/>
    <meta property="og:title" content="وعده‌های رنگارنگ نوبخت"/>
    <meta property="og:description" content="اخیرا دولتمردان پس از افزایش قیمت بنزین به مردم قول دادند که گرانی این حامل سوخت به سایر کالاهای دیگر تسری نمی یابد اما بعد از مدتی مسئولان افزایش قیمت ها را طبیعی عنوان کردند."/>
  </head>
  <body>
    <article>
      <h1>وعده‌های رنگارنگ نوبخت</h1>
      <h2>گزارش دانا از درهای باغ سبزی که یکی پس از دیگری نشان داده می شود؛</h2>
      <address>
        <time datetime="2019-12-09T10:38:00+00:00">09 Dec 2019, 10:38</time>
      </address>
      <p>اخیرا دولتمردان پس از افزایش قیمت بنزین به مردم قول دادند که گرانی این حامل سوخت به سایر کالاهای دیگر تسری نمی یابد اما بعد از مدتی مسئولان افزایش قیمت ها را طبیعی عنوان کردند.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ "سال آینده، یک میلیون فرصت شغلی، ایجاد و اقتصاد از رکود، خارج خواهد شد." این یک نمونه از وعده هایی است که توسط رئیس سازمان برنامه و بودجه مطرح شده و البته تنها وعده معاون رئیس جمهور نیست.</p>
      <p>"غیر از پرداختی و حقوقی که به مردم داده می شود دو تا یارانه هم هر 10 روز به 10 روز در نظر گرفته ایم." " ۶۵۰۰ میلیارد تومان کمک بلاعوض برای دوگانه سوز شدن خودروها در سال آینده در نظر گرفته‌ایم." "در سال آینده هیچ نوع افزایش قیمتی در کالاها و خدمات اساسی اعمال نخواهد شد." این موارد سخنانی است که اخیرا «محمد باقر نوبخت» رئیس سازمان برنامه و بودجه همزمان با ارائه لایحه بودجه سال 99 درباره وعده های جدید دولت به زبان رانده است.    اینکه چقدر این وعده ها به دنبال وعده های دیگر دولت اجرا می شود، سئوال مهمی است. اما موضوع اصلی این است که دولتمردان همواره وعده های رنگارنگ زیادی به مردم داده‌اند که این قول و قرارها با مردم نه تنها محقق نشده بلکه متاسفانه شاهد بدتر شدن وضعیت اقتصادی و معیشتی مردم بوده ایم.    اخیرا دولتمردان پس از افزایش قیمت بنزین به مردم قول دادند که گرانی این حامل سوخت به سایر کالاهای دیگر تسری نمی یابد اما بعد از مدتی مسئولان دولتی افزایش قیمت ها را طبیعی عنوان کردند.   درحالی نوبخت وعده واریز ده روز به ده روز یارانه های کمکی دولت را می دهد که بسیاری از افراد مطرح می کنند که یارانه کمکی را دریافت نکرده اند.    در همین رابطه، «حسینعلی حاجی دلیگانی» نماینده فراکسیون ولایی مجلس در نطق میان دستور گفت: « طبق آمار موجود یارانه معیشتی به کمتر از یک سوم جمعیت کشور پرداخته می شود.»    انتهای پیام/   </p>
    </article>
  </body>
</html>