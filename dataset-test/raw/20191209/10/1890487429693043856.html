<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523038-nadeje-ze-zahranicni-obchod-prekona-svuj-historicky-rekord-slabnou-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T10:29:44+00:00"/>
    <meta property="og:title" content="Naděje, že zahraniční obchod překoná svůj historický rekord, slábnou (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Naděje, že zahraniční obchod překoná svůj historický rekord, slábnou (Komentář)</h1>
      <address><time datetime="2019-12-09T10:29:44+00:00">09 Dec 2019, 10:29</time> by <a rel="author">Investiční bankovnictví</a></address>
      <p>Bilance zahraničního v říjnu zaostala za očekáváními. Její výše dosáhla 7,2 miliard <a href="https://www.kurzy.cz/koruna/">korun</a>, takže ve srovnání s naším odhadem byla zhruba poloviční. I tak se ale v porovnání s loňským rokem jednalo o zlepšení o 7,8 miliard <a href="https://www.kurzy.cz/koruna/">korun</a>. Na historický <a href="https://akcie-cz.kurzy.cz/akcie/rekord-1113/">rekord</a> z let 2016 a 2017 na úrovni 164 miliard <a href="https://www.kurzy.cz/koruna/">korun</a> však bilance <a href="https://www.kurzy.cz/cnb/ekonomika/zahranicni-obchod/">zahraničního obchodu</a> zřejmě letos nedosáhne. Za prvních deset měsíců skončila v přebytku 143,8 miliardy <a href="https://www.kurzy.cz/koruna/">korun</a>. Situaci by mohl zachránit už jen listopad neboť prosincová statistika, bývá tradičně zatížena vyššími importy v důsledku vánočních nákupů a zároveň i nižšími importy zapříčiněnými dovolenými.</p>
      <p>Kladného salda říjnový <a href="https://www.kurzy.cz/cnb/ekonomika/zahranicni-obchod/">zahraniční obchod</a> dosáhl především díky nižšímu schodku bilance <a href="https://www.kurzy.cz/komodity/ropa/">ropy</a> a <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a>, kde se odrazil příznivý vývoj cen na světových komoditních trzích. Meziročně rostl přebytek obchodu se stroji a zařízeními i dopravními prostředky, což je vzhledem k situaci v německém <a href="https://www.kurzy.cz/makroekonomika/prumysl/">průmyslu</a> a slábnoucí zahraniční poptávce velmi dobrý výsledek. I tak se ale české automobilky začínají na nižší poptávku po jejich produkci připravovat. Nošovická automobilka Hyundai v této souvislosti již zavedla několik nevýrobních dní v měsíci. Stále platí, že dobrých výsledků bilance zahraničního obchodu dosahuje nejen díky exportní výkonnosti, ale i slábnoucím importům, ve kterých se odráží klesající investiční aktivita.</p>
      <p>Autor: Jana Steckerová</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/188505-zahranicni-obchod-sve-prebytky-nadale-zvysuje/"/>
        <a href="https://www.kurzy.cz/cnb/ekonomika/zahranicni-obchod/"/>
        <a href="https://www.kurzy.cz/zpravy/376135-prekonaji-letos-evropske-akcie-konecne-sve-protejsky-v-usa-big-expert-zahranicni-trhy-tyden/"/>
        <a href="https://www.kurzy.cz/zpravy/417870-dow-jones-opet-prekonal-sva-maxima-first-solar-11/"/>
        <a href="https://www.kurzy.cz/zpravy/390423-prazska-burza-prekonala-svym-rustem-zapadoevropske-indexy/"/>
        <a href="https://www.kurzy.cz/zpravy/416543-race-ferrari-prekonalo-cenu-ipo-i-sva-maxima/"/>
        <a href="https://zpravy.kurzy.cz/130841-cs-v-lonskem-roce-prekonala-svi-vlastni-odhady/"/>
        <a href="https://www.kurzy.cz/tema/5033404.html"/>
        <a href="https://zpravy.kurzy.cz/362624-sp-500-prekonal-unorovou-korekci-a-posouva-sve-letosni-a-historicke-maximum/"/>
        <a href="https://zpravy.kurzy.cz/167881-bank-of-america-svym-ziskem-prekonala-ocekavani/"/>
        <a href="https://www.kurzy.cz/tema/5147069.html"/>
        <a href="https://www.kurzy.cz/tema/918263.html"/>
      </related>
    </article>
  </body>
</html>