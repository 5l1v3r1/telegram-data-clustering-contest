<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/tepe-cu-vacante-exotice-patania-unor-turisti-romani-care-s-au-trezit-cu-bilete-de-avion-false_500870.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T10:43:42+00:00"/>
    <meta property="og:title" content="Ţepe cu vacanţe exotice! Păţania unor turişti români care s-au trezit cu bilete de avion false şi fără rezervări la hotel"/>
    <meta property="og:description" content="Rom&amp;acirc;ni care au plătit mii de euro pentru vacanțe &amp;icirc;n Dubai sau Turcia s-au trezit la aeroport că biletele sunt false. Administratorul agenției de turism din Drobeta-Turnu-Severin a fost ridicat de poliție."/>
  </head>
  <body>
    <article>
      <h1>Ţepe cu vacanţe exotice! Păţania unor turişti români care s-au trezit cu bilete de avion false şi fără rezervări la hotel</h1>
      <address>
        <time datetime="2019-12-09T10:43:42+00:00">09 Dec 2019, 10:43</time>
      </address>
      <p>Români care au plătit mii de euro pentru vacanțe în Dubai sau Turcia s-au trezit la aeroport că biletele sunt false. Administratorul agenției de turism din Drobeta-Turnu-Severin a fost ridicat de poliție.</p>
      <p>Un tânăr din judeţul Gorj a plătit 1.200 de euro pentru o excursie în Turcia. Au aflat de excursie de la alţi prieteni de familie, care au plătit şi ei aceeași sumă de bani pentru sejur. Au plecat la Bucureşti, dar când să urce în avion au avut parte de o surpriză neplăcută. Numele lor nu se regăsea pe lista de rezervări. Au aflat ulterior că nici la hotel nu aveau rezervare.</p>
      <p>Tânăra de 27 de ani care administra agenția de turism i-a vândut unui alt bărbat o vacanţă în Dubai la numai 350 de euro, pentru o săptămână. A plecat spre Bucureşti, iar pe drum a fost anunţat nu are nicio rezervare.</p>
      <p>"Urma să stăm şase zile. Aveam si programul care urma sa se desfasoare. Trebuia sa stam in Dubai, apoi să mergem in deşert cu beduinii, sa servim masa acolo", a povestit păgubitul la <a href="http://www.romaniatv.net/live"><b>România TV</b></a>. </p>
      <p>Poliţiştii au făcut descinderi acasă la administrator şi la sediul agenţiei. Femeia a fost iniţial reţinută pentru 24 de ore, fiind deschis dosar penal pentru inselaciune si fals in inscrisuri sub semnatura privata.</p>
      <p>Procurorii au decis să o plaseze sub control judiciar pentru 60 de zile. </p>
      <p>Până în prezent, anchetatorii au identificat 39 de persoane vatamate, prejudiciul fiind de aproximativ 18.000 euro. </p>
    </article>
  </body>
</html>