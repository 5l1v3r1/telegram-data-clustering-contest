<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/yeni-turk-lirasi-banknotlarin-zaman-asimi-yil-sonunda-dolacak-1289414-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T10:25:00+00:00"/>
    <meta property="og:title" content="Yeni Türk Lirası banknotların zaman aşımı yıl sonunda dolacak"/>
    <meta property="og:description" content="Yeni Türk Lirası olanların para değişim süresi 31 Aralık 2019 tarihinde sona eriyor. Bu tarihe kadar Merkez Bankası ve Ziraat Bankası'na gidilerek paraların değişimi sağlanabiliyor."/>
  </head>
  <body>
    <article>
      <h1>Yeni Türk Lirası banknotların zaman aşımı yıl sonunda dolacak</h1>
      <h2>Yeni Türk Lirası olanların para değişim süresi 31 Aralık 2019 tarihinde sona eriyor. Bu tarihe kadar Merkez Bankası ve Ziraat Bankası'na gidilerek paraların değişimi sağlanabiliyor.</h2>
      <address>
        <time datetime="2019-12-09T10:25:00+00:00">09 Dec 2019, 10:25</time>
      </address>
      <p>Türkiye Cumhuriyet <a href="http://www.gazetevatan.com/arama/?Keyword=Merkez%20Bankas%C4%B1">Merkez Bankası</a> (TCMB), E8 Emisyon Grubu Yeni Türk Lirası (YTL)banknotların zaman aşımı süresinin 31 Aralık'ta dolacağını bildirdi.</p>
      <p>
        <b>10 YILLIK ZAMAN AŞIMI SÜRESİ DOLACAK</b>
      </p>
      <p>TCMB'den yapılan açıklamada, 8 Mayıs 2007 tarihli Resmi <a href="http://www.gazetevatan.com/arama/?Keyword=gazete">Gazete</a>'de yayımlanan duyuru ile E8 Emisyon Grubu 1, 5, 10, 20, 50 ve 100 Yeni Türk Lirası banknotların 1 Ocak 2010'da dolaşımdan kaldırılacağı ve 10 yıllık zaman aşımı süresini 31 Aralık 2019'da dolduracağı hatırlatıldı.</p>
      <p>Bu çerçevede, söz konusu banknotların 31 Aralık 2019 mesai saati sonuna kadar Merkez Bankası ve <a href="http://www.gazetevatan.com/arama/?Keyword=Ziraat%20Bankas%C4%B1">Ziraat Bankası</a> şubelerinden değiştirilebileceği belirtilen açıklamada, banknotların 1 Ocak 2020'den itibaren değerlerini tamamen yitireceği kaydedildi.</p>
    </article>
  </body>
</html>