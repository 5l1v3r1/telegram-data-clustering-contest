<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/staffettona-dellavis-macerata-la-festa-dellatletica-allhelvia-recina/1335569/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T10:40:46+00:00"/>
    <meta property="og:title" content="Staffettona dell’Avis Macerata, la festa dell’atletica all’Helvia Recina"/>
    <meta property="og:description" content="IN PISTA anche il sindaco Carancini e l'assessore Canesin per la 30esima edizione della 100x400, la più veloce degli ultimi dieci anni. LE FOTO dei partecipanti"/>
  </head>
  <body>
    <article>
      <h1>Staffettona dell’Avis Macerata, la festa dell’atletica all’Helvia Recina</h1>
      <h2>IN PISTA anche il sindaco Carancini e l'assessore Canesin per la 30esima edizione della 100x400, la più veloce degli ultimi dieci anni. LE FOTO dei partecipanti</h2>
      <address><time datetime="2019-12-09T10:40:46+00:00">09 Dec 2019, 10:40</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Fstaffettona-dellavis-macerata-la-festa-dellatletica-allhelvia-recina%2F1335569%2F">Condividi45</a><a href="https://twitter.com/intent/tweet?text=Staffettona+dell%27Avis+Macerata%2C++la+festa+dell%27atletica+all%27Helvia+Recina&amp;url=https%3A%2F%2Fwww.cronachemaceratesi.it%2F2019%2F12%2F09%2Fstaffettona-dellavis-macerata-la-festa-dellatletica-allhelvia-recina%2F1335569%2F">Tweet</a>Email45 Condivisioni</p>
      <p> </p>
      <p> </p>
      <p><b>Una bella e gradevole giornata di sole ha accolto i concorrenti della 30esima staffetta 100 x 400 dell’Atletica Avis Macerata contribuendo al successo di questa particolare manifestazione dove i valori dello sport, lo spirito di squadra e di appartenenza, il piacere di esserci per passare il bastoncino al compagno di allenamento e di gara, sono stati sempre presenti</b>. Nella fascia orario centrale la tribuna si è riempita di appassionati, tifosi e ogni concorrente, in particolare i più giovani, ha avuto grandi applausi di incoraggiamento e di apprezzamento. I più piccoli in particolare hanno sempre avuto il tifo e il sostegno di tutto il gruppo del Centro Olimpia che nel rettilineo finale ha accompagnato i protagonisti nell’ultimo 100 metri. Sono stati 116 alla fine gli staffettisti e non sono pochi vista la particolare giornata di festa.</p>
      <figure>
        <img src="https://cdn.cronachemaceratesi.it/wp-content/uploads/2019/12/Romano-Carancini-alla-partenza-325x183.jpg"/>
        <figcaption>Romano Carancini alla partenza</figcaption>
      </figure>
      <p>
        <b>Alle 9 lo starter Mario Mozzoni ha sparato il minuto di silenzio in ricordo di Paola Bettucci, la brava collaboratrice dell’Atletica Avis Macerata scomparsa a settembre che allo stadio Helvia Recina era di casa e poi subito dopo la partenza, con il sindaco Romano Carancini, pettorale numero 1, che ha dato il via alla manifestazione come è successo in quasi tutto il periodo del suo mandato amministrativo, con l’eccezione dello scorso anno quando dovette assentarsi per impegni istituzionali all’estero. 1’44”8 il suo tempo finale. Al termine ha poi voluto portare il saluto e l’apprezzamento del Comune per tutta l’attività che l’Atletica Avis Macerata svolge a favore della formazione dei giovani della città. Presente anche l’assessore allo sport Alferio Canesin, sempre presente a questo appuntamento, ha corso il suo 400 con il pettorale n. 46 in 2’02”0.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/12/Federico-Vitali-300x400.jpg"/>
        <figcaption>Federico Vitali</figcaption>
      </figure>
      <p>Nel dettaglio, la frazione più veloce è stata quella di <b>Federico Vitali</b>, un giovane cingolano di talento che sta crescendo in fretta a livello tecnico, che ha migliorato il crono dello scorso anno in 52”2. Fra le ragazze invece la più veloce è stata <b>Elisa Marini</b>, il giovane talento della marcia maceratese che si è espressa in 65”8- L’atleta più giovane è stata <b>Viola Carducci</b> n. 84 che ha corso in 1’55”5 mentre fra i maschi è stato <b>Paolo Fineschi</b> n. 48 che nella sua frazione ha fatto registrare il tempo di 2’13”5. Presente anche il gruppo del <b>nordic walking dell’Atletica Avis Macerata,</b> già in pieno allenamento in vista della stagione agonistica 2020, diretto dagli istruttori Simonetta Barucca e Marco Capponi. Alla fine è da registrare il tempo finale della manifestazione alla 100esima frazione con 2h18’14”, il migliore degli ultimi 10 anni. <b>L’evento è stato anche l’occasione, per la società biancorossa del presidente Fabio Romagnoli, per presentare ad atleti, famiglie e autorità i programmi del 2020, perché la nuova stagione agonistica è alle porte e prenderà il via già a gennaio con le prime gare indoor e le corse campestri, con importantissimi appuntamenti in calendario</b>. Tornando alla staffetta, è stata una giornata di sport che ha creato grande entusiasmo; una festa dove tutti sono stati protagonisti.</p>
      <p>(foto di Maurizio Iesari)</p>
      <figure>
        <img src="https://cdn.cronachemaceratesi.it/wp-content/uploads/2019/12/Romano-Carancini-e-Alferio-Canesin-488x650.jpg"/>
        <figcaption>Romano Carancini e Alferio Canesin</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Elisa-Marini-650x434.jpg"/>
        <figcaption>Elisa Marini</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-11-al-n.-20-650x366.jpg"/>
        <figcaption>I concorrenti dall’11 al 20</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-21-al-n.-30-650x366.jpg"/>
        <figcaption>Dal concorrente numero 21 al 30</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-31-al-n.-40-650x366.jpg"/>
        <figcaption>Dal concorrente numero 31 al 40</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-41-al-n.-50-650x366.jpg"/>
        <figcaption>Dal concorrente numero 41 al 50</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-51-al-n.-60-650x366.jpg"/>
        <figcaption>Dal concorrente numero 51 al 60</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-61-al-n.-70-650x431.jpg"/>
        <figcaption>Dal concorrente numero 61 al 70</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-71-al-n.-80-650x366.jpg"/>
        <figcaption>Dal concorrente numero 71 al 80</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-81-al-n.-90-650x366.jpg"/>
        <figcaption>Dal concorrente numero 81 al 90</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-91-al-n.-100-650x366.jpg"/>
        <figcaption>Dal concorrente numero 91 al 100</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-101-al-n.-110-650x366.jpg"/>
        <figcaption>Dal concorrente numero 101 al 110</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/Dal-n.-111-al-n.-115-650x365.jpg"/>
        <figcaption>Dal concorrente numero 111 al 115</figcaption>
      </figure>
      <p> </p>
    </article>
  </body>
</html>