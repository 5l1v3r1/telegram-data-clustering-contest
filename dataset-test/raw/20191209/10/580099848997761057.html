<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/yasam/bilim-insanlari-kedilerin-yuz-ifadeleri-var-ama-insanlar-anlamiyor/haber-1028626"/>
    <meta property="og:site_name" content="Akşam"/>
    <meta property="article:published_time" content="2019-12-09T10:23:00+00:00"/>
    <meta property="og:title" content="Bilim insanları: Kedilerin yüz ifadeleri var ama insanlar anlamıyor"/>
    <meta property="og:description" content="Kanadalı araştırmacılar, 85 ülkeden gelen 6 binden fazla katılımcıya kedi videoları izletti ve kedilerin yüz ifadelerini analiz etti."/>
  </head>
  <body>
    <article>
      <h1>Bilim insanları: Kedilerin yüz ifadeleri var ama insanlar anlamıyor</h1>
      <h2>Kanadalı araştırmacılar, 85 ülkeden gelen 6 binden fazla katılımcıya kedi videoları izletti ve kedilerin yüz ifadelerini analiz etti.</h2>
      <address>
        <time datetime="2019-12-09T10:23:00+00:00">09 Dec 2019, 10:23</time>
      </address>
      <p>Kedilerin ruh halini yorumlayışımız, genellikle tıslamalarına ve mırlamalarına dayanıyor. İlkini gördüğümüzde sinirli, ikincisindeyse keyifli olduğunu düşünüyoruz.</p>
      <p>Ancak yeni bilimsel araştırmaya göre kedilerin yüz ifadeleri de var ama biz onların ne anlama geldiğini kavramakta zorlanıyoruz.</p>
      <p>Kanadalı araştırmacılar, 85 ülkeden gelen 6 binden fazla katılımcıya kedi videoları izletti ve yüz ifadelerinin negatif mi yoksa pozitif mi olduğunu yorumlamalarını istedi. Çoğu kedi sahibi olan katılımcıların ortalama (doğruluk) puanı yüzde 60ın altında kaldı. Bu oranı sınav sistemine uyarladığımızda, kedileri anlama sınavından F almış oluyoruz.</p>
      <p>The Washington Postta yer alan habere göre, katılımcıların yüzde 13ü iyi performans sergiledi ve kedilerin yüz ifadelerini en az yüzde 75 oranında doğru okudu. Araştırmacılar bu kişileri kedi muhbirleri diye niteledi.</p>
      <p>Ontariodaki Guelph Üniversitesinde davranış biyoloğu ve çalışmanın yazarı Georgia Mason, Kediler bize yüzleriyle bir şeyler anlatıyor, yetenekliyseniz anlayabilirsiniz diye konuştu:</p>
      <p>Bazı insanlar başarabilir. Bu da orada bir şey var demek. Yani kedileri okumak zordur ama imkansız değildir.</p>
      <p>Katılımcıların dörtte üçünü oluşturan kadınlar erkeklerden daha iyi puanlar alırken, yaşlılar da gençlerin gerisinde kaldı. Benzer şekilde veterinerler de kedilerin ifadelerini anlamada diğer katılımcılardan daha iyi olduklarını gösterdi.</p>
      <p>Çalışmalarını catdogwelfare adlı internet sitesinde özetleyen araştırmacılar, Bulgularımız, kedilerin de insanlar gibi, farklı duygusal hallerde farklı yüz ifadeleri sergilediklerini gösterdi ifadelerini kullandı.</p>
      <p>İnsanların bu ifadeleri okumak için eğitilmesi önemli. Çünkü bunlar, kediler ve sahipleri arasındaki bağı güçlendirir ve kedi bakımıyla refahına yardımcı olabilir diyen araştırmacılar, sözlerini şöyle noktaladı:</p>
      <p>Bir sonraki hedefimiz, kedilerin yüz ifadelerini resmi olarak sınıflandırmak.</p>
      <p>Independent Türkçe</p>
    </article>
  </body>
</html>