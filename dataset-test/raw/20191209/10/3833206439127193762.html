<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/920451.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T10:55:00+00:00"/>
    <meta property="og:title" content="Малките &quot;канари&quot; с много добро представяне през есенния дял от първенствата"/>
    <meta property="og:description" content="Детско-юношеската школа на Ботев (Пловдив) изпраща един от най-силните си полусезони. &quot;Канарчетата“ ..."/>
  </head>
  <body>
    <article>
      <h1>Малките "канари" с много добро представяне през есенния дял от първенствата</h1>
      <address>
        <time datetime="2019-12-09T10:55:00+00:00">09 Dec 2019, 10:55</time>
      </address>
      <p>Детско-юношеската школа на Ботев (Пловдив) изпраща един от най-силните си полусезони. "Канарчетата“ се представиха на много високо ниво в трите елитни юношески групи, където са в Топ 3 на есенния полусезон.</p>
      <p>Освен това, "жълто-черните“ таланти се класираха за полуфинал за Купата в две от възрастите. В зоналните първенства ботевистите се представят на добро ниво, въпреки възрастовата разлика със съперниците.</p>
      <p>В U19 отборът на Ботев е на третата позиция след изиграването на есенния дял от шампионата. "Канарчетата“ са с актив от 31 точки, на точка зад втория Левски и на пет от лидера ЦСКА-София.</p>
      <p>В U17 "жълто-черните“ завършиха есенния шампионат на едва две точки от лидера Септември. Двата тима се изправиха в пряк сблъсък в столицата, спечелен с 1:0 от септемврийци. Топ3 допълва отборът на Левски.</p>
      <p>При U15 Ботев също е на втората позиция след първите 15 кръга, но тук изоставането на "канарчетата“ е най-голямо спрямо лидера. Пловдивчани са с актив от 33 точки, докато отборът на Левски е първи с 12 точки повече.</p>
      <p>В турнира за Купата "канарчетата“ класираха два тима за полуфиналите. Това са наборите 2004 и 2006, които в четвъртфиналната фаза елиминираха съответно Спартак (Варна) и Дунав (Русе).</p>
    </article>
  </body>
</html>