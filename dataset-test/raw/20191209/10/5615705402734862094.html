<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205370-obmezhen-nemae-kreml-pidtverdiv-zustrich-zelenskogo-ta-putina"/>
    <meta property="og:site_name" content="Mind UA"/>
    <meta property="article:published_time" content="2019-12-09T10:32:00+00:00"/>
    <meta property="og:title" content="«Обмежень немає»: Кремль підтвердив зустріч Зеленського та Путіна"/>
    <meta property="og:description" content="Зустріч буде, про неї вже домовились, заявив помічник президента РФ"/>
  </head>
  <body>
    <article>
      <h1>«Обмежень немає»: Кремль підтвердив зустріч Зеленського та Путіна</h1>
      <h2>Зустріч буде, про неї вже домовились, заявив помічник президента РФ</h2>
      <address>
        <time datetime="2019-12-09T10:32:00+00:00">09 Dec 2019, 10:32</time>
      </address>
      <p>Двостороння зустріч президентів Росії і України Владіміра Путіна і Володимира Зеленського пройде після переговорів лідерів «нормандської четвірки», її тривалість буде залежати від самих глав РФ і України. Про це заявив помічник президента РФ Юрій Ушаков, <a href="https://interfax.com.ua/news/general/629244.html">передає</a> Інтерфакс-Україна.</p>
      <p>«Зустріч буде. Домовилися про неї. Все буде вписуватися в той формат, який запропонують організатори саміту – французи», – сказав він.</p>
      <p>«Очевидно, (зустріч Путіна і Зеленського відбудеться – ред.) після завершення всіх заходів», – додав Ушаков.</p>
      <p>Відповідаючи на питання про те, скільки триватиме зустріч Путіна і Зеленського, помічник російського президента заявив: «Я не знаю. Це залежить від лідерів. Обмежень немає особливих».</p>
      <p>Нагадаємо: раніше росЗМІ повідомили, що <a href="https://mind.ua/news/20205364-okrema-zustrich-zelenskogo-ta-putina-vidbudetsya-pislya-peregovoriv-chetvirki-dzherelo">окрема двостороння зустріч </a>президентів України та Росії запланована в Єлисейському палаці після завершення переговорів лідерів «нормандської четвірки». Окремі зустрічі Путіна з президентом Франції Емманюелем Макроном та канцлером ФРН Ангелою Меркель заплановано провести до початку засідання «четвірки». Попередньо на зустріч чотирьох лідерів відводиться 2,5 години.</p>
      <related>
        <h4>Також читайте</h4>
        <a href="https://mind.ua/news/20205366-pristajko-okresliv-osnovni-elementi-poziciyi-ukrayini-na-normandskomu-samiti"/>
        <a href="https://mind.ua/news/20205364-okrema-zustrich-zelenskogo-ta-putina-vidbudetsya-pislya-peregovoriv-chetvirki-dzherelo"/>
        <a href="https://mind.ua/news/20205356-papa-rimskij-pomolivsya-za-uspih-normandskogo-samitu-ta-spravedlivij-mir"/>
      </related>
    </article>
  </body>
</html>