<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/yasam/2019/12/09/sirnak-ve-mardinde-2-guvenlik-gorevlisi-sehit-oldu"/>
    <meta property="og:site_name" content="A Haber"/>
    <meta property="article:published_time" content="2019-12-09T10:21:38+00:00"/>
    <meta property="og:title" content="Şırnak ve Mardin'de 2 güvenlik görevlisi şehit oldu"/>
    <meta property="og:description" content="Türk Silahlı Kuvvetleri'nin PKK terör örgütüne yönelik Şırnak ve Mardin'de yürüttüğü operasyondan kötü haberler geldi. Şırnak'ın İdil ve Mardin'in Midyat ilçesi kırsalında tuzaklanan EYP'lerin infilak etmesi sonucu 2 güvenlik görevlisi şehit olurken, 7 güvenlik görevlisi de yaralandı."/>
  </head>
  <body>
    <article>
      <h1>Şırnak ve Mardin'de 2 güvenlik görevlisi şehit oldu</h1>
      <address>
        <time datetime="2019-12-09T10:21:38+00:00">09 Dec 2019, 10:21</time>
      </address>
      <p>
        <b>Türk Silahlı Kuvvetleri'nin PKK terör örgütüne yönelik <a href="https://www.ahaber.com.tr/index/sirnak">Şırnak</a> ve <a href="https://www.ahaber.com.tr/index/mardin">Mardin</a>'de yürüttüğü operasyondan kötü haberler geldi. Şırnak'ın İdil ve Mardin'in Midyat ilçesi kırsalında tuzaklanan EYP'lerin infilak etmesi sonucu 2 güvenlik görevlisi şehit olurken, 7 güvenlik görevlisi de yaralandı.</b>
      </p>
      <p><a href="https://www.ahaber.com.tr/index/sirnak">Şırnak</a>'ın İdil ve <a href="https://www.ahaber.com.tr/index/mardin">Mardin</a>'in Midyat ilçesi kırsalında, PKK'lı teröristlerce araziye tuzaklanan el yapımı patlayıcı infilak etti. Patlamada, 2 güvenlik görevlisi şehit olurken, 7 güvenlik görevlisi de yaralandı.</p>
      <p>
        <b>HAYATİ TEHLİKESİ OLANLAR VAR</b>
      </p>
      <p>Olay, öğle saatlerinde, İdil ile Midyat arasında bulunan Mağara köyü kırsalında meydana geldi. Güvenlik güçleri, arama- tarama faaliyeti sırasında, araziye tuzaklanan el yapımı patlayıcıyı fark etti.</p>
      <p>Askerler, güvenlik önlemi alıp, patlayıcıyı kontrollü imha etmeye çalışırken, yakın bölgede tuzaklı başka el yapımı patlayıcı infilak etti. Patlama sonucu 2 güvenlik görevlisi şehit olurken, 7 güvenlik görevlisi de yaralandı. İhbar üzerine bölgeye jandarma ve sağlık ekipleri sevk edildi.</p>
      <p>Yaralı askerler, helikopterle alınıp, İdil Devlet Hastanesi'ne götürüldü.</p>
    </article>
  </body>
</html>