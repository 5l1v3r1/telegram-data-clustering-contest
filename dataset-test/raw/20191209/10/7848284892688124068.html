<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/ranieri-ce-l-ho-con-thiago-motta-moratti-non-voleva-partisse-via-lui-la-mia-inter-si-spense-325151"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T10:45:00+00:00"/>
    <meta property="og:title" content="Ranieri: &quot;Ce l'ho con Thiago Motta. Moratti non voleva partisse, via lui la mia Inter si spense&quot;"/>
    <meta property="og:description" content="Sabato saranno avversari, ma nel loro passato c'è anche un'esperienza in comune, seppur breve, all'Inter, quando Claudio Ranieri allenava i nerazzurri e Thiago Motta disputava la..."/>
  </head>
  <body>
    <article>
      <h1>Ranieri: "Ce l'ho con Thiago Motta. Moratti non voleva partisse, via lui la mia Inter si spense"</h1>
      <address><time datetime="2019-12-09T10:45:00+00:00">09 Dec 2019, 10:45</time> by <a rel="author">Christian Liotta</a></address>
      <p>Sabato saranno avversari, ma nel loro passato c'è anche un'esperienza in comune, seppur breve, all'Inter, quando <b>Claudio Ranieri </b>allenava i nerazzurri e <b>Thiago Motta</b> disputava la sua ultima stagione a Milano prima di passare al Psg. Un fatto che all'attuale tecnico della Sampdoria non è andato giù, come da lui stesso rivelato ai microfoni di <i>Dazn</i>: "Ce l’ho con lui. Ricordo che il presidente <b>Massimo Moratti </b>diceva “Non lo facciamo partire”. Lui aveva già un accordo con il Psg, a fine campionato sarebbe andato via. <b>Gli ho chiesto di finire la stagione con noi, avevamo fatto con l’Inter molti punti. Quando se ne andò si spense la luce,</b> è incredibile, la squadra smise di girare. Lui interpretava il mio modo di pensare il calcio, era un fenomeno, sapeva prima cosa doveva fare. Con uno o due tocchi faceva girare tutta la squadra, era già un allenatore”.</p>
      <p>Ranieri torna anche con la mente al campionato 2009-2010, quando insidiò l'Inter nella corsa allo Scudetto. Evitando di ricondurre tutto alla sconfitta interna proprio con la Sampdoria: "Non è stata la Sampdoria. Tutti giustamente parlano di quella partita perché eravamo in vantaggio e sbagliammo diverse occasioni, ma io ricordo due partite con il Livorno, con loro facemmo un solo punto su sei. Anche in quel caso sono subentrato e feci più punti di <b>José Mourinho</b>".</p>
    </article>
  </body>
</html>