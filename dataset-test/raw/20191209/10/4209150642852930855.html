<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zivot/Rodila-blizance-jedno-tamnoputo-drugo-ima-bijelu-kozu/572699?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T10:23:52+00:00"/>
    <meta property="og:title" content="Rodila blizance, jedno tamnoputo, drugo ima bijelu kožu"/>
    <meta property="og:description" content="Stejsi Omirin (30) rodila je dva dečaka u razmaku od nekoliko minuta, a njihov izgled zaprepastio je i ljekare i roditelje."/>
  </head>
  <body>
    <article>
      <h1>Rodila blizance, jedno tamnoputo, drugo ima bijelu kožu</h1>
      <address><time datetime="2019-12-09T10:23:52+00:00">09 Dec 2019, 10:23</time> by <a rel="author">N.N.</a></address>
      <p>Stejsi Omirin (30) rodila je dva dečaka u razmaku od nekoliko minuta, a njihov izgled zaprepastio je i ljekare i roditelje.</p>
      <p>Naime, iako su i Stejsi i njen muž tamne puti, jedan od dječaka, koga su nazvali Dejvid, rodio se sa bijelom kožom i zlatnom kosom! Njegov brat Danijel, pak, povukao je na tatu i mamu i ima tamnu kosu i kožu.</p>
      <p>Ispostavilo se da da Dejvid ima albinizam i da je on uzrok ovoj nesvakidašnjoj pojavi.</p>
      <p>Kako kaže njihova majka, blizanci su prava atrakcija gdje god se pojave i da je svi pitaju koje je dijete njeno.</p>
      <p>"Kada im kažem da su obojica moji, misle da se šalim. I razumijem ih jer sam i ja sama bila iznenađena kada sam ih vidjela. Kada mi je doktor rekao da moja djeca nisu identična, nisam znala na šta misli. Ali kada mi ih je donio u naručje i kada sam vidjela razliku u boji kose i kože, nisam mogla da verujem. Sve do trenutka njihovog rođenja nisam znala da su toliko različiti", ispričala je ova majka iz Nigerije, prenosi "Daily Mail".</p>
      <p>Ona je dodala da je pozvala muža, koji je takođe ostao bez teksta kada je video sinove.</p>
      <p>"Nije vjerovao svojim očima. Njih dvojica su toliko neodoljivi da osjećam da mi je podareno čudo. U Nigeriji nikada nisam vidjela ovako nešto. Njih dvojica izgledaju kao braća, ali sa potpuno različitom kosom i kožom", ispričala je ponosna mama.  </p>
      <figure>
        <iframe data-src="https://twitter.com/MailOnline/status/1203741292439777280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>