<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483283"/>
    <meta property="og:site_name" content="طرفداری"/>
    <meta property="article:published_time" content="2019-12-09T10:15:34+00:00"/>
    <meta property="og:title" content="ضرر 40 میلیون پوندی آرسنال در صورت عدم راهیابی به رقابت‌های اروپایی فصل 21-2020"/>
    <meta property="og:description" content="طرفداری- عدم راهیابی آرسنال به رقابت‌های اروپایی فصل آینده، ضرری 40 میلیون پوندی (47.5 میلیون یورویی) برای این باشگاه به همراه خواهد داشت."/>
  </head>
  <body>
    <article>
      <h1>ضرر 40 میلیون پوندی آرسنال در صورت عدم راهیابی به رقابت‌های اروپایی فصل 21-2020</h1>
      <address><time datetime="2019-12-09T10:15:34+00:00">09 Dec 2019, 10:15</time> by <a rel="author" href="https://www.tarafdari.com/%D9%85%DB%8C%D9%84%D8%A7%D8%AF-%D9%88%D9%81%D8%A7%D8%AF%D8%A7%D8%B1/130292" target="_blank">میلاد وفادار</a></address>
      <pre>اوضاع می‌تواند برای یکی از محبوب‌ترین تیم‌های انگلستان، از این هم بدتر شود.</pre>
      <p><a href="https://www.tarafdari.com/"><b>طرفداری</b></a>- عدم راهیابی آرسنال به رقابت‌های اروپایی فصل آینده، ضرری 40 میلیون پوندی (47.5 میلیون یورویی) برای این باشگاه به همراه خواهد داشت.</p>
      <p>به گزارش <a href="https://go.skimresources.com/?id=55199X1531994&amp;isjs=1&amp;jv=13.25.1-stackpath&amp;sref=https%3A%2F%2Fwww.dailymail.co.uk%2Fsport%2Ffootball%2Farticle-7771547%2FArsenal-lose-40M-revenue-fail-qualify-seasons-Europa-League.html&amp;url=https%3A%2F%2Fwww.thetimes.co.uk%2Fedition%2Fsport%2Farsenal-already-braced-for-40m-cost-of-failure-9mf5cdtnf&amp;xguid=01DV2KY2YPGWM6PF68Z0YJCX63&amp;xs=1&amp;xtz=-210&amp;xuuid=bef08cfaa154931d6dc0598f041a3393"><b>تایمز</b></a>، توپچی‌ها پس از ناتوانی در کسب پیروزی طی 9 بازی اخیر، امشب با سرمربی موقت خود فردی لیونبرگ، مقابل وست هم به میدان می‌روند. انتشار گزارش‌هایی جدید نشان از ضرر مالی هنگفت توپچی‌ها در صورت عدم راهیابی به مسابقات اروپایی دارد. این تیم که در گذشته پای ثابت رقابت‌های لیگ قهرمانان اروپا بود، در سالیان اخیر به لیگ اروپا نزول کرده است و اکنون در رده یازدهم لیگ برتر بیشتر به منطقه سقوط نزدیک است تا رتبه پنجم. بدترین روند نتیجه گیری آرسنال از مارس 1977 باعث شده است تا طرفداران این تیم نسبت به سیاست‌های مدیران باشگاه معترض باشند.</p>
      <p>گفتنی است که عدم راهیابی به مسابقات اروپایی باعث کاهش تقاضا برای بلیت بازی‌ها، کم شدن ارزش حق پخش تلویزیونی و همچنین درآمدهای تبلیغاتی باشگاه می‌شود.</p>
    </article>
  </body>
</html>