<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907139/-ganvoula-speelt-zich-na-vertrek-bij-anderlecht-in-de-kijker-van-duitse-leider-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T10:12:00+00:00"/>
    <meta property="og:title" content="'Ganvoula mag na vertrek bij Anderlecht hopen op toptransfer in Bundesliga'"/>
    <meta property="og:description" content="RSC Anderlecht besloot afgelopen zomer om definitief afscheid te nemen van Sylvère Ganvoula. Na enkele teleurstellende jaren trok de spits richting VfL Bochum. Een goede beslissing voor Ganvoula zo blijkt. Bij de Duitse club heeft hij zich in de kijker gespeeld van één mooie club in de Bundesliga."/>
  </head>
  <body>
    <article>
      <h1>'Ganvoula mag na vertrek bij Anderlecht hopen op toptransfer in Bundesliga'</h1>
      <address>
        <time datetime="2019-12-09T10:12:00+00:00">09 Dec 2019, 10:12</time>
      </address>
      <p>
        <b>RSC Anderlecht besloot afgelopen zomer om definitief afscheid te nemen van Sylvère Ganvoula. Na enkele teleurstellende jaren trok de spits richting VfL Bochum. Een goede beslissing voor Ganvoula zo blijkt. Bij de Duitse club heeft hij zich in de kijker gespeeld van één mooie club in de Bundesliga.</b>
      </p>
      <p>De 23-jarige Ganvoula brak dit seizoen helemaal door bij Bochum en zit inmiddels al aan twaalf doelpunten in amper zestien wedstrijden. Dat is ook enkele Duitse clubs niet ontgaan. Hij staat op het lijstje van heel wat ploegen, maar Borussia Mönchengladbach zou ook bijzonder concrete interesse tonen.</p>
      <p>De ex-club van onder andere Thorgan Hazard, Igor De Camargo en Logan Bailly lijkt deze winter een poging te wagen om Ganvoula definitief over te nemen. Dat meldt <a href="https://www.express.de/sport/fussball/borussia-moenchengladbach/borussia-beobachtet-bochum-knipser-rose-ruft-nicht-an-bei-salzburgs-wunderkind-33579782"><i>Express</i></a>. De kans is echter klein dat Bochum, dat zo'n 400.000 euro betaalde, de spits nu al van de hand zal doen. De club staat amper veertiende in de Tweede Bundesliga en kan de doelpunten van Ganvoula nog goed gebruiken.</p>
      <p>Bij Anderlecht zullen ze zich afvragen wat er met Ganvoula gebeurd is. De Congolese spits kon nooit echt overtuigen bij de Brusselaars. Hij kwam amper zestien keer uit voor <i>paars-wit</i> en scoorde daarin drie keer.</p>
    </article>
  </body>
</html>