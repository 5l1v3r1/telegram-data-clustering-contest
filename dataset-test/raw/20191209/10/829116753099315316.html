<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191209-az-eperjesi-robbanasban-megserult-epulet-felso-emeleteit-biztosan-le-kell-bontani.html"/>
    <meta property="og:site_name" content="Origo"/>
    <meta property="article:published_time" content="2019-12-09T10:47:00+00:00"/>
    <meta property="og:title" content="Az eperjesi robbanásban megrongálódott épület felső emeleteit biztosan le kell bontani"/>
    <meta property="og:description" content="Az épület környéke még mindig veszélyes, a szemben lévő házba sem térhettek vissza a lakók."/>
  </head>
  <body>
    <article>
      <h1>Az eperjesi robbanásban megrongálódott épület felső emeleteit biztosan le kell bontani</h1>
      <address><time datetime="2019-12-09T10:47:00+00:00">09 Dec 2019, 10:47</time> by <a rel="author">MTI</a></address>
      <p>
        <b>A pénteki Eperjesen történt robbanás után az épületet ma fogják átvizsgálni szakértők, akik meghatározzák majd, hogy a bontás milyen formája lenne a legmegfelelőbb. Az épület környéke még mindig veszélyes.</b>
      </p>
      <p>Egyelőre nem tisztázott, mikor kezdik bontani az épületet, és hogy a rombolás milyen mértékű lesz - írja az <a href="https://ujszo.com/regio/eperjesi-robbanas-minimum-a-felso-emeleteket-le-kell-bontani">ujszo.com.</a></p>
      <p>A város minél hamarabbi időpontot sürget, mivel a szemben lévő épületbe még mindig nem térhettek vissza az lakók.</p>
      <blockquote>Tekintettel arra, hogy közelednek az ünnepek és az épület statikája annyira megsérült, hogy az összeomlása fenyeget, azt akarjuk, hogy napok, nem pedig hetek és hónapok kérdése legyen. </blockquote>
      <p>– mondta Andrea Turčanová eperjesi polgármester. </p>
      <figure>
        <img src="https://cdn.nwmgroups.hu/s/img/i/1912/20191206eperjes-2019-december-6tuzoltok-dolgoznak17.jpg?w=644&amp;h=429"/>
        <figcaption>A kigyulladt tizenkét emeletes eperjesi épület<cite>Forrás: MTI/AP/TASR/Frantisek Ivan</cite></figcaption>
      </figure>
      <p>Mint arról az Origo is beszámolt, a robbanás következtében hét ember halt meg, egy személyt eltűntként tartanak nyilván. Hat embert őrizetbe vettek, a rendőrség azzal vádolja őket, hogy felelősek azokért a munkálatokért, amelyek valószínűleg összefüggenek a tragédiával.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/nagyvilag/20191208-hat-szemelyt-vettek-orizetbe-az-eperjesi-robbanassal-kapcsolatban.html"/>
        <a href="https://www.origo.hu/nagyvilag/20191207-emberek-rekedhettek-az-eperjesi-felrobbant-haz-romjai-alatt.html"/>
        <a href="https://www.origo.hu/nagyvilag/20191206-hatalmas-gazrobbanas-tortent-egy-eperjesi-panelhazban.html"/>
      </related>
    </article>
  </body>
</html>