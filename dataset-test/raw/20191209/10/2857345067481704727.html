<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforalla.idg.se/2.1054/1.670899/router-tradlos-wifi?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="PC för Alla"/>
    <meta property="article:published_time" content="2019-12-09T10:55:00+00:00"/>
    <meta property="og:title" content="Så väljer du rätt router – allt inför köpet"/>
    <meta property="og:description" content="Nätverket är ditt digitala hems blodomlopp och routern är dess hjärta. Det finns bra routrar till alla priser. Läs vidare för att göra rätt köp."/>
  </head>
  <body>
    <article>
      <h1>Så väljer du rätt router – allt inför köpet</h1>
      <h2>Nätverk</h2>
      <address>
        <time datetime="2019-12-09T10:55:00+00:00">09 Dec 2019, 10:55</time>
      </address>
      <p>
        <i>Att välja rätt router är inte alltid enkelt. Det finns många bra routrar inom alla prisklasser och mycket att tänka på för att få till ett bra och stabilt nätverk.</i>
      </p>
      <p>En router, trådlös eller ej, är inte bara en pryl som kopplar ihop nätverkskablar och wifi-uppkopplingar. Det är en liten dator i sig och den har en enkel och viktig uppgift: Sortera datapaket som kommer in och se till att de skickas vidare till rätt mottagare. Därför är det inte bara en dum sladdlåda utan den har processor, minne och smarta program under huven som gör sitt bästa för att göra jobbet så snabbt och effektivt som möjligt.</p>
      <p>
        <b>
          <i>Asus: </i>
        </b>
        <i>
          <a href="https://pcforalla.idg.se/2.1054/1.674129/asus-router-login">Asus router login - så hittar du routerns inställningar</a>
        </i>
        <br/>
        <i><b>Netgear:</b> <a href="https://pcforalla.idg.se/2.1054/1.674359/netgear-router-login">Så loggar du in på en Netgear-router</a></i>
        <br/>
        <i>
          <b>Telia: </b>
          <a href="https://pcforalla.idg.se/2.1054/1.676630/telia-router-login">Så loggar du på din Telia-router</a>
        </i>
      </p>
      <p>För de flesta av oss handlar routervalet mest om att få ordning på wifi-uppkopplingen. Många sitter där hemma med en gammal trotjänare som funkat länge, men som börjar kännas antik med nya krav på hd-strömmar och kanske till och med 4k, och fler och fler uppkopplade prylar.</p>
      <p>
        <b>
          <i>Missa inte: <a href="https://kampanj.pcforalla.se/2019?utm_source=m3network&amp;utm_medium=textlink&amp;utm_campaign=2019">12 nr av PC för Alla + hörlurar eller högtalare från JBL för endast 999 kr!</a></i>
        </b>
      </p>
      <p>Utvecklingen runt trådlösa nät går fort just nu, och under året har nya tekniker och allt snabbare och kraftfullare wifi-klasser introducerats med routrar som överträffat varandra. Här är det viktigaste du behöver veta för att göra rätt köp:</p>
      <h3>Ethernet</h3>
      <p>Ditt fasta nätverk via kabel kan fortfarande vara det mest praktiska i många fall. Har du till exempel en nas så ansluts den för det mesta med kabel. Se helst till att din router har gigabit-portar både för anslutning till internet och lokalt. Annars kan det gå småsegt. Dessa kallas för det mesta just gigabit Ethernet, ibland man också 1000 Ethernet förekomma.</p>
      <figure>
        <img src="https://www.idg.se/editorial/0/path/1.670900!imageManager/3555925393.jpg"/>
        <figcaption>En trådlös router har som regel också möjlighet att koppla in sladdar.</figcaption>
      </figure>
      <h3>Wifi-standarder</h3>
      <p>Ieee 802.11x är namnet på den internationella standarden för trådlösa nätverk. Bokstaven på slutet (x) anger generationen. Prylar du har idag kör med största sannolikhet antingen 802.11ac som är den senaste och snabbaste, eller föregångaren 802.11n. Äldre wifi-prylar kan eventuellt köra gamla 802.11g.</p>
      <p>En router med stöd för <a href="https://pcforalla.idg.se/2.1054/1.634893/test-router">802.11ac</a> stödjer även alla äldre versioner. Det finns flera versioner av ac-wifi som är olika snabba (ac750, ac1200, ac2300 och så vidare). Men det handlar om maxkapacitet, alltså hur många enheter du kan koppla upp samtidigt. Det rör inte om hastigheten vill varje enskild pryl.</p>
      <p>En ny standard med namnet 802.11ax har nyligen börjat implementeras och ett par routrar med den finns nu att köpa. De ska ge ännu högre bandbredd och bättre räckvidd och stabilitet än 802.11ac, och dyker upp i fler och fler routrar, datorer och mobiler.</p>
      <p>
        <b>
          <i>Läs mer: <a href="https://pcforalla.idg.se/2.1054/1.723565/wifi-6">Wifi 6 – allt om nya router-standarden</a></i>
        </b>
      </p>
      <p>Tycker du dessa beteckningar är krångliga att hålla isär? Då har du tur, Ieee beslutade under hösten om en alterantiv benämning av dem, Wifi 1 till 6. Wifi 6 är senaste 802.11ax, wifi 5 är 802.11ac, wifi 4 är 802.11n och wifi 1-3 är ännu äldre versioner. Ju högre siffra desto bättre, helt enkelt.</p>
      <h3>Tester av routrar</h3>
      <ul>
        <li>
          <a href="https://pcforalla.idg.se/2.1054/1.634893/test-router">Senaste Wifi 6-routrarna</a>
        </li>
        <li>
          <a href="https://pcforalla.idg.se/2.1054/1.717238/routrar-inbyggt-antivirus">Routrar med inbyggt antivirus</a>
        </li>
        <li>
          <a href="https://pcforalla.idg.se/2.1054/1.640815/router-test">Billiga routrar</a>
        </li>
        <li>
          <a href="https://pcforalla.idg.se/2.1054/1.682037/test-smarta-wifi-paket-tackning-hela-huset">Kraftfulla mesh-routrar </a>
        </li>
        <li>
          <a href="https://pcforalla.idg.se/2.1054/1.714140/billiga-mesh-routrar">Billiga mesh-routrar</a>
        </li>
      </ul>
      <h3>Frekvensband</h3>
      <p>Wifi använder sig av olika radiofrekvenser. De flesta routrar i dag kör två frekvenser, 2,4 GHz och 5 GHz. Prylar med ac-wifi kör på 5 GHz medan prylar med n-wifi kan köra på bägge. En del nyare routrar är så kallade trippelbandsroutrar. Det innebär att de har ett extra 5 GHz-band att använda. Det kan vara bra om ni är många i hemmet och alla vill köra ac-wifi samtidigt, men är ganska onödigt i ett mindre hem.</p>
      <h3>Räckvidd och beamforming</h3>
      <p>En annan sak att tänka på att högre frekvens innebär lägre räckvidd. Avstånd till routern och hinder emellan, till exempel innerväggar och tak, försvagar signalen och prestandan rejält. En del routrar har en funktion kallad beamforming. Det innebär att routern ser var mottagande enheter befinner sig och kan koncentrera signalen dit. Det kan förbättra räckvidden en hel del.</p>
      <h3>Mu-mimo</h3>
      <p>En ny teknik som gör att ac-routrar kan skicka data till flera uppkopplade prylar samtidigt, snabbare och jämnare än förut. Det funkar bara om även mottagande enhet stödjer mu-mimo, vilket få hittills gör. Men det kommer bli allt vanligare, och ger stora fördelar. Så det kan vara bra att komma upp när du köper en router.</p>
      <h3>Wi-gig</h3>
      <p>2017 såg vi även de första produkterna som använder en alternativ, extremsnabb wifi-standard – 802.11ad, även kallad Wi-gig. Den använder ett helt eget frekvensband på 60 GHz och kan leverera enorma hastigheter, över en gigabit till en uppkopplad pryl!</p>
      <p>
        <i>
          <b>Talon AD7200: <a href="https://pcforalla.idg.se/2.1054/1.668029/tp-link-talon-ad7200-test">Så bra är TP-Links omöjligt snabba framtidsrouter</a></b>
        </i>
      </p>
      <p>Räckvidden är dock kort, routern måste i princip stå i samma rum för att det ska funka, så det är inget som kommer att ersätta 802.11ac. Det är snarare ett komplement för sådant som trådlös dockning och 4k-video. </p>
      <figure>
        <img src="https://www.idg.se/editorial/0/path/1.670903!imageManager/1418969248.jpg"/>
        <figcaption>Homeplug är en smart lösning när du har tjocka väggar.</figcaption>
      </figure>
      <h3>Kompletterande prylar</h3>
      <p>Vill du ha garanterad bra, snabb wifi i ett stort hem kan det behövas att du förutom router investerar i lite extra utrustning. En separat åtkomstpunkt är en wifi-sändare som inte har routerfunktioner, utan som du ansluter till en befintlig router med nätverkskabel.</p>
      <p>En wifi-förlängare (extender) är en enhet som tar emot befintlig wifi-signal, förstärker och skickar vidare så att du får bredare täckning om du är långt från routern. Slutligen har vi homeplug, som skickar data via hemmets elnät så du slipper dra ethernet-kablar överallt.</p>
      <h3>Mesh</h3>
      <p>Senaste trenden inom hemnätverk är så kallade <a href="https://pcforalla.idg.se/2.1054/1.682037/test-smarta-wifi-paket-tackning-hela-huset">meshrouter-paket</a>. Det är ett paket med två eller fler enheter som du placerar ut i hemmet. En ansluter du till bredbandsuttaget som din router, och de andra enheterna blir wifi-förlängare.</p>
      <p>Mesh-enheter har lite extra teknik som gör att du kan bygga på med fler enheter efterhand, samt flytta dig mellan rummen och din dator eller mobil ansluter automatisk till den närmsta enhetern. De är också för det mesta enklare att installera och konfigurera än de flesta wifi-förlängare.</p>
      <p>Sida 1 / 5 Föregående <a href="https://pcforalla.idg.se/2.1054/1.670899/router-tradlos-wifi/sida/2/router-val">Nästa</a></p>
      <h4>Innehållsförteckning</h4>
      <ul>
        <li>
          <a href="https://pcforalla.idg.se/2.1054/1.670899/router-tradlos-wifi">Nätverk</a>
        </li>
        <li>
          <a href="https://pcforalla.idg.se/2.1054/1.670899/router-tradlos-wifi/sida/2/router-val">5 saker som avgör ditt routerval</a>
        </li>
        <li>
          <a href="https://pcforalla.idg.se/2.1054/1.670899/router-tradlos-wifi/sida/3/router-standard">Olika router-typer</a>
        </li>
        <li>
          <a href="https://pcforalla.idg.se/2.1054/1.670899/router-tradlos-wifi/sida/4/router-checklista">Checklista: 10 viktiga saker inför router-köpet</a>
        </li>
        <li>
          <a href="https://pcforalla.idg.se/2.1054/1.670899/router-tradlos-wifi/sida/5/router-ordlista">Lista: Krångliga ord - och dess förklaringar</a>
        </li>
      </ul>
    </article>
  </body>
</html>