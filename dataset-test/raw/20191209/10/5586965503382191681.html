<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/oficialii-unui-mare-lant-de-magazine-isi-cer-scuze-pentru-un-pulover-mai-putin-obisnuit-cu-mos-craciun-foto-18660018"/>
    <meta property="og:site_name" content="Gândul"/>
    <meta property="article:published_time" content="2019-12-09T10:56:15+00:00"/>
    <meta property="og:title" content="Oficialii unui mare lanţ de magazine îşi cer scuze pentru un pulover mai puţin obişnuit cu Moş Crăciun - FOTO"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Oficialii unui mare lanţ de magazine îşi cer scuze pentru un pulover mai puţin obişnuit cu Moş Crăciun - FOTO</h1>
      <h2>Oficialii lanţului de magazine american Walmart şi-au cerut scuze pentru comercializarea unui articol vestimentar de Crăciun, un pulover al cărui imprimeu ar fi sugerat o legătură între sărbătoare şi consumul de droguri, potrivit CNN.</h2>
      <address>
        <time datetime="2019-12-09T10:56:15+00:00">09 Dec 2019, 10:56</time>
      </address>
      <p>Puloverul îl înfăţişa pe Moş Crăciun lângă trei linii similare celor de cocaină pe care le fac consumatorii de obicei. Imaginea era însoţită de un text despre ninsoare, accentuând asocierea dintre zăpadă şi drog.</p>
      <p>"Produsele sunt vândute de un terţ, nu aparţin Walmart şi nu întruchipează valorile noastre, deci nu au ce căuta pe site-ul companiei", au comunicat reprezentanţii lanţului de magazine. "Am scos produsele de la vânzare. Ne cerem scuze pentru orice jignire neintenţionată pe care am fi putut să o provocăm", au mai spus aceştia.</p>
      <p>Aceasta nu este prima dată când se produc astfel de situaţii, mai mulţi giganţi ai industriei fiind traşi la răspundere în trecut pentru obiectele ofensatoare lansate de producătorii care vând prin intermediul acestora.</p>
      <figure>
        <iframe data-src="https://twitter.com/fox8news/status/1203947200356728840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>