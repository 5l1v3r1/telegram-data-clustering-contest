<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411188/bakan-gul-yeni-bir-insan-haklari-eylem-plani-hazirliyoruz"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T10:38:00+00:00"/>
    <meta property="og:title" content="Bakan Gül: Yeni bir İnsan Hakları Eylem Planı hazırlıyoruz"/>
    <meta property="og:description" content="Yargı reformu hakkında konuşan Adalet Bakanı Gül, &quot;Hak ve özgürlüklerin daha da geliştirilmesi için yeni bir İnsan Hakları Eylem Planı'nı hazırlıyoruz.&quot; dedi."/>
  </head>
  <body>
    <article>
      <h1>Bakan Gül: Yeni bir İnsan Hakları Eylem Planı hazırlıyoruz</h1>
      <h2>Yargı reformu hakkında konuşan Adalet Bakanı Gül, "Hak ve özgürlüklerin daha da geliştirilmesi için yeni bir İnsan Hakları Eylem Planı'nı hazırlıyoruz." dedi.</h2>
      <address>
        <time datetime="2019-12-09T10:38:00+00:00">09 Dec 2019, 10:38</time>
      </address>
      <p>Adalet Bakanı Abdulhamit Gül, İstanbul’da İnsan Hakları Eylem Planı'nın Uygulanmasını ve Raporlanmasını Destekleme Projesi'nin açılış toplantısına katıldı.</p>
      <p><b>Abdulhamit Gül</b>, burada yaptığı konuşmada, <b>Yargı Reformu Strateji Belgesi</b>'ne ilişkin, <b>"Herkesin görüşünü alarak bir Türkiye belgesi haline gelmesini sağladık."</b> değerlendirmesinde bulundu.</p>
      <h3>YENİ GELİŞMELERİ DİKKATE ALMAKTAYIZ</h3>
      <p>Adalet Bakanı Abdulhamit Gül "Hak ve özgürlüklerin daha da geliştirilmesi için yeni bir İnsan Hakları Eylem Planı'nı hazırlıyoruz. Yeni eylem planında AİHM kararlarının yanı sıra diğer uluslararası belgeleri de titizlikle inceleyerek insan hakları alanındaki yeni gelişmeleri de dikkate almaktayız." dedi.</p>
    </article>
  </body>
</html>