<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/ostali-sportovi/173932/cvijic-omiljena-pobeda-karijeri-nismo-bolje-njih-samo-damo-sebe"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T10:58:00+00:00"/>
    <meta property="og:title" content="Cvijić: Omiljena pobeda u karijeri! Nismo mi bolje od njih, samo ne damo na sebe!"/>
    <meta property="og:description" content="Pivot reprezentacije Srbije Dragan Cvijić bila je najefikasnija u našem timu u pobedi nad Nemačkom 29:28 u drugoj fazi Svetskog prvenstva u Japanu."/>
  </head>
  <body>
    <article>
      <h1>Cvijić: Omiljena pobeda u karijeri! Nismo mi bolje od njih, samo ne damo na sebe!</h1>
      <h2>Pivot reprezentacije Srbije Dragan Cvijić bila je najefikasnija u našem timu u pobedi nad Nemačkom 29:28 u drugoj fazi Svetskog prvenstva u Japanu.</h2>
      <address><time datetime="2019-12-09T10:58:00+00:00">09 Dec 2019, 10:58</time> by <a rel="author">Republika</a></address>
      <p>Posle meča je istakla da joj je ovo omiljena pobeda u karijeri, te da je timski duh presudio na kraju u našu korist</p>
      <p>- Ja stvarno ne znam šta da kažem, ja sam presrećna. Ovo je moja omiljena pobeda u karijeri, moram to da kažem. Borile smo se do kraja, znali smo koliki je ulog ova utakmica, koliko znači dva boda za nas. Verovali smo da možemo da pobedimo Nemačku, ali ta snaga tima je pobedila. Stvarno sam preponosna na ove devojke. Dale smo više od 100 odsto – rekla je Dragana Cvijić.</p>
      <p>Ona je istakla da ne smatra da je Srbija kvalitetniji tim od dosadašnjih protivnika, ali da je svojom srčanošću ovaj tim došao do pobede.</p>
      <p>- Ogroman karakter, zbog toga sam preponosna. Samo zbog ovog karaktera koji imamo mi imamo četiri boda. Ne mogu da kažem da smo bolja ekipa od Koreje, Danske ili Nemačke, ali mi ne damo na sebe. Želimo da odemo na OI više nego išta na ovom svetu. Ne znam kakav je rasplet, ali želim da dobijemo i Dansku, ako treba i da ih prebijemo i da uzmemo dva boda – poručuje Cvijićeva.</p>
      <related>
        <h4>Pročitajte još:</h4>
        <a href="http://republika.rs/sport/ostali-sportovi/173928/Obradovic-Mogao-bude-jos-veci-spektakl"/>
      </related>
    </article>
  </body>
</html>