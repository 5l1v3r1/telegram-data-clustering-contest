<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/bursa/yenisehir/yenisehirde-yeni-yilda-belediyenin-ucret-tarifesine-zam-yok-1459308"/>
    <meta property="og:site_name" content="CNN Türk"/>
    <meta property="article:published_time" content="2019-12-09T10:11:15+00:00"/>
    <meta property="og:title" content="Yenişehir'de yeni yılda belediyenin ücret tarifesine zam yok"/>
    <meta property="og:description" content="Yenişehir'de yeni yılda belediyenin ücret..."/>
  </head>
  <body>
    <article>
      <h1>Yenişehir'de yeni yılda belediyenin ücret tarifesine zam yok</h1>
      <address>
        <time datetime="2019-12-09T10:11:15+00:00">09 Dec 2019, 10:11</time>
      </address>
      <p>Gürhan <a href="https://www.cnnturk.com/haberleri/adana">ADANA</a>/YENİŞEHİR,(<a href="https://www.cnnturk.com/haberleri/bursa">Bursa</a>),(<a href="https://www.cnnturk.com/haberleri/dha">DHA</a>)- BURSA <a href="https://www.cnnturk.com/haberleri/yenisehir">Yenişehir</a> <a href="https://www.cnnturk.com/haberleri/belediye">Belediye</a> Meclisi, Belediye Başkanı Davut Aydın başkanlığında toplandı. Toplantıda, 2020 yılında vatandaşların belediyeden alacakları çeşitli hizmetlerin ücretlerine zam yapılmaması kararı onaylandı.</p>
      <p>Belediye Başkanı Davut Aydın, vatandaşın belediyeden aldığı hizmetleri içeren ücret tarifesinde herhangi bir zam kararı almadıklarını açıkladı. Aydın, "Mezbahada küçük ve büyükbaş <a href="https://www.cnnturk.com/haberleri/hayvan">hayvan</a> kesim ücretleri, Fen İşleri Müdürlüğümüzün iş makinelerinin kiralanması ücreti, İmar Müdürlüğü'nden alınan yapı denetim izin ve ruhsatlarıyla oturma izni ücretleri, Belediyemiz <a href="https://www.cnnturk.com/haberleri/spor">Spor</a> Kompleksi'nde spor alanları ve aletlerinin kullanılması ücretleri ve Kültür Sitesi'ni çeşitli etkinlikler için kiralama ücretleri yeni yılda değişmeyecek" dedi. Başkan Aydın, vatandaşların söz konusu hizmetleri <a href="https://www.cnnturk.com/haberleri/2019">2019</a>'daki ücretler karşılığında almayı sürdüreceklerini kaydetti.</p>
      <p>KADIN ÜYELERE ÇİÇEK SUNULDU</p>
      <p>Başkan Aydın, toplantının sonunda Türk kadınına seçme ve seçilme hakkının verilmesinin 85'inci yıldönümü nedeniyle kadın belediye meclis üyelerine çiçek takdim etti. Başkan Aydın, "Yuvamızı şekillendiren, evlatlarımızı yetiştiren kadınlarımızın hayatın her alanında aktif olarak yer almaları için Gazi Mustafa Kemal Atatürk'ün öncülüğünde dünyada ilk kez Türk kadınlarına seçme ve seçilme hakkının verilmesinin 85'inci yıldönümüyle, 5 Aralık tarihinin <a href="https://www.cnnturk.com/haberleri/dunya">Dünya</a> Kadın Hakları Günü olarak ilan edilişinin yıldönümünü en kalbi duygularımla kutluyorum" ifadelerini kullandı.</p>
      <p>Başkan Aydın, son yerel seçimlerde belediye meclis üyesi seçilen Nilüfer Şahin, Rabia İlknur Çelebi, Şafak Erdem ve Şadiye Korkmaz'ı tebrik ederek çiçek takdim etti. Aydın, "Aramızda bulunmanızdan ötürü gurur ve memnuniyet duyuyoruz" diye konuştu.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/tokat/tokatta-parlayan-disler-projesi-tanitildi-1459315"/>
        <a href="https://www.cnnturk.com/yerel-haberler/bursa/merkez/bursa-yeni-kitap-fuari-icin-gun-sayiyor-1459314"/>
        <a href="https://www.cnnturk.com/yerel-haberler/mersin/toroslar/engelli-vatandaslara-uyusturucu-ile-mucadele-egitimi-1459313"/>
      </related>
    </article>
  </body>
</html>