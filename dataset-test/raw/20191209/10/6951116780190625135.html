<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/filippa-lagerback-depressione-daniele-bossari/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T10:42:20+00:00"/>
    <meta property="og:title" content="Filippa Lagerbäck sulla depressione e le difficoltà di Daniele Bossari"/>
    <meta property="og:description" content="Ospite a Che Tempo Che Fa, Daniele Bossari parla della depressione che l'ha colpito, e Filippa Lagerbäck svela le difficoltà vissute."/>
  </head>
  <body>
    <article>
      <h1>Filippa Lagerbäck sulla depressione e le difficoltà di Daniele Bossari</h1>
      <address><time datetime="2019-12-09T10:42:20+00:00">09 Dec 2019, 10:42</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Ospite a Che Tempo Che Fa, Daniele Bossari parla della depressione che l’ha colpito, e Filippa Lagerbäck svela le difficoltà vissute</h3>
      <p>Indubbiamente tra le coppie più amate dello spettacolo italiano c’è quella formata da <b>Filippa Lagerbäck</b> e <b>Daniele Bossari</b>. I due, come è noto, sono legati da ben 18 anni, e solo dopo due anni di relazione hanno avuto una splendida figlia, <b>Stella</b>, che ha coronato il loro sogno d’amore. Dopo un lunghissimo fidanzamento, nel 2018 <a href="https://www.novella2000.it/daniele-bossari-filippa-lagerback/"><b>Filippa</b> e <b>Daniele</b> si sono finalmente uniti in matrimonio</a>, per la gioia di tutti i loro fan. Tuttavia il percorso di <b>Bossari</b> non è stato semplice. Il conduttore ha infatti dovuto combattere con una forte <b>depressione</b>, che ha quasi preso il sopravvento su di lui. Adesso, proprio la <b>Lagerbäck</b>, durante l’ospitata di suo marito a <b><a href="https://www.raiplay.it/programmi/chetempochefa/">Che Tempo Che Fa</a></b>, ha parlato della malattia e delle difficoltà vissute. Scopriamo le sue parole in merito.</p>
      <p>Durante la partecipazione alla seconda edizione del <b>Grande Fratello Vip</b>, <b>Daniele Bossari</b> ha raccontato di aver vissuto un momento non semplice, svelando di aver sofferto di <b>depressione</b>. Proprio l’esperienza al reality, però, è stata di grande aiuto al conduttore, che ha così voltato definitivamente pagina. Terminato il programma, <b>Daniele</b> ha deciso di sposare <b>Filippa Lagerbäck</b>, e di scrivere un libro per raccontare la sua malattia. Il romanzo, intitolato <i>La faccia nascosta della luce</i>, è stato rilasciato solo poche settimane fa, e parla di tutto il percorso di <b>Bossari</b>, <a href="https://www.novella2000.it/daniele-bossari-verissimo-suicidio-oggi/">che è stato segnato anche dall’idea del suicidio</a>.</p>
      <p>Adesso, però, <b>Daniele</b> ha voltato del tutto pagina, e finalmente ha ripreso in mano la sua vita. Dimenticare quei momenti è però impossibile, e così adesso a parlare della <b>depressione</b> di <b>Bossari</b> è stata sua moglie <b>Filippa Lagerbäck</b>, che racconta le difficoltà vissute con suo marito. Leggiamo cosa ha dichiarato.</p>
      <h3>Le parole di Filippa Lagerbäck sulla depressione di Daniele Bossari</h3>
      <p>Ospite a <b>Che Tempo Che Fa</b>, <b>Daniele Bossari</b> è tornato a parlare della sua <b>depressione</b>, e così a parlare è stata anche sua moglie <b>Filippa Lagerbäck</b>, che ha raccontato le difficoltà vissute. Ecco le sue dichiarazioni:</p>
      <blockquote>“È molto difficile stare accanto a una persona che sta male, quando non realizzi quanto grande sia il suo malessere. Mi sono sentita in colpa per non aver capito fino in fondo mio marito. È stato un percorso faticoso. Io ero piena di energia e vitalità, lo guardavo e pensavo di potergli indicare la chiave per raggiungere insieme la nostra felicità. Per fortuna mi sono resa conto che ognuno deve trovare il suo percorso. È servito tantissimo amore e oggi sono felice che lui con coraggio racconti questa storia”</blockquote>
      <p>A quel punto a fare eco a <b>Filippa Lagerbäck</b> è lo stesso <b>Daniele Bossari</b>, che aggiunge:</p>
      <blockquote>“Tutto è nato quando a livello professionale sono arrivate le prime critiche. La mia spensieratezza di ragazzo, che mi ha portato a raggiungere il lavoro che sognavo da bambino, ha lasciato spazio alle insicurezze e alle fragilità. Che sommandosi, una dopo l’altra, ti portano in una situazione drammatica, dove rifiuti l’aiuto di tutti. Non vuoi far vedere il tuo malessere, allora ti chiudi a riccio e non permetti a nessuno di allungare una mano e provare a tirarti su”</blockquote>
      <p>Infine, <b>Daniele Bossari</b> aggiunge anche come la partecipazione al <b>Grande Fratello Vip 2</b> gli sia stata di grande aiuto:</p>
      <blockquote>“Lì, di fronte al grafico della mia esistenza, è nata l’idea del libro. Uscendo sono stato inondato da un affetto incredibile”</blockquote>
      <p>Ad oggi <b>Filippa Lagerbäck</b> e <b>Daniele Bossari</b> hanno ritrovato la serenità e la felicità. Nulla sembrerebbe scalfire il loro amore, e la <b>depressione</b> è ormai un ricordo lontano. Noi facciamo un grande in bocca al lupo alla coppia, e gli auguriamo tanta felicità.</p>
      <related>
        <a href="https://www.novella2000.it/beatrice-valli-gravidanza-rimanda-nozze-motivo/"/>
        <a href="https://www.novella2000.it/barbara-durso-conferma-ritorno-grande-fratello-17/"/>
        <a href="https://www.novella2000.it/tommaso-paradiso-come-va-oggi-thegiornalisti-tour/"/>
      </related>
    </article>
  </body>
</html>