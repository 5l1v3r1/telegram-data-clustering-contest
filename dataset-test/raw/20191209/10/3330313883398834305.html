<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907141/bosz-veegt-titelkansen-resoluut-van-tafel-uiteindelijk-wordt-bayern-kampioen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T10:08:00+00:00"/>
    <meta property="og:title" content="Bosz veegt titelkansen resoluut van tafel: 'Uiteindelijk wordt Bayern kampioen'"/>
    <meta property="og:description" content="Peter Bosz is bezig aan een uitstekend seizoen met zijn Bayer Leverkusen. De competitie ligt volledig open, maar Bosz durft niet te denken aan een eventuele landstitel voor Leverkusen en weet wie er wél kampioen wordt. De Bundesliga is dit jaar spannender dan ooit. De volledige top zeven bevindt zich binnen zeven punten van elkaar, met Bayern München op een verrassende zevende plek. &quot;Uiteindelijk zal Bayern kampioen worden. Die hebben met afstand de beste ploeg. En die achterstand van zeven punten? Dat gaat snel hier. Er zijn in de Bundesliga zoveel ploegen die elkaar punten af kunnen pakken&quot;, vertelt Bosz resoluut tegenover De Telegraaf. Vlak na de belangrijke zege op Schalke 04 is Bosz duidelijk over de eigen titelkansen. &quot;Daar zijn we helemaal niet mee bezig.&quot; 'Gesprekken tussen Bosz en Bayer Leverkusen voorlopig gestaakt' Valencia waarschuwt Ajax met zege in derby, Leverkusen en Bosz doen goede zaken"/>
  </head>
  <body>
    <article>
      <h1>Bosz veegt titelkansen resoluut van tafel: 'Uiteindelijk wordt Bayern kampioen'</h1>
      <address>
        <time datetime="2019-12-09T10:08:00+00:00">09 Dec 2019, 10:08</time>
      </address>
      <p>
        <b>Peter Bosz is bezig aan een uitstekend seizoen met zijn Bayer Leverkusen. De competitie ligt volledig open, maar Bosz durft niet te denken aan een eventuele landstitel voor Leverkusen en weet wie er wél kampioen wordt.</b>
      </p>
      <p>De Bundesliga is dit jaar spannender dan ooit. De volledige top zeven bevindt zich binnen zeven punten van elkaar, met Bayern München op een verrassende zevende plek. "Uiteindelijk zal Bayern kampioen worden. Die hebben met afstand de beste ploeg. En die achterstand van zeven punten? Dat gaat snel hier. Er zijn in de Bundesliga zoveel ploegen die elkaar punten af kunnen pakken", vertelt Bosz resoluut tegenover <i>De Telegraaf</i>. Vlak na de belangrijke zege op Schalke 04 is Bosz duidelijk over de eigen titelkansen. "Daar zijn we helemaal niet mee bezig."</p>
      <p>Voor de oud-trainer van Ajax is het daarnaast ook duidelijk wie de grootste uitdager van Bayern is. "Dortmund heeft geweldige spelers en Leipzig ook een heel sterk elftal. Ik denk dat die samen met Bayern bovenin gaan eindigen. Daaronder heb je een flink aantal ploegen die voor de Europese plaatsen gaan spelen." Directeur Rudi Völler sluit zich aan bij de oefenmeester. "Onderschat Bayern niet. Ik denk nog altijd dat aan het einde van de rit die club bovenaan zal staan en dat de rest gaat strijden om de tweede plek. Zo slecht waren ze niet tegen Borussia Mönchengladbach en vorige week tegen ons."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/906453/-nog-geen-akkoord-gesprekken-tussen-bosz-en-leverkusen-gestaakt-.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/906916/hateboer-en-de-roon-slaan-toe-in-minuut-93-cocu-blijft-in-middenmoot-hangen.html?campname=highlighted-content&amp;camplink=onderaan"/>
      </related>
    </article>
  </body>
</html>