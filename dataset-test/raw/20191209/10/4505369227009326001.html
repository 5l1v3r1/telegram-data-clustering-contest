<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/ce-se-intampla-cu-pensiile-in-luna-decembrie-anunt-oficial-de-la-ministrul-muncii_500868.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T10:38:58+00:00"/>
    <meta property="og:title" content="Ce se întâmplă cu pensiile în luna decembrie. Anunţ oficial de la ministrul Muncii"/>
    <meta property="og:description" content="Ministrul Muncii, Violeta Alexandru, a vorbit despre ce se &amp;icirc;nt&amp;acirc;mplă cu pensiile &amp;icirc;n luna decembrie. Aceasta a afirmat că nu vor mai exista &amp;icirc;nt&amp;acirc;rzieri &amp;icirc;n această lună, dar nu a precizat dacă vor fi date mai devr"/>
  </head>
  <body>
    <article>
      <h1>Ce se întâmplă cu pensiile în luna decembrie. Anunţ oficial de la ministrul Muncii</h1>
      <address><time datetime="2019-12-09T10:38:58+00:00">09 Dec 2019, 10:38</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Ministrul Muncii, Violeta Alexandru, a vorbit despre ce se întâmplă cu pensiile în luna decembrie. Aceasta a afirmat că nu vor mai exista întârzieri în această lună, dar nu a precizat dacă vor fi date mai devreme.</p>
      <slideshow>
        <figure>
          <img src="https://cmedia.romaniatv.net/image/201910/w400h400/postasu_52363100.jpg"/>
        </figure>
        <figure>
          <img src="https://cmedia.romaniatv.net/image/201911/w400h400/posta_pensie_07726400.jpg"/>
        </figure>
      </slideshow>
      <p>Violeta Alexandru a fost întreabă dacă pensiile vor ajunge mai devreme luna aceasta, având în vedere că vin sărbătorile. Ministrul a răspuns că se va asigura ca pensiile să ajungă la timp, însă nu a menționat dacă ar putea fi date mai devreme.</p>
      <p>„Să știți că sunt foarte atentă să nu se depășească niciun termen. Lucrez strâns cu echipa Casei Naționale de Pensii, în condițiile în care, din păcate, președintele Casei de Pensii întârzie să apară la serviciu pentru a putea genera schimbările de conducere de care aș fi avut nevoie pentru a putea face o planificare mai bună.</p>
      <h3>
        <a href="https://www.romaniatv.net/legea-pensiilor-provoaca-scandal-noua-formula-de-calcul-loveste-in-veniturile-pensionarilor_499859.html">LEGEA PENSIILOR provoacă scandal. Noua formula de calcul loveşte în veniturile pensionarilor</a>
      </h3>
      <p>Sunt foarte atentă la aceste aspecte. Nu se va întârzia nicio pensie. Sunt în contact direct și foarte atentă să nu existe asemenea situații”, a declarat Violeta Alexandru. Perioada de încasare a drepturilor din pensie este cuprinsă între 1 și 15 ale lunii, pentru cei care o încasează la domiciliu.</p>
      <p>Ministrul Muncii a vorbit despre scăderea numărului de dosare cu întârzieri în recalculare: ”Văd că se lucrează într-un ritm alert în casele locale de pensii și vom avea o comunicare publică. Există o problemă pe care fostul guvern a ignorat-o, m-am aplecat asupra ei cu toată seriozitatea, văd deja rezultate, le-am și comunicat, urmează să prezint noile cifre de unde rezultă că acest număr s-a redus simțitor. Nu înseamnă că nu mă preocupă și respectarea termenului pentru cei care-și primesc prima pensie. Și-n acest sens, am foarte multe semnnale de la pensionari, îmi comunică, în fiecare zi, peste 1.000 de mesaje cu privire la problemele pe care le întâmpină în relația cu personalul caselor locale de pensii și-n relația cu situația cu care se confruntă și anume de întârziere. Luăm măsuri cu privire la fiecare aspect, se observă deja o îmbunătățire, dar n-o să mă opresc aici, voi face în așa fel încât să avem un număr cât mai redus de situații în care oamenii să aștepte cu lunile pentru o decizie de recalculare sau pentru a primi prima pensie.”</p>
      <h3>
        <a href="https://www.romaniatv.net/cu-cat-vor-creste-pensiile-in-2020--calculeaza-singur-ce-pensie-vei-avea_493140.html">Cu cât vor creşte pensiile în 2020. Calculează singur ce pensie vei avea</a>
      </h3>
    </article>
  </body>
</html>