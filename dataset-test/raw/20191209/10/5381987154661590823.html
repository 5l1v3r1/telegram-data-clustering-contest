<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://devilpage.pl/index/news/komentarze/62524/manchester-united-byl-gotowy-zwolnic-fergusona/"/>
    <meta property="og:site_name" content="DevilPage.pl"/>
    <meta property="article:published_time" content="2019-12-09T10:03:00+00:00"/>
    <meta property="og:title" content="„Manchester United był gotowy zwolnić Fergusona”"/>
    <meta property="og:description" content="Michael Knighton, były dyrektor Manchesteru United, na łamach dziennika The Mirror stwierdził, że Manchester United zwolniłby sir Alexa Fergusona ze stanowiska menadżera, gdyby ten nie wygrał meczu z Nottingham Forest w Pucharze Anglii w 1990 roku."/>
  </head>
  <body>
    <article>
      <h1>„Manchester United był gotowy zwolnić Fergusona”</h1>
      <address><time datetime="2019-12-09T10:03:00+00:00">09 Dec 2019, 10:03</time> by <a rel="author" href="https://devilpage.pl/index/profile/pokaz/2/matheo/" target="_blank">matheo</a></address>
      <p>
        <b>Michael Knighton, były dyrektor Manchesteru United, na łamach dziennika <i>The Mirror</i> stwierdził, że Manchester United zwolniłby sir Alexa Fergusona ze stanowiska menadżera, gdyby ten nie wygrał meczu z Nottingham Forest w Pucharze Anglii w 1990 roku.</b>
      </p>
      <p>Czerwone Diabły w III rundzie FA Cup pokonały wówczas Nottingham Forest (1:0) po bramce Marka Robinsa. Piłkarze Fergusona w tamtym sezonie ostatecznie odnieśli triumf w Pucharze Anglii.<br/><br/>– Gdyby nie było zwycięstwa z Forest, to Alex zostałby zwolniony. Jestem o tym przekonany w stu procentach – mówi Knighton.<br/><br/>– Martin Edwards (były prezes Manchesteru United – przyp. red.) i sir Bobby Charlton starają się napisać od nowa historię, twierdząc, że tak nie było.<br/><br/>– Graliśmy natomiast z QPR na Old Trafford w Nowy Rok. Stałem w sali konferencyjnej w przerwie, kiedy Martin zakradł się od tyłu i szepnął: „Musimy porozmawiać o menadżerze”.<br/><br/>– Omal nie zadławiłem się kanapką, którą jadłem. Dał jasno do zrozumienia, że czas Alexa dobiegł końca. Później wygraliśmy jednak z Nottingham. Reszta to już historia – dodaje Knighton.</p>
    </article>
  </body>
</html>