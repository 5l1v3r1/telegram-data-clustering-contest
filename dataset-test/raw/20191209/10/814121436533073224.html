<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/sport/10279116/wada-rosja-wykluczona-z-igrzysk-tokio-2020-i-mundialu-w-2022-roku.html"/>
    <meta property="og:site_name" content="Wprost"/>
    <meta property="article:published_time" content="2019-12-09T10:37:00+00:00"/>
    <meta property="og:title" content="WADA: Rosja wykluczona z Igrzysk Tokio 2020 i mundialu w 2022 roku"/>
    <meta property="og:description" content="Rosja wykluczona na cztery lata z uczestnictwa w igrzyskach i mistrzostwach świata – poinformowała WADA. To pokłosie skandalu dopingowego w tym kraju, z którym – zdaniem Światowej Agencji Antydopingowej – nie uporali się Rosjanie."/>
  </head>
  <body>
    <article>
      <h1>WADA: Rosja wykluczona z Igrzysk Tokio 2020 i mundialu w 2022 roku</h1>
      <address>
        <time datetime="2019-12-09T10:37:00+00:00">09 Dec 2019, 10:37</time>
      </address>
      <p>
        <b>Rosja wykluczona na cztery lata z uczestnictwa w igrzyskach i mistrzostwach świata – poinformowała WADA. To pokłosie skandalu dopingowego w tym kraju, z którym – zdaniem Światowej Agencji Antydopingowej – nie uporali się Rosjanie.</b>
      </p>
      <p>Światowa Agencja Antydopingowa zawiesiła Rosję w prawach członka na cztery lata – podaje BBC. Oznacza to, że sportowcy nie będą mogli rywalizować w tym czasie pod rosyjską flagą m.in. w trakcie Olimpiady w Tokio w 2020 roku, ZImowych Igrzysk Olimpijskich w Pekinie w 2022 roku i Mistrzostw Świata w piłce nożnej 2022 w Katarze. Federacja Rosyjska przez cztery lata pozbawiona prawa do organizowania mistrzostw świata i składania wniosków o ich organizację.</p>
      <p>Komitet wykonawczy WADA podjął jednomyślną decyzję na spotkaniu w Lozannie w Szwajcarii. Stwierdzono m.in. że Rosyjska Agencja Antydopingowa (Rusada) dopuszczała się manipulacji próbkami pobranymi do testów od zawodników, które agencja musiała przekazać do WADA w ramach śledztwa w styczniu 2019. Rusada ma 21 dni na odwołanie się od tej decyzji. Jeśli Rosjanie zdecydują się na ten krok, sprawą zajmie się Sąd Arbitrażowy dla Sportu.</p>
      <p>Sportowcy, którzy pozytywnie przejdą testy antydopingowe i udowodnią, że nie są zamieszani w skandal, będą mogli rywalizować pod neutralną flagą.</p>
      <related>
        <h4>Czytaj także:</h4>
        <a href="https://www.wprost.pl/polityka/10278926/spotkanie-putina-i-lukaszenki-bialorus-chce-surowcow-rosja-wiekszej-integracji.html"/>
      </related>
      <footer>Źródło: <a href="http://www.bbc.com/">BBC</a></footer>
    </article>
  </body>
</html>