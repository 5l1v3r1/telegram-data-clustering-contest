<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918056.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T10:35:00+00:00"/>
    <meta property="og:title" content="برتری هوآوی در بخش بهترین‌ دوربین‌ گوشی‌های هوشمند از نظر DXOMark"/>
    <meta property="og:description" content="DXOMark مدتی پیش لیستی از بهترین‌ دوربین‌های موبایلی در زمینه‌های مختلف را منتشر کرد و هوآوی توانست 2 عنوان مهم را به خود اختصاص دهد."/>
  </head>
  <body>
    <article>
      <h1>برتری هوآوی در بخش بهترین‌ دوربین‌ گوشی‌های هوشمند از نظر DXOMark</h1>
      <address>
        <time datetime="2019-12-09T10:35:00+00:00">09 Dec 2019, 10:35</time>
      </address>
      <p>هوآوی با کسب دو عنوان در تازه‌ترین رده‌بندی منتشرشده از سوی DXOMark از نظر عملکرد دوربین در گوشی‌های هوشمند بار دیگر پیش‌تازی پرچم‌داران خود در بخش دوربین را ثابت کرد.</p>
      <p>DXOMark مدتی پیش لیستی از بهترین‌ دوربین‌های موبایلی در زمینه‌های مختلف را منتشر کرد و هوآوی توانست 2 عنوان مهم را به خود اختصاص دهد.</p>
      <figure>
        <img src="https://www.alef.ir/files/archive/originals/2019/50/164543.jpg"/>
      </figure>
      <p>DXOMark در سالی که گذشت 31 دستگاه در رده‌های مختلف کاری، اقتصادی تا پرچم‌دار را از برندهای مختلف و محبوب بازار بررسی کرده‌است. در بررسی‌های این مجموعه عملکرد دوربین دستگاه به صورت دقیق و تخصصی در سناریوهای مختلف ‌سنجیده و امتیازدهی می‌شود.</p>
      <p>گوشی Huawei Mate 30 Pro پرچم‌دار جدید هوآوی، توانسته در لیست بهترین دوربین‌های موبایل از نظر DXOMark که به تازگی منتشر شده، دو عنوان را ازآن خود کند. </p>
      <p>بهترین دوربین در مجموع</p>
      <p>Huawei Mate 30 Pro با کسب بالاترین امتیاز، صدرنشین فعلی جدول بهترین دوربین‌های موبایلی DXOMark است. این دستگاه با تکیه بر ماژول دوربین چهارگانه و پردازشگر قدرتمند خود، بهترین عملکرد فعلی را در میان گوشی‌های هوشمند موجود در بازار ارائه می‌کند. از طرفی کسب عنوان «همه فن حریف» به این معناست که کاربر می‌تواند در سناریوهای مختلف عکاسی یا فیلم‌برداری روی آن حساب کنند.</p>
      <figure>
        <img src="https://www.alef.ir/files/archive/originals/2019/50/164540.jpg"/>
      </figure>
      <p>بهترین برای عکاسی در شب</p>
      <p>بخش دوربین گوشی‌های هوشمند در سال‌های اخیر پیشرفت قابل توجهی داشته است. از جمله مزایای این پیشرفت می‌توان به کاربردی‌تر شدن آن‌ها و امکان عکاسی بهتر در نور محدود و شب اشاره کرد.</p>
      <p>Huawei Mate 30 Pro توانسته به لطف سنسورهای جدید و پیشرفته و الگوریتم‌های نوآورانه پردازش تصویر، بهترین عملکرد در زمینه نور محدود را به خود اختصاص دهد. برای درک بهتر چگونگی کسب این دو عنوان توسط Huawei Mate 30 Pro، بهتر است با دوربین چهارگانه این دستگاه بیشتر آشنا شویم.</p>
      <figure>
        <img src="https://www.alef.ir/files/archive/originals/2019/50/164541.jpg"/>
      </figure>
      <p>سنسور اول ماژول چهارگانه Huawei Mate 30 Pro، یک سنسور فوق‌عریض (اولترا واید) با رزولوشن 40 مگاپیکسل از نوع SuperSensing Camera است که در آن از آرایه رنگ RYYB استفاده شده است. استفاده از آرایه رنگ RYYB باعث افزایش 40 درصدی نور جذب شده توسط سنسور و اختلاف قابل توجه پرچم‌دار هوآوی با سایر پرچم‌داران در سناریوهایی با نور محدود شده ‌است.</p>
      <p>از دیگر ویژگی‌های این سنسور می‌توان به گشودگی دیافراگم f/1.8، فاصله کانونی 18 میلی‌متر، فوکوس خودکار و نسبت تصویر 3:2 اشاره کرد.</p>
      <figure>
        <img src="https://www.alef.ir/files/archive/originals/2019/50/164542.jpg"/>
      </figure>
      <p>سنسور دوم از نوع عریض (واید) با رزولوشن 40 مگاپیکسل و از نوع Cine Camera است که در آن از آرایه رنگ RGGB استفاده شده است. از دیگر ویژگی‌های آن می‌توان به مواردی نظیر گشودگی دیافراگم f/1.6، لرزشگیر اپتیکال، فاصله کانونی 27 میلی‌متری و نسبت تصویر 4:3 اشاره کرد.</p>
      <p>سنسور سوم از نوع تله‌فوتو با رزولوشن 8 مگاپیکسل است که فاصله کانونی 80 میلی‌متری لنز پیش ‌روی آن، اجازه زوم اپتیکال سه برابری را به دستگاه می‌دهد و در ضمن با لرزش‌گیر اپتیکال نیز می‌تواند تکانه‌های لرزشی ناشی از حرکت‌های کوچک دست کاربر را به خوبی دفع کند. دیافراگم جلوی این سنسور نیز دریچه‌ای با گشودگیf/2.4  است.</p>
      <p>سنسور چهارم نیز دوربینی از نوع عمق میدان یا سنسور زمان پرواز سه بعدی (3D ToF Camera) است. این سنسور به بهبود کیفیت تصاویر در مواردی که اطلاعات عمق میدان مورد نیاز است، کمک می‌کند و می‌تواند در ثبت افکت‌های حرفه‌ای بسیار موثر باشد.</p>
      <p>این مجموعه از دوربین‌ها باعث شده تا Huawei Mate 30 Pro بتواند با ثبت تصاویر با کیفیت در شرایط مختلف، امتیاز چشم‌گیر 121 را از منتقدان وب‌سایت DXOMark دریافت کند و در رتبه اول بهترین دوربین‌های موبایلی قرار بگیرد.</p>
    </article>
  </body>
</html>