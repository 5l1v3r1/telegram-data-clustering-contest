<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/martial-arts/tervel-pulev-ochakvam-da-spechelya-podgotovkata-varvi-normalno.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T10:07:02+00:00"/>
    <meta property="og:title" content="Тервел Пулев: Очаквам да спечеля, подготовката върви нормално"/>
    <meta property="og:description" content="Българският боксьор съвместява тренировките с посещения в училища и телевизии"/>
  </head>
  <body>
    <article>
      <h1>Тервел Пулев: Очаквам да спечеля, подготовката върви нормално</h1>
      <address>
        <time datetime="2019-12-09T10:07:02+00:00">09 Dec 2019, 10:07</time>
      </address>
      <p>Най-добрият български боксьор в полутежка категория Тервел Пулев говори пред в предаването "Здравей, България" на Нова Телевизия. Той разказа за подготовката си за предстоящия бой с американеца Дешон Уебстър в зала "Колодрума" в Пловдив.</p>
      <p>"Всичко е нормално, подготовката е в реда. Чувствам се нормално, добре. Вече сме в Пловдив. Проведохме няколко инициативи, включително направихме тренировка за деца. Не ни вълнува самия спорт, животът не свършва с бокса. На българите ни липсва да сме заедно.</p>
      <p>Днес съм в пловдивската телевизия, после едно училище, съвместявам ги със спортния график. Тренировките са традиционни, често ме канят на такива срещи в училища с ученици.</p>
      <p>Нормално е да има закани и реплики, всеки идва, за да победи. Бих му казал: "Добре дошъл в България!". Очаквам да съм победител.</p>
      <p>Битката със самия себе си. Всеки вътрешно се бори с една или друга позиция, едно или друго "аз".</p>
      <p>Събудих се доста рано днес. Сега хапвах, но ще намалея хапването, защото наближава кантара. Разбира се, че срещам подкрепа. Не само брат ми, всички около мен. Мотивират ме.</p>
      <p>Коментирам с хората от екипа всички детайли, премисляме нещата  по няколко пъти. Понякога се налага да взема решение в стотни от секундата. Не съм суеверен", сподели Тервел Пулев.</p>
    </article>
  </body>
</html>