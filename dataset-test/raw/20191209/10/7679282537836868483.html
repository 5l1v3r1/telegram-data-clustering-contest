<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-delhi-fire-incident-tees-hazari-courtsent-factory-owner-rehan-and-manager-furkan-to-14-day-police-custody-for-interrogation-2891696.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T10:38:58+00:00"/>
    <meta property="og:title" content="दिल्ली अग्निकांड: तीस हजारी कोर्ट ने फैक्ट्री मालिक रेहान और मैनेजर को 14 दिन की पुलिस कस्टडी में भेजा"/>
    <meta property="og:description" content="दिल्ली के अऩाज मंडी फैट्री अग्निकांड मामले में फैक्ट्री के मालिक रेहान और उसके मैनेजर फुरकान को तीस हजारी कोर्ट में पेश किया गया। दिल्ली अग्निकांड पर सुनवाई के बाद तीस हजारी कोर्ट ने पूछताछ के लिए..."/>
  </head>
  <body>
    <article>
      <h1>दिल्ली अग्निकांड: तीस हजारी कोर्ट ने फैक्ट्री मालिक रेहान और मैनेजर को 14 दिन की पुलिस कस्टडी में भेजा</h1>
      <address><time datetime="2019-12-09T10:38:58+00:00">09 Dec 2019, 10:38</time> by <a rel="author">लाइव हिन्दुस्तान टीम,नई दिल्ली</a></address>
      <p>दिल्ली के अऩाज मंडी फैट्री अग्निकांड मामले में फैक्ट्री के मालिक रेहान और उसके मैनेजर फुरकान को तीस हजारी कोर्ट में पेश किया गया। दिल्ली अग्निकांड पर सुनवाई के बाद तीस हजारी कोर्ट ने पूछताछ के लिए फैक्ट्री के मालिक रेहान और उसके मैनेजर फुरकान को 14 दिन की पुलिस कस्टडी में भेज दिया। गौरतलब है कि रविवार को दिल्ली के अनाज मंडी फैक्ट्री में आग लगने से 43 लोगों की मौत हो गई थी।</p>
      <p>गौरतलब है कि रानी झांसी रोड के पास पुरानी अनाज मंडी में चार मंजिला इमारत में सुबह करीब पांच बजे आग लगी थी। स्थानीय लोगों ने बताया कि आग दूसरी मंजिल  से शुरू हुई और धीरे धीरे इसने पूरी इमारत को घेर लिया। इमारत के भूतल और पहली मंजिल पर रहने वाले लोग तो निकलने में कामयाब हो गए। लेकिन अन्य मंजिलों पर मौजूद 65 लोग फंस गए थे। </p>
      <figure>
        <iframe data-src="https://twitter.com/ANI/status/1203983806987825152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>दमकल विभाग के प्रमुख अतुल गर्ग ने बताया कि सुबह पांच बजकर बीस मिनट पर आग लगने की सूचना मिली थी। ढाई घंटे में आग पर काबू पाने के बाद बचाव दल ने इमारत में प्रवेश किया। फिर एक एक करके इमारत में फंसे लोगों को बाहर निकाला जाने लगा। इसके साथ ही कैट्स एम्बुलेंस से घायलों को लेडी हार्डिंग, एलएनजेपी एवं आरएमल अस्पताल में भर्ती कराया गया जहां 43 लोगों की मौत की पुष्टि हो गई।</p>
      <p>दिल्ली के मुख्यमंत्री अरविंद केजरीवाल ने घटनास्थल का दौरा किया और मृतकों के परिवारों के लिए 10-10 लाख रुपये तथा झुलसे लोगों को एक-एक लाख रुपये की मुआवजा राशि देने की घोषणा की है। दिल्ली सरकार ने इस घटना की जांच के आदेश दिये हैं और सात दिनों के भीतर एक विस्तृत रिपोर्ट मांगी है।<br/> </p>
    </article>
  </body>
</html>