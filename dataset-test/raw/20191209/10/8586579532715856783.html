<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/dunyanin-en-genc-basbakani-olacak-259678h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="Dünyanın en genç başbakanı olacak"/>
    <meta property="og:description" content="Finlandiya'da yeni hükümetin cumhurbaşkanının onayını almasının ardından 34 yaşındaki mevcut Ulaştırma Bakanı Sanna Marin dünyanın en genç başbakanı olacak."/>
  </head>
  <body>
    <article>
      <h1>Dünyanın en genç başbakanı olacak</h1>
      <address><time datetime="2019-12-09T10:26:00+00:00">09 Dec 2019, 10:26</time> by <a rel="author">Yeni Çağ Gazetesi</a></address>
      <p>
        <b>Finlandiya'da yeni hükümetin cumhurbaşkanının onayını almasının ardından 34 yaşındaki mevcut Ulaştırma Bakanı Sanna Marin dünyanın en genç başbakanı olacak.</b>
      </p>
      <p>Hükümet ortaklarının desteğini kaybetmesi nedeniyle Başbakan Antti Rinne'nin istifa etmesinin ardından Sosyal Demokrat Parti (SDP) Marin'i yeni kurulacak hükümetin başbakanı olarak önerdi.<br/><br/>Yeni hükümetin yarın kurulup cumhurbaşkanı tarafından onaylanmasının ardından 34 yaşında Marin, dünyanın en genç başbakanı unvanını elinde bulunduran 35 yaşındaki Ukrayna Başbakanı Oleksiy Honçaruk'u geride bırakacak.</p>
      <figure>
        <img src="https://www.yenicaggazetesi.com.tr/d/other/qdmexx74muadpsxa-nyoyw.jpg"/>
      </figure>
      <p>Bu arada, başbakanlık görevinden istifa eden Rinne'nin, meclis başkan yardımcılığına getirilmesi bekleniyor. Rinne, gelecek yıl yapılacak kongreye kadar SDP'nin genel başkanı olarak kalmaya devam edecek.<br/><br/>Öte yandan, Marin'in SDP kongresinde genel başkanlığa seçilmesi durumunda ise mevcut merkez sol koalisyondaki tüm partilerin başında kadınlar olacak.</p>
    </article>
  </body>
</html>