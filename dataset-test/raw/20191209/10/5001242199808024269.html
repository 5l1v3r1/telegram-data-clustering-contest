<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/enosi-agrinioy-epikentro-ta-topika-proionta-agrodiatrofis-deite-foto-video/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T10:07:00+00:00"/>
    <meta property="og:title" content="Ένωση Αγρινίου: Στο επίκεντρο τα τοπικά προϊόντα αγροδιατροφής – Ενημέρωση για τον φυτικό και ζωικό πλούτο της Τριχωνίδας (ΔΕΙΤΕ ΦΩΤΟ + VIDEO)"/>
    <meta property="og:description" content="Ο Δήμος Αγρινίου και το Τμήμα Αγροτικής Ανάπτυξης/Παραγωγής, σε συνεργασία με τη Δνση Πρωτοβάθμιας Εκπαίδευσης, τον Πολιτιστικό-Περιβαλλοντικό"/>
  </head>
  <body>
    <article>
      <h1>Ένωση Αγρινίου: Στο επίκεντρο τα τοπικά προϊόντα αγροδιατροφής – Ενημέρωση για τον φυτικό και ζωικό πλούτο της Τριχωνίδας (ΔΕΙΤΕ ΦΩΤΟ + VIDEO)</h1>
      <address><time datetime="2019-12-09T10:07:00+00:00">09 Dec 2019, 10:07</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Ελιές, εσπεριδοειδή και αθερίνα σε πρώτο πλάνο</b>
        </i>
      </p>
      <p>Ο <b>Δήμος Αγρινίου και το Τμήμα Αγροτικής Ανάπτυξης/Παραγωγής, σε συνεργασία με τη Δνση Πρωτοβάθμιας Εκπαίδευσης, τον Πολιτιστικό-Περιβαλλοντικό-Επιμορφωτικό Σύλλογο Παντάνασσας «Πυγμαίος ο Τριχώνιος»</b> και τον <b>Αγροτικό Συνεταιρισμό ΕΝΩΣΗ ΑΓΡΙΝΙΟΥ,</b> πραγματοποίησαν νωρίτερα σήμερα ενημέρωση για τα τοπικά αγροδιατροφικά προϊόντα, στο Δημοτικό Σχολείο στην <b>Παντάνασσα</b>.</p>
      <p>Κεντρικός στόχος της διοργάνωσης, που αποτελεί τη συνέχεια ενός ευρύτατου κύκλο ανάλογων συναντήσεων/ενημερώσεων που έχει ξεκινήσει ο <b>Δήμος Αγρινίου</b>, ήταν η προβολή  της αξίας των τοπικών προϊόντων, αλλά και η  ενημέρωση για την παραγωγή, συλλογή, παρασκευή, προετοιμασία και συντήρησή τους.</p>
      <figure>
        <img src="http://sinidisi.gr/wpress/wp-content/uploads/2019/12/enoosi1.jpg"/>
      </figure>
      <p>Ο δασολόγος κ. Ζήσης Χρυσικός ενημέρωσε τους μαθητές για την πανίδα και χλωρίδα της<b> λίμνης Τριχωνίδας</b> μέσα από φωτογραφίες του κ. Γ. Τσούνη. Επίσης, τονίστηκε η τεράστια σημασία των γεωργών, μέσα από το βίντεο της ευρωπαϊκής ένωση «η Γεωργία στην καρδιά της ζωής μας»:</p>
      <h3>Δείτε το βίντεο <u><a href="https://www.youtube.com/watch?time_continue=28&amp;v=lP2UjVuSDUw&amp;feature=emb_logo">ΕΔΩ</a></u></h3>
      <p>Όπως επισημάνθηκε, η παραγωγή μικρής κλίμακας διαφυλάττει τοπικές παραδοσιακές τεχνικές και πρακτικές, τεχνογνωσία, εξοπλισμό και συνήθειες, νοοτροπίες και τρόπους έκφρασης, μιας παράδοσης που μεταβιβάζεται από γενιά σε γενιά αποτελώντας βασικό στοιχείο της ταυτότητας των τοπικών κοινωνιών και μοχλό ανάπτυξης.</p>
      <figure>
        <img src="http://sinidisi.gr/wpress/wp-content/uploads/2019/12/enosi2.jpg"/>
      </figure>
      <p>Οι ενημερωτικές συναντήσεις θα συνεχιστούν το 2020, τόσο σε σχολικές μονάδες όσο και σε τοπικές κοινότητες, σύμφωνα με το νέο πρόγραμμα που θα καταρτίσει το<b> Τμήμα Αγροτικής Παραγωγής του Δήμου Αγρινίου.</b></p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/g-vremenos-o-k-chrysocho-dis-thelei-na-apodeixei-oti-apostasi-to-sosialistiko-komma-os-tin-akrodexia-gklomp-dromos-quot/"/>
        <a href="http://sinidisi.gr/o-kairos-stin-aitoloakarnania-eos-tin-pempti-2/"/>
        <a href="http://sinidisi.gr/g-varemenos-quot-to-prosfygiko-thema-ellinotoyrkikon-scheseon-tis-toyrkias-tin-eyropi-quot/"/>
        <a href="http://sinidisi.gr/m-voridis-aystiroi-elegchoi-varia-prostima-tin-kakometacheirisi-zoon/"/>
        <a href="http://sinidisi.gr/a-k-k-el-teli-kykloforias-se-trakter-alieytika-skafi/"/>
        <a href="http://sinidisi.gr/quot-apo-to-lykayges-os-tin-anatoli-quot-deite-foto/"/>
      </related>
    </article>
  </body>
</html>