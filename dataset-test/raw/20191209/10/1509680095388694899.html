<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/desh-videsh-news/commercial-production-of-tejas-fighter-planes-to-begin-in-february-dmp-82-2031804/"/>
    <meta property="og:site_name" content="लोकसत्ता"/>
    <meta property="article:published_time" content="2019-12-09T10:25:03+00:00"/>
    <meta property="og:title" content="शत्रूवर प्रहार करण्यासाठी ‘तेजस’ होणार अधिक शक्तीशाली, बनवणार Mk-2 व्हर्जन"/>
    <meta property="og:description" content="तेजस नजरेपलीकडच्या लक्ष्यावर प्रहार करण्यास सक्षम असेल."/>
  </head>
  <body>
    <article>
      <h1>शत्रूवर प्रहार करण्यासाठी ‘तेजस’ होणार अधिक शक्तीशाली, बनवणार Mk-2 व्हर्जन</h1>
      <h2>तेजस नजरेपलीकडच्या लक्ष्यावर प्रहार करण्यास सक्षम असेल.</h2>
      <address><time datetime="2019-12-09T10:25:03+00:00">09 Dec 2019, 10:25</time> by <a rel="author">लोकसत्ता ऑनलाइन</a></address>
      <p>तेजस (एमके-२) या फायटर विमानाच्या व्यावसायिक उत्पादनाला पुढच्यावर्षी फेब्रुवारी २०२० पासून सुरुवात होणार आहे. एॅरोनॉटिकल डेव्हलपमेंट एजन्सीचे संचालक डॉ. गिरीश एस देवधरे यांनी ही माहिती दिली. तेजस हे स्वदेशी बनावटीचे फायटर विमान आहे.</p>
      <p>तेजसचे एमके २ व्हर्जन शक्तीशाली रडारसह अत्याधुनिक सेन्सर्सनी सुसज्ज असणार आहे. या फायटर जेटच्या एव्हिऑनिक्स सिस्टिममध्ये सुधारणा करण्यात आली असून ते दृष्टीपलीकडच्या लक्ष्यावर प्रहार करण्यास सक्षम असेल. Mk-1 आणि Mk-1A पेक्षा तेजस Mk-2 ची इंधन टाकी मोठी असून त्यावरुन जास्त शस्त्रास्त्रे वाहून नेता येतील. हिंदुस्थान टाइम्सने हे वृत्त दिले आहे.</p>
      <p>इंडियन एअर फोर्स तेजस Mk-1 आणि Mk-2 व्हर्जनची १२३ विमाने विकत घेणार आहे. जुन्या झालेल्या फायटर विमानांच्या जागी स्वदेशी बनावटीची विमाने विकत घेणार असल्याचे आएएफकडून सरकारला सांगण्यात आले आहे. फ्रेंच बनावटीची मिराज-२००० आणि रशियन मेड मिग-२९ फायटर विमानांची जागा घेण्यासाठी तेजस Mk-2 ची निर्मिती करण्यात येणार आहे. बालाकोट एअर स्ट्राइकसाठी आयएएफने मिराज-२००० विमानांचा वापर केला होता. नियोजित कार्यक्रमानुसार तेजस Mk-2 चे पहिले उड्डाण २०२४ मध्ये अपेक्षित आहे.</p>
    </article>
  </body>
</html>