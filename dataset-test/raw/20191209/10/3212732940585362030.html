<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/yeni-hayalet-avcilari-ndan-ghostbusters-yeni-afis-ve-yeni-detaylar-190101204226"/>
    <meta property="og:site_name" content="Mynet Trend"/>
    <meta property="article:published_time" content="2019-12-09T10:18:03+00:00"/>
    <meta property="og:title" content="Yeni Hayalet Avcıları'ndan (Ghostbusters) yeni afiş ve yeni detaylar"/>
    <meta property="og:description" content="1984 yapımı Hayelet Avcıları'nın (Ghostbusters) yeni versiyonu Ghostbusters: Afterlife'tan yeni afiş ve detaylar paylaşıldı. Filmin, 10 Temmuz 2020’de vizyonda olacağı açıklandı."/>
  </head>
  <body>
    <article>
      <h1>Yeni Hayalet Avcıları'ndan (Ghostbusters) yeni afiş ve yeni detaylar</h1>
      <h2>1984 yapımı Hayelet Avcıları'nın (Ghostbusters) yeni versiyonu Ghostbusters: Afterlife'tan yeni afiş ve detaylar paylaşıldı. Filmin, 10 Temmuz 2020’de vizyonda olacağı açıklandı.</h2>
      <address><time datetime="2019-12-09T10:18:03+00:00">09 Dec 2019, 10:18</time> by <a rel="author">Mynet</a></address>
      <p>80’li yılların sevilen filmi Hayalet Avcıları (Ghostbusters), yeniden beyaz perdeye uyarlanıyor. Ghostbusters: Afterlife olarak adı açıklanan filmin yönetmen koltuğunda Jason Reitman otururken, filmin yapımcılığını Jason Reitman'ın babası olan ve orijinal filmin yönetmenliğini yapan Ivan Reitman üsteniyor.</p>
      <p>Ghostbusters: Afterlife’da, bekar bir anne ve iki çocuğu küçük bir kasabaya yerleştiğinde, orijinal hayalet avcılarıyla olan bağlantılarını ve dedelerinin bıraktığı gizli mirası keşfeder. Olaylar bundan sonra başlar. Ghostbusters: Afterlife, 2016 yılında çekilen filmle bağlantılı olmayacak ve önceki serinin devamı gibi olacak.</p>
      <figure>
        <img src="https://imgrosetta.mynet.com/file/11519263/640xauto.jpg"/>
      </figure>
      <h3>ESKİ ROLLERİYLE YENİ FİLMDE OLACAKLAR</h3>
      <p>1984 yapımı orijinal Ghostbusters'ta Bill Murray, Harold Ramis, Dan Aykroyd, Ernie Hudson, Rick Moranis ve Sigourney Weaver rol almıştı. Film, ABD’de 242 milyon dolar, dünya çapında 295 milyon doların üzerinde hasılat yapmış ve zamanının en yüksek hasılat elde eden komedi filmi olmuştu. Yeni versiyonda, Mckenna Grace, Finn Wolfhard, Carrie Coon ve Paul Rudd rol alırken; Murray, Aykroyd, Hudson, Weaver ve Annie Potts eski rolleriyle yeni filmde de yer alacaklar.</p>
      <p>Sony Pictures’ın yeni filminin gösterim tarihi tüm dünyayla aynı anda 10 Temmuz 2020 olarak planlandı.</p>
      <p>1/</p>
    </article>
  </body>
</html>