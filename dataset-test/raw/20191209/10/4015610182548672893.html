<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818142"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="Безпогрешен Алекс Грозданов! Равена продължи победната си серия (видео + снимки)"/>
    <meta property="og:description" content="Националът Алекс Грозданов и неговият Консар (Равена) продължават победната си серия в италианската Серия А1. Волейболистите на Марко Бонита ..."/>
  </head>
  <body>
    <article>
      <h1>Безпогрешен Алекс Грозданов! Равена продължи победната си серия (видео + снимки)</h1>
      <address><time datetime="2019-12-09T10:04:00+00:00">09 Dec 2019, 10:04</time> by <a rel="author">SPORTAL.BG</a></address>
      <figure>
        <img src="https://www.sportal.bg/uploads/tinymce/dakata/p1/wleague/fivbwcc/55555.jpg"/>
      </figure>
      <p>Националът<b> Алекс Грозданов</b> и неговият Консар (Равена) продължават победната си серия в италианската Серия А1. Волейболистите на Марко Бонита записаха трета поредна и общо пета победа, след като надиграха Киоене (Падуа) с <a href="http://www.legavolley.it/match/32815"><b>3:0 (25:18, 25:18, 25:19) </b></a>в мач от 11-и кръг на първенството.</p>
      <p>Равена е на шесто място в класирането с<b> 15 точки (5 успеха, 6 поражения)</b>, Киоене е на седмата позиция с <b>14 точки (5 победи, 5 загуби) </b>и мач по-малко. </p>
      <figure>
        <img src="https://www.sportal.bg/uploads/tinymce/dakata/p1/wleague/fivbwcc/050050505.jpg"/>
      </figure>
      <p><a href="http://www.legavolley.it/statistiche/?TipoStat=2.2&amp;Atleta=GRO-ALE-98&amp;AnnoInizio=2019&amp;Giornata=6760&amp;Serie=1"><b>Алекс Грозданов игра перфектно и записа 8 точки (2 блока, 100% ефективност в атака).</b><br/></a>Най-резултатен за Равена стана Тийс Тер Хорст с 16 точки (4 блока, 80% ефективност в атака, 21% перфектно и 57% позитивно посрещане). Италианският национал Даниеле Лавия добави 13 точки (1 ас, 1 блок, 52% ефективност в атака, 40% перфектно и 60% позитивно посрещане). За водения от Валерио Балдовин тим Юки Ишикава приключи с <b>9 точки (2 аса)</b>, с по <b>8 точки </b>се отчетоха Алберто Поло и Фернандо Ернандес.</p>
      <figure>
        <img src="https://www.sportal.bg/uploads/tinymce/dakata/p1/wleague/fivbwcc/544443.jpg"/>
      </figure>
      <p>В следващия кръг Равена среща Газ Сейлс (Пиаченца), а Киоене - шампиона Кучине Лубе (Чивитанова). Двубоите са на 14 и 15 декември (събота и неделя). <a href="http://www.legavolley.it/match/32815"><b>КОНСАР (РАВЕНА) - КИОЕНЕ (ПАДУА) 3:0 (25:18, 25:18, 25:19)</b><br/></a><b>РАВЕНА: </b>Давиде Саита 1, Шерън Върнън-Еванс 10, Тийс Тер Хорст 16, Даниеле Лавия 13,<b> АЛЕКС ГРОЗДАНОВ 8</b>, Лоренцо Кортезия 8 - Яни Ковачич-либеро (Франческо Речине, Алекса Батак)<br/><b>Старши треньор: МАРКО БОНИТА</b><br/><b>ПАДУА: </b>Драган Травица 2, Фернандо Еренандес 8, Юки Ишикава 9, Луиджи Рандацо 3, Марко Волпато 2, Алберто Поло 8 - Сантияго Данани-либеро (Франческо Котарели, Райли Бърнс 3, Никола Казаро 2) <br/><b>Старши треньор: ВАЛЕРИО БАЛДОВИН.</b></p>
      <figure>
        <iframe src="https://www.youtube.com/embed/Dn3Uki3woT0" width="558" height="314" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/dsStVtofQLM" width="558" height="314" data-service="Youtube" scrolling="no"/>
      </figure>
    </article>
  </body>
</html>