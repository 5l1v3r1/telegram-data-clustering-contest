<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/normandski-peregovori-v-uryadi-zaklikali-ukrajinciv-ne-viriti-rosiyskim-zmi-645469.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T10:29:56+00:00"/>
    <meta property="og:title" content="Нормандські переговори. В уряді закликали українців не вірити російським ЗМІ"/>
    <meta property="og:description" content="Віцепрем'єр України з питань європейської і євроатлантичної інтеграції написав, що вірить в успіх української делегації на саміті"/>
  </head>
  <body>
    <article>
      <h1>Нормандські переговори. В уряді закликали українців не вірити російським ЗМІ</h1>
      <address>
        <time datetime="2019-12-09T10:29:56+00:00">09 Dec 2019, 10:29</time>
      </address>
      <h4>Віцепрем'єр України з питань європейської і євроатлантичної інтеграції написав, що вірить в успіх української делегації на саміті</h4>
      <p>Віцепрем'єр України з питань європейської і євроатлантичної інтеграції Дмитро Кулеба заявив, що майбутній саміт «нормандської четвірки» є дипломатичним наступом України.</p>
      <p>Про це він написав на своїй сторінці в <a href="https://twitter.com/DmytroKuleba/status/1203913440085065728">Twitter.</a></p>
      <p>Кулеба зазначив, що вірить в успіх української делегації на саміті завдяки українському режисерові Олегу Сенцової.</p>
      <figure>
        <iframe data-src="https://twitter.com/DmytroKuleba/status/1203913440085065728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>За словами віцепрем’єра, те, що Сенцов повернеться з російської в'язниці в Україну мало хто вірив, проте це все ж таки відбулося. «Зараз багато людей не вірять в повернення Донбасу з Кримом. Але і їх повернемо», - заявив він.</p>
      <p>Український чиновник зазначив, що переговори будуть важкими і застеріг своїх передплатників від читання новин про результати саміту в російських ЗМІ.</p>
      <p>Як повідомлялося, сьогодні, 9 грудня, <a href="https://glavcom.ua/news/sogodni-u-parizhi-vidbudetsya-zustrich-normandskoji-chetvirki-645394.html">у Парижі відбудуться зустрічі</a> президента України Володимира Зеленського з президентом Франції Еммануелем Макроном і канцлером Німеччини Ангелою Меркель та президентом РФ Володимиром Путіним.</p>
      <p>До відома, нормандські переговори будуть тривати близько трьох годин.</p>
      <p>Міністр закордоннних справ Вадим <a href="https://glavcom.ua/news/pristayko-okresliv-poziciyu-ukrajini-na-normandskomu-samiti-645376.html">Пристайко окреслив позицію України на «нормандському саміті».</a></p>
      <p>Нагадаємо, президент України <a href="https://glavcom.ua/news/zelenskiy-u-trenazhernomu-zali-poyasniv-neobhidnist-dialogu-z-putinim-videozvernennya-643948.html">Володимир Зеленський раніше записав відеозвернення</a>, в якому запропонував Путіну новий формат переговорів щодо ситуації на Донбасі за участю президента США Дональда Трампа, прем'єр-міністра Британії Терези Мей, канцлера Німеччини Ангели Меркель і президента Франції Еммануеля Макрона.</p>
      <blockquote><b>Читайте також: <br/></b><br/>   •  <b><a href="https://glavcom.ua/interviews/aleksandr-rar-situaciya-zminyujetsya-franciya-i-nimechchina-kazhut-mi-zahishchajemo-ukrajinu-ale-644831.html">Александр Рар: Ситуація змінюється. Франція і Німеччина кажуть: ми захищаємо Україну, але…<br/></a></b>   •  <b><a href="https://glavcom.ua/publications/normandska-zustrich-hto-tut-soyuznik-a-hto-vorog-644954.html">«Нормандська зустріч». Хто тут союзник, а хто – ворог?</a></b></blockquote>
    </article>
  </body>
</html>