<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/legia-bedzie-chciala-miliony-za-swoich-czolowych-pilkarzy/75997"/>
    <meta property="og:site_name" content="Legia.Net"/>
    <meta property="article:published_time" content="2019-12-09T10:00:00+00:00"/>
    <meta property="og:title" content="Legia będzie chciała miliony za swoich czołowych piłkarzy"/>
    <meta property="og:description" content="Nieuchronnie zbliża się zimowa przerwa w rozgrywkach ekstraklasy i okienko transferowe. Informowaliśmy już o tym z jakimi piłkarzami Legia będzie się chciała rozstać. Ale największe zainteresowanie budzą Radosław Majecki, Michał Karbownik i Jarosław Niezgoda."/>
  </head>
  <body>
    <article>
      <h1>Legia będzie chciała miliony za swoich czołowych piłkarzy</h1>
      <address><time datetime="2019-12-09T10:00:00+00:00">09 Dec 2019, 10:00</time> by <a rel="author">Marcin Szymczyk</a></address>
      <p>
        <b>Nieuchronnie zbliża się zimowa przerwa w rozgrywkach ekstraklasy i okienko transferowe. Informowaliśmy już o tym z jakimi piłkarzami Legia będzie się chciała rozstać. Ale największe zainteresowanie budzą Radosław Majecki, Michał Karbownik i Jarosław Niezgoda.</b>
      </p>
      <p>Bramkarz Legii, <b>Radosław Majecki </b>jest najbardziej łakomy kąskiem i jest bardzo prawodpodobne, że zimą zmieni klub. Idealnym rozwiązaniem dla klubu z Łazienkowskiej jak i dla młodego zawodnika byłłby transfer z natychmiastowym wypożyczeniem do Warszawy na pół roku. Ile Legia może zarobić na Majeckim? - Ze względu na bardzo duże zainteresowanie jego osobą mówimy tu o rekordzie i samej Legii, i polskiej Ekstraklasy - cytuje jednego z pracowników klubu "Super Express". Rekord Ekstraklasy to 6,5 miliona euro za <b>Jana Bednarka</b> z Lecha Poznań. To oznacza, że Legia, jeśli chodzi o Majeckiego, celuje w co najmniej 7 milionów euro.</p>
      <p>Jarosław Niezgoda jest czołowym strzelcem ligi, omijają go też wreszcie kontuzje. W tym sezonie Ekstraklasy snajper Legii zdobył 11 goli, co daje mu pierwszą pozycję eq aequo z <b>Christianem Gytjkaerem</b>. Ile wart jest dziś napastnik Legii? -Na tym etapie sezonu sprzedawanie Niezgody poniżej 5 milionów euro nie ma dla nas sensu - usłyszano przy Łazienkowskiej.</p>
      <p>Największym pozytywnym zaskoczeniem sezonu i jego odkryciem jest <b>Michał Karbownik</b>. Kilka tygodni temu, Legia odrzuciła ofertę w wysokości 5 milionów euro za tego zawodnika. -W tym momencie nie rozpatrujemy sprzedaży tego piłkarza - dowiedziano się w budynku klubowym. Jeśli piłkarz będzie dalej tak grał, rozwijał się i notował świetne liczby, to być może on będzie najdroższym graczem w historii ekstraklasy.</p>
    </article>
  </body>
</html>