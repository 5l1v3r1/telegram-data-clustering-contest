<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/calcio-uva-nel-21-24-arriva-la-conference-cup-354573"/>
    <meta property="og:site_name" content="MilanNews.it"/>
    <meta property="article:published_time" content="2019-12-09T10:36:00+00:00"/>
    <meta property="og:title" content="Calcio: Uva, nel 21-24 arriva la 'Conference Cup'"/>
    <meta property="og:description" content="(ANSA) - ROMA, 09 DIC - Dal 2021 per i club calcistici europei arriva anche la Conferece Cup, terzo torneo continentale, dopo Champions e Europa League. Lo ha detto il vicepresidente dell'Uefa Michele..."/>
  </head>
  <body>
    <article>
      <h1>Calcio: Uva, nel 21-24 arriva la 'Conference Cup'</h1>
      <address><time datetime="2019-12-09T10:36:00+00:00">09 Dec 2019, 10:36</time> by <a rel="author">Enrico Ferrazzi</a></address>
      <p>(ANSA) - ROMA, 09 DIC - Dal 2021 per i club calcistici europei arriva anche la Conferece Cup, terzo torneo continentale, dopo Champions e Europa League. Lo ha detto il vicepresidente dell'Uefa Michele Uva intervenuto ai microfoni di Radio anch'io sport. "L'Europa league -ha aggiunto Uva- passerà dalle attuali 48 a 32 squadre, con un processo di crescita qualitativa verso l'alto". La terza 'coppa' -ha spiegato il numero 2 dell'Uefa- "nasce dalla richiesta delle piccole federazioni di avere una competizione e va nella direzione di coinvolgere più club, per far sentire più squadre nel progetto europeo". Uva infine ha detto che "si sta discutendo di una riforma dei campionati e delle competizioni europee, dal 2024 in avanti, dove il merito sportivo nei campionati è assolutamente garantito, come sono garantiti i week end dei campionati nazionali". (ANSA).</p>
      <footer><b>Fonte:</b> <u>ANSA</u></footer>
    </article>
  </body>
</html>