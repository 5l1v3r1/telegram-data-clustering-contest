<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rainews.it/dl/rainews/articoli/Gentiloni-Il-patto-di-stabilita-risale-agli-anni-della-crisi-ora-va-adeguato-84879097-ee4c-4569-9c6a-3eb74a6efb41.html"/>
    <meta property="og:site_name" content="rainews"/>
    <meta property="article:published_time" content="2019-12-09T10:44:00+00:00"/>
    <meta property="og:title" content="Gentiloni: &quot;Il patto di stabilità risale agli anni della crisi, ora va adeguato&quot;"/>
    <meta property="og:description" content="Il patto di stabilità è stato pensato in un momento di crisi, e ora va rivisto. Lo dice il commissario europeo Paolo Gentiloni, in un'intervista alla Sueddeutsche Zeitung. &quot;Dobbiamo mettere in chiaro che queste regole sono nate in un momento particolare, nel contesto di una crisi. Ora però da questa crisi siamo fuori. E abbiamo altre sfide davanti a noi: la lotta al cambiamento climatico e il pericolo di avere, per un lungo periodo, una crescita bassa e una bassa inflazione&quot;. &quot;In questo contesto le regole europee devono essere gradualmente adeguate&quot;. Il commissario vuole agire rapidamente. E spiega innanzitutto di voler valutare i vantaggi e gli svantaggi delle regole. &quot;Ci saranno consultazioni su questa base e nella seconda metà del 2020 potremmo presentare proposte&quot;, dichiara ancora l'ex premier italiano.  "/>
  </head>
  <body>
    <article>
      <h1>Gentiloni: "Il patto di stabilità risale agli anni della crisi, ora va adeguato"</h1>
      <address>
        <time datetime="2019-12-09T10:44:00+00:00">09 Dec 2019, 10:44</time>
      </address>
      <p>Il patto di stabilità è stato pensato in un momento di crisi, e ora va rivisto. Lo dice il commissario europeo Paolo Gentiloni, in un'intervista alla Sueddeutsche Zeitung.<br/><br/>"Dobbiamo mettere in chiaro che queste regole sono nate in un momento particolare, nel contesto di una crisi. Ora però da questa crisi siamo fuori. E abbiamo altre sfide davanti a noi: la lotta al cambiamento climatico e il pericolo di avere, per un lungo periodo, una crescita bassa e una bassa inflazione". "In questo contesto le regole europee devono essere gradualmente adeguate".<br/><br/>Il commissario vuole agire rapidamente. E spiega innanzitutto di voler valutare i vantaggi e gli svantaggi delle regole. "Ci saranno consultazioni su questa base e nella seconda metà del 2020 potremmo presentare proposte", dichiara ancora l'ex premier italiano.<br/><br/> </p>
    </article>
  </body>
</html>