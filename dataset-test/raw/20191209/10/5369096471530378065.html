<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/790016/skylitsa-chatsiko-sto-egio-perimeni-afentiko-tis-pou-pethane-exo-apo-ta-magazi-tou/"/>
    <meta property="og:site_name" content="to10.gr"/>
    <meta property="article:published_time" content="2019-12-09T10:58:10+00:00"/>
    <meta property="og:title" content="Σκυλίτσα-Χάτσικο στο Αίγιο περιμένει το αφεντικό της που πέθανε έξω από τα μαγαζί του"/>
    <meta property="og:description" content="Είναι τυχερή όμως γιατί τη φροντίζει όλη η γειτονιά"/>
  </head>
  <body>
    <article>
      <h1>Σκυλίτσα-Χάτσικο στο Αίγιο περιμένει το αφεντικό της που πέθανε έξω από τα μαγαζί του</h1>
      <h2>Είναι τυχερή όμως γιατί τη φροντίζει όλη η γειτονιά</h2>
      <address><time datetime="2019-12-09T10:58:10+00:00">09 Dec 2019, 10:58</time> by <a rel="author">to10.gr</a></address>
      <p>ΗΡιρίκα είναι μια όμορφη μικρόσωμη αδέσποτη σκυλίτσα που τη φρόντιζε για πολλά χρόνια ο Χάρης Μπογδάνος έξω από το γραφείο του, στην οδό Αιγιαλέως και Φεϊζοπούλου, στο Αίγιο.</p>
      <p>Ο κ. Μπογδάνος ήταν ιδιαίτερα φιλόζωος και είχε μεγάλη αδυναμία στη Ριρίκα. Όμως πριν από ενάμιση χρόνο αρρώστησε και δεν άνοιξε ξανά το μαγαζί του. Και πέθανε.</p>
      <p>
        <a href="https://www.to10.gr/podosfero/789582/sklires-ikones-asyllipto-xylo-metaxy-opadon-se-elliniko-gipedo-vid/">
          <i>Σκληρές εικόνες: Ασύλληπτο ξύλο μεταξύ οπαδών σε ελληνικό γήπεδο (vid)</i>
        </a>
      </p>
      <p>Το μαγαζί είναι ερμητικά κλειστό. Όμως η σκυλίτσα είναι εκεί και τον περιμένει να επιστρέψει, όπως ο διάσημος Χάτσικο. Αλλά είναι τυχερή μέσα στην ατυχία της καθώς πλέον τη φροντίζει η γειτονιά που την “υιοθέτησε”.</p>
      <p>Τη φωτογραφία ανέβασε στο Facebook ο Γιάννης Τζόβολος (Giannis Jovolos) με την εξής ανάρτηση:</p>
      <p>“Η Ριρίκα είναι μια όμορφη και σέξυ αδεσποτούλα. Κυρία! Πριν 6-7 περίπου χρόνια, μια ωραία μέρα ερωτεύτηκε τον κύριο Χάρη που τον είδε τυχαία στη γειτονιά της. Αμοιβαίος έρωτας! Ο κύριος Χάρης τη φρόντιζε και την πρόσεχε σαν τα μάτια του! Είχα πάθει πλάκα πώς έκαναν και οι δυο μόλις έβλεπε ο ένας τον άλλον. Τι χαρές, τι νάζια, τι παιχνίδια!<br/>Πριν ενάμιση περίπου χρόνο, ο κύριος Χάρης αρρώστησε βαριά και δεν ξαναπήγε στο γραφείο του… και ούτε θα ξαναπάει.<br/>Η Ριρίκα όμως είναι ΚΑΘΕ ΜΕΡΑ εκεί και τον περιμένει! Έξω από το γραφείο του και περιμένει να γυρίσει ο κύριος Χάρης της… και θα τον περιμένει όσο ζει!</p>
      <p>ΥΓ1 Τη Ριρίκα την προσέχει όλη η γειτονιά.<br/>ΥΓ2 Να τα αγαπάτε ρε! Τέτοια ανιδιοτελή αγάπη μέχρι θανάτου δεν πρόκειται να τη βρείτε πουθενά!”.</p>
      <p>
        <b>
          <a href="https://www.to10.gr/podosfero/790016/skylitsa-chatsiko-sto-egio-perimeni-afentiko-tis-pou-pethane-exo-apo-ta-magazi-tou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>