<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848827"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="ট্রাকের নিচে প্রাণ গেল পথচারীর"/>
    <meta property="og:description" content="বগুড়ার শেরপুরে ট্রাকচাপায় মহির উদ্দিন (৬০) নামের এক পথচারী নিহত হয়েছেন। আজ সোমবার (৯ ডিসেম্বর) ভোর সাড়ে ৫টার দিকে উপজেলা শহরের কলেজ রোড এলাকায় ঢাকা-বগুড়া মহাসড়কে এই দুর্ঘটনা ঘটে। নিহত মহির উদ্দিন উপজেলার গাড়ীদহ ইউনিয়নের হাপুনিয়া গ্রামের বাসিন্দা। স্থানীয় সূত্র জানায়, ভোরে কলেজ রোড এলাকায় মহাসড়ক পার হচ্ছিলেন মহির উদ্দিন। এ সময় ঢাকাগামী একটি ট্রাক তাকে চাপা দেয়। এতে ঘটনাস্থলেই মারা যান তিনি। খবর পেয়ে ফায়ার সার্ভিসের কর্মীরা ঘটনাস্থল থেকে মরদেহ উদ্ধার করে। হাইওয়ে পুলিশের বগুড়ার কুন্দারহাট ফাঁড়ির সহকারী উপ-পরিদর্শক (এএসআই) আব্দুর রহিম বিষয়টি নিশ্চিত করেছেন। তিনি বলেন, দুর্ঘটনার পর ঘাতক ট্রাকটি পালিয়ে গেছে। এ ব্যাপারে আইনি ব্যবস্থা নেওয়া হবে বলে জানান তিনি। "/>
  </head>
  <body>
    <article>
      <h1>ট্রাকের নিচে প্রাণ গেল পথচারীর</h1>
      <address><time datetime="2019-12-09T10:04:00+00:00">09 Dec 2019, 10:04</time> by <a rel="author">কালের কণ্ঠ অনলাইন</a></address>
      <p>বগুড়ার শেরপুরে ট্রাকচাপায় মহির উদ্দিন (৬০) নামের এক পথচারী নিহত হয়েছেন। আজ সোমবার (৯ ডিসেম্বর) ভোর সাড়ে ৫টার দিকে উপজেলা শহরের কলেজ রোড এলাকায় ঢাকা-বগুড়া মহাসড়কে এই দুর্ঘটনা ঘটে।</p>
      <p>নিহত মহির উদ্দিন উপজেলার গাড়ীদহ ইউনিয়নের হাপুনিয়া গ্রামের বাসিন্দা।</p>
      <p>স্থানীয় সূত্র জানায়, ভোরে কলেজ রোড এলাকায় মহাসড়ক পার হচ্ছিলেন মহির উদ্দিন। এ সময় ঢাকাগামী একটি ট্রাক তাকে চাপা দেয়। এতে ঘটনাস্থলেই মারা যান তিনি। খবর পেয়ে ফায়ার সার্ভিসের কর্মীরা ঘটনাস্থল থেকে মরদেহ উদ্ধার করে।</p>
      <p>হাইওয়ে পুলিশের বগুড়ার কুন্দারহাট ফাঁড়ির সহকারী উপ-পরিদর্শক (এএসআই) আব্দুর রহিম বিষয়টি নিশ্চিত করেছেন। তিনি বলেন, দুর্ঘটনার পর ঘাতক ট্রাকটি পালিয়ে গেছে। এ ব্যাপারে আইনি ব্যবস্থা নেওয়া হবে বলে জানান তিনি। </p>
    </article>
  </body>
</html>