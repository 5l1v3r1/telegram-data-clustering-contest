<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/regionali-calabria-confermato-lo-scoop-di-affari-santelli-candidata-del-cdx-641724.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-12-09T10:18:00+00:00"/>
    <meta property="og:title" content="Regionali Calabria, confermato lo scoop di Affari: Santelli candidata del Cdx"/>
    <meta property="og:description" content="La Santelli si è dimessa dall'incarico di vicesindaco di Cosenza"/>
  </head>
  <body>
    <article>
      <h1>Regionali Calabria, confermato lo scoop di Affari: Santelli candidata del Cdx</h1>
      <h2>La Santelli si è dimessa dall'incarico di vicesindaco di Cosenza</h2>
      <address>
        <time datetime="2019-12-09T10:18:00+00:00">09 Dec 2019, 10:18</time>
      </address>
      <h3>Regionali Calabria, confermato lo scoop di Affaritaliani: Jole Santelli candidata del Centrodestra </h3>
      <p>Jole Santelli, parlamentare di Forza Italia e coordinatrice del partito in Calabria, si è dimessa dall'incarico di vicesindaco di Cosenza. <a href="http://www.affaritaliani.it/politica/elezioni-calabria-jole-santelli-fi-candidata-del-centrodestra-esclusivo-641487.html"><b>Come anticipato per prima da <i>Affaritaliani.it</i></b></a>, nei prossimi giorni dovrebbe essere ufficializzata la sua candidatura alla presidenza della Regione Calabria per il centro-destra. Santelli ha rimesso l'incarico nelle mani del sindaco Mario Occhiuto, esponente del suo partito, fino a pochi giorni addietro candidato governatore indicato da Forza Italia.</p>
      <p>Dopo l'ultimo vertice fra i leader nazionali del centro-destra, però, era emerso il nome della coordinatrice regionale e deputata come probabile candidata alla presidenza, cosa che, nella giornata di ieri, ha indotto Occhiuto a pubblicare sui social un post nel quale si dice amareggiato per essere stato tradito da persone che considerava amiche, con evidente riferimento a Jole Santelli. Sul nome di Occhiuto ha pesato un veto della Lega che ne ha fatto saltare la candidatura.</p>
    </article>
  </body>
</html>