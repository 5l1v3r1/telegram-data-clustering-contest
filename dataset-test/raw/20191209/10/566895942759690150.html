<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2597987/pid-ternopolem-postane-cergovij-ale-dosit-nezvicnij-novobud"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-12-09T10:29:00+00:00"/>
    <meta property="og:title" content="Під Тернополем постане черговий, але досить незвичний новобуд"/>
    <meta property="og:description" content="Безпритульних тварин з кожним днем стає все більше."/>
  </head>
  <body>
    <article>
      <h1>Під Тернополем постане черговий, але досить незвичний новобуд</h1>
      <address><time datetime="2019-12-09T10:29:00+00:00">09 Dec 2019, 10:29</time> by <a rel="author">Андрій Вацик</a></address>
      <p>
        <i>Будівництво чотирнадцяти нових вольєрів в Центрі стерилізації безпритульних тварин у с. Дичків триває. Тут вже проведені роботи з влаштування бетонної підлоги, армування стяжки металічною сіткою та влаштування зовнішніх стін.</i>
      </p>
      <p>Нагадаємо, що у с. Дичків Тернопільського району функціонує Центр стерилізації та тимчасового утримання безпритульних тварин, де періодично перебуває декілька десятків безпритульних собак.</p>
      <p>Ветеринарними працівниками проводиться стерилізація, вакцинація тварин від сказу, оброблення протиблошиними та протиглисними препаратами.</p>
      <p>На жаль, кількість вольєрів у Центрі стерилізації недостатньо, адже безпритульних тварин з кожним днем стає все більше. Змінити ситуацію може лише гуманне та відповідальне ставлення до чотирилапих їхніх господарів.</p>
    </article>
  </body>
</html>