<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/12/09/moskovskyj-patriarhat-zrobyv-yepyskopom-pomichnyka-zahoplennya-krymu/"/>
    <meta property="og:site_name" content="Народна Правда"/>
    <meta property="article:published_time" content="2019-12-09T10:50:35+00:00"/>
    <meta property="og:title" content="Московський патріархат зробив єпископом помічника захоплення Криму"/>
    <meta property="og:description" content="Кримський священик-сепаратист Московського патріархату архімандрит Каллінік (Чернишов), який брав активну участь у анексії Росією українського Криму, став єпископом в Ніжині."/>
  </head>
  <body>
    <article>
      <h1>Московський патріархат зробив єпископом помічника захоплення Криму</h1>
      <h2>Це одіозне кадрове рішення РПЦ в Україні стало можливим на тлі поточної політичної ситуації</h2>
      <address>
        <time datetime="2019-12-09T10:50:35+00:00">09 Dec 2019, 10:50</time>
      </address>
      <p>Кримський священик-сепаратист <a href="https://narodna-pravda.ua/2019/11/08/ptsu-oderzhala-chergovu-potuzhnu-peremogu-nad-moskovskym-patriarhatom-2/">Московського патріархату</a> архімандрит Каллінік (Чернишов), який брав активну участь у анексії Росією українського Криму, став єпископом в Ніжині.</p>
      <p>Як розповідає НАРОДНА ПРАВДА, про це у Facebook повідомив архієрей Православної церкви України Євстратій Зоря.</p>
      <p>Loading...</p>
      <p>Відповідне дійство, у якому взяв участь предстоятель Російської православної церкви в Україні митрополит Онуфрій, відбулося 8 грудня у Ніжинському Миколаївському соборі.</p>
      <figure>
        <img src="https://narodna-pravda.ua/wp-content/uploads/2019/12/79687164-2578142598900675-6322115817316024320-n-836668-9AzjyZca.jpg"/>
      </figure>
      <p>“Каллінік відомий тим, що активно сприяв окупації Криму Російською Федерацією навесні 2014 року. За що отримав нагороду від окупантів і нею дуже хвалився. Ще майже чотири роки тому в Лаврі його вибрали на “вікарного єпископа” в Крим, але через розголос в пресі досі побоювалися висвячувати, бо такого кандидата могли просто заарештувати, як пособника окупантів”, – пояснив Зоря.</p>
      <figure>
        <img src="https://narodna-pravda.ua/wp-content/uploads/2019/12/79293731-2578177958897139-8378346154898751488-n-322592-wZCDnIlW.jpg"/>
      </figure>
      <p>За його словами, таке одіозне кадрове рішення РПЦ в Україні стало можливим на тлі поточної політичної ситуації</p>
      <p>“І ось тепер вирішили, що “час прийшов”. Мабуть, з Росії дали добро, а тут на місці прорахували, що напередодні зустрічі в Парижі українська держава не захоче скандалу з Москвою”, – вважає архієпископ.</p>
      <p>Зоря відслідкував у ситуації й історичний контекст, адже поблизу Ніжина в 1663 році відбулося зібрання, описане згодом в історичному романі Пантелеймона Куліша “Чорна рада”.</p>
      <p>“Мабуть, побоялися робити це в Києві, тому вирушили в козацький Ніжин… Ближче до Крут. Ближче до Батурина. Щоб не просто зробити відвертого пособника окупантів єпископом, а ще й при цьому демонстративно показати “хто в домі хазяїн”, – наголосив Зоря.</p>
      <figure>
        <img src="https://narodna-pravda.ua/wp-content/uploads/2019/12/kkkk-565618-TUAdtHWt.jpg"/>
      </figure>
      <p>Раніше повідомлялося, що головна небезпека перенесення дати святкування Різдва в Україні полягає в тому, що <a href="https://narodna-pravda.ua/2019/12/05/perenesennya-rizdva-v-ukrayini-stalo-vidomo-pro-pidlist-moskovskogo-patriarhatu/">цим може скористатися Московський патріархат.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>