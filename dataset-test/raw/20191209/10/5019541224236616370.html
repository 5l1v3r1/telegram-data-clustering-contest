<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ilgiornale.it/news/spettacoli/hackerato-profilo-instagram-stash-dei-kolors-1796259.html"/>
    <meta property="og:site_name" content="ilGiornale.it"/>
    <meta property="article:published_time" content="2019-12-09T10:23:00+00:00"/>
    <meta property="og:title" content="Hackerato il profilo Instagram di Stash dei The Kolors"/>
    <meta property="og:description" content="Il leader della band musicale vincitrice di &quot;Amici 14&quot; è apparso sui social per chiedere aiuto ai suoi follower: &quot;Segnalatemi anomalie dal mio account&quot;"/>
  </head>
  <body>
    <article>
      <h1>Hackerato il profilo Instagram di Stash dei The Kolors</h1>
      <h2>Il leader della band musicale vincitrice di "Amici 14" è apparso sui social per chiedere aiuto ai suoi follower: "Segnalatemi anomalie dal mio account"</h2>
      <address><time datetime="2019-12-09T10:23:00+00:00">09 Dec 2019, 10:23</time> by <a rel="author" href="http://www.ilgiornale.it/autore/toloni-novella-151810.html" target="_blank">Novella Toloni</a></address>
      <p>"Il mio account Instagram è stato hackerato", così il cantante <b>Stash </b>dei <b>The Kolors </b>ha informato i suoi fan della violazione del suo profilo social. Nelle scorse ore qualcuno ha forzato l'accesso al suo account Instagram, violandone la privacy. Il cantante ha così chiesto aiuto ai suoi follower per capire cosa sia successo al suo profilo nelle ultime ore.</p>
      <p>Attraverso le storie del suo account Ig, il frontman della band vincitrice della 14esima edizione di "<b>Amici di Maria De Filippi</b>" ha fatto sapere che ignoti hanno sottratto le chiavi di accesso dell'account ufficiale del cantante. Difficile capire lo scopo della violazione, che sarebbe durata poche ore. Stash ha comunque chiesto aiuto ai suoi fan: "Vi prego di segnalarmi qualsiasi attività strana (come già state facendo) che vi appare dal mio profilo". Molti seguaci avrebbero infatti notato pubblicazioni anomale e promozionali comparire sulla propria pagina a nome del profilo dei The Kolors. L'hackeraggio dell'account consente, infatti, ai malviventi di avere facile accesso ad una grande quantità di dati e informazioni riservate del musicista e del suo gruppo, consentendogli di usare in prima persona il profilo.</p>
      <p>La violazione sarebbe durata però solo poche ore, visto che nella tarda serata di ieri Stash è riuscito a comunicare con i suoi follower proprio attraverso il profilo Instagram e a pubblicare altri contenuti personali. Un episodio analogo aveva coinvolto, pochi mesi fa, anche <b>Laura Pausini</b>. In quell'occasione gli <a href="http://www.ilgiornale.it/news/hackerato-profilo-instagram-laura-pausini-1757641.html">hacker si erano impossessati del suoi account</a>, utilizzandolo per pubblicizzare telefonini e smartphone. Oggi la stessa sorte è toccata al cantante dei The Kolors. Tutto però è rientrato a poche ore dalla violazione e Stash è tornato a comunicare con i suoi ammiratori. Per riprendere il filo diretto con loro si è concesso qualche minuto per rispondere alle loro domande , soprattutto sul suo ruolo di professore nella nuova stagione di "Amici": "È troppo bello riuscire a dare qualcosa a chi sta facendo un percorso che ho fatto anch'io in passato. Penso sia la caratteristica principale oltre che la forza del mio metodo di insegnamento". Il leader dei The Kolors ha poi spiegato cosa gli piace di più del suo ruolo: "È veramente bello per me notare dei miglioramenti da una settimana all'altra perché sono riusciti a mettere in pratica un tuo consiglio. Senti che quello che è successo e anche tuo ed è una sensazione che non pensavo mi piacesse così tanto".</p>
      <figure>
        <img src="http://www.ilgiornale.it/sites/default/files/foto/2019/12/09/1575881319-screen.jpg"/>
      </figure>
    </article>
  </body>
</html>