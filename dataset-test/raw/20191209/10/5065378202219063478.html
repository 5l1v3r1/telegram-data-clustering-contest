<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/bombplus/travel/story/967030/praga-ola-osa-den-ixeres-gia-tin-proteyoysa-tis-tsexias"/>
    <meta property="og:site_name" content="Newsbomb"/>
    <meta property="article:published_time" content="2019-12-09T10:48:41+00:00"/>
    <meta property="og:title" content="Πράγα: Όλα όσα δεν ήξερες για την πρωτεύουσα της Τσεχίας"/>
    <meta property="og:description" content="Πράγα | Τσεχία: Σίγουρα, βάζουμε στοίχημα πως ήδη ξέρεις τα πάντα για την Παλιά και τη Νέα Πόλη, ότι έχεις διαβάσει τα πάντα για τη Γέφυρα του Καρόλου."/>
  </head>
  <body>
    <article>
      <h1>Πράγα: Όλα όσα δεν ήξερες για την πρωτεύουσα της Τσεχίας</h1>
      <h2>Πράγα | Τσεχία: Σίγουρα, βάζουμε στοίχημα πως ήδη ξέρεις τα πάντα για την Παλιά και τη Νέα Πόλη, ότι έχεις διαβάσει τα πάντα για τη Γέφυρα του Καρόλου.</h2>
      <address><time datetime="2019-12-09T10:48:41+00:00">09 Dec 2019, 10:48</time> by <a rel="author">Newsroom</a></address>
      <p>Γνωρίζεις, όμως τη σημασία της αριθμητικής επιγραφής στον Πύργο της Γέφυρας ή τι το σπουδαίο έχει η Vinarna Certovka, η οδός που βρίσκεται στα δυτικά του Μουσείου Φραντς Κάφκα;</p>
      <p>Η Πράγα, όπως και να το δεις, είναι το «στολίδι» της Τσεχίας κι εμείς σου παρουσιάζουμε ορισμένα από τα μυστικά της.</p>
      <slideshow>
        <figure>
          <img src="https://nb.bbend.net/media/news/2019/03/19/967030/photos/full/praga-2.jpg"/>
          <figcaption>Με έκταση 70 στρεμμάτων, δεν το λες και μικρό το Κάστρο της Πράγας<cite>PIXABAY</cite></figcaption>
        </figure>
        <figure>
          <img src="https://nb.bbend.net/media/news/2019/03/19/967030/photos/full/praga-1.jpg"/>
          <figcaption>Εσύ ήξερες ότι ο Κάρολος ο  Δ' έκρυψε το μυστικό του στην ομώνυμη γέφυρα που έχτισε στην Πράγα;<cite>PIXABAY</cite></figcaption>
        </figure>
        <figure>
          <img src="https://nb.bbend.net/media/news/2019/03/19/967030/photos/full/praga-4.jpg"/>
          <figcaption>Η πλατεία Wenceslas στο κέντρο της Πράγας<cite>PIXABAY</cite></figcaption>
        </figure>
        <figure>
          <img src="https://nb.bbend.net/media/news/2019/03/19/967030/photos/full/PRAGA-BEER.jpg"/>
          <figcaption>Και ναι! Η μπύρα είναι πιο φτηνή από το νερό στην Πράγα...<cite>PIXABAY</cite></figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <h3>1. Η Πράγα είναι η παγκόσμια πρωτεύουσα της μπύρας</h3>
      <p>Σύμφωνα με έρευνες, η Δημοκρατία της Τσεχίας έχει τη μεγαλύτερη κατά κεφαλήν κατανάλωση μπύρας σε όλο τον κόσμο και δεν διόλου υπερβολική η φράση ότι στην Πράγα «η μπύρα είναι πιο φθηνή από το νερό».</p>
      <p>Υπολογίζεται πως υπάρχουν πάνω από 30 διαφορετικά είδη μπύρας σε όλη τη χώρα με το 97% από αυτές να είναι τύπου Pilsner. Υπάρχει, μάλιστα, στην Πράγα το περίφημο Μουσείο Ζύθου, ως φόρος τιμής στο εθνικό ποτό της χώρας.</p>
      <h3>2. Διαθέτει το μεγαλύτερο σε έκταση κάστρο στον πλανήτη</h3>
      <p>Καλύπτοντας επιφάνεια περίπου 753.500 τετραγωνικών ποδών (70 στρέμματα), το Κάστρο της Πράγας διατηρεί τον τίτλο του μεγαλύτερου κάστρου στον κόσμο, όντας καταγεγραμμένο στο βιβλίο των Ρεκόρ Γκίνες.</p>
      <p>Παράλληλα, αποτελεί προστατευόμενο χώρο από την UNESCO, καθώς η κατασκευή του χρονολογείται από τον 9<sup>ο</sup> αιώνα μ.Χ. και περιλαμβάνει 700 συνολικά δωμάτια. Εάν το επισκεφθείς, κανόνισε να έχεις μαζί σου έναν έμπειρο ξεναγό, αλλιώς πάρε μαζί σου έναν χάρτη, γιατί σε διαφορετική περίπτωση μπορεί να χαθείς!</p>
      <h3>3. Ο μυστήριος αριθμός στη Γέφυρα του Καρόλου</h3>
      <p>Ο Κάρολος ο Δ’ έβαλε το θεμέλιο λίθο κατά την ονοματοδοσία της γέφυράς του στις 05:31 στις 9 Ιουλίου του 1357. Ποια η σημασία όμως αυτής της στιγμής; Πρόκειται για έναν μυστηριώδη αριθμό, το λεγόμενο αριθμητικό παλίνδρομο (διαβάζεται το ίδιο κανονικά όπως και αντίστροφα) – 1, 3, 5, 7, 9, 7, 5, 3, 1 – Ο επικεφαλής, λοιπόν, της Αγίας Ρωμαϊκής Αυτοκρατορίας πίστευε πολύ στην αριθμολογία, και αφού μίλησε με τους βασιλικούς αστρολόγους, πίστεψε πως η έναρξη της κατασκευής της γέφυρας έπρεπε να γίνει τη συγκεκριμένη ημέρα και ακριβή ώρα, ώστε να είναι γερή. Η Γέφυρα του Καρόλου ολοκληρώθηκε 42 χρόνια αργότερα και, ενδεχομένως, χάρη στη βοήθεια των αστρολόγων, παραμένει και σήμερα γερή. Το δε αριθμητικό παλίνδρομο μπορεί να το δει κανείς σκαλισμένο στον Πύργο της Γέφυρας της Παλιάς Πόλης, στην ανατολική όχθη του ποταμού Μολδάβα.</p>
      <h3>4. Έχει το στενότερο δρόμο σε όλο τον κόσμο!</h3>
      <p>Κρυμμένη στην αρχαιότερη γειτονιά της Πράγας, τη Μάλα Στράνα, βρίσκεται η οδός Vinarna Certovka. Το χαρακτηριστικό της; Έχει πλάτος μόλις 49,8 εκατοστά και βρίσκεται δυτικά του Μουσείου Φραντς Καφκα. Πολλοί τουρίστες, λοιπόν, συνωστίζονται στο συγκεκριμένο δρόμο, ώστε να βγάλουν… στριμωγμένοι μια φωτογραφία.</p>
      <p>
        <b>Δείτε όλες τις τελευταίες </b>
        <b>
          <a href="https://www.newsbomb.gr/oles-oi-eidhseis">Ειδήσεις</a>
        </b>
        <b> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></b>
      </p>
      <related>
        <a href="https://www.newsbomb.gr/kosmos/video/954119/sto-kentro-tis-pragas-mporeite-na-skarfalosete-enan-pagomeno-toixo-vid"/>
        <a href="https://www.newsbomb.gr/bombplus/travel/story/939935/praga-h-mpoemisa-tis-eyropis-me-ton-analloioto-xaraktira"/>
        <a href="https://www.newsbomb.gr/bombplus/travel/story/914139/tessera-highlights-gia-na-kleisete-eisitiria-gia-praga"/>
      </related>
    </article>
  </body>
</html>