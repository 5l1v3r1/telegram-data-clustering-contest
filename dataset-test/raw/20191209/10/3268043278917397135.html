<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/biocchi-davide-piazza-affari-091219/"/>
    <meta property="og:site_name" content="Trend Online"/>
    <meta property="article:published_time" content="2019-12-09T10:16:00+00:00"/>
    <meta property="og:title" content="Ftse Mib prossimo ad un'inversione storica. BTP: alla larga ora?"/>
    <meta property="og:description" content="Il Ftse Mib a marzo prossimo &quot;festeggerà&quot; 20 anni di ribassi, ma con il superamento di area 24.500 cambierà faccia. La view di Davide Biocchi."/>
  </head>
  <body>
    <article>
      <h1>Ftse Mib prossimo ad un'inversione storica. BTP: alla larga ora?</h1>
      <h2>Il Ftse Mib a marzo prossimo "festeggerà" 20 anni di ribassi, ma con il superamento di area 24.500 cambierà faccia. La view di Davide Biocchi.</h2>
      <address><time datetime="2019-12-09T10:16:00+00:00">09 Dec 2019, 10:16</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista a Davide Biocchi, trader-Directa SIM, al quale abbiamo rivolto alcune domande sulle valute, su alcune commodities e sugli scenari attesi per le Borse.</p>
      <p>
        <b>L'euro-dollaro ha ripiegato da area 1,11 dopo i buoni dati sul lavoro Usa diffusi venerdì scorso. Cosa aspettarsi ora in vista anche dei meeting della Fed e della BCE mercoledì e giovedì?</b>
      </p>
      <p>Osservando il grafico dell'euro-dollaro si nota che la lettura di questo cross è molto facile, visto che abbiamo un doppio massimo a 1,117 e un doppio minimo intorno all'area 1,10 grosso modo.</p>
      <p>Ora l'euro-dollaro è nel mezzo di questi due valori e di fatto è in trading range: se si guarda il grafico storico di questo cross è impressionante il crollo della volatilità dello stesso.</p>
      <p>L'euro-dollaro per il momento di fatto va avanti e indietro e prima o poi usciremo da questo trading range: non so quando succederà, ma di sicuro accadrà.</p>
      <p>Nelle prossime giornate mi aspetto che il cross si movimenti un po' in occasione delle riunioni della Fed e della BCE, anche se non prevedo che arrivino novità particolarmente eclatanti da queste ultime riunioni del 2019 delle due Banche Centrali.</p>
      <p>Fondamentalmente gli investitori si aspettano che la scenario rimanga abbastanza invariato, salvo sorprese dell'ultimo minuto, motivo per cui anche l'euro-dollaro non dovrebbe registrare grandi movimenti dopo la Fed e la BCE.</p>
      <p>
        <b>L'oro fatica a dare un seguito al recupero partito dai recenti minimi. C'è il rischio di nuovi cali nel breve?</b>
      </p>
      <p>L'oro ha tentato di rientrare nel trading range sopra i 1.480 dollari e se fosse riuscito nel suo intento ciò avrebbe cambiato lo scenario, facendolo tornare lateral-rialzista.</p>
      <footer>
        <a href="https://www.trend-online.com/inte/biocchi-davide-piazza-affari-091219/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>