<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/247770/producatorul-de-conserve-vascar-deschide-doua-noi-magazine-proprii-in-iasi-si-galati.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T10:02:33+00:00"/>
    <meta property="og:title" content="Producatorul de conserve Vascar deschide doua noi magazine proprii, in Iasi si Galati"/>
    <meta property="og:description" content="Producatorul de preparate din carne si conserve Vascar a deschis doua noi magazine specializate, in Galati si Iasi, ajungand astfel la o retea de 21 de unitati in regiunea Moldovei."/>
  </head>
  <body>
    <article>
      <h1>Producatorul de conserve Vascar deschide doua noi magazine proprii, in Iasi si Galati</h1>
      <address><time datetime="2019-12-09T10:02:33+00:00">09 Dec 2019, 10:02</time> by <a rel="author">Andra Imbrea</a></address>
      <p>
        <b>Producatorul de preparate din carne si conserve Vascar a deschis doua noi magazine specializate, in Galati si Iasi, ajungand astfel la o retea de 21 de unitati in regiunea Moldovei.</b>
      </p>
      <hr/>
      <p>Fiecare noua locatie a presupus o investitie cuprinsa intre 40.000 si 80.000 euro. Magazinele specializate comercializeaza in principal produse marca proprie, Moldova in Bucate si Vascar - mezeluri, conserve, carne fresh si semipreparate.</p>
      <p>Magazinele specializate comercializeaza in principal produse marca proprie, Moldova in Bucate si Vascar - mezeluri, conserve, carne fresh si semipreparate.</p>
      <p>„Suntem bucurosi sa anuntam inaugurarea a doua noi magazine. Pentru noi, magazinele proprii au fost si raman importante. Suntem un business antreprenorial si credem in valoarea comunicarii directe cu consumatorii, vrem sa primim feedback in timp real si sa oferim experiente de cumparare personalizate” spune Vlad Ciuburciu, director general Vascar.</p>
      <p>„Magazinele proprii sunt importante si pentru cresterea notorietatii, clientii pot gasi aici tot portofoliul nostru de produse, la preturi competitive. In ceea ce priveste indicatorii de business, cifra de afaceri a retelei de magazine a crescut cu 10% in primele 10 luni din 2019, fata de aceeasi perioada a anului trecut”, adauga Vlad Ciuburciu.</p>
      <p>Infiintata in 1984 la Vaslui, Vascar este o companie cu capital 100% romanesc cu o evolutie organica pe o piata extrem de competitiva. Astazi, Vascar este unul dintre principalii producatori de preparate din carne si conserve din Romania, oferind produse nu doar gustoase, ci si sanatoase, sub marcile Vascar si Moldova in Bucate.</p>
      <p>Pentru Vascar lucreaza mai mult de 350 de angajati, iar compania detine o fabrica de procesare la Vaslui si 21 magazine proprii in regiunea Moldovei, fiind unul dintre principalii angajatori din regiune. O parte din produsele Vascar si Moldova in Bucate sunt distribuite la nivel national, in hypermarket-uri si magazine traditionale partenere. De asemenea, Vascar este o companie care produce produse “marca proprie” pentru Carrefour, Mega Image, Penny Market si Lidl.</p>
      <p>La finalul lui 2018, Vascar a inregistrat o cifra de afaceri de aproximativ 18 milioane de euro.</p>
    </article>
  </body>
</html>