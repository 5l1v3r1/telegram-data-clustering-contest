<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/ancora-maltempo-nei-prossimi-sette-giorni-continui-stravolgimenti-meteo_it_5dee16ece4b00563b85419f2?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T10:05:27+00:00"/>
    <meta property="og:title" content="Arriva la neve sopra i 1000 metri. Vento, pioggia e temporali su tutta l'Italia (tranne al Nord)"/>
    <meta property="og:description" content="Vento, pioggia, temporali, neve, nubifragi e mareggiate colpiranno l’Italia da Nord a Sud"/>
  </head>
  <body>
    <article>
      <h1>Arriva la neve sopra i 1000 metri. Vento, pioggia e temporali su tutta l'Italia (tranne al Nord)</h1>
      <h2>Vento, pioggia, temporali, neve, nubifragi e mareggiate colpiranno l’Italia da Nord a Sud</h2>
      <address><time datetime="2019-12-09T10:05:27+00:00">09 Dec 2019, 10:05</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee1c45210000f90134f657.jpeg?cache=Fb3SlzaJ6D&amp;ops=scalefit_630_noupscale"/>
        <figcaption>Muenz via Getty Images<br/><i>Cold blue snowy winter scenery with bright bokeh for a christmas decoration</i></figcaption>
      </figure>
      <p>Ancora maltempo. Dopo un inizio di dicembre piuttosto tranquillo, con poche piogge e le prime gelate in pianura al Nord, il tempo cambierà radicalmente nei prossimi sette giorni, attraverso continui stravolgimenti: vento, pioggia, temporali, neve, nubifragi e mareggiate colpiranno l’Italia da Nord a Sud. Stando a quanto riporta <a href="https://www.ilmeteo.it/">ilmeteo.it</a>: “Nella giornata di oggi cominceranno ad affluire venti di Maestrale via via più forti sui bacini occidentali mentre domani il Maestrale verrà sostituito dalla Tramontana e dalla Bora che soffieranno impetuosa”.</p>
      <p>Piogge e temporali colpiranno l’Abruzzo e il Molise, dove la neve scenderà fin sopra i 1000 metri. Altro maltempo interesserà il Sud con temporali e possibili grandinate. Al Nord invece il cielo sarà sereno.</p>
      <p>I venti settentrionali continueranno a soffiare anche mercoledì portando il bel tempo al Centro-Sud e alcuni temporali sul basso Tirreno (Calabria e Sicilia).<br/>Giovedì tornerà di nuovo il Maestrale, che farà fioccare fino in pianura su alcuni settori del Nordest.</p>
      <p>Nella giornata di venerdì un’intensa perturbazione atlantica farà irruzione sull’Italia con venti forti o molto forti di Maestrale, Libeccio e Ponente. In questo contesto avremo mareggiate diffuse con onde alte fino a 6 metri su tutte le coste occidentali. Il maltempo colpirà Toscana, Umbria, Lazio e Campania con temporali, grandinate e nubifragi. Al Nord la neve potrebbe scendere fino in pianura (seppur debolmente) su Piemonte, Lombardia e alto Veneto, con fiocchi anche a Torino e Milano. </p>
      <ul>
        <li>HuffPost</li>
      </ul>
    </article>
  </body>
</html>