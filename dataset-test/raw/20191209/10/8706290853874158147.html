<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/lifestyle/689150/peplo-mystiriou-gia-tin-foureira-kai-ton-botia"/>
    <meta property="og:site_name" content="enikos.gr"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="Πέπλο μυστηρίου για την Φουρέιρα και τον Μποτία"/>
    <meta property="og:description" content="Μία δυνατή αγάπη που έχει καταφέρει να ξεπεράσει πολλά εμπόδια, φαίνεται πως κλονίζεται αυτό το διάστημα..."/>
  </head>
  <body>
    <article>
      <h1>Πέπλο μυστηρίου για την Φουρέιρα και τον Μποτία</h1>
      <address>
        <time datetime="2019-12-09T10:04:00+00:00">09 Dec 2019, 10:04</time>
      </address>
      <p>Της Κορύνας Μανταγάρη</p>
      <p>Μία δυνατή αγάπη που έχει καταφέρει να ξεπεράσει πολλά εμπόδια, φαίνεται πως κλονίζεται αυτό το διάστημα. Ο λόγος για την τρυφερή σχέση της <a href="http://www.enikos.gr/lifestyle/687160/i-eleni-foureira-ala-megk-raian-prospoieitai-orgasmo-on-camera-vi">Ελένης Φουρέιρα</a> και του Αλμπέρτο Μποτία, που όπως όλα δείχνουν έχει εξελιχθεί σε θρίλερ, αφού για πρώτη φορά το ζευγάρι έρχεται αντιμέτωπο με σοβαρά προβλήματα.</p>
      <p>Γκρίζα σύννεφα έχουν επισκιάσει την ευτυχία του ποδοσφαιριστή και της δημοφιλούς τραγουδίστριας και δεν είναι λίγοι εκείνοι που μιλούν για οριστικό χωρισμό. Η αιτία; Το φορτωμένο επαγγελματικό πρόγραμμα και των δύο -και μάλιστα σε διαφορετικές χώρες- που δεν τους αφήνει πολλά περιθώρια να ζήσουν τον έρωτά τους με τον τρόπο που επιθυμούν.</p>
      <p>Σύμφωνα με πληροφορίες από το περιβάλλον της εκρηκτικής τραγουδίστριας και κριτή του μουσικού ριάλιτι “Final 4” του ΑΝΤ1, η απόσταση έχει δημιουργήσει σοβαρούς τριγμούς στη σχέση τους. Η Ελένη Φουρέιρα, που έζησε την απόλυτη αναγνώριση μετά τη συμμετοχή της στη Eurovision το 2018 εκπροσωπώντας την Κύπρο, πορεύεται με σταθερά βήματα στο εξωτερικό εξελίσσοντας την καριέρα της σε ευρωπαϊκό επίπεδο, ενώ έχει τη δυνατότητα να ανοίξει τα φτερά της και στην Αμερική. Η πρόταση που δέχτηκε να εμφανιστεί στο Λος Άντζελες την ενθουσίασε, όπως ήταν αναμενόμενο, αλλά την έφερε και αντιμέτωπη με ένα μεγάλο δίλημμα. Και μπορεί αρχικά να είπε το “ναι”, τώρα όμως που πλησιάζει ο καιρός να φτιάξει βαλίτσες για Αμερική, όπου θα μείνει για περίπου τέσσερις μήνες, το να βάλει πίσω την προσωπική της ζωή μοιάζει μονόδρομος. Όπως έχει δηλώσει η ίδια στο παρελθόν, ανάμεσα στη σχέση και στην καριέρα επιλέγει το δεύτερο. “Σε αυτή τη φάση της ζωής μου, η σχέση μου δεν λειτουργεί ανασταλτικά στο να κλείσω μία δουλειά. Προτεραιότητα έχει η καριέρα μου”.</p>
      <p>Η Φουρέιρα ξέρει πως το βήμα αυτό θα την πάει επαγγελματικά ένα επίπεδο πιο πάνω. Γνωρίζει, όμως, πολύ καλά και ότι η αφοσίωση στην καριέρα της θα έχει αρνητικό αντίκτυπο όσον αφορά τη σχέση της με τον Αλμπέρτο.</p>
      <p>Πηγή: Reallife</p>
      <related>
        <h4>σχετικά άρθρα</h4>
        <a href="http://www.enikos.gr/lifestyle/688724/kryfi-epanasyndesi-gia-tin-kortnei-karntasian-kai-ton-proin-tis-p%0A%20%20%20%20%0A"/>
        <a href="http://www.enikos.gr/lifestyle/688233/i-rita-ora-einai-erotevmeni-gios-pasignostou-star-o-tycheros-phot%0A%20%20%20%20%0A"/>
        <a href="http://www.enikos.gr/lifestyle/688240/to-sok-tis-megki-ntrio-otan-eide-on-air-ta-kafta-filia-tou-proin-%0A%20%20%20%20%0A"/>
        <a href="http://www.enikos.gr/lifestyle/687073/i-evi-ioannidou-apanta-sto-an-eiche-schesi-me-ton-ntano-video%0A%20%20%20%20%0A"/>
        <a href="http://www.enikos.gr/lifestyle/685054/i-antidrasi-tis-ilianas-papageorgiou-otan-tin-rotisan-gia-ton-sni%0A%20%20%20%20%0A"/>
        <a href="http://www.enikos.gr/lifestyle/684203/katangelia-sok-apo-ti-chali-beri-gia-ton-proin-tis-photo-video%0A%20%20%20%20%0A"/>
        <a href="http://www.enikos.gr/lifestyle/683535/touni-echo-kati-sti-zoi-mou-pou-einai-stin-archi-ti-eipe-gia-to-m%0A%20%20%20%20%0A"/>
        <a href="http://www.enikos.gr/lifestyle/689070/to-minyma-tou-thanou-mikroutsikou-apo-to-nosokomeio-photo%0A%20%20%20%20%0A"/>
        <a href="http://www.enikos.gr/lifestyle/689035/kafsonas-i-bela-chantint-me-to-mikroskopiko-bikini-tis-photo%0A%20%20%20%20%0A"/>
      </related>
    </article>
  </body>
</html>