<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/altinovaya-okul-mujdesi-1459311"/>
    <meta property="og:site_name" content="CNN Türk"/>
    <meta property="article:published_time" content="2019-12-09T10:11:31+00:00"/>
    <meta property="og:title" content="Altınova'ya okul müjdesi"/>
    <meta property="og:description" content="Altınova'ya okul müjdesi"/>
  </head>
  <body>
    <article>
      <h1>Altınova'ya okul müjdesi</h1>
      <address>
        <time datetime="2019-12-09T10:11:31+00:00">09 Dec 2019, 10:11</time>
      </address>
      <p> </p>
      <p>Erol AKKIR/<a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - KEPEZ Belediyesi'nin İmar Planı revizyonunda <a href="https://www.cnnturk.com/haberleri/egitim">eğitim</a> alanı olarak ayırdığı Altınova'nın Orta Mahallesi'ne hayırsever Mümün-Kübra Soydal çiftinin isimlerinin yaşatılacağı bir <a href="https://www.cnnturk.com/haberleri/okul">okul</a> yapılacak.</p>
      <p>Antalya Valiliğinde yapılan protokolle Altınova'daki 4 bin 600 metrekare arsayı okul yaptırılması için hibe eden Mümün-Kübra Soydal çiftine teşekkür eden Kepez <a href="https://www.cnnturk.com/haberleri/belediye">Belediye</a> Başkanı Hakan Tütüncü, buraya <a href="https://www.cnnturk.com/haberleri/en">en</a> kısa zamanda okul yapılacağını söyledi. Başkan Tütüncü, "Ne mutlu. Altınova'ya yeni bir okul daha kazandırıyoruz. Karamanlı hayırsever büyüklerimizden Kübra-Mümün Soydal çifti mülkiyeti kendilerine ait kıymetli bir arsayı, okul yapılmak üzere hibe ettiler. İsmi kendilerinden daha çok yaşayacak eserlerle geleceğe taşıyanlara ne mutlu" dedi.</p>
      <p>İmar planı revizyonları ile Altınova'nın uçuşa geçtiğini belirten Başkan Hakan Tütüncü, “Plan revizyonları ile Altınova'nın değeri kat kat arttı. Bu dönemimizde bölgeye çok daha kıymetli eserler kazandıracağız. Altınova'nın kültür, sanat ve sosyal etkinliklere kolay bir şekilde ulaşabilmeleri amacıyla bölgeye 4. semt evimizi inşa ediyoruz. Ev hanımlarımıza meslek ve sanat kursları ile çocuklarımızın eğitimlerine katkı sağlayacak etüt merkezleri açıyoruz. <a href="https://www.cnnturk.com/haberleri/calisan">Çalışan</a> annelerimiz ve evlatları bizim için çok değerli. Bunun içinde Altınova'ya Nasreddin Hoca Kreş ve Gündüz Bakımevi'nin 4. şubesini inşa edeceğiz. Geçtiğimiz günlerde de Altınova Cemevi'nin temelini attık. Altınova sakinlerinin bizden en çok talep ettiği bölgeye yeni bir okul yapılmasıydı. Şimdi ise bölgeye hayırsever Mümün-Kübra Soydal çiftinin arsa bağışı ile yeni bir okul geliyor" dedi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/tokat/tokatta-parlayan-disler-projesi-tanitildi-1459315"/>
        <a href="https://www.cnnturk.com/yerel-haberler/bursa/merkez/bursa-yeni-kitap-fuari-icin-gun-sayiyor-1459314"/>
        <a href="https://www.cnnturk.com/yerel-haberler/mersin/toroslar/engelli-vatandaslara-uyusturucu-ile-mucadele-egitimi-1459313"/>
      </related>
    </article>
  </body>
</html>