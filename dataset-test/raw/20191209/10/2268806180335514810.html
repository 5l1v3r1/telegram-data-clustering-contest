<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/bfs/bfs-svikva-izpalkom-v-petak-po-obed.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T10:09:39+00:00"/>
    <meta property="og:title" content="БФС свиква Изпълком в петък по обед"/>
    <meta property="og:description" content="Основна точка в дневния ред на сбирката ще бъде изборът на комисии, които ще са ангажирани с провеждането на конгреса на футболната централа през месец юни 2020 година"/>
  </head>
  <body>
    <article>
      <h1>БФС свиква Изпълком в петък по обед</h1>
      <address>
        <time datetime="2019-12-09T10:09:39+00:00">09 Dec 2019, 10:09</time>
      </address>
      <p>Основна точка в дневния ред на сбирката ще бъде изборът на комисии, които ще са ангажирани с провеждането на конгреса на футболната централа през месец юни 2020 година</p>
      <p>БФС свиква Изпълком, който ще се проведе в петък (13 декември) от 12 часа, разбраха колегите ни от dsport.bg.</p>
      <p>Това ще е поредно заседание на Изпълнителния комитет в последните два месеца. Основна точка в дневния ред на сбирката ще бъде изборът на комисии, които ще са ангажирани с провеждането на конгреса на футболната централа през месец юни 2020 година.</p>
      <p>Очаква се заседанието да бъде обсъждано и предложението на Съдийската комисия свързано с внедряването на ВАР системата в България. Такова обсъждане обаче не попада в дневния ред, но може да бъде коментирано в точка "Разни".</p>
      <p>Новоизбраният вицепрезидент на БФС Емил Костадинов се очаква да бъде утвърден като председател на комисията за подготовка на конгреса.</p>
      <p>Както вече стана ясно конгресът ще се проведе на 7 юни от 10:30 часа в зала номер 3 на НДК. Ако на общото събрание няма кворум то ще се отложи с един час и ще се проведе независимо от броя на явилите се делегати.</p>
    </article>
  </body>
</html>