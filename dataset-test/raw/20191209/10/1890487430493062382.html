<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523041-marek-deloitte-prumysl-v-rijnu-zaporna-nula-ale-mzdy-rostou/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T10:41:02+00:00"/>
    <meta property="og:title" content="Marek (Deloitte): Průmysl v říjnu: Záporná nula. Ale mzdy rostou"/>
    <meta property="og:description" content="Listopad přináší potvrzení, že v některých odvětvích české ekonomiky se situace skutečně mění. Průmyslová výroba opět klesla. V meziročním srovnání se snížila o 3,0 %, po sezónním očištění o 0,4 %.  Klesly také tržby, nové zakázky a zaměstnanost. Zvýšily se pouze mzdy."/>
  </head>
  <body>
    <article>
      <h1>Marek (Deloitte): Průmysl v říjnu: Záporná nula. Ale mzdy rostou</h1>
      <address><time datetime="2019-12-09T10:41:02+00:00">09 Dec 2019, 10:41</time> by <a rel="author">Vladimír Urbánek</a></address>
      <p>Listopad přináší potvrzení, že v některých odvětvích <a href="https://www.kurzy.cz/makroekonomika/">české ekonomiky</a> se situace skutečně mění. Průmyslová výroba opět klesla. V meziročním srovnání se snížila o 3,0 %, po sezónním očištění o 0,4 %.  Klesly také tržby, nové zakázky a <a href="https://www.kurzy.cz/makroekonomika/nezamestnanost/">zaměstnanost</a>. Zvýšily se pouze <a href="https://www.kurzy.cz/mzdy/">mzdy</a>.</p>
      <p>Za poklesem celkových statistik je především snížení produkce hutí (-10,7 %) a výroby kovových konstrukcí a kovodělných výrobků (-7,7 %). Automobilový <a href="https://www.kurzy.cz/makroekonomika/prumysl/">průmysl</a> hlásí pokles o 3,0 %. Naopak výrazně se zvýšila produkce farmaceutického <a href="https://www.kurzy.cz/makroekonomika/prumysl/">průmyslu</a> (25,3 %). Nepříznivému vývoji v zahraničí prozatím odolávají také výroba elektrických zařízení, výroba počítačů a papírenský <a href="https://www.kurzy.cz/makroekonomika/prumysl/">průmysl</a>.</p>
      <p>Vyhlídky do příštích měsíců nenaznačují obrat k lepšímu. Objem nových zakázek se v listopadu meziročně snížil o 4,8 %, přičemž exportní zakázky se snížily o 7,0 %. Přidáme-li k této informaci pokles <a href="https://www.kurzy.cz/tema/ism/">indexu nákupních manažerů</a> v listopadu na 43,5 bodu, je jistá míra skepse na místě.</p>
      <p>Jedinou statistikou, která pokračuje v růstu, je růst <a href="https://www.kurzy.cz/mzdy/">mezd</a>. <a href="https://www.kurzy.cz/makroekonomika/mzdy/">Průměrná mzda</a> v <a href="https://www.kurzy.cz/makroekonomika/prumysl/">průmyslu</a> se v listopadu meziročně zvýšila o 5,3 %, což dohromady s poklesem výroby a <a href="https://www.kurzy.cz/makroekonomika/nezamestnanost/">zaměstnanosti</a> vedlo k růstu jednotkových mzdových nákladů o 7,1 %. Klesající tržby a rostoucí mzdové náklady nejsou pro <a href="https://rejstrik-firem.kurzy.cz/">firmy</a> právě ideální situací.</p>
      <p>Za celý letošní rok počítáme se stagnací průmyslové výroby, případně zvýšením o několik desetin procenta.</p>
      <p>
        <b>David Marek </b>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/267936-svaz-prumyslu-a-dopravy-tlak-na-mzdy-v-prumyslu-poroste/"/>
        <a href="https://tema.kurzy.cz/detail/deloitte-komercni-letecky-prumysl-ceka-letos-rust-sektor-901999.html"/>
        <a href="https://www.kurzy.cz/tema/5356166.html"/>
        <a href="https://www.kurzy.cz/tema/5356217.html"/>
        <a href="https://www.kurzy.cz/zpravy/471056-us-pmi-v-prumyslu-a-sluzbach-v-rijnu-ukazuje-oziveni-rustu/"/>
        <a href="https://www.kurzy.cz/zpravy/475873-cr-prumysl-v-rijnu-klesla-m-m-o-1-1-respektive-rostla-o-3-3-r-r/"/>
        <a href="https://www.kurzy.cz/zpravy/475886-prumysl-v-rijnu-po-zarijovem-poklesu-vzrostl-o-6-7/"/>
        <a href="https://movie.kurzy.cz/Jb5VjURRI7U/"/>
        <a href="https://www.kurzy.cz/zpravy/440054-cr-prumysl-v-rijnu-rostl-o-5-3-hodnota-novych-zakazek-10-3-r-r/"/>
        <a href="https://www.kurzy.cz/zpravy/428940-video-david-marek-deloitte-advisory-americke-akcie-jsou-relativne-drahe/"/>
        <a href="https://video.kurzy.cz/y/JmZR7-p6RRk/"/>
        <a href="https://video.kurzy.cz/y/Hi3HrjYw1HE/"/>
      </related>
    </article>
  </body>
</html>