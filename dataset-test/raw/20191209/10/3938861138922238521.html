<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_pozhezha-na-troyickij-9-lyudej-zalishayutsya-v-likarnyah/942094"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T10:47:00+00:00"/>
    <meta property="og:title" content="Пожежа на Троїцькій: 9 людей залишаються в лікарнях"/>
    <meta property="og:description" content="Станом на 9 грудня в лікарнях Одеси залишаються 9 потерпілих внаслідок пожежі в коледжі економіки, права та готельно-ресторанного бізнесу. У міськлікарні №1 залишається бібліотекар училища, в лікарні № 10 - одна дитина, в лікарні №11- працівник ДСНС, в стаціонарі обласної дитячої лікарні ..."/>
  </head>
  <body>
    <article>
      <h1>Пожежа на Троїцькій: 9 людей залишаються в лікарнях</h1>
      <address><time datetime="2019-12-09T10:47:00+00:00">09 Dec 2019, 10:47</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942094_w_300.jpg?v=0"/>
        <figcaption>В Одесі під час пожежі в коледжі постраждали 32 людей. Фото - od.dsns.gov.ua</figcaption>
      </figure>
      <p>Станом на 9 грудня в лікарнях Одеси залишаються 9 потерпілих внаслідок пожежі в коледжі економіки, права та готельно-ресторанного бізнесу.</p>
      <p>У міськлікарні №1 залишається бібліотекар училища, в лікарні № 10 - одна дитина, в лікарні №11- працівник ДСНС, в стаціонарі обласної дитячої лікарні залишаються ще 2 дітей і у військовому госпіталі – 4 рятувальників, повідомила заступник міського голови <b>Світлана Бедрега.</b></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_odesa-proschayetsya-iz-zagiblim-ryatuvalnikom/942086"/>
      </related>
      <p>"У лікарнях залишаються троє дітей і шестеро дорослих, з яких п'ять - співробітники ДСНС. У всіх стабільний стан ", - зазначила Світлана Бедрега.</p>
      <p>Загалом із моменту трагедії в лікарні звернулися 32 людей. Усім, незалежно від прописки, буде виділена матеріальна допомога.</p>
      <p>Також всі витрати з ритуальних послуг місто візьме на себе і компенсує, незалежно, це жителі Одеси чи ні.</p>
      <blockquote>Рятувальники продовжують розбирати завали на згарищі Одеського коледжу економіки, права та готельно-ресторанного бізнесу. Станом на ранок 9 грудня під завалами <a href="https://gazeta.ua/articles/np/_tragediya-v-odesi-kilkist-zhertv-zrosla-do-12/942069">знайшли ще 2 тіла.</a> Таким чином кількість жертв пожежі збільшилася до 12.</blockquote>
    </article>
  </body>
</html>