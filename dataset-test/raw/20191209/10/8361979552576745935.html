<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rosiya-shchodo-rozshirennya-normandskogo-formatu-ostanni-novini-50058191.html"/>
    <meta property="og:site_name" content="НВ"/>
    <meta property="article:published_time" content="2019-12-09T10:11:00+00:00"/>
    <meta property="og:title" content="МЗС Росії: Ми проти будь-якого розширення нормандського формату"/>
    <meta property="og:description" content="МЗС Росії заявило, що Москва проти розширення нормандського формату щодо врегулювання ситуації на Донбасі."/>
  </head>
  <body>
    <article>
      <h1>МЗС Росії: Ми проти будь-якого розширення нормандського формату</h1>
      <h2>МЗС Росії заявило, що Москва проти розширення нормандського формату щодо врегулювання ситуації на Донбасі.</h2>
      <address>
        <time datetime="2019-12-09T10:11:00+00:00">09 Dec 2019, 10:11</time>
      </address>
      <p>Про це заявив заступник міністра закордонних справ РФ Олександр Грушко.</p>
      <p>«Ми негативно ставимося до цієї ідеї, для нас це не питання формату… Не треба шукати альтернативу … Треба йти за двома треками: безпековому — завершити нарешті розведення сил; і політичному — запустити процес шляхом введення в дію формули Штайнмайєра і ухвалення інших рішень, які гарантували б незмінність і стійкість особливого статусу», — цитує Грушка <a href="https://tass.ru/politika/7296653">ТАСС.</a></p>
      <p>У понеділок, 9 грудня, в Парижі відбудеться зустріч лідерів країн нормандської четвірки — Володимира Зеленського (Україна), Ангели Меркель (Німеччина), Еммануеля Макрона (Франція) і Володимира Путіна (РФ).</p>
      <p>Це буде перша <a href="https://nv.ua/ukr/tags/normandskij-format.html">нормандська зустріч</a> за три роки. Востаннє президенти Франції, України, Росії та канцлер Німеччини зустрічалися в жовтні 2016 року. З того часу Франсуа Олланда в «четвірці» змінив Еммануель Макрон, а Петра Порошенка — Володимир Зеленський.</p>
      <p>8 липня президент України Володимир <a href="https://nv.ua/ukr/ukraine/politics/zelenskiy-poklikav-putina-na-pryami-peregovori-50030928.html">Зеленський запропонував президенту РФ Володимиру Путіну провести прямі переговори</a> за участю президента США Дональда Трампа, прем'єра Великої Британії, канцлера ФРН Ангели Меркель і президента Франції Еммануеля Макрона.</p>
      <p>У <a href="https://nv.ua/ukr/world/geopolitics/tramp-pro-ukrajinu-volker-dopustiv-uchast-prezidenta-ssha-v-normandskomu-formati-novini-ukrajini-50035534.html">США допустили участь Дональда Трампа в розширеному нормандському форматі.</a></p>
    </article>
  </body>
</html>