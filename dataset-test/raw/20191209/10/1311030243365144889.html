<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/economy/article/1628459/%E0%A6%AA%E0%A7%81%E0%A6%81%E0%A6%9C%E0%A6%BF%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AC%E0%A7%9C-%E0%A6%A7%E0%A6%B0%E0%A6%A8%E0%A7%87%E0%A6%B0-%E0%A6%A6%E0%A6%B0%E0%A6%AA%E0%A6%A4%E0%A6%A8"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T10:21:00+00:00"/>
    <meta property="og:title" content="পুঁজিবাজারে বড় ধরনের দরপতন"/>
    <meta property="og:description" content="পুঁজিবাজারে আবার বড় ধরনের দরপতন হয়েছে। আজ সোমবার সপ্তাহের দ্বিতীয় কার্যদিবসে দেশের প্রধান শেয়ারবাজার ঢাকা স্টক এক্সচেঞ্জের (ডিএসই) প্রধান সূচক ডিএসইএক্স কমে নেমে এসেছে তিন বছর আগের অবস্থানে। সূচকটি আজ কমেছে ৬২ পয়েন্ট। অবস্থান করছে ৪ হাজার ৫৩৩ পয়েন্টে। এর আগে ২০১৬ সালে ৩১ অক্টোবর সূচকটি কমে ৪ হাজার ৫২৬ পয়েন্টে অবস্থান করে।"/>
  </head>
  <body>
    <article>
      <h1>পুঁজিবাজারে বড় ধরনের দরপতন</h1>
      <address><time datetime="2019-12-09T10:21:00+00:00">09 Dec 2019, 10:21</time> by <a rel="author">নিজস্ব প্রতিবেদক, ঢাকা</a></address>
      <p>পুঁজিবাজারে আবার বড় ধরনের দরপতন হয়েছে। আজ সোমবার সপ্তাহের দ্বিতীয় কার্যদিবসে দেশের প্রধান শেয়ারবাজার ঢাকা স্টক এক্সচেঞ্জের (ডিএসই) প্রধান সূচক ডিএসইএক্স কমে নেমে এসেছে তিন বছর আগের অবস্থানে। সূচকটি আজ কমেছে ৬২ পয়েন্ট। অবস্থান করছে ৪ হাজার ৫৩৩ পয়েন্টে। এর আগে ২০১৬ সালে ৩১ অক্টোবর সূচকটি কমে ৪ হাজার ৫২৬ পয়েন্টে অবস্থান করে।</p>
      <p>অন্যদিকে, চট্টগ্রাম স্টকএক্সচেঞ্জে (সিএসই) সার্বিক সূচক সিএএসপিআই কমেছে ১৫১ পয়েন্ট।</p>
      <p>ডিএসইতে আজ মোট লেনদেনের পরিমাণ গতকালের চেয়ে আরও কমেছে। আজ মোট লেনদেন হয়েছে ২৭৫ কোটি ২৯ লাখ টাকা। গতকাল রোববার লেনদেনের পরিমাণ ছিল ৩৪৯ কোটি টাকা। হাতবদল হওয়া শেয়ার ও মিউচুয়াল ফান্ডের মধ্যে দর বেড়েছে ৬৭টির, কমেছে ২৩৩টির এবং অপরিবর্তিত আছে ৫৩টির।</p>
      <p>পুঁজিবাজার বিশ্লেষকেরা বলছেন, মূলত দেশের অর্থনৈতিক পরিস্থিতি নিয়ে একটি শঙ্কা থেকেই পুঁজিবাজারে দর পতন হচ্ছে। বিনিয়োগকারীদের বাজারের প্রতি অনাস্থা তৈরি হয়েছে।</p>
      <p>লেনদেনের শীর্ষে থাকা কোম্পানিগুলো হলো স্কয়ার ফার্মা, সিনোবাংলা, ড্যাফোডিল, বিএটিবিসি, ন্যাশনাল টিউবস, বিকন ফার্মা, ব্র্যাক ব্যাংক লিমিটেড, প্রিমিয়ার ব্যাংক লিমিটেড, সোনার বাংলা ইনস্যুরেন্স ও রেকিট বেইকুইজার।</p>
      <p>দর বাড়ার শীর্ষে থাকা কোম্পানিগুলো হলো নিউ লাইন, প্রাইম ফাইন্যান্স ফার্স্ট মিউচুয়াল ফান্ড, হাক্কানি পাল্প, জাহিন স্পিনিং, কে অ্যান্ড কিউ, রেকিট বেনকুইজার, কপার টেক, ইস্টার্ণ কেবলস, অনলিমা ইয়ার্ন ও কুইনসাউথ।</p>
      <p>দর কমার শীর্ষে থাকা কোম্পানিগুলো হলো ড্যাফোডিল, জাহিন টেক্স, ঢাকা ডায়িং, বিবিএস ক্যাবলস, আলহাজ টেক্সটাইল, হাওয়া ওয়েল টেক্সটাইল, ইভিন্স টেক্সটাইল, বে লিজিং, তুংঘাই ও বিডি থাই।</p>
      <p>অন্যদিকে, সিএসইতে হাতবদল হওয়া শেয়ার ও মিউচুয়াল ফান্ডের মধ্যে দর বেড়েছে ৬০টির, কমেছে ১৪৮টির, অপরিবর্তিত আছে ২৯টির।</p>
    </article>
  </body>
</html>