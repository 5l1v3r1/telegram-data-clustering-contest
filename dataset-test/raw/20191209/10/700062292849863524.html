<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/717065-vinteo-sok-pyrovolhsan-choreytria-sto-prosopo-epeidh-stamathse-na-choreyei.html"/>
    <meta property="og:site_name" content="madata.gr"/>
    <meta property="article:published_time" content="2019-12-09T10:34:00+00:00"/>
    <meta property="og:title" content="Βίντεο σοκ: Πυροβόλησαν χορεύτρια στο πρόσωπο επειδή σταμάτησε να χορεύει"/>
    <meta property="og:description" content="Ένα ασύλληπτο περιστατικό συνέβη σε γάμο, στην Ινδία. Σε βίντεο, που δόθηκε στη δημοσιότητα και κάνει τον γύρο του διαδικτύου, εμφανίζεται η 22χρονη χορεύτρια Χίνα"/>
  </head>
  <body>
    <article>
      <h1>Βίντεο σοκ: Πυροβόλησαν χορεύτρια στο πρόσωπο επειδή σταμάτησε να χορεύει</h1>
      <address>
        <time datetime="2019-12-09T10:34:00+00:00">09 Dec 2019, 10:34</time>
      </address>
      <p>Ένα ασύλληπτο περιστατικό συνέβη σε γάμο, στην Ινδία. Σε βίντεο, που δόθηκε στη δημοσιότητα και κάνει τον γύρο του διαδικτύου, εμφανίζεται η 22χρονη χορεύτρια Χίνα να χορεύει στον γάμο της κόρης ενός ηγέτη χωριού στη βόρεια επαρχία Ουτάρ Πραντές, όταν κάποιος από το κοινό την πυροβολεί στο πρόσωπο.<br/><br/>Η 22χρονη χορεύει μαζί με μία άλλη κοπέλα. Κάποια στιγμή, το τραγούδι σταματά και οι δύο κοπέλες σταματούν με τη σειρά τους να χορεύουν. Το κοινό, όμως, αρχίζει να τις αποδοκιμάζει.<br/><br/>Σύμφωνα με την ινδική ιστοσελίδα NDTV, ακούγεται κάποιος να λέει «θα πέσουν πυροβολισμοί». Στη συνέχεια ακούγεται ένας πυροβολισμός και η κοπέλα πιάνει το πρόσωπό της και να πέφτει στη σκηνή.<br/><br/>Η 22χρονη μεταφέρθηκε στο νοσοκομείο σε κρίσιμη κατάσταση, με μια πληγή στο σαγόνι της, αλλά δεν κινδυνεύει η ζωή της.<br/><br/>Σύμφωνα με τα τοπικά μέσα, που επικαλείται ο Independent, δύο άτομα έχουν συλληφθεί μία βδομάδα μετά το περιστατικό και η αστυνομία αναζητά ακόμα ένα άτομο.<br/><br/>Το βίντεο:</p>
      <figure>
        <iframe data-src="https://twitter.com/alok_pandey/status/1202834197565460481?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/TW4410bh3Aw" width="560" height="315" data-service="Youtube" scrolling="no"/>
      </figure>
    </article>
  </body>
</html>