<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/4e11146901783.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T10:00:58+00:00"/>
    <meta property="og:title" content="خدمات دهی به مشتریان بانک سینا متحول می شود"/>
    <meta property="og:description" content="مدیرعامل بانک سینا با سفر به استان آذربایجان شرقی، با همکاران شعب بانک در این استان دیدار کرد."/>
  </head>
  <body>
    <article>
      <h1>خدمات دهی به مشتریان بانک سینا متحول می شود</h1>
      <address><time datetime="2019-12-09T10:00:58+00:00">09 Dec 2019, 10:00</time> by <a rel="author">پایگاه خبری تحلیلی اخبار بانک</a></address>
      <p>به گزارش اخباربانک به نقل از روابط عمومی بانک سینا، دکتر ایمانی در این سفر، ضمن دیدار و گفتگوی صمیمانه با همکاران شعب مرند، ملکان، مراغه و بناب، عملکرد این شعب را بررسی و از زحمات آنان قدردانی کرد.<br/>دکتر ایمانی در این دیدارها طی سخنانی با بیان آنکه موفقیت های بانک سینا حاصل تلاش و زحمات همکاران است گفت: عامل محرکه و زمینه ساز پیشرفت هر سازمان و بنگاه اقتصادی، سرمایه انسانی آن است که توجه به دغدغه ها و مسائل معیشتی آنها می تواند سرعت حرکت بر مسیر پیشرفت و توسعه را بهبود ببخشد لذا تلاش برای ایجاد همدلی در بین کارکنان در سرفصل استراتژی ها و برنامه ریزی های بانک سینا خواهد بود و سفرهای استانی نیز کمک بسیار موثری برای آشنایی با مسائل و شناخت و رفع مشکلات کارکنان است.<br/>دکتر ایمانی با بیان آنکه موفقیت هر سازمانی حاصل تلاش و خرد جمعی کارکنان آن است، اظهار داشت: پیشرفت سازمان ارتباط مستقیم با نگاه مجموعه به <a href="http://tnews.ir/tags/%d9%86%db%8c%d8%b1%d9%88%db%8c-%d8%a7%d9%86%d8%b3%d8%a7%d9%86%db%8c">نیروی انسانی</a> دارد، هر چه رابطه عاطفی و فضای همدلی بین مجموعه با همکاران قویتر و مستحکم تر و تلاشها و برنامه ریزی هوشمندانه تر باشد، رسیدن به اهداف و موفقیت ها بیشتر خواهد بود.<br/>مدیرعامل بانک سینا افزود: وظیفه بانک به عنوان یک بنگاه خدماتی، ارائه بهینه و مطلوب خدمات به هموطنان است و بانک سینا به عنوان بانکی خوشنام، بدون حاشیه و برخوردار از محصولات نوین و رقابتی به ویژه در حوزه بانکداری الکترونیک، همواره توجه به مشتری را سرلوحه کار قرار داده و اکنون نیز با تنوع بخشی به محصولات و معرفی سبد خدمات جدید، اقدامات موثری را در این راه به انجام خواهد رساند.<br/> دکتر ایمانی به افزایش حدود اختیارات مناطق اشاره کرد و گفت: خدمات دهی سریع و ...</p>
    </article>
  </body>
</html>