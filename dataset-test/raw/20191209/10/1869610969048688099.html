<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/externe/agentul-din-serviciile-secrete-care-a-planuit-ruta-convoiului-lui-john-f-kennedy-a-murit-ce-a-spus-despre-asasinarea-presedintelui-intr-un-interviu-din-2013-18659750"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T10:35:00+00:00"/>
    <meta property="og:title" content="Agentul din Serviciile Secrete care a plănuit ruta convoiului lui John F. Kennedy a murit. Ce a spus despre asasinarea preşedintelui într-un interviu din 2013"/>
    <meta property="og:description" content="Winston Lawson, agentul din Serviciile Secrete care a organizat ruta convoiului preşedintelui John F. Kennedy în Dallas şi care se afla în maşina din faţa vehiculului prezidenţial atunci când Kennedy a fost..."/>
  </head>
  <body>
    <article>
      <h1>Agentul din Serviciile Secrete care a plănuit ruta convoiului lui John F. Kennedy a murit. Ce a spus despre asasinarea preşedintelui într-un interviu din 2013</h1>
      <h2>Winston Lawson, agentul din Serviciile Secrete care a organizat ruta convoiului preşedintelui John F. Kennedy în Dallas şi care se afla în maşina din faţa vehiculului prezidenţial atunci când Kennedy a fost asasinat, a murit pe 7 noiembrie, a declarat fiul său, Jeff Lawson, pentru CNN.</h2>
      <address><time datetime="2019-12-09T10:35:00+00:00">09 Dec 2019, 10:35</time> by <a rel="author" href="https://www.mediafax.ro/autor/ioana-scholler" target="_blank">Ioana Scholler</a></address>
      <p>Winston Lawson a lucrat timp de 22 de ani pentru Serviciile Secrete, bărbatul fiind sub comanda a şapte preşedinţi, de la Dwight D. Eisenhower până la Ronald Reagan.</p>
      <p>Jeff Lawson a declarat că tatăl lui a fost traumatizat în urma evenimentelor de pe 22 noiembrie, 1963. „Tatăl meu s-a simţit extrem de vinovat pentru că el a fost cel care a organizat convoiul de la Dellas”, a afirmat fiul său. Agentul obişnuia să viziteze cimitirul Arlington la fiecare aniversare a morţii preşedintelui Kennedy, pentru a-şi adduce omagiile, a mai spus fiul său.</p>
      <p>Winston Lawson a vorbit despre chinul emotional <b><a href="https://edition.cnn.com/2019/12/07/us/winston-lawson-secret-service-agent-obit/index.html">într-un interviu acordat unui post afiliat CNN în 2013,</a></b> cu ocazia împlinirii a 50 de ani de la asasinarea lui Kennedy.</p>
      <p>„Sunt singurul agent din istoria Serviciilor Secrete sub ochii căruia preşedintele Statelor Unite a fost ucis”, a spus Lawson în interviu. „Am momente în care aş fi vrut să nu mă fi născut”, a adăugat bărbatul.</p>
      <p>După asasinare, mai mulţi agenţi i-au spus lui Winston Lawson că s-au bucurat de faptul că el se ocupase de organizarea convoiului, pentru că ştiau că este meticulos şi atent la fiecare detaliu, a mai spus fiul său.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>