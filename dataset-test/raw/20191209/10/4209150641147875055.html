<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/SIPA-pretresa-pet-lokacija-na-podrucju-Brckog-i-Odzaka/572705?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T10:57:08+00:00"/>
    <meta property="og:title" content="SIPA pretresa pet lokacija na području Brčkog i Odžaka"/>
    <meta property="og:description" content="BRČKO - Policijski službenici Državne agencije za istrage i zaštitu (SIPA) jutros su započeli operativnu akciju kodnog naziva &quot;Madagaskar&quot;, a u toku su pretresi na pet lokacija na području Brčkog i Odžaka."/>
  </head>
  <body>
    <article>
      <h1>SIPA pretresa pet lokacija na području Brčkog i Odžaka</h1>
      <address><time datetime="2019-12-09T10:57:08+00:00">09 Dec 2019, 10:57</time> by <a rel="author">N.N.</a></address>
      <p>BRČKO - Policijski službenici Državne agencije za istrage i zaštitu (SIPA) jutros su započeli operativnu akciju kodnog naziva "Madagaskar", a u toku su pretresi na pet lokacija na području Brčkog i Odžaka.</p>
      <p>Za sad je uhapšena jedna osoba, a akcija je usmejerna na razbijanje grupe za organizovane kriminalne grupe koja se bavi neovlaštenom proizvodnjom i prometom opojnih droga.</p>
      <p>"U toku su pretresi stambenih i poslovnih objekata na ukupno pet lokacija na području Brčkog i Odžaka zbog postojanja osnova sumnje da su lica osumnjičena u ovom predmetu počinila krivično djelo iz člana 250. Krivičnog zakona Bosne i Hercegovine 'Organizirani kriminal',  u vezi sa krivičnim djelom iz člana 195. Krivičnog zakona Bosne i Hercegovine 'Neovlašteni promet opojnim drogama'. Uporedo sa navedenim aktivnostima, nadležni organi na području Holandije vrše se pretrese na 15 lokacija", saopšteno je iz SIPA.</p>
      <p>Prilikom pretresa otkriveni su i privremeno oduzeti predmeti koji se mogu dovesti u vezu s izvršenjem gore nave navedenih krivičnih djela, jedan mobilni telefon, te poslovna dokumentacija  firmi koje je osumnjičeni registrovao kako bi mogao vršiti uvoz supstanci koje se koriste za proizvodnju opojnih droga.</p>
      <p>Navedene aktivnosti provode se po naredbama Tužilaštva Bosne i Hercegovine i Suda Bosne i Hercegovine.</p>
    </article>
  </body>
</html>