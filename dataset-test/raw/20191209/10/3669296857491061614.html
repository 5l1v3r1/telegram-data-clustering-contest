<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/balbeyde-cop-isyani-1459306"/>
    <meta property="og:site_name" content="CNN Türk"/>
    <meta property="article:published_time" content="2019-12-09T10:11:03+00:00"/>
    <meta property="og:title" content="Balbey'de çöp isyanı"/>
    <meta property="og:description" content="Balbey'de çöp isyanı"/>
  </head>
  <body>
    <article>
      <h1>Balbey'de çöp isyanı</h1>
      <address>
        <time datetime="2019-12-09T10:11:03+00:00">09 Dec 2019, 10:11</time>
      </address>
      <p> </p>
      <p>İbrahim LALELİ/<a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - ANTALYA'nın tarihi mahallesi Balbey'de yaşayan vatandaşlar, gelişi güzel etrafa atılan çöplere isyan etti. Balbey Mahalle Muhtarı Abdullah Uyaroğlu, mahalleyi dolaşarak fotoğrafladığı çöp yığınlarını <a href="https://www.cnnturk.com/haberleri/sosyal-medya">sosyal medya</a> hesabında paylaşarak tepkisini dile getirdi.</p>
      <p>Muratpaşa ilçesinde tarihi Balbey Mahallesi'nde çöp konteynerlerinin çevresi başta olmak üzere vatandaşlar tarafından çevreye rast gele bırakılan çöp ve molozlar tepkiye <a href="https://www.cnnturk.com/haberleri/neden">neden</a> oluyor. Balbey Mahalle Muhtarı Abdullah Uyaroğlu, çevre kirliliğine sebep olan kişileri görenlerin yetkilileri bildirmesini istedi. Balbey Mahallesi'nde katı atık toplama gününün cuma olduğunu hatırlatan Uyaroğlu, "Bahçesini budayan, katı atık atan veya moloz dökecek olan cuma günü bu atıkları çıkarmalı ki, <a href="https://www.cnnturk.com/haberleri/belediye">belediye</a> gelip alabilsin. Mahallemiz özel bir mahalle. Bu nedenle mahallemizin çöpleri Muratpaşa Belediyesi tarafından toplanıyor. Büyükşehir Belediyesi ise süpürme işini yapıyor. Cumadan önce bırakılan katı atıklar çirkin görüntüye neden oluyor" dedi.</p>
      <p>Mahalle sakinlerinden yardım isteyen Uyaroğlu, "Mahalle sakinlerimizden güvenlik kamerası kullananların kamera kayıtlarına bakarak bu katı çöpleri kimlerin attığını tespit etmelerini rica ediyorum. Büyük bir çevre kirliliğine neden olan kişi ya da kişileri yetkililere bildirmek bizim vatandaşlık görevimiz" dedi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/tokat/tokatta-parlayan-disler-projesi-tanitildi-1459315"/>
        <a href="https://www.cnnturk.com/yerel-haberler/bursa/merkez/bursa-yeni-kitap-fuari-icin-gun-sayiyor-1459314"/>
        <a href="https://www.cnnturk.com/yerel-haberler/mersin/toroslar/engelli-vatandaslara-uyusturucu-ile-mucadele-egitimi-1459313"/>
      </related>
    </article>
  </body>
</html>