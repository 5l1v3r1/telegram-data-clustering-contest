<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/hidroelectrica-sprijina-financiar-invatamantul-profesional-cu-scopul-de-a-si-asigura-angajati-18659911"/>
    <meta property="og:site_name" content="Gândul"/>
    <meta property="article:published_time" content="2019-12-09T10:03:58+00:00"/>
    <meta property="og:title" content="Hidroelectrica sprijină financiar învăţământul profesional, cu scopul de a-şi asigura angajaţi"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Hidroelectrica sprijină financiar învăţământul profesional, cu scopul de a-şi asigura angajaţi</h1>
      <h2>Acţionarii Hidroelectrica vor aproba în adunarea generală din 12 noiembrie implicarea companiei în învăţământul profesional/dual printr-un program de sprijin financiar ce include burse lunare de 500 de lei şi practică în unităţile Hidroelectrica, potrivit convocatorului.</h2>
      <address><time datetime="2019-12-09T10:03:58+00:00">09 Dec 2019, 10:03</time> by <a rel="author" href="https://www.gandul.info/autor/mihai-gongoroi" target="_blank">Mihai Gongoroi</a></address>
      <p>Programul, ce se va desfăşura pe trei ani în perioada 2020-2023, vizează pregătirea a câte o clasă în fiecare din cele 7 sucursale ale societăţii, respectiv un număr total de 210 maşinişti şi electricieni. La 1 mai 2019, vârsta medie a personalului Hidroelectrica era de 49 de ani.</p>
      <p>"Una dintre direcţiile strategice ale companiei este asigurarea personalului calificat în meseriile necesare desfăşurării activităţilor în Hidroelectrica, pentru acoperirea necesarului de posturi în toate domeniile de activitate. Având în vedere creşterea vârstei medii a salariaţilor şi faptul că formarea unui specialist în domeniul hidroenergetic presupune o perioadă îndelungată de pregătire şi formare profesională, Hidroelectrica se va implica în învăţământul dual pentru calificarea potenţialilor săi noi angajaţi în principalele meserii necesare în exploatarea centralelor – electrician şi maşinist (electromecanic)", se arată în nota de fundamentare a programului.</p>
      <p>Liceele propuse pentru colaborare sunt: 1) Liceul Tehnologic Vasile Sav din Roman; 2) Colegiul Energetic Râmnicu Vâlcea; 3) Colegiul Tehnic Energetic Cluj Napoca sau Colegiul Tehnic Traian Vuia din Oradea; 4) Liceu Ferdinand I din Curtea de Argeş; 5) Liceul Tehnic Sebeş şi/sau Independenţa Sibiu; 6) Liceul Domnul Tudor din Drobeta Turnu Severin; 7) Colegiul Naţional I.C. Brătianu din Haţeg.</p>
      <p>Primii hidroenergeticieni instruiţi în cadrul programului vor încheia studiile în 2023 şi vor putea deveni angajaţi ai companiei. Costul total al programului ridică la 3,4 milioane de lei.</p>
      <p>La finalul primelor şase luni, compania, care este cel mai mare producător de energie electrică cu o putere instalată de aproximativ 6.400 de MW, a realizat un profit net de peste 900 milioane de lei.</p>
      <related>
        <h4>Citeşte şi</h4>
        <a href="https://www.gandul.info/stiri/ludovic-orban-le-a-transmis-parlamentarilor-pnl-sa-stea-la-munca-pana-la-finalul-anului-18659906?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/fostul-iubit-al-luizei-melencu-spune-ca-este-audiat-pentru-prima-data-de-la-disparitie-18659881?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/hackeri-romani-condamnati-la-inchisoare-in-statele-unite-mii-de-calculatoarea-si-persoane-au-fost-afectate-de-activitale-celor-doi-barbati-18659865?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>