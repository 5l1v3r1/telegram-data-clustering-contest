<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78233-Na-Novom-Zelande-vybuchla-sopka-dovolenkari-erupciu-zachytili-na-video"/>
    <meta property="og:site_name" content="REFRESHER"/>
    <meta property="article:published_time" content="2019-12-09T10:42:00+00:00"/>
    <meta property="og:title" content="Na Novom Zélande vybuchla sopka, dovolenkári erupciu zachytili na video"/>
    <meta property="og:description" content="Hlásia minimálne päť obetí a viacerých zranených."/>
  </head>
  <body>
    <article>
      <h1>Na Novom Zélande vybuchla sopka, dovolenkári erupciu zachytili na video</h1>
      <address><time datetime="2019-12-09T10:42:00+00:00">09 Dec 2019, 10:42</time> by <a rel="author">Matej Krajčovič</a></address>
      <p>
        <b>Hlásia minimálne päť obetí a viacerých zranených.</b>
      </p>
      <p>Na <b>Novom Zélande </b>sa prebudil vulkán <b>White Island</b>, známy aj ako <b>Whakaari. </b><a href="https://edition.cnn.com/2019/12/08/asia/new-zealand-white-island-eruption-intl-hnk/index.html">CNN informuje</a> o minimálne piatich úmrtiach a stále približne 10 nezvestných. </p>
      <p>Sopečný ostrov má priemer len približne dva kilometre a nachádzať sa na ňom malo menej než 50 ľudí, ako informoval zástupca komisára pre národné operácie John Tims. Úrady zatiaľ evakuovali 23 z nich, turistov aj miestnych obyvateľov. </p>
      <p>Ostrov je v súčasnosti pokrytý prachom a kameňmi. Oblasť je považovaná za veľmi nebezpečnú, no polícia napriek tomu vedie záchranné a pátracie operácie. </p>
      <figure>
        <iframe src="https://www.youtube.com/embed/WxnSCzYndaw" width="700" height="393" data-service="Youtube" scrolling="no"/>
      </figure>
      <p>Okolo vulkánu v čase erupcie prechádzala aj menšia výletná loď. Práve z nej zrejme pochádzajú aj niektoré videá, ktoré sa objavili na YouTube. Dovolenkári boli okamžite poslaní dovnútra plavidla, aby boli chránení pred padajúcimi kameňmi. </p>
      <p>Inštitút geologických a nukleárnych vied ukázal aj video zvnútra sopky, na ktorých tesne pred výbuchom vidno skupinku turistov zostupujúcich z jej okraja. Ich osud zatiaľ nie je známy. </p>
      <related>
        <a href="https://refresher.sk/76523-Islandskou-sopkou-otriaslo-cez-700-zemetraseni-V-pripade-erupcie-by-Europu-mohla-cakat-pohroma-upozornuju-vedci"/>
      </related>
      <p>Dym stúpa do výšky vyše tri a pol kilometra, čo však v porovnaní s ostatnými podobnými udalosťami nie je až tak veľa. </p>
      <figure>
        <iframe data-src="https://twitter.com/sch/status/1203893996566634496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zrejme najznámejším prípadom výbuchu sopky v poslednom období je rok 2010 a vulkán Eyjafjallajökull. Väčšina Európy v tom čase musela na niekoľko dní zavrieť svoj letecký priestor. Sopečné mikročastice totiž môžu poškodiť a doslova upchať a vypnúť prúdové motory lietadiel.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d23147946.79824773!2d145.87561248275298!3d-31.996478252745945!2m3!1f0!2f0!3f0!3m2!1i1024!2i768!4f13.1!3m3!1m2!1s0x6d6fc17ffd35122d%3A0xf00ef62249c07c0!2sWhite%20Island!5e0!3m2!1ssk!2ssk!4v1575882552949!5m2!1ssk!2ssk" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77644-Tresty-smrti-mucenie-hlad-strata-rodiny-Fotograf-a-filmar-Timotej-Krizka-napisal-knihu-o-politickych-vaznoch"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
      </related>
    </article>
  </body>
</html>