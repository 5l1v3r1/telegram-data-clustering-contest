<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/689151/ta-pano-kato-fernei-dikastiki-apofasi-gia-ta-airbnb-giati-anisych"/>
    <meta property="og:site_name" content="enikos.gr"/>
    <meta property="article:published_time" content="2019-12-09T10:11:00+00:00"/>
    <meta property="og:title" content="Τα &quot;πάνω - κάτω&quot; φέρνει δικαστική απόφαση για τα Airbnb - Γιατί ανησυχούν οι ιδιοκτήτες ακινήτων"/>
    <meta property="og:description" content="Απόφαση-βόμβα του Μονομελούς Πρωτοδικείου Ναυπλίου ανατρέπει τα δεδομένα στις βραχυχρόνιες μισθώσεις..."/>
  </head>
  <body>
    <article>
      <h1>Τα "πάνω - κάτω" φέρνει δικαστική απόφαση για τα Airbnb - Γιατί ανησυχούν οι ιδιοκτήτες ακινήτων</h1>
      <address>
        <time datetime="2019-12-09T10:11:00+00:00">09 Dec 2019, 10:11</time>
      </address>
      <p>Απόφαση-βόμβα του Μονομελούς Πρωτοδικείου Ναυπλίου ανατρέπει τα δεδομένα στις βραχυχρόνιες <a href="http://www.enikonomia.gr/economy/227023,dikastiko-ochi-se-misthosi-airbnb-bloko-epeita-apo-antidraseis-en.html">μισθώσεις</a> και ανοίγει τον δρόμο για μαζικές αγωγές και ανάλογες διεκδικήσεις από ιδιοκτήτες ακινήτων που αντιδρούν στη νέα μόδα.</p>
      <p>Το δικαστήριο δέχεται την αίτηση ασφαλιστικών μέτρων των υπολοίπων ενοίκων της πολυκατοικίας και καλεί την ιδιοκτήτρια που μισθώνει το σπίτι της με Airbnb "να μην επαναλάβει στο μέλλον την επαγγελματική χρήση, ως τουριστικού καταλύματος και να περιοριστεί στη χρήση αυτής ως κατοικίας".</p>
      <p>Η ιδιοκτήτρια μάλιστα εάν δεν συμμορφωθεί απειλείται με “προσωπική κράτηση ενός μηνός και χρηματική ποινή 1.000 ευρώ για κάθε παράβαση”.</p>
      <p>Την υπόθεση χειρίστηκε η δικηγόρος, Βασιλική Αχριάνη η οποία δηλώνει στην εφημερίδα “ΤΑ ΝΕΑ”ότι “ πρόκειται για μια εξόχως τεκμηριωμένη απόφαση με ιδιαίτερη νομικό ενδιαφέρον, η οποία μπορεί να αποτελέσει τη βάση για την επίλυση και άλλων αντίστοιχων δικαστικών διενέξεων διότι στο σκεπτικό της δεν γίνεται αναφορά μόνο στην εκ μέρους της αντιδίκου, παραβίαση των διατάξεων του Κανονισμού της πολυκατοικίας, που απαγόρευε την χρήση των οριζόντων ιδιοκτησιών ως τουριστικών καταλυμάτων αλλά και γίνεται και εκτενής αναφορά στις λοιπές οχλήσεις που προκαλούνται από τέτοιους είδους βραχυχρόνιες μισθώσεις στους λοιπούς ιδιοκτήτες”.</p>
      <p>Είναι η πρώτη απόφαση που κάνει δεκτά τα ασφαλιστικά μέτρα και αναμένεται να προκαλέσει τσουνάμι σε όλη τη χώρα, αν κινηθούν ανάλογα και άλλοι ιδιοκτήτες που αντιδρούν στη μίσθωση διαμερισμάτων στις πολυκατοικίες τους για χρήση Airbnb.</p>
      <p>Μεταξύ άλλων η δικηγόρος τονίζει πως ”το Μονομελές Πρωτοδικείο Ναυπλίου , με τη με αριθμό 263/2019 απόφαση του, έκανε δεκτή την αίτηση ασφαλιστικών μέτρων των εντολέων μου- ιδιοκτητών διαμερισμάτων σε πολυκατοικίας στο Ναύπλιο και υποχρέωσε τον αντίδικη τους – ιδιοκτήτρια ετέρου διαμερίσματος στην ίδια οικοδομή να παύσει και να μην επαναλάβει στο μέλλον την επαγγελματική εκμετάλλευση του διαμερίσματος της ως τουριστικού καταλύματος και να περιοριστεί στη χρήση αυτού ως κατοικίας, απειλώντας εις βάρος της προσωπικής κράτησης ενός μηνός και χρηματική ποινή 1.000 ευρώ για κάθε παράβαση του διατακτικού της απόφασης. Μάλιστα ήδη με την κατάθεση της αίτησης είχαμε επιτύχει την έκδοση προσωρινής διαταγής που απαγόρευε στη αντίδικο να εκμισθώνει το διαμέρισμα της μέσω βραχυχρόνιων μισθώσεων (Airbnb) μέχρι τη συζήτηση της κύριας αιτήσεως”.</p>
      <p>“Πρόκειται για μια πολύ σκληρή απόφαση “δηλώνει στην εφημερίδα “TΑ ΝΕΑ”o Γραμματέας του Συλλόγου Οικονομίας Διαμοιρασμού, Κώστας Παπαπαγιώτου σημειώνοντας ότι “το δικαστήριο επέβαλε στην ιδιοκτήτρια του διαμερίσματος την έσχατη των ποινών χωρίς να της δώσει την ευκαιρία να επανορθώσει ή να της επιβάλει μια ή ποια ποινή”.</p>
      <p>Η απόφαση του Πρωτοδικείου Ναυπλίου δημιουργεί νομικό προηγούμενο αναφέρει ο κ. Παπαπαγιώτου και το θέμα αυτό προκαλεί ανησυχία στους ιδιοκτήτες που εκμισθώνουν τα σπίτια τους μέσω βραχυχρόνιας μίσθωσης.</p>
      <p>Με πληροφορίες από την εφημερίδα "TΑ ΝΕΑ"</p>
      <related>
        <h4>σχετικά άρθρα</h4>
        <a href="http://www.enikos.gr/economy/688568/pano-apo-1-dis-evro-ta-esoda-apo-misthoseis-typou-airbnb%0A%20%20%20%20%0A"/>
        <a href="http://www.enikos.gr/economy/688368/ktimatologio-antistrofi-metrisi-72-imeron-gia-tis-anartiseis-stin%0A%20%20%20%20%0A"/>
        <a href="http://www.enikos.gr/economy/687221/ktimatologio-antistrofi-metrisi-gia-tin-proanartisi-ston-volo-pot%0A%20%20%20%20%0A"/>
        <a href="http://www.enikos.gr/economy/686716/tsouchtera-prostima-gia-ta-airbnb-ti-provlepei-to-forologiko-nomo%0A%20%20%20%20%0A"/>
        <a href="http://www.enikos.gr/economy/685218/anadromika-33-minon-me-dikastiki-apofasi-ti-tha-prepei-na-perimen%0A%20%20%20%20%0A"/>
        <a href="http://www.enikos.gr/economy/685018/allazoun-ola-stis-misthoseis-airbnb%0A%20%20%20%20%0A"/>
        <a href="http://www.enikos.gr/economy/684468/treli-koursa-anodou-sta-akinita-stin-athina-times-voreion-proasti%0A%20%20%20%20%0A"/>
        <a href="http://www.enikos.gr/economy/684447/maziki-apostoli-e-mails-se-13-ekat-idioktites-akiniton-gia-to-kti%0A%20%20%20%20%0A"/>
        <a href="http://www.enikos.gr/economy/689079/poses-katatheseis-echoun-oi-ellines-sto-exoteriko%0A%20%20%20%20%0A"/>
      </related>
    </article>
  </body>
</html>