<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/ellada-nea/1562360/to-neo-modelo-ergasias-na-douleueis-kai-na-peinas/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T10:54:02+00:00"/>
    <meta property="og:title" content="Το νέο μοντέλο εργασίας: «Να δουλεύεις και να πεινάς»"/>
    <meta property="og:description" content="Καταιγιστικός ο Καθηγητής Εργατολόγος Αλέξης Μητρόπουλος, μιλώντας στον 98.4, με την ανάλυση των στοιχείων που δίνει το..."/>
  </head>
  <body>
    <article>
      <h1>Το νέο μοντέλο εργασίας: «Να δουλεύεις και να πεινάς»</h1>
      <address><time datetime="2019-12-09T10:54:02+00:00">09 Dec 2019, 10:54</time> by <a rel="author">Δουλγεράκη Αγγέλα</a></address>
      <p><b><i>Καταιγιστικός ο Καθηγητής Εργατολόγος Αλέξης Μητρόπουλος, μιλώντας στον 98.4,</i></b> με την ανάλυση των στοιχείων που δίνει το σύστημα «ΕΡΓΑΝΗ», του Υπουργείου Εργασίας - Κοινωνικής Ασφάλισης και Κοινωνικής Αλληλεγγύης.</p>
      <p>Στην αιχμή του δόρατος η απασχόληση των 300 ευρώ, και οι μονομερείς από την πλευρά των εργοδοτών μετατροπή των συμβάσεων από πλήρη σε μερική ή εκ περιτροπής που κερδίζει γρήγορα έδαφος.</p>
      <p>«Φαίνεται ότι Έλληνες και ξένοι εργοδότες του ιδιωτικού τομέα έλαβαν το σχετικό μήνυμα για έναν νέο γύρο αντεργατικών μεταρρυθμίσεων στην ελληνική αγορά εργασίας, σύμφωνα με σχετικές και επαναλαμβανόμενες δηλώσεις της ηγεσίας του Υπουργείου Εργασίας» επισημαίνει ο καθηγητής.</p>
      <p>Άλλωστε τα στοιχεία του «Εργάνη» δεν επιφέρουν αμφισβητήσεων. Το Νοέμβριο το ρεκόρ απασχόλησης ήταν αρνητικό. <br/>57 στις 100 νέες θέσεις είναι των 300 ευρώ, οι απολύσεις ήταν περισσότερες κατά 30.559, η μερική και εκ περιτροπής απασχόληση ανήλθε στο το 57,6%. <br/>5.181 ήταν οι μετατροπές συμβάσεων από πλήρη σε μερική ή εκ περιτροπής απασχόληση.<br/><br/>«Η πρόσφατη ψήφιση, στα πλαίσια του «αναπτυξιακού νόμου» του ν. 4635/2019 (άρθρο 59), που ξαναθεσπίζει το μονομερές δικαίωμα των εργοδοτών να μετατρέπουν τις συμβάσεις πλήρους απασχόλησης σε μερική ή σε εκ περιτροπής, οδηγεί σε γενίκευση της «ελαστικής» εργασίας (μερική και εκ περιτροπής απασχόληση) και σε περαιτέρω έκρηξη του αρνητικού για τους μισθούς και τις συντάξεις αυτού εργασιακού φαινομένου.<br/>Τα στοιχεία που ανακοίνωσε η «ΕΡΓΑΝΗ» για τον Νοέμβριο του 2019 είναι άκρως ανησυχητικά και ματαιώνουν κάθε ελπίδα για βελτίωση των συνθηκών στην ελληνική αγορά εργασίας, έχουν δε άμεση συνάρτηση με το συνταξιοδοτικό» προσθέτει.</p>
      <p>Μιλά παράλληλα για μία Ευρώπη που οδεύει προς την κατεύθυνση του σκληρά αλλά φτωχού εργαζόμενου και το μοντέλο Τσίπρα – Κατρούγκαλου να αποκτά έδαφος με τον επανυπολογισμό των συντάξεων, όπως γίνεται αυτή την ώρα στη Γαλλία.</p>
      <figure>
        <iframe src="https://www.youtube.com/embed/9cP4VPREpTY" width="640" height="360" data-service="Youtube" scrolling="no"/>
      </figure>
    </article>
  </body>
</html>