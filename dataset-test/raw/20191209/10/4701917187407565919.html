<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/delije-u-transu-terzic-je-na-potezu-ovaj-igrac-jedva-ceka-da-se-vrati-u-zvezdu/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T10:43:00+00:00"/>
    <meta property="og:title" content="&quot;ДЕЛИЈЕ&quot; У ТРАНСУ, ТЕРЗИЋ ЈЕ НА ПОТЕЗУ! Овај играч једва чека да се врати у Звезду!"/>
    <meta property="og:description" content="Ненад Крстичић је признао, радо би се вратио у Црвену звезду, а сада је све на челницима српског шампиона."/>
  </head>
  <body>
    <article>
      <h1>"ДЕЛИЈЕ" У ТРАНСУ, ТЕРЗИЋ ЈЕ НА ПОТЕЗУ! Овај играч једва чека да се врати у Звезду!</h1>
      <address><time datetime="2019-12-09T10:43:00+00:00">09 Dec 2019, 10:43</time> by <a rel="author">Информер</a></address>
      <p>
        <b>Ненад Крстичић је признао, радо би се вратио у Црвену звезду, а сада је све на челницима српског шампиона.</b>
      </p>
      <p>Везиста АЕК- а причао је шта Звезда миже да очекује против Олимпијакоса у среду у мечу 6. кола Лиге шампиона. Наравно, навијачи клуба са Маракане највише интересује да ли има шансе да се Крстичић врати у Звезду.</p>
      <p>- Звезда је мој клуб. Али да ли ћу се вратити не зависи само од мене. Волео бих. Али не могу да вам ја кажем да ли ће се то десити - казао је Крстичић за Моцартспорт.</p>
      <p>Љубимац навијача Звезде открио је да ће сви у АЕК-у навијати за првака Србије у дуелу са клубом из Пиреја, а онда је открио и слабе тачке атинског клуба.</p>
      <p>- Као навијач не могу ништа друго да кажем, него да видим о очекујем пролаз Звезде. У Београду се видело да овај Звездин тим има квалитет да се равноправно носи са Олимпијакосом. Чак и да га надигра. Нама играју два резултата и нормално је што сам оптимиста. Звезду изузетно цене у Грчкој. Знају много тога о тиму, знају и какве је успехе направио клуб у последње три сезоне. Бићу искрен: сви из АЕК-а очекујемо Звездин пролаз. И не само да сви очекују него онако прижељкују добар резултат за госте. Овде је ривалство атниских клубова баш велико.</p>
      <p>Јесте Олимијакос фаворит, али видело се  у Београду, затим у Лондону, на крају и у дербију против ПАОК-а да Олимпијакос лако прима голове из прекида.</p>
      <p>- Баш тако. То је можда и највећа Звездина шанса. Барем су у досадашњем делу сезон слабо бранили противничке прекиде. Међутим, има ту још детаља које ће Владан Милојевић, сигуран сам, покушати да искористи. Може да им се направи проблем са брзом транзицијом. Ту се слабо сналазе, јер играју много високо и нападају ривала са много играча. Биће много празног простора на њиховој половини.</p>
      <p>Олимпијакос је без  Валбуене други тим.</p>
      <p> - Он је био и јесте један од кључних играча. Врло ће им недостајати, то је сигурно. Али са друге стране они имају квалитетан ростер. Много играча способних да надоместе Валбуенино одсуство.</p>
      <p>Крстичић каже да Олимпијакос игра добро, али чудно.</p>
      <p>- Неке утакмице за које се очекивало да ће лако да добију играли су испод реалног квалитета. И губили бодове. Са друге стране у Европи су демонстрирали велики квалитет. Одлични су били у квалификацијама и још у неким мечевима. Међутим, јасно је да много осцилирају. И ту видим велику Зведину шансу.</p>
      <p>Позната судбина Владана Милојевића у Звезди! Више о томе читајте <b><a href="http://www.pravda.rs/2019/12/6/doneta-odluka-poznata-sudbina-vladana-milojevica-u-zvezdi/"><b>ОВДЕ.</b></a></b></p>
    </article>
  </body>
</html>