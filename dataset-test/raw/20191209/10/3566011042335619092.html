<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553374.html/%d8%b3%d8%ae%d9%86%db%8c-%d8%a8%d8%a7-%d8%a2%d9%86%d8%a7%d9%86%da%a9%d9%87-%d8%a8%d8%b1%d8%a7%db%8c-%d8%ab%d8%a8%d8%aa-%d9%86%d8%a7%d9%85-%d9%86%d9%85%d8%a7%db%8c%d9%86%d8%af%da%af%db%8c-%d9%85%d8%b1%d8%af%d9%85-%d8%a2%d9%85%d8%af%d9%86%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:31:00+00:00"/>
    <meta property="og:title" content="سخنی با آنانکه برای ثبت نام نمایندگی مردم آمدند"/>
    <meta property="og:description" content="سوپاپ اعتماد و اطمینان انتخاب کنندگان و منتخبین از منظر قابل تاکید و تائید مستمر است بنابر این اهتمام به طراحی نقشه ای هدفمند تا روشنی چشم اندازهایی را فراهم کند که راه حوزه ی انتخابیه ی جنوب استان بوشهر را با روشی امیدوار کننده و ثمر بخش روشن کند."/>
  </head>
  <body>
    <article>
      <h1>سخنی با آنانکه برای ثبت نام نمایندگی مردم آمدند</h1>
      <address>
        <time datetime="2019-12-09T10:31:00+00:00">09 Dec 2019, 10:31</time>
      </address>
      <p>سوپاپ اعتماد و اطمینان انتخاب کنندگان و منتخبین از منظر قابل تاکید و تائید مستمر است بنابر این اهتمام به طراحی نقشه ای هدفمند تا روشنی چشم اندازهایی را فراهم کند که راه حوزه ی انتخابیه ی جنوب استان بوشهر را با روشی امیدوار کننده و ثمر بخش روشن کند.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛به نقل <a href="https://sepas.ir/1398/09/18/%d8%b3%d8%ae%d9%86%db%8c-%d8%a8%d8%a7-%d8%a2%d9%86%d8%a7%d9%86%da%a9%d9%87-%d8%a8%d8%b1%d8%a7%db%8c-%d8%ab%d8%a8%d8%aa-%d9%86%d8%a7%d9%85-%d9%86%d9%85%d8%a7%db%8c%d9%86%d8%af%da%af%db%8c-%d9%85%d8%b1/"><b>سپاس</b></a>،مولى الموحدین امام علی(ع) می فرماید: دانش همزاد عمل است هرکه بداند عمل می کند و علم ،عمل را فریاد می زند اگر" پاسخ مثبتی" نشنید می رود. و سپس حکایتی به این مضمون ؛ افلاطون می گوید که در حالی که فیلسوف تالس در باغی از زیتون قدم می زد و به درختان پیرامون خود نگاهی میگرد و به آسمان خیره می شد ناگهان به گودالی افتاد و جوانی روستایی در همان حوالی به او  می خندید که حکیم آکنده از حکمت، زیر پای خویش را نمی بیند و جامع الاطراف نیست ؟</p>
      <p>تالس بنابه نقلی اولین فیلسوف مغرب زمین و سود اگر تیز هوشی بوده که ارسطو نیزدرباره‌اش چنین گفته‌است مهارتی در علم نجوم داشت که هنوز زمستان به سر نرسیده می‌دانست که سال بعد زیتون محصول خوبی خواهد داشت؛ بنابراین به بهای اندکی جون رقیبی نبود که قیمت را بالا ببرد همهٔ دستگاه‌های روغن‌کشی را از پیش کرایه می‌کرد و فصل برداشت که می‌رسید، سود هنگفتی به جیب می‌زد.</p>
      <p>
        <b>هوش سیاسیون و ازیابی افکار عمومی</b>
      </p>
      <p>در مجموع با بررسی پدیده های سیاسی و جریان های انتخاباتی گذشته می توان گفت: برخی از سیاستمداران تنها با یک جفت چشم مثل کاسبکاران حرفه ی کالاهای خود را طوری در ویترین چهار سوی خیابان سیاست می چینند که هزاران چشم را به سوی خود خیره کنند و یا با یک زبان، هزاران زبان را بتحسین بی اختیار خود و ادار کنند . و یا با بکار گرفتن کلماتی معین در میان بخش معظمی از افکار عمومی نام خود را در جمله سازی های شان بگنجانند. </p>
      <p>این قماش آدم ها در جامعه ی ما کم نیستند بدین وسیله درصدد بازار یابی از آرء عمومی برمی آیند گر چه در مواردی متعدد در انتخابات ها پیروز می شوند اما در تحقق وعده ها و عملیاتی کردن شعارها شکست می خورند<br/>هوش سیاسی جزئی از شخصیت هر سیاستمداری است.</p>
      <p>ما نمی توانیم هیچ کاندید و حریفی انتخاباتی یا مدیری اجرایی و یک مسئول در فضای سیاسی کشور، فاقد هوش سیاسی متصور باشیم این رویه حداقل و حداکثر هایی دارد که هرگاه با شعور و درک فراگیر اجتماعی همراه شود می تواند با نتایجی مثبت همراه شود.</p>
      <p>یکی از زمینه های این درک و شعور مورد انتظار اشراف همه جانبه بر مطالبات مردمی از نظر محتوای برنامه ریزی، ساماندهی تشکیلاتی برای بهینه کردن بهره وری از ظرفیت های انسانی و محیطی و مادی است تا با زمان بندی یا  به طور کلی دستاورد های هوشمندانه برای جامعه را تامین و تضمین کند.</p>
      <p>لذا ما باید بدنبال تکمیل نقشه راه مشخصی برای تدارک دفاع از حقوق محرومین و مطالبات مشروع اقشار مختلف جامعه از طریق انتخابات آینده باشیم نقشه ی راهی که در خطه ی محروم آسیب های بزرگی که بویژه از ناحیه صنعتی شدن و مدیریت های سفارشی و رانتی برحقوق عامه وارد آمده جلوگیری کند متاسفانه تا هیچ ویژگی مشخص کاربردی وی روش شناسی آشکار از سوی نخبگان ثبت نام کرده یا درگیر تدارک نام نویسی برای مجلس یازدهم برای عملی کردن این مطالبه ی زیر ساختی در شیوه ها و ساز و کار حمایتی از مطالبات توده ی محروم منطقه در جهت پختگی مدیریت چشم انداز این محدوده برجسته ی جغرافیائی از همه نظر در ایران اسلامی تدوین نگردیده است.</p>
      <p>در حالیکه اهتمام اولیه اغلب نامزدها سخت مشغول چگونگی به دست گرفتن قدرت و حضوری قوی در صحنه است و همچنان در بسیاری از شبکه های اجتماعی به جای اطلاعات و داده های واقعی سازنده، شایعات سیاسی و انتخاباتی ، تهمت ها و تخریب و حرف اول را می زند که بنظر می رسد این نارسایی علمی و فرهنگی می تواند بعنوان یکی از شدیدترین نشانه های فقدان یا کسری نامتوازن هوش سیاسی در صحنه عمومی انتخابات پیش رو تلقی گردد بزبان ساده نقشه راه انتخاب مسیری برای تمام زندگی بعبارتی مبانی گفتمان خود را عرضه کرده حرکت کنیم موفقیت در همین مسیراست با نظم و تعهد و آگاهی است.</p>
      <p>و باید بپرسیم که آیا هوش سیاسی و هوش جمعی مردم در انتخاب اصلح به انسجام مورد نظر دست می یابد؟ و بطریق اولی آیا هوش سیاسی در فضای زندگی حکمفرماست؟ همیشه افرادی که دارای هوش بالایی هستند فضای اجتماعی را تا حدی تحت تأثیر خود قرار می دهند اما گاهی با این وجود در مسیر مراقبت حفظ و توسعه این تاثیر دچار اشتباه می شوند و مسبب بسیاری از نارضایتی ها می شوند و در بسیاری از موارد به ذهنشان خطور می کند که برداشت های شتاب زده و پر نوسانشان درست است.</p>
      <p>و بسیار پیش می آید که حساسیت موضع اقشار مختلف هنگام مقایسه عبارات و اعمال با متبلور شدن عینیت بخشی امور و مصداق ها و احیاناً تضاد و تناقض ها حاصله از خروجی اردوگاه های انتخاباتی مبتنی بر مدیریت امور  تبلیغاتی دچار تثبیت و یا تشطیت( پراکندگی) است.</p>
      <p>آرتور شو پنهاور فیلسوف آلمانی بیان میکند: ماهر به هدفی می زند که هیچ کس نمی تواند آن را هدف قرار دهد اما نابغه به هدفی می زند که هیچ کس نمی تواند آن را ببیند. هوشمندی سیاسیون ایجاب می کند برای رهایی ذهن از محدودیت های سابق و خطاهای گذشته که به دستیاران چندان نابغه ی هم  نیاز ندارد به تولید فکر مورد نیاز در این راه دشوار بیندیشند زیرا ما باید به واقعیت این امر آگاه باشیم که عکس انداختن جمعی و فردی در ستادهای ثبت نام با یک کاندید نه "چک سفید" است و  نه "پیمان اخوت ابدی " زیرا که هر دو اصطلاح انتزاعی به تعهدات دو طرفه ی واقعی سخت وابسته است و لزوم سازماندهی قابلیت های اجتماعی در دو بعد معنوی و مادی را در راستای پیگیری محکم و مطلوب مطالبات یادآور می شود.</p>
      <p>چه اینکه سوپاپ اعتماد و اطمینان انتخاب کنندگان و منتخبین از منظر قابل تاکید و تائید مستمر است بنابر این اهتمام به طراحی نقشه ای هدفمند تا روشنی چشم اندازهایی را فراهم کند که راه حوزه ی انتخابیه ی جنوب استان بوشهر را با روشی امیدوار کننده و ثمر بخش روشن کند و به سمت توانمندسازی جوامع  هدف که خواهان افزایش خلاقیت و زندگی با کرامت و زیر ساخت مناسب و معقول در چارچوبی عدالت محور هستند همه با هم گام برداریم. تا مبتلا به عوارض"تکرار "ملال آور و" تقلید" ملول افزا دچار نشویم.  </p>
      <p>انتهای پیام/ </p>
    </article>
  </body>
</html>