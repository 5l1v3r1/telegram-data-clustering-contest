<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%80%ce%ad%cf%84%ce%b1%ce%be%ce%b5-%ce%b3%ce%b9%ce%b1-%cf%80%cf%81%cf%8e%cf%84%ce%b7-%cf%86%ce%bf%cf%81%ce%ac-%cf%84%ce%bf-%cf%84%ce%bf%cf%85%cf%81%ce%ba%ce%b9%ce%ba%cf%8c-uav-akinci-%cf%80%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T10:30:24+00:00"/>
    <meta property="og:title" content="Πέταξε για πρώτη φορά το τουρκικό UAV Akinci: Πάνω του θα δημιουργηθεί το πρώτο εγχώριο UCAV"/>
    <meta property="og:description" content="Η Τουρκία δεν είναι μόνο πρωτοπόρος στα UAV τώρα μπαίνει στην τελική ευθεία για να φτιάξει και το δικό της UCAV."/>
  </head>
  <body>
    <article>
      <h1>Πέταξε για πρώτη φορά το τουρκικό UAV Akinci: Πάνω του θα δημιουργηθεί το πρώτο εγχώριο UCAV</h1>
      <address>
        <time datetime="2019-12-09T10:30:24+00:00">09 Dec 2019, 10:30</time>
      </address>
      <p>
        <b>Η Τουρκία δεν είναι μόνο πρωτοπόρος στα UAV τώρα μπαίνει στην τελική ευθεία για να φτιάξει και το δικό της UCAV.</b>
      </p>
      <p>Η τουρκική εταιρία Bayrak ανακοίνωσε ότι στις 6 Δεκεμβρίου πραγματοποιήθηκε η πρώτη πτήση του δικινητήριου <a href="https://www.pentapostagma.gr/2019/11/%CE%BE%CE%B5%CE%BA%CE%AF%CE%BD%CE%B7%CF%83%CE%B1%CE%BD-%CE%BF%CE%B9-%CE%B4%CE%BF%CE%BA%CE%B9%CE%BC%CE%AD%CF%82-%CF%84%CE%BF%CF%85-%CF%84%CE%BF%CF%85%CF%81%CE%BA%CE%B9%CE%BA%CE%BF%CF%8D-uav-akinci.html">μη-επανδρωμένου συστήματος Akinci.</a> Σύμφωνα με την ανακοίνωση η πτήση διήρκεσε 16 λεπτά και ήταν επιτυχής. Σύμφωνα με τον ισχύοντα προγραμματισμό η παράδοση του πρώτου Akinci θα πραγματοποιηθεί το 2021, ενώ το σύστημα θα λειτουργήσει ως πλατφόρμα ανάπτυξης ενός μη-επανδρωμένου εναέριου οχήματος μάχης (UCAV) από το 2027 και μετά.</p>
      <p>Το μήκος του <a href="https://www.pentapostagma.gr/2019/09/%CE%AD%CE%BB%CE%BB%CE%B7%CE%BD%CE%B5%CF%82-%CF%80%CE%B9%CE%BB%CF%8C%CF%84%CE%BF%CE%B9-%CE%B3%CE%B9%CE%B1-%CF%84%CE%BF-drone-akinci-%CE%B5%CE%AF%CE%BD%CE%B1%CE%B9-%CE%BA%CE%B1%CE%B9-%CE%B3.html">Akinci</a> είναι 18,20 μέτρα, ενώ το μέγιστο βάρος απογείωσης (MTOW) είναι της τάξεως των 5 τόνων. Έχει τη δυνατότητα πτήσης 24 ωρών σε υψόμετρο 40.000 ποδών (12.192 μέτρα), ενώ είναι εφοδιασμένο με δύο κινητήρες τύπου PD-170 της τουρκικής TEI (θυγατρικής της TAI) με πεντάφυλλη έλικα. Μπορεί να μεταφέρει μέγιστο βάρος 450 κιλών, στην άτρακτο, ενώ η κάθε πτέρυγα θα μπορεί να μεταφέρει μέγιστο βάρος έως 900 κιλά.</p>
      <p>Θα ενσωματώνει σύστημα δορυφορικών επικοινωνιών και το σύστημα επιτήρησης CATS της Aselsan. Επίσης, μπορεί να μεταφέρει έως δύο (2) πυρομαχικά MAM-L της Roketsan μέγιστου βεληνεκούς 8 χιλιομέτρων, δύο (2) κατευθυνόμενες βόμβες Mk.82 των 500 λιβρών με συλλογή τροποποίησης TEBER, επίσης της Roketsan, και δύο (2) κατευθυνόμενες βόμβες Mk.82 των λιβρών με συλλογή τροποποίησης KGK της TUBITAK SAGE.</p>
      <p>Σε δεύτερη φάση στο Akinci αναμένεται να πιστοποιηθούν και οι ρουκέτες Cirit, τα αντιαρματικά βλήματα UMTAS, καθώς και το η υπό ανάπτυξη έκδοση SOM-J του βλήματος SOM, που ήδη υπηρετεί στην Τουρκική Πολεμική Αεροπορία. Επίσης, το Akinci αναμένεται να εφοδιαστεί και με ραντάρ τεχνολογίας AESA (Active Electronically Scanned Array), το οποίο αναπτύσσεται, από την Aselsan, στο πλαίσιο του προγράμματος ανάπτυξης του τουρκικού μαχητικού TF-X.</p>
    </article>
  </body>
</html>