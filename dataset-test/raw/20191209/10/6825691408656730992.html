<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/sportas/krepsinis/smugis-l-ballui-krepsininkas-patyre-trauma-943237"/>
    <meta property="og:site_name" content="Kauno diena"/>
    <meta property="article:published_time" content="2019-12-09T10:27:00+00:00"/>
    <meta property="og:title" content="Smūgis L. Ballui: krepšininkas patyrė traumą"/>
    <meta property="og:description" content="Potencialus 2020-ųjų pirmasis NBA naujokų biržos šaukimas LaMelo Ballas patyrė kojos traumą."/>
  </head>
  <body>
    <article>
      <h1>Smūgis L. Ballui: krepšininkas patyrė traumą</h1>
      <address><time datetime="2019-12-09T10:27:00+00:00">09 Dec 2019, 10:27</time> by <a rel="author">basketnews.lt inf.</a></address>
      <p>
        <b>Potencialus 2020-ųjų pirmasis NBA naujokų biržos šaukimas LaMelo Ballas patyrė kojos traumą.</b>
      </p>
      <p>ESPN skelbia, jog 18-metis per treniruotę sumušė koją ir dėl to be krepšinio praleis apie 4 savaites.</p>
      <p>Australijos Ilavaros „Hawks“ klubui atstovaujantis gynėjas tikrai praleis gruodžio 22-ąją vyksiantį mačą su Naujosios Zelandijos „Breakers“ ekipa, kuriai atstovauja kitas NBA skautus dominantis krepšininkas R.J. Hamptonas.</p>
      <p>Būtent į šią dvikovą buvo suplanavę atvykti būrys NBA klubų skautų, skelbia ESPN žurnalistas Jonathanas Givony.</p>
      <p>LaMelo Australijos čempionate šį sezoną vidutiniškai per 31 minutę pelno po 17 taškų, atkovoja po 7,5 kamuolio ir atlieka po 6,8 rezultatyvaus perdavimo.</p>
    </article>
  </body>
</html>