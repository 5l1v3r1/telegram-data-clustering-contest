<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-12-szenzacios-osszefogas-ket-inkubatorra-is-elegendo-penz-gyult-ossze-a-jotekonysagi-vasaron/"/>
    <meta property="og:site_name" content="lokál"/>
    <meta property="article:published_time" content="2019-12-09T10:32:58+00:00"/>
    <meta property="og:title" content="Szenzációs összefogás! Két inkubátorra is elegendő pénz gyűlt össze a jótékonysági vásáron"/>
    <meta property="og:description" content="Két inkubátorra is elegendő pénz gyűlt össze a családszervezetek adventi jótékonysági vásárán, amelyet december 1-jén tartottak a MOM Sportközpontban - közölte a Fiatal Családosok Klubjának alapítója hétfőn az M1 aktuális csatornán."/>
  </head>
  <body>
    <article>
      <h1>Szenzációs összefogás! Két inkubátorra is elegendő pénz gyűlt össze a jótékonysági vásáron</h1>
      <address><time datetime="2019-12-09T10:32:58+00:00">09 Dec 2019, 10:32</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/01/B__OB20160104016-1280x730.jpg"/>
      </figure>
      <p>
        <b>Két inkubátorra is elegendő pénz gyűlt össze a családszervezetek adventi jótékonysági vásárán, amelyet december 1-jén tartottak a MOM Sportközpontban – közölte a Fiatal Családosok Klubjának alapítója hétfőn az M1 aktuális csatornán.</b>
      </p>
      <p>Király Nóra emlékeztetett arra, hogy a negyedik alkalommal megszervezetett vásárt idén egy hónapon keresztül tartó online adománygyűjtéssel kötötték egybe, amelynek összegét szintén a Gottsegen György Országos Kardiológiai Intézetnek (GOKI) vásárolt nyitott inkubátorokra költik.</p>
      <p>Ablonczy László, a GOKI Gyermekszív Központjának gyermekellátásért felelős orvos igazgatója azt mondta, hogy a nyitott inkubátorok nagy segítséget jelentenek, azok ugyanis lehetővé teszik, hogy a gyerekeket a lehető legkevesebb bolygatás mellett kezeljék.</p>
      <p>Kitért arra is: évente átlagosan 500 gyermekkori szívműtétet végeznek, ebből 100-at újszülött korban. A műtött újszülöttek 20-30 százalékának több hetet, sok esetben akár hónapokat is az inkubátorban kell tölteniük – tette hozzá.</p>
      <p><b>További cikkek:</b> </p>
      <ul>
        <li>
          <a href="https://www.lokal.hu/2019-12-tobb-orszaggal-is-egyuttmukodest-tervez-magyarorszag-csaladvedelmi-ugyekben/">Több országgal is együttműködést tervez Magyarország családvédelmi ügyekben</a>
        </li>
        <li>
          <a href="https://www.lokal.hu/2019-12-kiemelt-elismerest-kell-kapniuk-a-sokgyermekes-csaladoknak/">Kiemelt elismerést kell kapniuk a sokgyermekes családoknak</a>
        </li>
        <li>
          <a href="https://www.lokal.hu/2019-11-a-kormany-megbecsuli-a-pedagogusokat-es-kesz-megvizsgalni-tovabbi-berigenyeiket/">A kormány megbecsüli a pedagógusokat és kész megvizsgálni további bérigényeiket</a>
        </li>
        <li>
          <a href="https://www.lokal.hu/2019-11-a-csaladvedelmi-akciotervben-markansan-megjelentek-a-civil-otletek/">A családvédelmi akciótervben markánsan megjelentek a civil ötletek</a>
        </li>
        <li>
          <a href="https://www.lokal.hu/2019-11-egyszerusodik-a-gyermekszuletessel-kapcsolatos-ugyintezes-2021-tol/">Egyszerűsödik a gyermekszületéssel kapcsolatos ügyintézés 2021-től</a>
        </li>
      </ul>
    </article>
  </body>
</html>