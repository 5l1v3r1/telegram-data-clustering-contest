<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1690368/live-non-e-la-durso-anticipazioni-ospiti-lunedi-9-dicembre"/>
    <meta property="og:site_name" content="Tvblog"/>
    <meta property="article:published_time" content="2019-12-09T10:32:00+00:00"/>
    <meta property="og:title" content="Live - Non è la d'Urso, anticipazioni e ospiti di lunedì 9 dicembre 2019"/>
    <meta property="og:description" content="Live non è la d'Urso, anticipazioni e ospiti della puntata del 9 dicembre 2019 su Canale 5: ritorni e novità"/>
  </head>
  <body>
    <article>
      <h1>Live - Non è la d'Urso, anticipazioni e ospiti di lunedì 9 dicembre 2019</h1>
      <h2>Live non è la d'Urso, anticipazioni e ospiti della puntata del 9 dicembre 2019 su Canale 5</h2>
      <address><time datetime="2019-12-09T10:32:00+00:00">09 Dec 2019, 10:32</time> by <a rel="author" href="https://www.tvblog.it/author/10095/ivan-buratti" target="_blank">Ivan Buratti</a></address>
      <p>Torna stasera, <b>lunedì 9 dicembre 2019</b>, <i><b>Live - Non è la d'Urso</b></i>, il talk show condotto da <b>Barbara d'Urso su Canale 5</b>. Come di consueto, tanti saranno gli argomenti che verranno affrontati nel salotto serale dagli analisti e opinionisti della trasmissione, sempre pronti a dire la propria e a catturare il favore del Live Sentiment dei telespettatori.</p>
      <p>Secondo quanto rivelato dalla presentatrice ed anticipato dallo spot in onda, tra gli ospiti chiamati a discutere di chirurgia estetica estrema ci saranno<b> i Botox Boys e la Donna Drago</b>. I primi sono una coppia di fratelli gemelli, che già nel loro paese natio, la Germania, hanno dato da parlare alla cronaca rosa per la loro passione per ritocchini ed interventi; la seconda, invece, ha modificato perfino il colore delle pupille per renderle simili a quelle dei mostri mitologici. Seguirà uno spazio dedicato alle star del web strapagate e ai vip senza soldi - nello spot appaiono<b> Taylor Mega e Nick Luciani</b>, ex Cugini di Campagna - e alla politica che diventa show, con<b> Antonio Razzi e Amedeo Minghi</b>, che si è da poco esibito in Senato davanti alla presidente Maria Elisabetta Alberti Casellati. Infine, è prevista una confessione choc di <b>Patty Pravo</b>. Che cosa nasconderà la cantate?</p>
      <h3>Live - Non è la D'Urso 2019 - 20: dove vederlo in diretta tv e live streaming</h3>
      <p>La nuova puntata di Live - Non è la D'Urso andrà in onda su Canale 5 a partire dalle ore <b>21:20</b>. La puntata sarà visibile anche in streaming sul sito ufficiale di<b> Mediaset Play</b> dove sarà possibile rivederla anche una volta terminata la messa in onda.</p>
      <h3>Live - Non è la D'Urso 2019 - 20, second screen</h3>
      <p>Live - Non è la D'Urso è presente sul web con una sezione a parte presente sul sito di Mediaset Play. Su Facebook, invece, il programma è presente sulla pagina ufficiale. Su Twitter, l'account ufficiale del programma è <b>@LiveNoneladUrso</b> mentre l’hashtag ufficiale con il quale è possibile commentare il programma è <b>#noneladurso</b>. Live - Non è la D'Urso è presente anche su Instagram con il profilo ufficiale.</p>
    </article>
  </body>
</html>