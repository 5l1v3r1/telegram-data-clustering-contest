<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/normandska-zustrich-viyna-na-donbasi-novini-ukrajini-50058196.html"/>
    <meta property="og:site_name" content="НВ"/>
    <meta property="article:published_time" content="2019-12-09T10:10:00+00:00"/>
    <meta property="og:title" content="Давайте без емоцій. Три мети Путіна і п’ять цілей Зеленського"/>
    <meta property="og:description" content="Чому переговори Зеленського з Путіним 9 грудня не приведуть до миру на Донбасі? Розберемося без емоцій"/>
  </head>
  <body>
    <article>
      <h1>Давайте без емоцій. Три мети Путіна і п’ять цілей Зеленського</h1>
      <h2>Чому переговори Зеленського з Путіним 9 грудня не приведуть до миру на Донбасі? Розберемося без емоцій</h2>
      <address><time datetime="2019-12-09T10:10:00+00:00">09 Dec 2019, 10:10</time> by <a rel="author">Юрій Бутусов</a></address>
      <p>Цілі Путіна:</p>
      <p>1.Россія не збирається повертати Донбас без визнання Україною захоплення Криму. Путін почав війну на Донбасі, щоб змусити Україну визнати захоплення Криму. Донбас — це обмінний фонд. Щоб Україна не направила сили на повернення Криму, Росія буде нарощувати сили і напруженість на Донбасі.</p>
      <p>2. Росія бере під контроль частину Донбасу за зразком Придністров'я. Видаються паспорти, ліцензії навчальним закладам, російське законодавство і рублі. Тобто приєднання відбувається не де-юре, а де-факто. Вони хочуть показати, що Україна визнає правосуб'єктність «ЛДНР». Будь-яка угода — припинення вогню, розведення військ, це демонстрація, що Україна відмовилася від боротьби і воює не з РФ, а з «народними республіками».</p>
      <p>3. Нова газова угода і відмова України від перемоги в судах. Знищити Україну Путіну дуже заважає трубопровід, по якому газ поставляється з РФ до Європи. Тому для транзиту газу газу в Європу в обхід України Путін побудував три газопроводи вартістю близько 80 мільярдів доларів — вони ніколи себе не окуплять. З 1 січня 2020-го року «Нафтогаз» і «Газпром» повинні укласти нову угоду, і РФ збирається зробити все можливе, щоб вибити з України найвигідніші для себе умови, а найкраще — взагалі вибити Україну з числа транзитерів. Також Росії необхідно домогтися припинення успішної для України війни в судах — адже робота «Газпрому» блокується «Нафтогазом» в Європі, Росія винна Україні більше 3 мільярдів доларів, створений важливий прецедент. Все це Путіну треба розбити.</p>
      <p>Цілі Зеленського:</p>
      <p>1. Припинення війни і втрат на фронті.</p>
      <aside>Війну переговорами не зупинити</aside>
      <p>2. Повернення полонених і заручників.</p>
      <p>3. Повернення Донбасу на будь-яких умовах під український контроль.</p>
      <p>4. Винесення Криму за рамки угод щодо Донбасу.</p>
      <p>5. Винесення газового питання і питання боротьби в судах за рамки угод щодо Донбасу.</p>
      <p>Важливо відзначити, що президент України Володимир Зеленський публічно позначив рамки переговорів у Парижі, які повністю відповідають національним інтересам, і не дозволяють відхилитися від курсу на повне звільнення Донбасу. Це, до речі, дуже гідне рішення — позначити рамки переговорів до виїзду до Путіна і повідомити громадянам.</p>
      <p>Але чи можливий компроміс при настільки різних цілях? Чи можливий компроміс при настільки різному співвідношенні сил?</p>
      <p>Як переговорну позицію України пропонує Путіну зняття санкцій Євросоюзу і США, накладених на РФ за війну на Донбасі. Це слабкий аргумент. Санкції для Путіна болючі, але вони не можуть зупинити Росію, як не зупинили санкції СРСР під час холодної війни і Афганістану. Росія продовжує залишатися одним з найбільших експортерів сировини, і фінансова база у Путіна зберігається, його становище в РФ на поточний момент міцне.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/356/original/b67edefe7f1eb08a6eb22b08488b9644.png&amp;stamp=1&amp;q=85&amp;w=115"/>
      </figure>
      <p>Сергій Фурса<br/>Максимум, чого може домогтися Зеленський</p>
      <p>Правда в тому, що Крим неможливо повернути для Путіна — це вимагає складної політичної процедури. І точно так само, Путін не може повернути Україні Донбас — це не проблема економічна, це проблема політична. Вихід українських сил на кордон в будь-якому випадку означає політичну поразку Путіна і поступку з боку РФ. А на такі поступки вони йти не збираються.</p>
      <p>Тому у переговорів немає ніякої перспективи. Поступки України неможливі, оскільки активна частина громадянського суспільства на поступки не погодиться. Поступки Росії неможливі, оскільки Путін вважає, що його гра проти України результативна.</p>
      <p>Війну переговорами не зупинити. Єдиною метою, яка досяжна на хвилі завищених політичних очікувань, і на яку я сподіваюся, є звільнення хоча б частини полонених і заручників, яких Путін використовує як розмінну монету і додатковий важіль тиску на українську владу. Сподіваюся, в присутності посередників Путін візьме на себе зобов'язання з обміну.</p>
      <p>
        <i>Текст опубліковано з дозволу автора</i>
      </p>
      <p>
        <a href="https://www.facebook.com/butusov.yuriy/posts/3511348362238768">
          <i>Оригінал</i>
        </a>
      </p>
      <p><b><i>Приєднуйтесь до нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>