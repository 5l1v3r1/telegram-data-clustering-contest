<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443587/Gojkovic-u-Dohi-na-7-Globalnoj-konferenciji-parlamentaraca"/>
    <meta property="og:site_name" content="Politika Online"/>
    <meta property="article:published_time" content="2019-12-09T10:19:00+00:00"/>
    <meta property="og:title" content="Гојковић у Дохи на 7. Глобалној конференцији парламентараца"/>
    <meta property="og:description" content="Председница Скупштине Србије Маја Гојковић учествује на 7. Глобалној конференцији парламентараца против корупције, која се одржава данас и сутра у Дохи. На почетку Конференције Гојковић је била на пријему који је организовао заменик емира Државе Катар Абдулах бин Хамад бин Калифа Ал-Тани, саопштено је из парламента. Председница парламента састаће се са председником Саветодавног већа Државе Катар Ахмадом Бин Абдулом Бин Заид Ал Махмудом, а председници два парламента потписаће Меморандум о разумевању. На 7. Глобалној конференцији, на којој учествују делегације више од 40 парламената, парламентарци ће разматрати подстицање доброг управљања, као и остваривање напретка у примени циљева одрживог развоја који се односе на мир, правду и снажне институције. На конференцији ће се"/>
  </head>
  <body>
    <article>
      <h1>Гојковић у Дохи на 7. Глобалној конференцији парламентараца</h1>
      <address><time datetime="2019-12-09T10:19:00+00:00">09 Dec 2019, 10:19</time> by <a rel="author">С. С.</a></address>
      <p>Председница Скупштине Србије Маја Гојковић учествује на 7. Глобалној конференцији парламентараца против корупције, која се одржава данас и сутра у Дохи.</p>
      <p>На почетку Конференције Гојковић је била на пријему који је организовао заменик емира Државе Катар Абдулах бин Хамад бин Калифа Ал-Тани, саопштено је из парламента.</p>
      <p>Председница парламента састаће се са председником Саветодавног већа Државе Катар Ахмадом Бин Абдулом Бин Заид Ал Махмудом, а председници два парламента потписаће Меморандум о разумевању.</p>
      <p>На 7. Глобалној конференцији, на којој учествују делегације више од 40 парламената, парламентарци ће разматрати подстицање доброг управљања, као и остваривање напретка у примени циљева одрживог развоја који се односе на мир, правду и снажне институције.</p>
      <p>На конференцији ће се разматрати и начини за остваривање отворености парламената, као и допринос транспарентности у одвраћању од корупције.</p>
      <p>У делегацији Народне скупштине су и потпредседница Скупштине Србије Гордана Чомић и народни посланици Јелена Жарић Ковачевић и Александар Марковић.</p>
    </article>
  </body>
</html>