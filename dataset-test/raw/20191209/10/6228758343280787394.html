<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://m3.idg.se/2.1022/1.670223/julpynt-tips?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="M3"/>
    <meta property="article:published_time" content="2019-12-09T10:32:00+00:00"/>
    <meta property="og:title" content="Prylpynt: Här är teknikprylarna som sätter julstämningen"/>
    <meta property="og:description" content="Glöm fönsterstjärnan och julstaken, så här tar du julen 2019 till nästa nivå."/>
  </head>
  <body>
    <article>
      <h1>Prylpynt: Här är teknikprylarna som sätter julstämningen</h1>
      <address>
        <time datetime="2019-12-09T10:32:00+00:00">09 Dec 2019, 10:32</time>
      </address>
      <p>
        <i>Glöm fönsterstjärnan och ljusstaken – så här tar du julen 2019 till nästa nivå.</i>
      </p>
      <p>Det börjar bli dags att ta fram julpyntet. Är du less på dina gamla luggslitna tomtar, slitet glitter och trötta pappstjärnor? I tekniknördens hem är det såklart teknikfyllt pynt som gäller! Här listar vi prylarna som vi pryder vårt hem med så här i juletid.</p>
      <hr/>
      <figure>
        <img src="https://www.idg.se/editorial/0/path/1.694233!imageManager/1063404133.jpg"/>
      </figure>
      <h3>Självsnöande julgran</h3>
      <p>Vem bryr sig om det blir en vit jul när du kan få både gran och snö inomhus? Den här granen spelar julmusik och sprutar ut snö som samlas upp vid julgransfoten för att sedan snöas ut igen. Dock kommer granen med en brasklapp om att snön kan hamna lite varstans vid för hög hastighet…</p>
      <p><b>Snöande julgran</b><br/><b>Pris</b>: <a href="https://www.coolstuff.se/Snoande-Julgran">1 499 kronor hos Coolstuff.</a></p>
      <hr/>
      <figure>
        <img src="https://www.idg.se/editorial/0/path/1.694235!imageManager/2297311954.jpg"/>
      </figure>
      <h3>Kanske världens juligaste högtalare</h3>
      <p>Är du en av dem som tvunget måste spela julmusik 24 timmar om dygnet varje dag inför julafton? Då har vi högtalaren för dig! Den här trådlösa bluetooth-högtalaren är formad som en jultomte – självklart med ett skärp med led-belysning runt midjan. Dessutom är den designad för att vara omöjlig att välta.</p>
      <p><b>Tumbler Santa Claus</b><br/><b>Pris</b>: <a href="https://www.amazon.com/Christmas-Bluetooth-Speakers-Portable-Rechargeable/dp/B076HKY8TC/ref=pd_rhf_pe_p_img_14?_encoding=UTF8&amp;psc=1&amp;refRID=3C4DE2S3YC2CN0NY4Z1Z">27,99 euro (cirka 270 kronor) hos Amazon.com.</a></p>
      <hr/>
      <figure>
        <img src="https://www.idg.se/editorial/0/path/1.727712!imageManager/3220191805.jpg"/>
      </figure>
      <h3>Stick ut i kvarteret med lasershow</h3>
      <p>Ljusslingor i all ära, men varför inte ta det hela till nästa nivå och piffa upp husfasaden med laser?Lys upp fasaden med julfärgerna! Den här projektorn täcker mellan 100 till 230 kvadratmeter och har flera olika mönster att välja mellan.</p>
      <p><b>Laserprojektor Motion Laser Light Show<br/>Pris</b>: <a href="https://www.adlibris.com/se/produkt/laserprojektor-motion-laser-light-show-35656576">349 kronor hos Adlibris. </a></p>
      <hr/>
      <figure>
        <img src="https://www.idg.se/editorial/0/path/1.694238!imageManager/1735710960.jpg"/>
      </figure>
      <h3>Liva upp julgranspyntet med en tågräls</h3>
      <p>Modelltåg har länge associerats med julen, och nu kan du stoppa in en hel tågräls i granen! Det här tåget fästs i stammen och består av ett lok och tre vagnar. Loket har en liten lampa och en konduktör som hojtar innan tåget tuffar runt.</p>
      <p><b>Julgranståg</b><br/><b>Pris</b>: <a href="https://www.coolstuff.se/Julgranstag">399 kronor hos Coolstuff.</a></p>
      <hr/>
      <figure>
        <img src="https://www.idg.se/editorial/0/path/1.724510!imageManager/1550713532.jpg"/>
      </figure>
      <h3>Byt mobilskal till något mer passande</h3>
      <p>Även mobilen ska såklart julpyntas! Här är några skal till några av de populäraste mobilmodellerna: <a href="https://fyndiq.se/product/20776022-bjornberry-skal-samsung-galaxy-s10-ju">Galaxy S10</a>, <a href="https://fyndiq.se/product/24216448-bjornberry-samsung-galaxy-note-10-plu/">Note 10</a>,<a href="https://fyndiq.se/search/?q=iphone+11+skal+jul&amp;search=enter#24028987-bjornberry-hardskal-iphone-11-pingvin"> Iphone 11</a>,<a href="https://www.amazon.de/Meigold-Weihnachten-Handyh%C3%BClle-Staubdicht-Anti-Fallen/dp/B07JYZVQNM/ref=sr_1_27?keywords=iphone+xs+weihnachten&amp;qid=1570109829&amp;sr=8-27"> Iphone XS</a>, <a href="https://fyndiq.se/search/?q=huawei+p30+skal+jul&amp;search=enter#24229951-bjornberry-hardskal-huawei-p30-lite-j">Huawei P30</a>, <a href="https://fyndiq.se/product/20675753-bjornberry-planboksfodral-oneplus-7-s/">Oneplus 7</a>.</p>
      <hr/>
      <figure>
        <img src="https://www.idg.se/editorial/0/path/1.724511!imageManager/222244350.jpg"/>
      </figure>
      <h3>Bygg din egen julgran</h3>
      <p>Är du av den lite mer händiga sorten och tycker om en mer rustik stil? Bygg ditt eget blinkade julpynt! Välj mellan att pyssla ihop en julgran eller julstjärna. Lycka till!</p>
      <p><b>Velleman röd led-gran byggsats</b><br/><b>Pris</b>: <a href="https://www.kjell.com/se/sortiment/el-verktyg/elektronik/byggsatser/velleman-rod-led-gran-byggsats-p87050">120 kronor hos Kjell och Company.</a></p>
      <p><b>Velleman röd led-stjärna byggsats</b><br/><b>Pris</b>:<a href="https://www.kjell.com/se/produkter/el-verktyg/elektronik/byggsatser/velleman-rod-led-stjarna-byggsats-p87774"> 100 kronor hos Kjell och Company.</a></p>
      <hr/>
      <p> <b>Styr din belysning med mobilen</b></p>
      <figure>
        <img src="https://www.idg.se/editorial/0/path/1.670231!imageManager/2426266504.jpg"/>
      </figure>
      <p>Oavsett om du vill pynta julgranen du precis var ute och högg ner eller ge ditt sovrum en trevlig belysning så är Philips ljusslinga ett hett alternativ. Denna är en del av deras Hue-utbud med smartphone-kontrollerade lampor som lätt kopplas in i ditt existerande styrsystem. Hue Lightstrip kan också böjas och klippas av efter tycke.</p>
      <p><b>Philips COL Hue LightStrips+</b><br/><b>Pris:</b> <a href="https://www.netonnet.se/art/hem-hushall/smarta-hem/hemautomatisering/philips-col-hue-lightstrips/223292.9436/?utm_source=philip.se&amp;utm_medium=leads&amp;utm_content=where-to-buy&amp;utm_campaign=philips-where-to-buy&amp;_ref=ca-wtb&amp;_refv=b16081b8-e401-4781-b666-b3c11e61da24">649 kronor hos Netonnet.</a></p>
      <p>Om du inte redan sitter på en Philips Hue-brygga måste du däremot införskaffa även denna (<a href="https://www.kjell.com/se/sortiment/el-verktyg/belysning/lampor-ljuskallor/philips-hue/philips-hue-bridge-brygga-p50840">kostar 499 kronor hos Kjell och Company</a>) för att förvandla din bostad till den ultimata julstugan.</p>
      <hr/>
      <figure>
        <img src="https://www.idg.se/editorial/0/path/1.694241!imageManager/1855421001.jpg"/>
      </figure>
      <h3>Skaffa ett jularmband till smartklockan</h3>
      <p>Fixa julkänslan ända ut i fingerspetsarna (eller handlederna) och byt ut armbandet på din smartklocka till något festligare. På nätet har vi lyckats hitta armband till Apple Watch, både <a href="https://www.amazon.com/Christmas-Replacement-Beautiful-Printing-Present/dp/B01LZSRKPV/ref=sr_1_117?s=electronics&amp;ie=UTF8&amp;qid=1512735286&amp;sr=1-117&amp;keywords=christmas">38/40 millimeter</a> och <a href="https://www.amazon.com/iitee-Christmas-Glitter-Wristwatch-Bracelet/dp/B01D8ARLDW/ref=sr_1_155?s=electronics&amp;ie=UTF8&amp;qid=1512735417&amp;sr=1-155&amp;keywords=christmas">42/44 millimeter</a>, samt <a href="https://www.amazon.com/Compatible-Samsung-Galaxy-Watch-42mm/dp/B07R7L4MJV/ref=sr_1_9?keywords=galaxy+watch+christmas+bands&amp;qid=1575879119&amp;sr=8-9">Galaxy Watch</a>.</p>
      <hr/>
      <figure>
        <img src="https://www.idg.se/editorial/0/path/1.694242!imageManager/3969608631.jpg"/>
      </figure>
      <h3>3d-pepparkaksfigurer</h3>
      <p>Pepparkaksbak är en tradition som förekommer i många hem. Så varför göra vanliga, tråkiga och platta pepparkaksfigurer när du kan göra dem tredimensionella? De här pepparkaksformarna låter dig skapa julgranar, snögubbar, slädar och renar i 3d.</p>
      <p><b>3D pepparkaksformar</b><br/><b>Pris</b>: <a href="https://www.coolstuff.se/3D-Pepparkaksformar">119 kronor hos Coolstuff.</a></p>
      <hr/>
      <h3>Musmattan för vintermörket</h3>
      <figure>
        <img src="https://www.idg.se/editorial/0/path/1.727808!imageManager/772572013.jpg"/>
      </figure>
      <p>Inget säger jul som ljusdioder i alla sorter och former, gärna precis överallt. Razer Firefly är en gaming-musmatta med Chroma-belysning som går att finjustera in i minsta detalj. Varför inte låta mattan pulsera i mysigt grönt och rött?</p>
      <p><b>SteelSeries QcK Prism RGB</b><br/><b>Pris:</b> <a href="https://www.teknikmagasinet.se/produkter/gaming-data/gamingtillbehor/musmattor/steelseries-qck-prism-rgb">599 kronor hos Teknikmagasinet.</a></p>
      <hr/>
      <h3>Styr dina julkulor på håll</h3>
      <figure>
        <img src="https://www.idg.se/editorial/0/path/1.670290!imageManager/2582623086.jpg"/>
      </figure>
      <p>Dagarna där du var tvungen att gå fram till eluttaget och dra ut sladden för att släcka ner granbelysningen är förbi. Med dessa led-julkulor i guld kan du kontrollera belysningen med en liten fjärrkontroll.</p>
      <p><b>Julgranskulor LED 6-pack guld</b><br/><b>Pris:</b> <a href="https://www.partykungen.se/julgranskulor-led-fjarrstyrda.html">299 kronor hos Partykungen</a></p>
    </article>
  </body>
</html>