<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/tokat/tokatta-parlayan-disler-projesi-tanitildi-1459315"/>
    <meta property="og:site_name" content="CNN Türk"/>
    <meta property="article:published_time" content="2019-12-09T10:11:54+00:00"/>
    <meta property="og:title" content="Tokat'ta 'Parlayan dişler' projesi tanıtıldı"/>
    <meta property="og:description" content="Tokat'ta 'Parlayan dişler' projesi tanıtıldı"/>
  </head>
  <body>
    <article>
      <h1>Tokat'ta 'Parlayan dişler' projesi tanıtıldı</h1>
      <address>
        <time datetime="2019-12-09T10:11:54+00:00">09 Dec 2019, 10:11</time>
      </address>
      <p>Fatih YILMAZ/<a href="https://www.cnnturk.com/haberleri/tokat">TOKAT</a>,(<a href="https://www.cnnturk.com/haberleri/dha">DHA</a>) - TOKAT Valiliği tarafından Eğitim Tokat projeleri kapsamında yürütülen "Parlayan Dişler" projesinin tanıtımı yapıldı. Vali Ozan Balcı, 23 Nisan <a href="https://www.cnnturk.com/haberleri/2020">2020</a> tarihine kadar 11 bin öğrencinin diş taraması yapılacağını söyledi. <br/><br/>2019-2020 dönemi Parlayan Dişler Projesi, Ağız ve Diş Sağlığı Hastanesi’nde düzenlenen programla tanıtıldı. Düzenlenen programa Tokat Valisi Ozan Balcı, İl <a href="https://www.cnnturk.com/haberleri/milli-egitim">Milli Eğitim</a> Müdürü Murat Küçükali, <a href="https://www.cnnturk.com/haberleri/saglik">Sağlık</a> İl Müdürü Hacı Ahmet Sümbül, İl Emniyet Müdürü Göksel Topaloğlu ve öğrenciler katıldı. Tokat’ta eğitim ve sağlık adına çok güzel çalışmalar yapıldığını belirten Vali Balcı, "Bunun da <a href="https://www.cnnturk.com/haberleri/turkiye">Türkiye</a>’ye örnek olmasını itiyoruz. Projeyi uygulama şekli çok özel ve özgün. İl Milli Eğitim Müdürlüğü ile Sağlık Müdürlüğündeki sağlık personelimiz, diş hekimlerimiz, diş teknisyenlerimiz ve öğretmenlerimiz bu işi yürütüyorlar. Projemizi özgün kılan durum şu. Taramalar yapılıyor. Ama taramalar alanda bırakılmıyor. Aynı zamanda sağlık personelimiz, <a href="https://www.cnnturk.com/haberleri/okul">okul</a> müdürlerimiz, öğretmenlerimiz çocuklarımızın ağız diş sağlığı polikliniklerine gitmeleri için özel çaba sarf ediyorlar. Şu ana kadar da çalışmalar çok güzel devam etti. Velilere de şunu ifade etmek istiyorum. Bu çok önemli bir proje. Elleriniz çocuklarınızın üzerinde olsun. Taramalar sonucunda aileler çocuklarımızı ağız ve diş sağlığı merkezlerine, hastanelerimize ve diş hekimlerimize götürsünler. Bunu çok önemsiyoruz. Dişler güzel olunca, sağlıklı gülüşler diliyoruz" dedi.  <br/><br/>Program sonunda Vali Balcı, çocuklara diş macunu ve diş fırçası ile <a href="https://www.cnnturk.com/haberleri/kitap">kitap</a> hediye etti.</p>
      <p> <br/><br/> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/bursa/merkez/bursa-yeni-kitap-fuari-icin-gun-sayiyor-1459314"/>
        <a href="https://www.cnnturk.com/yerel-haberler/mersin/toroslar/engelli-vatandaslara-uyusturucu-ile-mucadele-egitimi-1459313"/>
        <a href="https://www.cnnturk.com/yerel-haberler/bursa/merkez/busim-geri-bildirim-toplantisi-yapildi-1459312"/>
      </related>
    </article>
  </body>
</html>