<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907140/preud-homme-bedolven-onder-de-kritiek-hoe-kan-je-zoiets-goedpraten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T10:28:00+00:00"/>
    <meta property="og:title" content="Gumienny, Vandenbempt en Simaeys sparen Preud'homme niet na uitspraken"/>
    <meta property="og:description" content="Michel Preud'homme heeft zich niet populair gemaakt met"/>
  </head>
  <body>
    <article>
      <h1>Gumienny, Vandenbempt en Simaeys sparen Preud'homme niet na uitspraken</h1>
      <address>
        <time datetime="2019-12-09T10:28:00+00:00">09 Dec 2019, 10:28</time>
      </address>
      <p>
        <b>Michel Preud'homme heeft zich niet populair gemaakt met <a href="https://www.voetbalprimeur.be/nieuws/907057/preud-homme-neemt-het-op-voor-carcela-en-mpoku-dat-zijn-aanvallers-.html?utm_source=doorlink&amp;utm_medium=doorlink&amp;utm_campaign=doorlink">zijn uitspraken na het duel tegen Moeskroen</a>. De coach van Standard zalfde vooral na enkele beenbrekende tackles van Paul-José Mpoku en Mehdi Carcela. <a href="https://www.voetbalprimeur.be/nieuws/907070/raes-gelooft-zijn-oren-niet-na-uitspraken-van-preud-homme.html?utm_source=doorlink&amp;utm_medium=doorlink&amp;utm_campaign=doorlink">Uitspraken die hem heel wat kritiek opleveren</a>.</b>
      </p>
      <p>In <i>Het Belang van Limburg</i> haalt ex-scheidsrechter Serge Gumienny hard uit naar de coach. "Ik wil rood trekken voor Preud'homme", zegt hij. "Hoe kan je dergelijke schandalige overtredingen proberen goedpraten? Scheidsrechter Boterberg twijfelde gelukkig niet en had de VAR niet nodig om meteen rood te trekken. Hopelijk is men aan de groene tafel streng genoeg, deze gevaarlijke overtredingen moeten uit ons voetbal", klinkt het.</p>
      <p>Ook Peter Vandenbempt spaart hem niet bij <i>Sporza</i>. "Hij lag na de match tegen Moeskroen onder vuur voor zijn vergoeilijkende reactie op de rode kaarten van Mpoku en Carcela. Terechte kritiek op Preud'homme, vind ik, want die twee héél gevaarlijke fouten waren op geen enkele manier te rechtvaardigen. Dat waren beenbrekende tackles.</p>
      <p>"Die overtredingen zijn onverdedigbaar. Nergens beter dan in Luik weten ze immers welke vreselijke gevolgen het kan hebben als je dit soort risico's neemt in een duel", geeft hij aan.</p>
      <p>Ook Jeroen Simaeys kon maar moeilijk leven met die uitspraken. "Ik krijg het gevoel dat Preud’homme de rollen gewoon omdraait. Hij wikkelt zich in de rol van slachtoffer, terwijl zijn ploeg toch de dader was van het onsportieve spel tijdens de wedstrijd", gaf hij aan bij <i>Play Sports</i>.</p>
      <figure>
        <embed-post data-src="https://www.instagram.com/p/B50P2LzhEWx" data-service="Instagram"/>
      </figure>
    </article>
  </body>
</html>