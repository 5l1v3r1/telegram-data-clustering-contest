<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792803/%D8%AA%D8%AE%D9%84%D9%81%D8%A7%D8%AA-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AF%D9%88%D8%B1%D9%87-%D9%87%D8%A7%DB%8C-%DA%AF%D8%B0%D8%B4%D8%AA%D9%87-%D8%A7%D8%AD%D8%B5%D8%A7-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:11:23+00:00"/>
    <meta property="og:title" content="معاون دادگستری استان زنجان:  تخلفات انتخاباتی دوره های گذشته احصا شده است"/>
    <meta property="og:description" content="زنجان-معاون دادگستری استان زنجان، بر لزوم برگزاری انتخابات درست و قانونی تاکید کرد و گفت: تخلفات انتخاباتی دوره های گذشته احصا شده است."/>
  </head>
  <body>
    <article>
      <h1>معاون دادگستری استان زنجان:  تخلفات انتخاباتی دوره های گذشته احصا شده است</h1>
      <address>
        <time datetime="2019-12-09T10:11:23+00:00">09 Dec 2019, 10:11</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمد تقی فتحی صبح دوشنبه در جلسه شورای پیشگیری از وقوع جرم در محل دادگستری زنجان، بر لزوم برگزاری انتخابات درست و قانونی تاکید کرد و گفت: تخلفات دوره های گذشته انتخابات را احصا کردیم.</p>
      <p>وی اظهار کرد: جبهه گیری بر له یا علیه کاندیدای خاص توسط  برخی کارکنان دولت درانتخابات  وجود داشت که لیست نوع و شکل تخلفات اتتخاباتی تهیه شد َو در این دوره از انتخابات نباید این تخلفات رخ دهد. </p>
      <p>معاون اجتماعی و پیشگیری از وقوع جرم دادگستری استان زنجان گفت: در بحث انتخابات تاکنون موردی که نیاز به برخورد باشد برای دادگستری‌ استان زنجان نشده است.</p>
      <p>فتحی با بیان اینکه  اخطارهایی به برخی از کاندیداها داده شده و رصدها در این زمینه انجام می شود، افزود: ۲۳۱ نفر در سطح استان برای انتخابات مجلس ثبت نام کردند و روند انتخابات در استان زنجان مراحل قانونی را طی می کند.</p>
      <p>وی با بیان اینکه بحث جوانگرایی در خصوص ثبت نام کننده گان در انتخابات وجود دارد، گفت: کاندیداهای جوان در یازدهمین دوره انتخابات مجلس شورای اسلامی استقبال خوبی کردند و تعدادی از نمایندگان دوره قبل جزو ثبت نامی ها نیستند.</p>
      <p>فتحی با بیان اینکه تدابیر پیشگیرانه به صورت مکتوب مربوط به ۳۰ مرحله انتخابات در سه مرحله قبل، حین و بعد از انتخابات از طرف قوه قضاییه به دستگاه ها ارسال خواهد شد، افزود: انتظار داریم این تدابیر سرلوحه کارها قرار گیرد.</p>
    </article>
  </body>
</html>