<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/bilshist-nimtsiv-vidmovliatsia-vid-rizdvianoyi-iliuminatsiyi-zarady-klimatu/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T10:57:00+00:00"/>
    <meta property="og:title" content="Більшість німців відмовляться від різдвяної ілюмінації заради клімату"/>
    <meta property="og:description" content="Більшість німців збираються зменшити використання святкової підсвітки під час різдвяних і новорічних свят з міркувань захисту клімату"/>
  </head>
  <body>
    <article>
      <h1>Більшість німців відмовляться від різдвяної ілюмінації заради клімату</h1>
      <address>
        <time datetime="2019-12-09T10:57:00+00:00">09 Dec 2019, 10:57</time>
      </address>
      <p>Більшість німців збираються зменшити використання святкової підсвітки під час різдвяних і новорічних свят з міркувань захисту клімату.<br/><br/>Як повідомляє <a href="https://www.eurointegration.com.ua/news/2019/12/8/7103987/">Європейська правда</a>, про це свідчать результати опитування, проведеного для агентства <a href="https://www.dpa-international.com/">DPA</a>.<br/><br/>За даними опитування, в цілому 57 відсотків опитаних заявили, що вони зменшать використання різдвяного освітлення або навіть взагалі не будуть використовувати його.<br/><br/>11% респондентів заявили, що обійдуться без новорічних вогнів в цьому році через проблеми з кліматом, а 10% заявили, що мають намір робити так в майбутньому.<br/><br/>Проте, 35 відсотків сказали, що відмова він новорічної ілюмінації для них не варіант.<br/><br/>Думки розділились щодо того, чи повинно бути менше подібного освітлення на будівлях і на вулицях – 44% виступили “за” і стільки ж – проти. Реклама ﻿</p>
    </article>
  </body>
</html>