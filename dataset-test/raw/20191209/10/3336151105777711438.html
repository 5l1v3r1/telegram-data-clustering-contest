<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ataturk-tuccarliginda-son-perde-09121942.html"/>
    <meta property="og:site_name" content="OdaTV"/>
    <meta property="article:published_time" content="2019-12-09T10:40:00+00:00"/>
    <meta property="og:title" content="Ve o heykel kaldırılıyor"/>
    <meta property="og:description" content="İzmir'in Urla İlçesi'ndeki bir kahvaltı mekanında sergilenen rengarenk Atatürk heykeli tartışma yarattı."/>
  </head>
  <body>
    <article>
      <h1>Ve o heykel kaldırılıyor</h1>
      <h2>İzmir'in Urla İlçesi'ndeki bir kahvaltı mekanında sergilenen rengarenk Atatürk heykeli tartışma yarattı.</h2>
      <address>
        <time datetime="2019-12-09T10:40:00+00:00">09 Dec 2019, 10:40</time>
      </address>
      <p>İzmir'in Urla ilçesi, Kalabak ve Kekliktepe mevkileri arasında ye alan Zeytinli Köşk adlı kahvaltı mekanına yerleştirilen rengarenk Atatürk heykeli tartışma yarattı. Mekanın girişine konulan, zeybek oynayan Atatürk heykeli, birçok kesimin tepkisini çekti. Sosyal medyada, heykele yönelik (çoğu olumsuz) çok sayıda yorum geldi. Yurttaşlar, aynı zamanda heykeltraş olan işletmeci Turgut Kahraman tarafından Atatürk'ün istismar edildiğini, heykelin bir an önce oradan kaldırılması gerektiğini savundu. Hükümete yakın bazı medya kuruluşlarından ise daha farklı bir tepki geldi.</p>
      <p>
        <b>YANDAŞ MEDYADAN İLGİNÇ TEPKİ</b>
      </p>
      <p>Bazı medya kuruluşları, Atatürk'ün manevi şahsına hakaret içerdiğini savundukları heykelle ilgili CHP'li Başkan Burak Oğuz tarafından yönetilen Urla Belediyesi'ni suçladı. Atatürk'e de benzemeyen heykelin Urla Belediyesi'ne ait olduğunu iddia eden bu medya kuruluşları, bir an önce Atatürk'ü Koruma Kanunu'nun işletilmesi gerektiğini dile getirdi.</p>
      <figure>
        <img src="https://odatv.com/images2/2019_12/2019_12_09/izmir-de-tuhaf-ataturk-heykeli-70800.jpg"/>
      </figure>
      <p>
        <b>BELEDİYEYLE İLGİSİ YOK</b>
      </p>
      <p>Son Kale İzmir’in haberine göre; bir açıklama yayımlayan Urla Belediye Başkanı Burak Oğuz ise özel bir işletmenin bahçesinin içinde yer alan heykelle belediyenin hiçbir ilgisinin bulunmadığını bildirdi. Başkan Oğuz, her zaman Ulu Önder Gazi Mustafa Kemal Atatürk'ün, devrimlerinin ve en büyük mirası olan Cumhuriyetin izinde olduklarını söyledi.</p>
      <p>
        <b>İŞLERİ İYİ GİTMİYORDU!</b>
      </p>
      <p>Bir süredir müşteri kaybettiği konuşulan kahvaltı mekanının, tartışılan Atatürk heykelini kısa süre önce bahçesine yerleştirdiği öğrenildi. Söz konusu mekanda, Deniz Gezmiş'ten, Che Guevara'ya kadar çok sayıda devrimci ile ilgili fotoğraflar ve çeşitli görseller de yer alıyor.</p>
      <p>
        <b>URLA BELEDİYESİ:  HEYKELİN BELEDİYEMİZ İLE HERHANGİ BİR İLİŞKİSİ BULUNMAMAKTADIR</b>
      </p>
      <p>Urla Belediyesi’nden konuyla ilgili yazılı açıklama yapıldı. Açıklamada şu ifadeler yer aldı:</p>
      <p>
        <b>“Bazı basın yayın organlarında ve internet sitelerinde ilçemiz sınırları içerisinde faaliyet gösteren özel bir işletmenin bahçesinde bulunan Atatürk Heykelinin Belediyemiz tarafından yaptırıldığı yönünde haberler yer almaktadır. Söz konusu haberler tümüyle asılsız olup gerçeği yansıtmamaktadır. Haberlerde görsellerine de yer verilen heykelin Belediyemiz ile herhangi bir ilişkisi bulunmamaktadır. Kamuoyuna saygıyla duyurulur. Urla Belediyesi olarak her zaman Ulu Önderimiz Gazi Mustafa Kemal Atatürk'ün, devrimlerinin ve en büyük mirası olan Cumhuriyetimizin izinde olduğumuzu belirtiriz.”</b>
      </p>
      <p>
        <b>KALDIRILACAK</b>
      </p>
      <p>Urla Belediye Başkanı Burak Oğuz yaptığı açıklamada <b>“Basın yayın organlarında ve İnternet sitelerinde yer alan eleştirilere konu Atatürk Heykeli ile ilgili işletme sahibi ile görüşme sağlanmış ve gün içerisinde kaldırılmasına karar verilmiştir” </b>dedi.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>17,092 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/ataturkun-gormedigimiz-goruntusu-09111905.html"/>
        <a href="https://odatv.com/ataturklu-turk-bayraklari-engelleniyor-mu-24101921.html"/>
        <a href="https://odatv.com/ilkokul-kitabindaki-ataturk-yanlislari-10121836.html"/>
        <a href="https://odatv.com/ataturke-hakarete-hapis-30111857.html"/>
        <a href="https://odatv.com/ataturk-neden-yukseliyor-20111816.html"/>
        <a href="https://odatv.com/saldirilariniz-hakaretleriniz-silgileriniz-viz-gelir-bu-cocugun-yuregine-15111852.html"/>
        <a href="https://odatv.com/ataturke-haksizlik-etmiyor-muyuz-09111823.html"/>
        <a href="https://odatv.com/icimde-hicbir-suphe-kalmadi-ataturku-zehirleyerek-sehit-ettiler-04111810.html"/>
        <a href="https://odatv.com/ataturk-aniti-artik-ozgur-17081836.html"/>
        <a href="https://odatv.com/ataturk-ekonomik-krizden-nasil-cikti-13081842.html"/>
        <a href="https://odatv.com/turkiyenin-ilk-ataturk-heykeline-buyuk-ayip-06081834.html"/>
        <a href="https://odatv.com/ataturkun-tek-devlet-mesaji-18061813.html"/>
        <a href="https://odatv.com/yine-ataturk-bustu-yine-saldiri-0610141200.html"/>
        <a href="https://odatv.com/heykel-yakanlara-ders-gibi-yanit-2609141200.html"/>
        <a href="https://odatv.com/ataturk-emperyalizm-hakkinda-ne-dusunuyordu-1102141200.html"/>
        <a href="https://odatv.com/25-dilde-yurtta-sulh-cihanda-sulh-2110131200.html"/>
        <a href="https://odatv.com/balkan-savasini-neden-kaybettik-simdi-anliyorum-0907131200.html"/>
        <a href="https://odatv.com/ataturkun-diktirdigi-agaci-bu-hale-getirdiler-2206131200.html"/>
        <a href="https://odatv.com/demokrasi-mide-meselesi-degildir-1103111200.html"/>
        <a href="https://odatv.com/ataturkun-bilinmeyen-konusmasi-gun-yuzune-cikti--1509101200.html"/>
      </related>
    </article>
  </body>
</html>