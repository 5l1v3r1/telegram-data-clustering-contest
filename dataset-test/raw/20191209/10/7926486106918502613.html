<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018060/%D8%A7%D8%B9%D8%AA%D8%B1%D8%A7%D9%81%D8%A7%D8%AA-%D8%A7%D8%B9%D8%B6%D8%A7%DB%8C-%D8%B4%D8%A8%DA%A9%D9%87-%D8%A2%D8%B4%D9%88%D8%A8"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T10:32:03+00:00"/>
    <meta property="og:title" content="اعترافات اعضای شبکه آشوب"/>
    <meta property="og:description" content="آقای ربیعی امروز گفت&quot;درباره اعترافات تلویزیونی (بازداشتی های اغتشاش) سوال کردم. منظور رییس جمهور به هیچ وجه تایید اعترافات تلویزیونی به معنای رایج آن نبوده و نیست."/>
  </head>
  <body>
    <article>
      <h1>اعترافات اعضای شبکه آشوب</h1>
      <address>
        <time datetime="2019-12-09T10:32:03+00:00">09 Dec 2019, 10:32</time>
      </address>
      <p>
        <i>آقای ربیعی امروز گفت"درباره اعترافات تلویزیونی (بازداشتی های اغتشاش) سوال کردم. منظور رییس جمهور به هیچ وجه تایید اعترافات تلویزیونی به معنای رایج آن نبوده و نیست.</i>
      </p>
      <p>به گزارش مشرق، محمد ایمانی تحلیلگر مسائل سیاسی و فعال رسانه‌ای در کانال شخصی خود در تلگرام نوشت:</p>
      <p>وظیفه سخنگوی دولت، گزارش برنامه هاست، نه تحریف و توجیه سخنان رئیس جمهور. دولت بالغ بر یک سال سخنگو نداشت و اکنون هم کسی سخنگوی آن شده که گویا مسئولیت خود را انکار می داند.</p>
      <p>آقای ربیعی امروز گفت"درباره اعترافات تلویزیونی (بازداشتی های اغتشاش) سوال کردم. منظور رییس جمهور به هیچ وجه تایید اعترافات تلویزیونی به معنای رایج آن نبوده و نیست. پخش اعترافات تلویزیونی منش دولت نیست، مگر با ضرورتی که قاضی تشخیص می دهد و مراحل قضایی طی شود".</p>
      <p>این در حالی است که آقای روحانی چهارشنبه هفته گذشته در همایش روز بیمه تصریح کرد:</p>
      <p>"افرادی که دستگیر شدند، عده ای از آنها بی گناهند و باید آزاد شوند. اما کسی که با سلاح گرم یا سرد آمده، حساب دیگری دارد؛ با قمه حمله کرده، فروشگاه را تاراج کرده و آتش زده، اینها با یکدیگر فرق می‌کند.</p>
      <p>قوه قضاییه باید تلاش بیشتری بکند؛ آنهایی که مجرمند با آنها برخورد شود، آنها که جرم کوچکی داشتند، با رافت اسلامی با آنها برخورد شود.</p>
      <p>اما آنها که سازمان یافته هستند و در این اغتشاشات آمده‌اند که اعترافات آنها پخش خواهد شد؛ آنها بیش از دو سال برای این کار برنامه ریزی کرده بودند، سال گذشته  می‌خواستند کاری بکنند، زمان مناسب نبود. امسال برای دی و بهمن و نزدیک انتخابات برنامه ریزی کرده بودند.</p>
      <p>وقتی مسئله بنزین اعلام شد، اربابان آنها از خارج دستور دادند زمانش فرا رسیده و اجرا کنید؛ آمدند بیرون. بنابراین باید با آنها برخورد شود".</p>
      <p>برخورد با اغتشاشگران سازمان یافته و ابسته به دشمن یک ضرورت است؛ همچنان که پخش اعترافات آنها و مستندات ارتباط شان با بیگانه برای آگاهی افکار عمومی. طبعا سیا و موساد و ام آی سیکس یا استخبارات سعودی، از این موضوع نگران می شوند، اما رفتار سخنگوی دولت سوال برانگیز است.</p>
      <p>با سیاق مذکور، ربیعی احتمالا باید اعتراف مهم و عبرت آموز روحانی در نشست بیمه را هم انکار یا توجیه کند که گفت "آمریکایی‌ها گفتند اول ملاقات کنیم، بعد راجع به تحریم بحث کنیم؛ می‌خواستند نسبت به هوش ایرانی تردید کنند! ما دیگر حاضر نیستیم کلاه سرمان برود".</p>
    </article>
  </body>
</html>