<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/bp-sluit-eigen-europese-datacentra"/>
    <meta property="og:site_name" content="Emerce"/>
    <meta property="article:published_time" content="2019-12-09T10:59:00+00:00"/>
    <meta property="og:title" content="BP sluit eigen Europese datacentra"/>
    <meta property="og:description" content="Olieconcern BP sluit zijn Europese datacentra en verhuist de negenhonderd applicaties die het draait naar Amazons cloud."/>
  </head>
  <body>
    <article>
      <h1>BP sluit eigen Europese datacentra</h1>
      <address><time datetime="2019-12-09T10:59:00+00:00">09 Dec 2019, 10:59</time> by <a rel="author">Erwin Boogert</a></address>
      <p>
        <b>Olieconcern BP sluit zijn Europese datacentra en verhuist de negenhonderd applicaties die het draait naar Amazons cloud.</b>
      </p>
      <p>Het besluit <a href="https://press.aboutamazon.com/news-releases/news-release-details/bp-goes-all-aws-its-european-mega-data-centers">over te stappen</a> naar AWS is onderdeel van de strategie om de infrastructuur en operatries van het concern te digitaliseren. Omwille van de flexibiliteit en kwaliteit van IT-beheer besluit BP dit over te hevelen naar een externe specialist.</p>
      <p>Behalve koude opslag, databases en schaalbare rekenkracht krijgt het concern ook de beschikking over machine learning, analytics en een ecosysteem om zijn bedrijfprocessen verder te automatiseren.</p>
      <p>Als onderdeel van diepte- of vervangingsinvesteringen zien steeds meer grote concerns zich voor de vraag gesteld of ze blijven investeren in eigen datacentra of hun operaties naar een of meerdere clouds overhevelen. Bij dat besluit speelt mee dat ze zaken als hun ‘vertrouwde’ VMware- en SAP-installaties ook in de cloud kunnen blijven draaien.</p>
      <p>Naast Amazon zien ook Micrsoft en Google deze ontwikkeling. In Europa timmert ook Alibaba aan de weg als cloudprovider.</p>
      <p>
        <i>Foto: <a href="https://www.flickr.com/photos/bp_images/35982574636/">BP Images</a> (cc)</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/klarna-amazoncloud"/>
        <a href="https://www.emerce.nl/nieuws/vodafone-google-cloud"/>
        <a href="https://www.emerce.nl/nieuws/cloud-belangrijker-alibaba"/>
      </related>
    </article>
  </body>
</html>