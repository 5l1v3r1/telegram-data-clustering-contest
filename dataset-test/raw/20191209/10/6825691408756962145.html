<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/pasaulis/konfliktai-nelaimes/miuncheno-gelezinkelio-stotyje-peiliu-suzeistas-policininkas-943236"/>
    <meta property="og:site_name" content="Kauno diena"/>
    <meta property="article:published_time" content="2019-12-09T10:27:00+00:00"/>
    <meta property="og:title" content="Miuncheno geležinkelio stotyje peiliu sužeistas policininkas"/>
    <meta property="og:description" content="Pirmadienį Miuncheno geležinkelio stotyje per užpuolimą peiliu buvo sužeistas policininkas. Tai pranešė Vokietijos policijos atstovai."/>
  </head>
  <body>
    <article>
      <h1>Miuncheno geležinkelio stotyje peiliu sužeistas policininkas</h1>
      <address><time datetime="2019-12-09T10:27:00+00:00">09 Dec 2019, 10:27</time> by <a rel="author" href="https://kauno.diena.lt/autoriai/stasys-gimbutis" target="_blank">Stasys Gimbutis, ELTA</a></address>
      <p>
        <b>Pirmadienį Miuncheno geležinkelio stotyje per užpuolimą peiliu buvo sužeistas policininkas. Tai pranešė Vokietijos policijos atstovai.</b>
      </p>
      <p>Gautomis žiniomis, incidentas įvyko apie 6 valandą 30 minučių vietos laiku (7 valandą 30 minučių Lietuvos laiku). Prie geležinkelio stotyje budėjusio pareigūno iš už nugaros priėjo jaunuolis ir smogė jam peiliu. Policininkas nugabentas į ligoninę.</p>
      <p>„Įtariamąjį sulaikė stotyje buvę žmonės“, – sakė policijos atstovai. Užpuolikas – 23 metų amžiaus Vokietijos pilietis, Miuncheno gyventojas. Apie jo poelgio motyvus nepranešama.</p>
    </article>
  </body>
</html>