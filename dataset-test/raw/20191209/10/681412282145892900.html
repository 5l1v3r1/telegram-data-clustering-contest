<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/google-maps-i-izbegavanje-neosvetljenih-ulica/"/>
    <meta property="og:site_name" content="PC Press"/>
    <meta property="article:published_time" content="2019-12-09T10:57:29+00:00"/>
    <meta property="og:title" content="Google Maps i izbegavanje neosvetljenih ulica"/>
    <meta property="og:description" content="Google mape su odlične za snalaženje tokom vožnje i korišćenja javnog prevoza, međutim u ovoj godini gigant je takođe uveo i više funkcija usmerenih na hodanje i pešačenje. Nedavno je kompanija pre…"/>
  </head>
  <body>
    <article>
      <h1>Google Maps i izbegavanje neosvetljenih ulica</h1>
      <address><time datetime="2019-12-09T10:57:29+00:00">09 Dec 2019, 10:57</time> by <a rel="author" href="https://pcpress.rs/author/marijana/" target="_blank">Marijana Pečić</a></address>
      <p><a href="https://pcpress.rs/tag/google/">Google</a> mape su odlične za snalaženje tokom vožnje i korišćenja javnog prevoza, međutim u ovoj godini gigant je takođe uveo i više funkcija usmerenih na hodanje i pešačenje. Nedavno je kompanija predstavila <a href="https://pcpress.rs/google-maps-prosirena-realnost-stigla-na-android-i-ios/">AR uputstva za kretanje</a> i detaljne <a href="https://pcpress.rs/google-maps-lakse-preko-ulice/">glasovne smernice za hodanje za osobe sa oštećenim vidom</a>. Google će u budućnosti možda dodati još jednu <b>novu funkciju koja će ljudima pomoći da pronađu sigurnije ulice za šetnju noću.</b></p>
      <figure>
        <img src="https://i1.wp.com/pcpress.rs/wp-content/uploads/2018/03/pexels-photo.jpg"/>
      </figure>
      <p>Kako prenosi <a href="https://pcpress.rs/PCout/?url=https://www.xda-developers.com/google-maps-prepares-lighting-layer-highlight-brightly-lit-streets-night-travel/">XDA Developers</a>, Android razvojna zajednica čiji su članovi analizirali Android APK radi traženja neobjavljenih funkcija, na Google mapama postoje pokazatelji o novom sloju pod nazivom „lighting“, odnosno „rasveta“. Ovaj sloj bi<b> označavao koje ulice su jako osvetljene uličnim svetlima, te će biti obojene žutom bojom.</b></p>
      <p>Ovo bi moglo da pomogne šetačima koji žele da izbegnu mračne ulice noću, što brine mnoge korisnike, barem prema popularnom tvitu od pre nekoliko meseci.</p>
      <figure>
        <iframe data-src="https://twitter.com/kanocarra/status/1175876911958044672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Funkcija obeležavanja osvetljenih ulica je još uvek nepotvrđena</b> i još uvek nema screenshot-ova njenog korišženja. Međutim, s obzirom na otkriveni kod, čini se da će stići u nekom trenutku u budućnosti. Na portalu XDA Developers spekuliše se da bi mogla biti prvo predstavljen u Indiji, kao odgovor na čitav niz nedavnih brutalnih napada i silovanja žena koji su dospeli na naslovne strane u zemlji.</p>
      <related>
        <a href="https://pcpress.rs/spotify-ima-nove-mere-za-sprecavanje-zloupotreba-porodicnih-paketa/"/>
      </related>
      <p>Jedino pitanje je <b>kako će Google prikupljati informacije o osvetljenosti ulica</b>. Infrastruktura koja uključuje pametna ulična svetla još uvek je retka, pa kompanija može da prikuplja podatke koje su korisnici priložili, slično kao i za saobraćajne nezgode.</p>
      <p>Izvor: <a href="https://pcpress.rs/PCout/?url=https://www.engadget.com/2019/12/06/google-maps-lighting-walking/">Engadget</a></p>
      <p>Tagovi: <a href="https://pcpress.rs/tag/google-mape/">Google mape</a>, <a href="https://pcpress.rs/tag/google-maps/">Google Maps</a>, <a href="https://pcpress.rs/tag/osvetljenost-ulica/">Osvetljenost ulica</a>, <a href="https://pcpress.rs/tag/ulicna-rasveta/">Ulična rasveta</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/google-street-view-nastavlja-sa-fotografisanjem-u-srbiji/"/>
        <a href="https://pcpress.rs/google-street-view-stiglo-vozilo-servis-uskoro/"/>
        <a href="https://pcpress.rs/nexar-live-map-kao-google-street-view-samo-skoro-uzivo/"/>
      </related>
    </article>
  </body>
</html>