<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/zelenskyi-i-putin-zustrinutsia-pislia-normandskoho-samitu-204300.html"/>
    <meta property="og:site_name" content="5 канал"/>
    <meta property="article:published_time" content="2019-12-09T10:44:00+00:00"/>
    <meta property="og:title" content="Зеленський і Путін зустрінуться після Нормандського саміту"/>
    <meta property="og:description" content="Напередодні міністр закордонних справ заявив, що український президент їде в Париж озброєний певною інформацією"/>
  </head>
  <body>
    <article>
      <h1>Зеленський і Путін зустрінуться після Нормандського саміту</h1>
      <address>
        <time datetime="2019-12-09T10:44:00+00:00">09 Dec 2019, 10:44</time>
      </address>
      <p>Українська делегація вже прибула до Парижа. Про це повідомляє з французької столиці кореспондент "5-го" Михайло Прудник.</p>
      <p>Зустріч Путіна і Зеленського відбудеться після закінчення зустрічі у Нормандському форматі, це підтверджує прес-служба російського президента. Там зауважують, що зустріч буде "непродолжительной".</p>
      <figure>
        <iframe src="https://www.youtube.com/embed/ibUUxmcrI4g" width="745" height="451" data-service="Youtube" scrolling="no"/>
      </figure>
      <p>Подальші кроки з деескалації ситуації на Донбасі обговорять сьогодні лідери України, Німеччини, Франції та Росії. Зустріч відбудеться в Парижі. Стартує о 17 за київським часом.</p>
      <p>Як відомо, українська сторона вже сформулювала ключові вимоги Москві. Це припинення вогню по всій лінії розмежування, обмін полонених за формулою "всіх на всіх", виведення бойовиків з окупованих територій, повернення Україні контролю над кордоном і лише після цього проведення місцевих виборів в ОРДЛО за українським законодавством.</p>
      <p>Крім того, напередодні міністр закордонних справ заявив, що український президент їде в Париж озброєний певною інформацією.</p>
      <p>Перед початком саміту Володимир Зеленський проведе переговори з Еммануелем Макроном та Ангелою Меркель. О 19:45 запланована спільна пресконференція чотирьох лідерів за підсумками саміту.</p>
      <p>Нормандський саміт у Парижі стане першим за останні 3 роки. Попередня зустріч четвірки відбулася в Берліні у жовтні 2016-го.</p>
    </article>
  </body>
</html>