<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/citta/incidente-cusago-oggi-morto.html"/>
    <meta property="og:site_name" content="Today"/>
    <meta property="article:published_time" content="2019-12-09T10:02:00+00:00"/>
    <meta property="og:title" content="Finisce fuori strada con l'auto e &quot;vola&quot; in un canale: il dramma nella notte"/>
    <meta property="og:description" content="Incidente a Cusago, in provincia di Milano. La vittima è un uomo di 40 anni"/>
  </head>
  <body>
    <article>
      <h1>Finisce fuori strada con l'auto e "vola" in un canale: il dramma nella notte</h1>
      <h2>Incidente a Cusago, in provincia di Milano. La vittima è un uomo di 40 anni</h2>
      <address><time datetime="2019-12-09T10:02:00+00:00">09 Dec 2019, 10:02</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/51026028245297/video-tassista-picchia-cliente-fiumicino-2.mp4"/>
      </figure>
      <p>Dramma nella notte tra domenica e lunedì a <b>Cusago</b>, in provincia di <a href="http://www.milanotoday.it/cronaca/incidente-stradale/morto-cusago-stanotte.html"><b>Milano</b></a>: un uomo di 40 anni è morto in un <b>incidente stradale</b>. Secondo una prima ricostruzione, la sua auto è finita fuori strada dopo aver sbandato ad una rotatoria, terminando la sua corsa in un canale d'acqua profondo circa due metri che si trova a bordo carreggiata. L'<b>incidente</b>, le cui cause sono ancora da accertare, è avvenuto intorno alle 2.45 in viale Europa.</p>
      <h3>Incidente stanotte a Cusago: morto un uomo di 40 anni</h3>
      <p>Disperata la corsa in ospedale, purtroppo inutile. Quando sono arrivati i <b>soccorritori del 118</b>, l'auto dell'uomo era sommersa: il guidatore è stato estratto ed è stato intubato sul posto dai medici, giunti con un'ambulanza e un'auto medica. Il 40enne è poi stato trasportato al Policlinico di Milano in condizioni disperate e poco dopo l'arrivo in ospedale è stato dichiarato morto.</p>
      <p>In viale Europa, oltre ai vigili del fuoco, sono intervenuti i carabinieri della compagnia di Corsico, che hanno effettuato tutti i rilievi per ricostruire la dinamica dell'incidente. Secondo i primi accertamenti, nello schianto non sarebbero rimasti coinvolti altri veicoli.</p>
    </article>
  </body>
</html>