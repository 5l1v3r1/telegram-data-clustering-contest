<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zurnalisti-zlovili-timoshenko-na-nepravdi/942090"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T10:42:00+00:00"/>
    <meta property="og:title" content="Журналісти зловили Тимошенко на неправді"/>
    <meta property="og:description" content="Перелік підприємств Укроборонпрому, з яких Верховна Рада та президент зняли заборону на приватизацію, містить удвічі менше об'єктів, ніж заявила колишня прем'єр-міністр, лідер &quot;Батьківщини&quot; Юлія Тимошенко. Про це повідомляють журналісти Bihus.info. Вони навели заяву Тимошенко: &quot;Зняття ..."/>
  </head>
  <body>
    <article>
      <h1>Журналісти зловили Тимошенко на неправді</h1>
      <address><time datetime="2019-12-09T10:42:00+00:00">09 Dec 2019, 10:42</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942090_w_300.jpg?v=0"/>
        <figcaption>Слова лідерки "Батьківщини" не відповідають дійсності, кажуть журналісти.</figcaption>
      </figure>
      <p>Перелік підприємств Укроборонпрому, з яких Верховна Рада та президент зняли заборону на приватизацію, містить удвічі менше об'єктів, ніж заявила колишня прем'єр-міністр, лідер "Батьківщини" <b>Юлія Тимошенко</b>. Про це повідомляють журналісти Bihus.info.</p>
      <p>Вони навели заяву Тимошенко: "Зняття заборони на приватизацію стратегічних об'єктів української власності. Хочу звернути увагу, що там все, включаючи 124 підприємства промислово-оборонного комплексу України під час війни. Що ми робимо, дорогі друзі? Ви розумієте, що нам сьогодні по політичним обставинам зброю ніхто не продає. 124 підприємства Укроборонпрому, якщо підуть з молотка, хто буде захищати країну?".</p>
      <p>Ці слова лідерки "Батьківщини" не відповідають дійсності, <a href="https://bihus.info/timoshenko-zbrekhala-schodo-kilkosti-pidpriemstv-ukroboronpromu-pid-privatizaciyu">пишуть журналісти</a>.</p>
      <p>17 жовтня президент <b>Володимир Зеленський</b> підписав закон, який скасовує перелік заборонених до продажу об'єктів. Говорячи про це, Тимошенко фактично заявила, що список охоплював 124 підприємства в управлінні концерну. Закон "Про перелік об'єктів права державної власності, що не підлягають приватизації", який втратив чинність, містив старі назви органів управління. Однак, порівнявши повний список держпідприємств із законом, можна побачити: скасували заборону на приватизацію <b>59 об'єктів Укроборонпрому</b>.</p>
      <p>Тобто, втратив чинність перелік, який охоплював вдвічі менше підприємств в управлінні Укроборонпрому, ніж заявила Тимошенко.</p>
      <p>Окрім цього, <b>Канада дозволила продаж зброї</b> в Україну на початку липня 2019-го. А <b>США планують продовжувати</b> надавати військову допомогу.</p>
      <figure>
        <iframe src="https://www.youtube.com/embed/BNs95o50QpM" width="590" height="332" data-service="Youtube" scrolling="no"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_timoshenko-i-rabinovich-u-radi-breshut-najbilshe-kerivnik-voxcheck/939879"/>
      </related>
      <blockquote>Раніше журналісти повідомляли, що народний депутат від "Опозиційної платформи - За життя" Вадим Рабінович <a href="https://gazeta.ua/articles/politics/_zurnalisti-zlovili-rabinovicha-na-brehni-vin-utik/941719">зманіпулював</a>, що в Україну поставили недостатньо сироваток проти дифтерії.</blockquote>
    </article>
  </body>
</html>