<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/sirnakta-el-yapimi-patlayici-infilak-etti-iki-asker-hayatini-kaybetti/"/>
    <meta property="og:site_name" content="Diken"/>
    <meta property="article:published_time" content="2019-12-09T10:42:57+00:00"/>
    <meta property="og:title" content="Şırnak’ta el yapımı patlayıcı infilak etti: İki asker hayatını kaybetti"/>
    <meta property="og:description" content="Şırnak'ta araziye tuzaklanmış el yapımı patlayıcının (EYP) imha ekiplerinin müdahalesi sırasında patlaması nedeniyle iki asker hayatını kaybetti, yedi asker yaralandı."/>
  </head>
  <body>
    <article>
      <h1>Şırnak’ta el yapımı patlayıcı infilak etti: İki asker hayatını kaybetti</h1>
      <address>
        <time datetime="2019-12-09T10:42:57+00:00">09 Dec 2019, 10:42</time>
      </address>
      <p>Şırnak’ta araziye tuzaklanmış el yapımı patlayıcının (EYP) imha ekiplerinin müdahalesi sırasında patlaması nedeniyle iki asker hayatını kaybetti.</p>
      <p>Saldırıda hayatını kaybeden askerlerin uzman çavuş Kemal Sayar ile bomba imha uzmanı astsubay üstçavuş Esma Çevik olduğu öğrenildi.</p>
      <p>Reklam</p>
      <figure>
        <img src="http://www.diken.com.tr/wp-content/uploads/2019/12/sehit-ustcavus-esma-cevikten-geriye-kalan-goruntuler_2498_dhaphoto2_crop.jpg"/>
        <figcaption>Esma Çevik. Fotoğraf: DHA</figcaption>
      </figure>
      <p>DHA’nın haberine göre güvenlik güçleri, arama-tarama faaliyeti sırasında, araziye tuzaklanan el yapımı patlayıcıyı fark etti. Askerler güvenlik önlemi alıp patlayıcıyı kontrollü imha etmeye çalışırken yakın bölgede tuzaklı başka el yapımı patlayıcı infilak etti.</p>
      <p>Valiliğin yazılı açıklamasında, İdil İlçe Jandarma Komutanlığı’na bağlı Haberli Jandarma Karakol Komutanlığı sorumluluk bölgesindeki Sarıköy sınırlarında bulunan Pisikayası Tepesi’nde PKK’nın EYP’sinin tespit edildiği belirtildi.</p>
      <p>Açıklamada, EYP’ye müdahale sırasında patlama meydana geldiği, iki askerin hayatını kaybettiği, yedi askerin de yaralandığı dile getirildi. Açıklamada <b>“Terörle Mücadele kapsamında operasyonlar kararlılıkla devam etmektedir”</b> ifadesine yer verildi.</p>
      <p>Reklam</p>
      <figure>
        <iframe data-src="https://twitter.com/jandarma/status/1195204310822477824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Öte yandan Jandarma Genel Komutanlığı’nın Çevik’in de bulunduğu bir videoyu 15 Kasım’da Twitter hesabından yayınladığı görüldü.</p>
    </article>
  </body>
</html>