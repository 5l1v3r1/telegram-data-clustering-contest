<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793151/%D8%B6%D8%B1%D9%88%D8%B1%D8%AA-%D9%86%D8%B8%D8%A7%D8%B1%D8%AA-%D8%A8%D8%B1-%D9%81%D8%B1%D9%88%D8%B4-%D8%B3%D9%85%D9%88%D9%85-%D9%88-%DA%A9%D9%88%D8%AF%D9%87%D8%A7%DB%8C-%D8%B4%DB%8C%D9%85%DB%8C%D8%A7%DB%8C%DB%8C-%D8%AD%D9%88%D8%B2%D9%87-%DA%A9%D8%B4%D8%A7%D9%88%D8%B1%D8%B2%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:25:09+00:00"/>
    <meta property="og:title" content="رئیس سازمان جهاد کشاورزی لرستان تاکید کرد؛ ضرورت نظارت بر فروش سموم و کودهای شیمیایی حوزه کشاورزی"/>
    <meta property="og:description" content="خرم‌آباد- رئیس سازمان جهاد کشاورزی لرستان، بر ضرورت نظارت بر فروش سموم و کودهای شیمیایی حوزه کشاورزی در این استان تاکید کرد."/>
  </head>
  <body>
    <article>
      <h1>رئیس سازمان جهاد کشاورزی لرستان تاکید کرد؛ ضرورت نظارت بر فروش سموم و کودهای شیمیایی حوزه کشاورزی</h1>
      <address>
        <time datetime="2019-12-09T10:25:09+00:00">09 Dec 2019, 10:25</time>
      </address>
      <p>به گزارش <a href="https://www.mehrnews.com/">خبرنگار مهر</a>، عبدالرضا بازدار در جلسه گرامیداشت هفته پژوهش با بیان اینکه بخش کشاورزی ما روی دو بخش باید تکیه کنیم و مورد توجه قرار دهیم، اظهار داشت: بخش باغبانی استان پتانسیل خیلی خوبی دارد و باید روی این بخش کار کنیم.</p>
      <p>
        <b>ظرفیت‌های حوزه گیاهان دارویی لرستان</b>
      </p>
      <p>وی با اشاره به ظرفیت های حوزه گیاهان دارویی لرستان، عنوان کرد: در این حوزه بخش تحقیقات جهاد کشاورزی باید فعالیت های بیشتری داشته باشد.</p>
      <p>رئیس سازمان جهاد کشاورزی لرستان با تاکید بر اینکه در بخش باغات استان به لحاظ اثر بخشی و درآمدی، آفات، تولیدات و ... باید کارهای بیشتری انجام شود، بیان داشت: شروع حرکت در حوزه گیاهان دارویی خوبی بوده اما کافی نیست.</p>
      <p>بازدار با اشاره به اینکه در لرستان می توانیم خیلی بهتر از این روی حوزه گیاهان دارویی کار کنیم، گفت: مهم ترین موضوع حوزه گیاهان دارویی، بخش تجاری آن است.</p>
      <p>وی با  تاکید بر توجه به بسته بندی، بازار یابی و ... حوزه گیاهان دارویی لرستان، تصریح کرد: در ایران روی باغات و دام فعالیت هایی انجام شده و لرستان در این دو بخش دارای ظرفیت های خیلی خوبی است.</p>
      <p>
        <b>ضرورت توسعه باغ گیاه شناسی لرستان</b>
      </p>
      <p>رئیس سازمان جهاد کشاورزی لرستان، بیان داشت: مرکز تحقیقات و مجموعه جهاد کشاورزی روی این دو بخش به عنوان قطب باید برنامه ریزی کنند.</p>
      <p>بازدار با تاکید بر اینکه باغ گیاه شناسی لرستان نیز باید مورد توجه جدی قرار گیرد، افزود: برای این باغ گیاه شناسی باید تشکیلاتی ایجاد شود.</p>
      <p>وی با اشاره به اینکه این بخش می تواند خیلی روی توسعه اقتصادی استان تاثیرگذار باشد، افزود: برای این باغ گیاه شناسی باید ساختار تعیین شود و به دستگاههای ارشد مانند استانداری و سازمان مدیریت و برنامه ریزی برای اخذ اعتبار و توسعه متصل شود.</p>
      <p>رئیس سازمان جهاد کشاورزی لرستان با تاکید بر توسعه باغ گیاه شناسی لرستان، افزود: برای توسعه باغات در اراضی شیب دار سال ۹۶ و ۹۷ و ۹۸، بالغ بر ۲۰ میلیارد تومان اعتبار استانی گرفتیم.</p>
      <p>بازدار، بیان داشت: این در حالیست که تا قبل از سال ۹۶، یک ریال برای توسعه باغات در اراضی شیب دار و کم بازده نداشتیم.</p>
      <p>
        <b>ضرورت نظارت بر فروش سموم و کودهای شیمیایی حوزه کشاورزی</b>
      </p>
      <p>وی با اشاره به اینکه برای اجرای طرح ارتقای امنیت غذایی یک ردیف اعتباری در نظر گرفته شد، عنوان کرد: برخی از بخش های حوزه کشاورزی استان برای اخذ اعتبار و ... پیگیری لازم را ندارند.</p>
      <p>رئیس سازمان جهاد کشاورزی لرستان، بیان داشت: در حال حاضر مازاد تولید بخش های دام، طیور و آبزیان و ... لرستان به استان های هم جوار صادر می شود، اما روی تولید محصول سالم باید توجه بیشتری داشته باشیم و نگرانی ها در بحث مانده کود و سم باید برطرف شوند.</p>
      <p>بازدار با اشاره به اینکه متاسفانه در حال حاضر سموم و کودها کشاورزی به خصوص در محصولاتی مانند گوجه، سیب زمینی، پیاز به راحتی در اختیار کشاورزان قرار می گیرد، افزود: در این زمینه مرکز تحقیقات خیلی می تواند کمک کند.</p>
    </article>
  </body>
</html>