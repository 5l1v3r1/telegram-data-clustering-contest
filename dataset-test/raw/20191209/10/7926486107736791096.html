<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018068/%D8%AE%D9%84%DB%8C%D9%84-%D8%B2%D8%A7%D8%AF%D9%87-%D8%AC%D8%A7%D9%86%D8%B4%DB%8C%D9%86-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B1%D8%A7-%D9%87%D9%85%D9%87-%D8%A7%DB%8C%D8%B1%D8%A7%D9%86-%D8%AF%D9%88%D8%B3%D8%AA-%D8%AF%D8%A7%D8%B1%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T10:41:34+00:00"/>
    <meta property="og:title" content="خلیل‌زاده: جانشین استراماچونی را همه ایران دوست دارند"/>
    <meta property="og:description" content="رئیس هیئت مدیره باشگاه استقلال در مقابل دوربین تلویزیونی درباره شرایط فعلی این باشگاه توضیح داد."/>
  </head>
  <body>
    <article>
      <h1>خلیل‌زاده: جانشین استراماچونی را همه ایران دوست دارند</h1>
      <address>
        <time datetime="2019-12-09T10:41:34+00:00">09 Dec 2019, 10:41</time>
      </address>
      <p>
        <i>رئیس هیئت مدیره باشگاه استقلال در مقابل دوربین تلویزیونی درباره شرایط فعلی این باشگاه توضیح داد.</i>
      </p>
      <p>به گزارش مشرق، <b>اسماعیل خلیل زاده</b> گفت و گویی با دوربین شبکه خبر انجام داد و این مصاحبه به صورت زنده از <b>تلویزیون </b>پخش شد. خلیل زاده درباره درخواست های <b>استراماچونی </b>از باشگاه <b>استقلال </b>گفت: تمام اصرار آقای استراماچونی این بود که قرادادش از دو ساله به یک ساله کاهش پیدا کند. من شنیدم از یک کشور همسایه پیشنهاد سنگین دارد و نمی دانم چقدر صحت دارد. حتی ما با مساعدت وزیر، آقای عراقچی و سفیر هم داشتیم برای این پیشنهاد راهی می اندیشیدیم اما باز هم نشد.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1018059/%D8%A8%D8%A7%D8%B2%D8%AA%D8%A7%D8%A8-%D8%AA%D8%AC%D9%85%D8%B9-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D8%B1%D8%B3%D8%A7%D9%86%D9%87-%D9%87%D8%A7%DB%8C-%D8%A7%DB%8C%D8%AA%D8%A7%D9%84%DB%8C%D8%A7%DB%8C%DB%8C">بازتاب تجمع هواداران <i>استقلال</i> در رسانه‌های ایتالیایی</a>
      </blockquote>
      <p>او گفت: اسناد و مدارک موجود است که ما از 750 هزار دلار قرارداد، حدود 340 هزار دلار به استراماچونی داده بودیم و آن رقمی که طبق قرارداد آمده بود، پرداخت کرده بودیم. ایشان اقدام به فسخ یک طرفه کرد که کار عجیبی بود.</p>
      <p>رئیس هیئت مدیره استقلال درباره جانشین استراماچونی گفت: اگر آقای استراماچونی نیاید، اقدامات را آغاز می کنیم. فعلا به گزینه های ایرانی فکر می کنیم نه خارجی. مربی جانشینی که برای استراماچونی در نظر گرفته ایم، همه می شناسندش و کل ایران دوستش دارند. او مربی با علمی است و کار را در اختیار خواهد گرفت.</p>
    </article>
  </body>
</html>