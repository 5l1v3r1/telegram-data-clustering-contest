<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.interia.pl/premier-league/news-pep-guardiola-nie-jestesmy-teraz-w-stanie-konkurowac-z-najle,nId,3378752"/>
    <meta property="og:site_name" content="sport.interia.pl"/>
    <meta property="article:published_time" content="2019-12-09T10:20:06+00:00"/>
    <meta property="og:title" content="Pep Guardiola: Nie jesteśmy teraz w stanie konkurować z najlepszymi"/>
    <meta property="og:description" content="Czy Manchester City odpuszcza walkę o tytuł mistrza Anglii, bo chce skoncentrować się na triumfie w Lidze Mistrzów? Menedżer zespołu Pep Guardiola zdecydowanie zaprzecza i mówi wprost: - W tym momencie nie jesteśmy w stanie konkurować z najlepszymi."/>
  </head>
  <body>
    <article>
      <h1>Pep Guardiola: Nie jesteśmy teraz w stanie konkurować z najlepszymi</h1>
      <address><time datetime="2019-12-09T10:20:06+00:00">09 Dec 2019, 10:20</time> by <a rel="author">INTERIA.PL</a></address>
      <p>
        <b>Czy Manchester City odpuszcza walkę o tytuł mistrza Anglii, bo chce skoncentrować się na triumfie w Lidze Mistrzów? Menedżer zespołu Pep Guardiola zdecydowanie zaprzecza i mówi wprost: - W tym momencie nie jesteśmy w stanie konkurować z najlepszymi.</b>
      </p>
      <aside>Odtwarzacz wideo wymaga uruchomienia obsługi JavaScript w przeglądarce. Premier League. Guardiola tęskni za Bayernem? Zabawne przejęzyczenie na konferencji. Wideo © 2019 Associated Press</aside>
      <p>
        <a href="https://wyniki.interia.pl/rozgrywki-L-anglia-premier-league,cid,619,sort,I">
          <u>
            <b>Zobacz wyniki, terminarz i tabelę Premier League</b>
          </u>
        </a>
      </p>
      <p>Broniąca tytułu mistrza Anglii ekipa Guardioli zajmuje trzecie miejsce w Premier League po 16 kolejkach, ale do prowadzącego Liverpoolu traci już 14 punktów.</p>
      <p>Czy więc teraz priorytetem jest zwycięstwo w Lidze Mistrzów? - Nie myślimy o wygraniu Ligi Mistrzów. Staramy się wygrać kolejny mecz - odpowiedział Guardiola.</p>
      <p>W sobotę przegrała derby z United 1-2 i to na własnym stadionie. Dla wielu fanów było to ogromnym zaskoczeniem, bo przecież to "Czerwone Diabły" od miesięcy nie potrafią odzyskać dawnego blasku. - To United. Mają jakość w obronie i w ataku, gdy kontrują - podkreślił kataloński trener.</p>
      <p>Guardiola poszedł dalej i nie owijając w bawełnę, przyznał że jego zespół wpadł w dołek.</p>
      <p>- Trzeba to zaakceptować, że w obecnym momencie nie jesteśmy w stanie konkurować z Liverpoolem, United, Barceloną, Realem czy Juventusem. Musimy to zaakceptować, poprawiać się i iść dalej - powiedział Guardiola.</p>
      <p>Menedżer Man City powiedział, że nie ma zamiaru narzekać, choć są ku temu powody tylko zaapelował do swoich piłkarzy, aby zaakceptowali rzeczywistość i pracowali nad poprawą gry.</p>
      <p>
        <b>MZ</b>
      </p>
    </article>
  </body>
</html>