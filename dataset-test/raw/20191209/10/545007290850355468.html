<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/verificari-la-targurile-de-craciun/"/>
    <meta property="og:site_name" content="Europa FM"/>
    <meta property="article:published_time" content="2019-12-09T10:16:26+00:00"/>
    <meta property="og:title" content="Verificări la târgurile de Crăciun"/>
    <meta property="og:description" content="De astăzi, târgurile de Crăciun din ţară vor fi controlate de inspectorii de la Protecţia Consumatorilor."/>
  </head>
  <body>
    <article>
      <h1>Verificări la târgurile de Crăciun</h1>
      <address>
        <time datetime="2019-12-09T10:16:26+00:00">09 Dec 2019, 10:16</time>
      </address>
      <p>De astăzi, târgurile de Crăciun din ţară vor fi controlate de inspectorii de la Protecţia Consumatorilor.</p>
      <p>Vor fi vizate în special târgurile din zonele turistice. Până acum, concluzia vizitatorilor este că multe produse au preţuri exagerate.</p>
      <p>La Târgul din Bucureşti, de exemplu, un pahar de ceai – cel mai ieftin – costă 7 lei. Dar poate ajunge şi la 17 lei, în funcţie de aromă sau de modul de servire. În aceste condiţii, o sarma este chiar ieftină – 5 lei bucata. Plus 3 lei mămăliga, și încă 3 lei o lingură de smântână.</p>
      <p>Cât despre un produs de lux – o găluşcă cu prune costă 20 de lei.</p>
      <p>La Sibiu şi Cluj, însă, preţurile sunt puţin mai mici. Unele, cu 2-3 lei mai ieftine.</p>
      <p>Protecţia consumatorilor va verifica, însă, calitatea produselor vândute şi condiţiile în care sunt depozitate.</p>
    </article>
  </body>
</html>