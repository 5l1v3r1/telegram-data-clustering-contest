<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/plne-elektricky-mercedes-benz-eqs-poprve-pristizen-na-verejnosti"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-12-09T10:28:24+00:00"/>
    <meta property="og:title" content="Plně elektrický Mercedes-Benz EQS poprvé přistižen na veřejnosti"/>
    <meta property="og:description" content="Po prvním čistokrevném elektromobilu Mercedes-Benz EQC, který je crossoverem, už se pomalu začíná objevovat také přerostlý sedan s označením EQS. Podívejte se, jak vypadá naživo, ačkoliv zatím jen v přestrojení!"/>
  </head>
  <body>
    <article>
      <h1>Plně elektrický Mercedes-Benz EQS poprvé přistižen na veřejnosti</h1>
      <address><time datetime="2019-12-09T10:28:24+00:00">09 Dec 2019, 10:28</time> by <a rel="author">Luboš Srb</a></address>
      <p>
        <b>Po prvním čistokrevném elektromobilu Mercedes-Benz EQC, který je crossoverem, už se pomalu začíná objevovat také přerostlý sedan s označením EQS. Podívejte se, jak vypadá naživo, ačkoliv zatím jen v přestrojení!</b>
      </p>
      <figure>
        <img src="https://elektrickevozy.cz/wp-content/uploads/2019/12/mercedes-benz-eqs-2021-leak-ilustrace2.jpg"/>
      </figure>
      <p>Německé prémiové značky se musejí mít na pozoru a reagovat na konkurenci především v podobě Tesly. Ta totiž dokázala se svými elektromobily, především s velkým přispěním cenově dostupnějšího Modelu 3, ve Spojených státech překonat prodeje trojkové řady BMW a C-Class od Mercedesu dohromady.</p>
      <p>Připravovaný plně elektrický sedanový <a href="https://elektrickevozy.cz/stitky/mercedes-benz-eqs">Mercedes-Benz EQS</a> by měl útočit na Model S od Tesly. Velikostně něco mezi E-Class a S-Class, takže svým způsobem půjde o trochu nafouknutý sedan. Postaven má být na platformě MEA, která je uzpůsobena přímo pro elektromobily.</p>
      <slideshow>
        <figure>
          <img src="https://elektrickevozy.cz/wp-content/uploads/2019/12/mercedes-benz-eqs-2021-leak-obr1-768x484.jpg"/>
        </figure>
        <figure>
          <img src="https://elektrickevozy.cz/wp-content/uploads/2019/12/mercedes-benz-eqs-2021-leak-obr5-768x484.jpg"/>
        </figure>
        <figure>
          <img src="https://elektrickevozy.cz/wp-content/uploads/2019/12/mercedes-benz-eqs-2021-leak-obr2-768x484.jpg"/>
        </figure>
        <figure>
          <img src="https://elektrickevozy.cz/wp-content/uploads/2019/12/mercedes-benz-eqs-2021-leak-obr4-768x484.jpg"/>
        </figure>
      </slideshow>
      <p>EQS má disponovat dvojicí elektromotorů s pohonem všech kol. Základní varianta by měla nabídnout kolem 400 koní, výkonnější verze pak kolem 600 koní. Pokud jde o dojezd, spekuluje se o vzdálenosti kolem 310 mil (500 km) na jedno nabití, čímž by rozhodně mohla konkurovat i Tesle.</p>
      <p>Finální vzhled zatím z důvodu maskování testovacích vozů bohužel neznáme, nicméně pokud trochu popustíte uzdu fantazii, můžete porovnat s původním návrhem v podobě konceptu. Jisté podobnosti zde samozřejmě najdeme.</p>
      <figure>
        <img src="https://elektrickevozy.cz/wp-content/uploads/2019/12/mercedes-eqs-concept.jpg"/>
      </figure>
      <p>A kdy dorazí Mercedes-Benz EQS? Vypadá to, že nejdříve tak za rok, spíše mezi roky 2021 a 2022. Takže na další podobné předčasné úniky či případné úpravy je zdá se ještě času dost.</p>
      <footer>zdroj: <a href="https://www.carscoops.com/2019/12/mercedes-benz-eqs-aims-to-become-the-luxury-king-of-electric-cars/">carscoops</a></footer>
    </article>
  </body>
</html>