<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://devilpage.pl/index/news/komentarze/62525/aresztowano-kibica-city-ktory-rasistowsko-obrazal-graczy-united/"/>
    <meta property="og:site_name" content="DevilPage.pl"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="Aresztowano kibica City, który rasistowsko obrażał graczy United"/>
    <meta property="og:description" content="Policja Greater Manchester aresztowała 41-letniego mężczyznę w związku z oskarżeniami o rasistowskie obelgi pod adresem piłkarzy Manchesteru United w trakcie sobotnich derbów miasta."/>
  </head>
  <body>
    <article>
      <h1>Aresztowano kibica City, który rasistowsko obrażał graczy United</h1>
      <address><time datetime="2019-12-09T10:26:00+00:00">09 Dec 2019, 10:26</time> by <a rel="author" href="https://devilpage.pl/index/profile/pokaz/35750/rio5fan/" target="_blank">Rio5fan</a></address>
      <p>
        <b>Policja Greater Manchester aresztowała 41-letniego mężczyznę w związku z oskarżeniami o rasistowskie obelgi pod adresem piłkarzy Manchesteru United w trakcie sobotnich derbów miasta.</b>
      </p>
      <p>W wygranej przez <i>Czerwone Diabły</i> rywalizacji podopieczni Ole Gunnara Solskjaera byli obrzucani różnymi obiektami przez osoby zasiadające w pobliżu narożnika boiska.<br/><br/>Kamery telewizyjne uchwyciły również pojedyncze przykłady rasistowskich zachowań, z którymi spotkał się między innymi Fred. Brazylijczyk po ostatnim gwizdku Anthony'ego Taylora <a href="https://devilpage.pl/index/news/komentarze/62513/fred-zyjemy-w-zacofanym-spoleczenstwie/">wypowiedział się na temat zachowania fanów City</a>.<br/><br/>Przedstawiciele <i>The Citizens</i> współpracowali z miejscową policją w celu zidentyfikowania ludzi odpowiedzialnych za wykonywanie rasistowskich gestów. W niedzielę funkcjonariusze aresztowali podejrzanego.<br/><br/>- W okolicach 18:55 w niedzielę siódmego grudnia 2019 roku policja została wezwana w sprawie podejrzenia o wykonywanie rasistowskich gestów w kierunku piłkarzy w trakcie meczu Manchesteru City z Manchesterem United. 41-latek został aresztowany za podejrzenie wykonywania rasistowskich gestów. Wspomniana osoba została aresztowana celem przesłuchania - czytamy w oświadczeniu Greater Manchester Police.<br/><br/>Sam zainteresowany, czyli Anthony Burke, zaprzeczył oskarżeniom policji.<br/><br/>- Słuchajcie, jestem rasistowskim ch***, bo wykonano zdjęcie, na którym tak wyglądam. Nie jestem rasistą. Zrobiono mi zdjęcie w momencie, gdy wkładałem ręce do kieszeni spodni. To bzdury. Znam prawdę i rozmawiałem już z policją. Myślcie co chcecie - powiedział Burke.</p>
      <figure>
        <iframe data-src="https://twitter.com/alenajr17/status/1203390026324807680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>