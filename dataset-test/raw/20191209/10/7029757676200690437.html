<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/economics/oborotat-v-targoviyata-na-drebno-narastva-s-1-2-v-sravnenie-s-2018-g.html"/>
    <meta property="og:site_name" content="News.bg"/>
    <meta property="article:published_time" content="2019-12-09T10:24:17+00:00"/>
    <meta property="og:title" content="Оборотът в търговията на дребно нараства с 1,2% в сравнение с 2018 г."/>
    <meta property="og:description" content="Ръст над 8% има при облекло, кожени изделия, компютърна и комуникационна техника"/>
  </head>
  <body>
    <article>
      <h1>Оборотът в търговията на дребно нараства с 1,2% в сравнение с 2018 г.</h1>
      <address>
        <time datetime="2019-12-09T10:24:17+00:00">09 Dec 2019, 10:24</time>
      </address>
      <p>По предварителни сезонно изгладени данни през<b> октомври 2019 г. оборотът в раздел "Търговия на дребно</b>, без търговията с автомобили и мотоциклети" по съпоставими цени <b>запазва нивото от предходния месец</b>, съобщава НСИ.</p>
      <p>През октомври 2019 г. оборотът в <b>търговията на дребно</b>,<b> </b>изчислен въз основа на календарно изгладени данни,<b> нараства с 1,2%</b> в сравнение със същия месец на предходната година.</p>
      <figure>
        <img src="https://webnews.bg/uploads/images/66/6566/456566/640x.jpg?_=1575886954"/>
        <figcaption>Източник: НСИ</figcaption>
      </figure>
      <p>През <b>октомври 2019 г. оборотът в търговията на дребно с хранителни стоки</b>, напитки и тютюневи изделия <b>запазва равнището на предходния месец</b>.</p>
      <p><b>Увеличение спрямо предходния месец </b>се наблюдава при търговията на дребно с <b>нехранителни стоки - с 0.2%</b>, а намаление - при търговията на дребно с автомобилни горива и смазочни материали - с 1.4%.</p>
      <p>В търговията на дребно с <b>нехранителни стоки</b>, без търговията с автомобилни горива и смазочни материали <b>по-значително нарастване</b> се наблюдава при: търговията на дребно <b>с компютърна и комуникационна техника - с 3.6%</b>, търговията на дребно чрез <b>поръчки по пощата, телефона или интернет - с 2%</b>, и търговията на дребно с <b>фармацевтични и медицински стоки - с 0.7%</b>.</p>
      <figure>
        <img src="https://webnews.bg/uploads/images/67/6567/456567/640x.jpg?_=1575886988"/>
        <figcaption>Източник: НСИ</figcaption>
      </figure>
      <p>През <b>октомври 2019 г. в сравнение със същия месец на 2018</b> г. <b>оборотът нараства</b> при търговията на дребно с<b> нехранителни стоки</b>, без търговията с автомобилни горива и смазочни материали (с 2.1%) и при търговията на дребно с <b>автомобилни горива и смазочни материали</b> (с 1.6%).</p>
      <p><b>Спад</b> е регистриран при търговията на дребно с <b>хранителни стоки, напитки и тютюневи изделия</b> (с 0.2%).</p>
      <p><b>По-значителен ръст</b> при търговията на дребно с<b> нехранителни</b> стоки, без търговията с автомобилни горива и смазочни материали е отчетен при: търговията на дребно с<b> текстил, облекло, обувки и кожени изделия - с 8.9%</b>, търговията на дребно с <b>компютърна и комуникационна техника - с 8.8%</b>, и търговията на дребно в <b>неспециализирани магазини с разнообразни стоки - с 6.3%</b>.</p>
      <p><b>Спад</b> е регистриран при търговията на дребно с<b> фармацевтични и медицински стоки с 10.7%</b>.</p>
      <figure>
        <img src="https://webnews.bg/uploads/images/73/6573/456573/640x.jpg?_=1575887023"/>
        <figcaption>Източник: НСИ</figcaption>
      </figure>
    </article>
  </body>
</html>