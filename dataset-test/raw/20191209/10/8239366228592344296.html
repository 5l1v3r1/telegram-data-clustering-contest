<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/avtomobil_zabraly_na_areshtmaydanchyk_u_lvovi_znayshly_vodiya_yakyy_naihav_na_zhinku_332685.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T10:44:00+00:00"/>
    <meta property="og:title" content="Автомобіль забрали на арештмайданчик: у Львові знайшли водія, який наїхав на жінку"/>
    <meta property="og:description" content="Як повідомили у відділі комунікації поліції Львівської області, у Львові поліцейські встановили водія, котрий вчинив наїзд на жінку-пішохода та втік з місця ДТП."/>
  </head>
  <body>
    <article>
      <h1>Автомобіль забрали на арештмайданчик: у Львові знайшли водія, який наїхав на жінку</h1>
      <h2>Як повідомили у відділі комунікації поліції Львівської області, у Львові поліцейські встановили водія, котрий вчинив наїзд на жінку-пішохода та втік з місця ДТП.</h2>
      <address>
        <time datetime="2019-12-09T10:44:00+00:00">09 Dec 2019, 10:44</time>
      </address>
      <figure>
        <img src="https://galinfo.com.ua/media/gallery/intxt/d/t/dtp-1_fa41f.jpg"/>
      </figure>
      <p>8 грудня близько 14.00 на вулиці Садовій у Львові невідомий водій, керуючи невстановленим автомобілем,  скоїв наїзд на пішохода - 58-річну львів’янку, після чого втік з місця події. Внаслідок наїзду жінка отримала тілесні ушкодження, зокрема переломи гомілки та була госпіталізована.</p>
      <p>За фактом слідчі відкрили кримінальне провадження за ч.1 ст.286 (порушення правил безпеки дорожнього руху) КК України. Максимальне покарання, передбачене санкцією статті – до трьох років обмеження волі з позбавленням права керувати транспортними засобами на строк до трьох років.</p>
      <p>Поліцейські встановили, що до скоєння ДТП причетний 43-річний житель Львова, котрий керував автомобілем "Honda".</p>
      <p>Проводиться досудове розслідування.</p>
    </article>
  </body>
</html>