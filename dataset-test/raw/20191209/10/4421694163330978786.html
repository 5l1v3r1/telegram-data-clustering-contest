<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/lviv-yanam-rozpovily-yakym-bude-suhyj-fontan-pered-opernym-foto/"/>
    <meta property="og:site_name" content="VARTA1"/>
    <meta property="article:published_time" content="2019-12-09T10:59:04+00:00"/>
    <meta property="og:title" content="Львів’янам розповіли яким буде сухий фонтан перед Оперним (фото)"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Львів’янам розповіли яким буде сухий фонтан перед Оперним (фото)</h1>
      <address>
        <time datetime="2019-12-09T10:59:04+00:00">09 Dec 2019, 10:59</time>
      </address>
      <p>Post Views: 993</p>
      <p>Сьогодні, 9 грудня, у Львові пройшов брифінг, присвячений роботам з облаштування сухого фонтану на площі перед Львівським театром опери та балету. Про це повідомив кореспондент “Варта1” Володимир Садовий.</p>
      <p>На замовлення Галицької РА, біля Оперного, відбудеться повна заміна фонтану. Попередня конструкція фонтану буде повністю демонтована, а на його місці буде встановлено сухий фонтан, подібний як на площі Митній. Про це розповіли сьогодні на брифінгу.</p>
      <p>На площі перед Оперним буде замощено плиткою і встановлено абсолютно новий, сухий фонтан. Проект виконується за підтримки та фінансування благодійного фонду “Сокар-благо”.</p>
      <p>При розробці проекту автори поставили перед собою три основні завданння:<br/>1)  Зробити її сучасною та цікавою, зосередити на неї основний аспект архітектурного ансамблю площі.<br/>2) Змінити філософію фонтану, зробивши його “сухим”, відповідно, щоб нічого не перешкоджало милуватися силуетом самого оперного театру.<br/>3)  Створити новий імідж площі. Для цього планується перш за все звільнити її від МАФів, автоатракціонів, встановити зручні лавочки,  зарядки для ноутбуків та телефонів.</p>
      <figure>
        <iframe src="https://www.youtube.com/embed/o21I8DYMoyk" width="640" height="360" data-service="Youtube" scrolling="no"/>
      </figure>
      <p>Загалом, вигляд площі планують зробити в образі скрипки, гриф якої примикатиме до Оперного театру.</p>
      <p>Струни виконані азбукою Морзе з RGB LED підсвічуванням і читаються, як «Місце можливостей. Відкритий для світу. Львів — місто кохання. Місто вільних людей».</p>
      <p>Міні-метеостанція, розроблена інженерами, буде регулювати напір і висоту струменя фонтану залежно від погоди і сили вітру. Синхронізація фонтану з оперним театром дозволить насолодитися виставою не тільки всередині театру, а й ззовні. Фонтан стане частиною сценічної опери, завдяки тому, що струмені води з форсунок паралельно «заграють» як еквалайзери.</p>
      <p>У темний час доби фонтан буде підсвічуватися RGB LED підсвічуванням малого споживання.</p>
      <p>У гранітному мощенні, виконаному в двох кольорах: сірому і темно-сірому, також будуть встановлені лінійні LED підсвічування, які будуть висвітлювати площу в темний час доби.</p>
      <figure>
        <img src="https://varta1.com.ua/wp-content/uploads/2019/12/78586641_1305742842962846_3163497383510147072_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/12/78586641_1305742842962846_3163497383510147072_n-1.jpg"/>
      </figure>
      <figure>
        <img src="https://varta1.com.ua/wp-content/uploads/2019/12/78842246_2648961661824109_5208057045114159104_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/12/79855219_1150838205111211_1171877484501663744_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/12/79855777_2778231162208028_961805810806030336_n-1-1.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>