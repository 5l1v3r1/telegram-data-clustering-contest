<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/tech/niente-iphone-se-2-apple-punta-dritto-su-iphone-9/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T10:38:57+00:00"/>
    <meta property="og:title" content="Niente iPhone SE 2, Apple punta dritto su iPhone 9"/>
    <meta property="og:description" content="iPhone 9 o SE 2? Dubbi sul nome del prossimo melafonino. E anche sul prezzo."/>
  </head>
  <body>
    <article>
      <h1>Niente iPhone SE 2, Apple punta dritto su iPhone 9</h1>
      <h2>iPhone 9 o SE 2? Dubbi sul nome del prossimo melafonino. E anche sul prezzo.</h2>
      <address><time datetime="2019-12-09T10:38:57+00:00">09 Dec 2019, 10:38</time> by <a rel="author" href="https://www.investireoggi.it/tech/author/danielemagliulo/" target="_blank">Daniele Magliuolo</a></address>
      <p>Se state aspettando il prossimo <b>iPhone SE 2</b> come fosse il messia, potreste tra qualche mese rimanere un po’ spiazzati o confusi, poiché secondo alcuni rumors che provengono dal Giappone, il nome scelto da Apple non è questo, le indiscrezioni infatti ci dicono ora che si chiamerà <b>iPhone 9</b>.</p>
      <p>Cos’altro sappiamo?</p>
      <h3>Rumors iPhone 9</h3>
      <p>iPhone SE 2 è il melafonino che tutti coloro che non vogliono svenarsi con i top di gamma di Apple stanno aspettando. Sono in tanti coloro che devono cambiare <b>iPhone</b>, ma i prezzi di Cupertino rimangono spesso inaccessibili. Il nuovo device, invece, si proclama il modello economico dell’azienda, modello che comunque dovrebbe sfiorare i 500 euro di costo. Ad ogni modo, potrebbe non essere questo il nome del device, dal Giappone infatti ci dicono che si chiamerà iPhone 9. Le ragioni del resto ci sarebbero, sappiamo infatti che il design dovrebbe essere ispirato all’iPhone 8, con un display da 4,7 pollici, presenterebbe il lettore Touch e ID frontale, ma sarebbe soprattutto caratterizzato da performance in stile iPhone 11, grazie al nuovo processore A13.</p>
      <p>Secondo gli analisti infatti tornare a una numerazione precedente, visto che sono già sul mercato il modello X e 11, non farebbe altro che confondere i possibili compratori. Se da una parte quindi, c’è una certa logica nel volerlo chiamare <b>iPhone 9</b>, dall’altra c’è sicuramente il rischio di avere un prodotto nato già vecchio, visto che il numero può indurre a pensare questo. E sappiamo quanto nel mondo del commercio sia fondamentale il saper affascinare il potenziale compratore.</p>
      <p>Quale che sia il nome, il melafonino dovrebbe presentare 3 GB di RAM, le fotocamere con funzione TrueDepth e riconoscimento facciale con il <b>Face ID</b>. Il prezzo dovrebbe essere di 399 dollari, anche se se chi teme che invece si possa addirittura arrivare a 500 euro, cosa che sarebbe sicuramente molto rischiosa per la stessa Apple, visto che si tratta di un prodotto rivolto dichiaratamente a un pubblico più popolare.</p>
      <p>Potrebbe interessarti anche <a href="https://www.investireoggi.it/tech/galaxy-s10-lite-e-note-10-lite-chi-li-distingue-e-bravo/">Galaxy S10 Lite e Note 10 Lite, chi li distingue è bravo</a></p>
    </article>
  </body>
</html>