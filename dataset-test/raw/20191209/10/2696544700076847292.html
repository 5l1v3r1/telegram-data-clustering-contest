<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191209_Bosz_Anett_beult_a_DKba"/>
    <meta property="og:site_name" content="HVG.hu"/>
    <meta property="article:published_time" content="2019-12-09T10:35:00+00:00"/>
    <meta property="og:title" content="Bősz Anett beült a DK-ba"/>
    <meta property="og:description" content="Eddig független volt. Előtte robbantotta a Párbeszéd frakcióját."/>
  </head>
  <body>
    <article>
      <h1>Bősz Anett beült a DK-ba</h1>
      <address><time datetime="2019-12-09T10:35:00+00:00">09 Dec 2019, 10:35</time> by <a rel="author">hvg.hu</a></address>
      <p>
        <b>Eddig független volt. Előtte robbantotta a Párbeszéd frakcióját.</b>
      </p>
      <p>Lezsák Sándor (Fidesz), a hétfői parlamenti ülés levezető elnöke bejelentette:</p>
      <blockquote>az eddig független Bősz Anett innentől a Demokratikus Koalíció frakciójának a tagja.</blockquote>
      <p>Korábban megírtuk, Bősz lett a Liberálisok (ez egy párt, de nagyon kicsi) <a href="https://hvg.hu/itthon/20191202_bosz_anett_magyar_liberalis_part_elnok">elnöke</a>. „Új időszámítás kezdődik a Magyar Liberális Párt életében. Országos építkezésbe kezdünk, megnyitjuk a párt kapuit a szabadságszerető emberek előtt” – mondta akkor.</p>
      <p>Bősz a 2018-as választások után a Párbeszéd frakciójának volt a tagja, de <a href="https://hvg.hu/itthon/20180518_Bosz_Anett_kilep_megszunhet_a_Parbeszed_frakcioja">onnan hamar távozott</a>. Arra hivatkozott akkor, hogy „sem a politikai szándék, sem a technikai erőforrások nincsenek meg a liberális értékek képviseletére”. A frakció akkor a megszűnés szélére került, Mellár Tamásnak kellett átülnie, hogy <a href="https://hvg.hu/itthon/20180519_Bosz_Anett_Nem_a_penz_miatt_leptem_ki">meglegyen a szükséges létszám</a>.</p>
      <p>Hogy miért ülhetett be? Mert a Fidesz legújabb terve szerint a jövőben nagyon megnehezítik a frakcióalakítást:</p>
      <blockquote><a href="https://hvg.hu/itthon/20191206_Torok_Gabor_A_kormanytobbsegnel_van_a_stukker_es_nem_felnek_hasznalni">Török Gábor: A kormánytöbbségnél van a stukker, és nem félnek használni<br/></a>A Fidesz szerint a választói akarat érvényesül azzal, hogy a független képviselők nem ülhetnek be egy frakcióba sem, a politikai elemző nem pont így látja.</blockquote>
      <related>
        <a href="https://hvg.hu/itthon/20191120_parlament_orszaggyules_ellenzek_orban_viktor_kover_laszlo"/>
        <a href="https://hvg.hu/itthon/20191121_Szetbeszeli_az_ellenzek_a_parlamenti_vitat_mielott_szajkosarat_tesz_rajuk_a_Fidesz"/>
      </related>
    </article>
  </body>
</html>