<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/717069-oaed-xekina-h-plhromh-gia-doro-christoygennon-kai-epidomata-anergias.html"/>
    <meta property="og:site_name" content="madata.gr"/>
    <meta property="article:published_time" content="2019-12-09T10:46:00+00:00"/>
    <meta property="og:title" content="ΟΑΕΔ: Ξεκινά η πληρωμή για δώρο Χριστουγέννων και επιδόματα ανεργίας"/>
    <meta property="og:description" content="Το Δώρο Χριστουγέννων 2019 από τον Οργανισμό Απασχόλησης Εργατικού Δυναμικού (ΟΑΕΔ), πληρώνεται φέτος νωρίτερα από ποτέ.Σύμφωνα με την ανακοίνωση του Οργανισμού, τα επιδόματα θα προπληρωθούν"/>
  </head>
  <body>
    <article>
      <h1>ΟΑΕΔ: Ξεκινά η πληρωμή για δώρο Χριστουγέννων και επιδόματα ανεργίας</h1>
      <address>
        <time datetime="2019-12-09T10:46:00+00:00">09 Dec 2019, 10:46</time>
      </address>
      <p>Το Δώρο Χριστουγέννων 2019 από τον Οργανισμό Απασχόλησης Εργατικού Δυναμικού (ΟΑΕΔ), πληρώνεται φέτος νωρίτερα από ποτέ.<br/><br/>Σύμφωνα με την ανακοίνωση του Οργανισμού, τα επιδόματα θα προπληρωθούν ως εξής:<br/><br/>    Από τη Δευτέρα 9 Δεκεμβρίου 2019 θα αρχίσει να καταβάλλεται το Δώρο Χριστουγέννων 2019 στους επιδοτούμενους ανέργους και στους δικαιούχους της ειδικής παροχής προστασίας μητρότητας.<br/>    Επίσης, από τη Δευτέρα 9 Δεκεμβρίου 2019 θα ξεκινήσουν να προπληρώνονται τα επιδόματα ανεργίας, τα επιδόματα μακροχρονίως ανέργων καθώς και τα βοηθήματα ανεργίας των αυτοτελώς και ανεξαρτήτως απασχολουμένων. Η καταβολή θα γίνει από τις 9 Δεκεμβρίου 2019 μέχρι και τις 6 Ιανουαρίου 2020.<br/><br/>Οι πιστώσεις των επιδομάτων θα γίνουν στους τραπεζικούς λογαριασμούς των δικαιούχων. Ο έλεγχος για την αυτοπρόσωπη παρουσία των τακτικά επιδοτούμενων ανέργων, των δικαιούχων του βοηθήματος των αυτοτελώς και ανεξαρτήτως απασχολουμένων, καθώς και των μακροχρονίως ανέργων (μέσα στα χρονικά διαστήματα που τους έχουν οριστεί) εξακολουθεί να ισχύει.</p>
    </article>
  </body>
</html>