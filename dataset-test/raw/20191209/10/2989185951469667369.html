<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/430218-protivnik-na-tramp-bez-biznes-v-chujbina"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T10:50:00+00:00"/>
    <meta property="og:title" content="Противник на Тръмп: Без бизнес в чужбина"/>
    <meta property="og:description" content="Джо Байдън защити работата на сина си Хънтър, който беше член на управителния съвет на украинска газова компания"/>
  </head>
  <body>
    <article>
      <h1>Противник на Тръмп: Без бизнес в чужбина</h1>
      <address><time datetime="2019-12-09T10:50:00+00:00">09 Dec 2019, 10:50</time> by <a rel="author" href="https://fakti.bg/author/anatoli-staykov" target="_blank">Анатоли Стайков</a></address>
      <p>Претендентът за кандидат-президентската номинация на Демократическата партия на САЩ за изборите догодина Джо Байдън заяви, че за разлика от децата на Доналд Тръмп, неговото семейство няма да прави <a href="https://www.zaplata.bg/biznes-konsultantski-uslugi/">бизнес</a> в чужбина, ако Байдън бъде избран за президент, предаде Франс прес.</p>
      <p>"Те няма да работят за никаква чужда компания поради това, което се случи на сегашната администрация", заяви Байдън снощи в интервю за Ейч Би О. "Ако искате да говорите за проблеми, говорете за семейството на Тръмп", добави той.</p>
      <p>Бившият вицепрезидент на Барак Обама обаче защити <a href="https://www.zaplata.bg/">работата</a> на сина си Хънтър Байдън, който беше член на управителния съвет на украинска газова компания - тема, по която републиканците не пропускат да го критикуват.</p>
      <p>Байдън призна, че не знае какво точно е правил синът му Хънтър в украинската газова компания "Бурисма".</p>
      <p>"Знам, че беше член на управителния съвет", добави той, но подчерта, че "имам доверие на сина си".</p>
      <p>"Знаете, че няма и най-нищожното доказателство да е направил нещо лошо", отбеляза той.</p>
      <p>
        <b>САЩ</b>
      </p>
    </article>
  </body>
</html>