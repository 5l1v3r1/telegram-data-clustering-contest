<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792893/%D9%87%D9%85%D9%87-%DA%A9%D9%85%DA%A9-%DA%A9%D9%86%D9%86%D8%AF-%D8%A7%D8%B3%D8%AA%D9%82%D9%84%D8%A7%D9%84-%D8%A7%DB%8C%D9%86-%D8%A8%D8%AD%D8%B1%D8%A7%D9%86-%D8%B1%D8%A7-%D8%B1%D8%AF-%DA%A9%D9%86%D8%AF-%D8%A8%D8%A7%DB%8C%D8%AF-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A8%D8%B1%DA%AF%D8%B1%D8%AF%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:32:51+00:00"/>
    <meta property="og:title" content="فتح الله زاده: همه کمک کنند استقلال این بحران را رد کند/ باید استراماچونی برگردد"/>
    <meta property="og:description" content="مدیرعامل پیشین باشگاه استقلال با تاکید بر صبوری هواداران گفت: نباید واکنش احساسی داشته باشیم و فعلا باید همه کمک کنند تا این بحران رد شود."/>
  </head>
  <body>
    <article>
      <h1>فتح الله زاده: همه کمک کنند استقلال این بحران را رد کند/ باید استراماچونی برگردد</h1>
      <address><time datetime="2019-12-09T10:32:51+00:00">09 Dec 2019, 10:32</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>علی فتح الله زاده در گفتگو با <a href="https://www.mehrnews.com/">خبرنگار مهر</a> اظهار داشت: از صبح با هیچ یک از مسئولین باشگاه موفق به صحبت نشدم و لذا اطلاع دقیقی از جزییات اتفاقی که افتاده ندارم و به همین دلیل نمی توانم درست قضاوت کنم. اما تا جایی که می دانم مبلغی از طریق آقای خلیل زاده برای حساب استراماچونی حواله شده بود که این پول برگشت خورده و  ایشان در صدد است تا امروز مبلغ دیگری را از طریق دوستانش در خارج از کشور به حساب وی واریز کند.</p>
      <p>مدیرعامل پیشین استقلال گفت: این تیم خیلی سختی کشیده و راهی طولانی را طی کرده تا امروز به اینجا رسیده و نباید اجازه دهیم به راحتی این موقعیت از بین برود. امروز باید همه دست به دست هم دهیم تا استقلال از مسیری که در آن قرار گرفته دور نشود.</p>
      <p>فتح الله زاده تصرح کرد: امیدوارم هواداران صبوری کنند چون امروز برای ما روز خیلی مهمی است و نباید به این بحران یش آمده دامن بزنیم. امروز نباید هیچ کس را محکوم کنیم و تنها باید به فکر عبور از این بحران باشیم. من مطمئنم که مدیران استقلال هم همه تلاش شان را می کنند تا استراماچونی را به مجموعه بازگردانده و همکاری شان را با وی ادامه دهند. </p>
    </article>
  </body>
</html>