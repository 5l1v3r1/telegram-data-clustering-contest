<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/sirnaktan-aci-haber-2-sehit-259679h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T10:31:00+00:00"/>
    <meta property="og:title" content="Şırnak'tan acı haber: 2 şehit"/>
    <meta property="og:description" content="Şırnak'ın İdil ilçesinde PKK'lı teröristlerce tuzaklanan el yapımı patlayıcının infilak etmesi sonucu 2 güvenlik görevlisi şehit oldu, 7 güvenlik görevlisi yaralandı."/>
  </head>
  <body>
    <article>
      <h1>Şırnak'tan acı haber: 2 şehit</h1>
      <address><time datetime="2019-12-09T10:31:00+00:00">09 Dec 2019, 10:31</time> by <a rel="author">Yeni Çağ Gazetesi</a></address>
      <p>
        <b>Şırnak'ın İdil ilçesinde PKK'lı teröristlerce tuzaklanan el yapımı patlayıcının infilak etmesi sonucu 2 güvenlik görevlisi şehit oldu, 7 güvenlik görevlisi yaralandı.</b>
      </p>
      <p>Olay, öğle saatlerinde İdil ile Midyat arasında bulunan Mağara köyü kırsalında meydana geldi. Güvenlik güçleri, arama- tarama faaliyeti sırasında araziye tuzaklanan el yapımı patlayıcıyı fark etti. Askerler güvenlik önlemi alıp patlayıcıyı kontrollü imha etmeye çalışırken, yakın bölgede tuzaklı başka el yapımı patlayıcı infilak etti. Patlama sonucu 2 güvenlik görevlisi şehit olurken, 7 güvenlik görevlisi ise yaralandı.</p>
      <p>Şırnak Valiliğinden yapılan açıklamada şu ifadelere yer verildi:</p>
      <p>"İdil İlçe Jandarma Komutanlığı, Haberli Jandarma Karakol Komutanlığı sorumluluk alanı Sarıköy köyü sınırları içerisinde Pisikayası tepesi mevkisinde 9 Aralık sabahı bölücü terör örgütü tarafından tuzaklanmış olan el yapımı patlayıcının tespit edildiği belirtildi. Açıklamada, “Tespit edilen el yapımı patlayıcıya imha ekipleri tarafından yapılan müdahale esnasında meydana gelen patlamada 2 güvenlik görevlisi şehit olmuş, 7 güvenlik görevlisi yaralanmıştır. Terörle mücadele kapsamında operasyonlar kararlılıkla devam etmektedir”</p>
      <related>
        <a href="https://www.yenicaggazetesi.com.tr/osman-kosenin-katillerine-mit-operasyonu-259316h.htm"/>
      </related>
    </article>
  </body>
</html>