<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/zverev-je-po-planovane-operaci-oci-vse-dopadlo-dobre-vzkazal-27461/"/>
    <meta property="og:site_name" content="tenisportal.cz"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="Zverev je po plánované operaci očí. Vše dopadlo dobře, vzkázal"/>
    <meta property="og:description" content="Německý tenista Alexander Zverev se necelý měsíc před začátkem nové sezony podrobil operaci očí. Sedmý muž světového žebříčku zákrok plánoval již delší dobu, neboť mu letos působilo problémy hraní s kontaktními čočkami."/>
  </head>
  <body>
    <article>
      <h1>Zverev je po plánované operaci očí. Vše dopadlo dobře, vzkázal</h1>
      <address><time datetime="2019-12-09T10:04:00+00:00">09 Dec 2019, 10:04</time> by <a rel="author">Luboš Zabloudil, TenisPortal.cz</a></address>
      <p>
        <b>Německý tenista Alexander Zverev se necelý měsíc před začátkem nové sezony podrobil operaci očí. Sedmý muž světového žebříčku zákrok plánoval již delší dobu, neboť mu letos působilo problémy hraní s kontaktními čočkami.</b>
      </p>
      <p>"Všechno proběhlo dobře. Oči se zotavují, brzy začnu s tréninkem," uvedl na instagramu Zverev, jenž hodlal operaci absolvovat v New Yorku. <br/><br/>Dvaadvacetiletý Němec si letos zahrál třikrát ve finále, titul ale získal jen z menšíhjo antukového turnaje ATP 250 v Ženevě. Na grandslamech se dostal nejdál na Roland Garros, na kterém vypadl ve čtvrtfinále.<br/><br/>Po vyřazení v semifinále Turnaje mistrů ještě hamburský rodák vyjel na exhibiční turné s Rogerem Federerem po Jižní Americe a v Mexiku si užil dovolenou s novou přítelkyní Brendou Pateaovou.<br/><br/>Sezonu 2020 Zverev odstartuje 3. ledna na ATP Cupu v Austrálii.</p>
    </article>
  </body>
</html>