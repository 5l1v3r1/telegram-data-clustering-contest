<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/meteo-settimana-neve-dove-regioni/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T10:42:30+00:00"/>
    <meta property="og:title" content="Previsioni Meteo: neve in arrivo da mercoledì, le regioni colpite"/>
    <meta property="og:description" content="La neve è in procinto di arrivare sull'Italia e anche a bassa quotata: quali sono le regioni più colpite da questo vortice di aria fredda."/>
  </head>
  <body>
    <article>
      <h1>Previsioni Meteo: neve in arrivo da mercoledì, le regioni colpite</h1>
      <address><time datetime="2019-12-09T10:42:30+00:00">09 Dec 2019, 10:42</time> by <a rel="author">Selena Marvaldi</a></address>
      <p>
        <b>Neve in arrivo da mercoledì: le previsioni meteo dei prossimi giorni, dove farà più freddo e dove nevicherà.</b>
      </p>
      <figure>
        <img src="https://www.viagginews.com/wp-content/uploads/2019/12/neve-meteo-previsioni-11-dicembre-1.jpg"/>
        <figcaption>Pixabay</figcaption>
      </figure>
      <p>Il Generale Inverno è praticamente alle porte. <a href="https://www.viagginews.com/2019/12/06/meteo-natale-2019-capodanno-2020-previsioni/"><b>Natale</b> </a>è dietro l’angolo e, come ovvio, le temperature scendono e gli appassionati della neve scalpitano in attesa di nuove precipitazioni che portino finalmente le vette ad imbiancarsi una volta per tutte. Per quanto riguarda le<b> previsioni meteo di questa settimana dal 9 al 15 dicembre</b> pare che dopo qualche momento di locale instabilità nella giornata di oggi, lunedì, a partire da mercoledì le temperature scenderanno e inizierà anche a nevicare persino a basa quota. Vediamo quindi che tempo farà e dove nevicherà.</p>
      <h3>Che tempo farà nei prossimi giorni?</h3>
      <p>Come riportano gli esperti di 3BMeteo questa settimana in arrivo sarà piuttosto “ballerina”. A cominciare dai primi giorni<b> tra il 9 e l’11 dicembre</b>, ci sarà un impulso di <b>aria fredda</b> in arrivo direttamente dal<b> Polo Nord</b> e quindi potrebbe nevicare anche a bassa quota soprattutto nelle regioni settentrionali. Le previsioni meteo per la giornata di mercoledì 11 dicembre vedono ancora qualche possibile pioggia per via della perturbazione che stava colpendo l’Italia nel weekend dell’Immacolata.</p>
      <h4>Dove nevicherà in Italia? Le regioni più colpite</h4>
      <p>Ultime piogge al sud quindi, ma arriverà una nuova <b>perturbazione sul Nordovest</b> con piogge e qualche nevicata in arrivo anche in Liguria. Ma sono fenomeni molto deboli che, anche se porteranno <b>neve</b>, non sarà nulla di copioso. Nei giorni a seguire, a cominciare da giovedì, il fronte di freddo,<b> neve e pioggia s</b>i sposterà verso sud-ovest, lasciando sempre libere le regioni orientali. Arriverà la <b>neve anche sull’Appennino Emiliano</b>, a partire dai 200 metri, ma non saranno nevicate durature, solo fenomeni in esaurimento nella giornata. Qualche temporale poi potrebbe arrivare anche sul basso Tirreno. Situazione temporanea quindi, mutevole e soggetta a tanti cambiamenti che dovremo monitorare giorno dopo giorno.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/06/che-tempo-fara-il-weekend-8-dicembre-pioggia/"/>
        <a href="https://www.viagginews.com/2019/12/06/meteo-natale-2019-capodanno-2020-previsioni/"/>
        <a href="https://www.viagginews.com/2019/12/05/meteo-weekend-immacolata-2019-italia/"/>
      </related>
    </article>
  </body>
</html>