<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/ruski-voyski-navlyazoha-v-bivshata-krepost-na-daesh-rakka.html"/>
    <meta property="og:site_name" content="News.bg"/>
    <meta property="article:published_time" content="2019-12-09T10:55:10+00:00"/>
    <meta property="og:title" content="Руски войски навлязоха в бившата крепост на ДАЕШ, Ракка"/>
    <meta property="og:description" content="Запълват вакуума от изтеглянето на САЩ и раздават помощ с лозунга &quot;Русия е с вас&quot;"/>
  </head>
  <body>
    <article>
      <h1>Руски войски навлязоха в бившата крепост на ДАЕШ, Ракка</h1>
      <address>
        <time datetime="2019-12-09T10:55:10+00:00">09 Dec 2019, 10:55</time>
      </address>
      <p><b>Руски войски са влезли в Ракка</b>, бившата фактическа столица на халифата на ДАЕШ, в един от <b>най-ярките примери за това как Москва е запълва вакуума</b>, създаден от решението на президента Доналд Тръмп да изтегли американските сили от Северна Сирия, съобщава "Ройтерс".</p>
      <p>Руски войски сa показани от министерство на отбраната<b> да се ръкуват със сирийски деца</b> и <b>разтоварват пакети с хуманитарна помощ с лозунга "Русия е с вас</b>" от камиони.</p>
      <p><b>Ракка е превзет преди две години от американски войски и техните сирийски кюрдски съюзници</b>, в най-голямата победа в кампанията на Вашингтон срещу "Ислямска държава" в Сирия. Но тъй като <b>Тръмп рязко поиска изтегляне</b> през октомври, <b>Москва бързо навлезе в територията</b>, където са действали американски войски.</p>
      <p><b>Русия е близък военен съюзник</b> на <b>правителството</b> на сирийския президент <b>Башар Асад</b>, което беше <b>поканено от кюрдите в контролираната от тях територия</b>, след като <b>Тръмп изведе силите си от пътя на офанзивата на Турция</b> срещу райони, държани от кюрдите.</p>
      <p><b>Руските войски в Ракка раздават хуманитарна помощ</b>, а <b>военни лекари предлагат на жителите медицинска помощ</b>, коментира Владимир Варнавски, служител на министерството на отбраната.</p>
      <p>"<b>Работата в града</b> <b>да се разчистят развалините</b> и <b>да изчисти района (от бомби или мини</b>), все още <b>не е приключила</b> и има недостиг на чиста вода, лекарства и храна", допълва той.</p>
      <p><b>Русия</b> миналия месец създаде <b>хеликоптерна база и летище в североизточен сирийски град</b>, а също така <b>спусна сили във въздушна база в региона, напусната от САЩ</b>.</p>
      <p><b>Русия и Турция извършват съвместни патрули</b> по северната граница на Сирия с Турция като част от споразумение, постигнато между президентите Владимир Путин и Реджеп Ердоган.</p>
      <p><b>След като обяви, че всички американски войски ще напуснат</b> Северна Сирия, <b>Вашингтон засега остава в част от базите си</b> и намали по-голямата част от операциите си.</p>
    </article>
  </body>
</html>