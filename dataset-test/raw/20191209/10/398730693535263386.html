<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/18-aring-far-nio-ars-fangelse-for-mord/"/>
    <meta property="og:site_name" content="DN.SE"/>
    <meta property="article:published_time" content="2019-12-09T10:58:57+00:00"/>
    <meta property="og:title" content="Sköt fel person – döms till nio års fängelse"/>
    <meta property="og:description" content="En 18-årig man döms till nio års fängelse för att ha skjutit ihjäl en 24-årig man i Biskopsgården i Göteborg i november 2018. Offret mördades av misstag."/>
  </head>
  <body>
    <article>
      <h1>Sköt fel person – döms till nio års fängelse</h1>
      <address><time datetime="2019-12-09T10:58:57+00:00">09 Dec 2019, 10:58</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>En 18-årig man döms till nio års fängelse för att ha skjutit ihjäl en 24-årig man i Biskopsgården i Göteborg i november 2018.<br/>Offret mördades av misstag. Den morddömde, som var 17 år när brottet begicks, hade för avsikt att döda en person med koppling till en gängkonflikt – men tog fel på person. </b>
      </p>
      <p>Göteborgs tingsrätt beskriver mordet som en avrättning med flera skott på nära håll. Offret satt på en bänk utanför ett bostadshus när skotten föll.</p>
      <p><b>Rätten påpekar att </b>18-åringens syfte var att höja sin status i kriminella kretsar.</p>
      <p>”Det är en statusgrej på gatan, du vet. Ha ett liv på samvetet. Du klättrar. Jag ville visa att jag också kan”, har den morddömde sagt i förhör enligt Göteborgs-Posten.</p>
      <p>18-åringen ska betala 360.000 kronor i skadestånd till offrets anhöriga, enligt domen.</p>
      <p>En 16-årig pojke döms till åtta månaders sluten ungdomsvård för bland annat grovt skyddande av brottsling och medhjälp till förberedelse av mord.</p>
      <p><a href="https://www.dn.se/gbg">Läs fler artiklar om Göteborg här</a> </p>
    </article>
  </body>
</html>