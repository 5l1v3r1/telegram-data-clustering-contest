<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-traian-basescu-a-anunat-contracandidatul-gabrielei-firea-pentru-primaria-capitalei-149372.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T10:37:00+00:00"/>
    <meta property="og:title" content="Traian Băsescu a anunțat contracandidatul Gabrielei Firea pentru Primăria Capitalei"/>
    <meta property="og:description" content="Traian Băsescu a dezvăluit la un post național de televiziune candidaţii PMP pentru alegerile locale pentru Bucureşti. &quot;Văd că partidele s-au apucat să își facă liste și astăzi, la partid, Tomac a luat o decizie cu privire la candidați. Din partea PMP, care are peste 10% în București o să fie Theodor Paleologu la Primăria Capitalei, Eugen Tomac la Sector 1, Mihail Neamțu la Sectorul 2, Ioana Constantin la Sectorul 3, Ștefănel Marian la Sectorul 4, Lucian Iliescu la Sectorul 5 și Ștefan Florescu la Sectorul 6. Sunt oameni care au crescut și sunt convins că vor face performanță&quot;, a spus Traian Băsescu România TV."/>
  </head>
  <body>
    <article>
      <h1>Traian Băsescu a anunțat contracandidatul Gabrielei Firea pentru Primăria Capitalei</h1>
      <address>
        <time datetime="2019-12-09T10:37:00+00:00">09 Dec 2019, 10:37</time>
      </address>
      <p>
        <b>Traian Băsescu a dezvăluit la un post național de televiziune candidaţii PMP pentru alegerile locale pentru Bucureşti.<br/><br/>"Văd că partidele s-au apucat să își facă liste și astăzi, la partid, Tomac a luat o decizie cu privire la candidați.<br/><br/>Din partea PMP, care are peste 10% în București o să fie Theodor Paleologu la Primăria Capitalei, Eugen Tomac la Sector 1, Mihail Neamțu la Sectorul 2, Ioana Constantin la Sectorul 3, Ștefănel Marian la Sectorul 4, Lucian Iliescu la Sectorul 5 și Ștefan Florescu la Sectorul 6. Sunt oameni care au crescut și sunt convins că vor face performanță", a spus Traian Băsescu România TV.</b>
      </p>
      <p>La alegerile prezidențiale, Theodor Paleologu a obținut 5,72% din voturi, clasându-se pe locul 5.</p>
      <p>De asemenea, Gabriela Firea și-a anunțat la rândul său candidatura pentru un nou mandat la Primăria Capitalei. "Voi candida la Primăria Generală a Capitalei din partea PSD, iar la nivel de Birou Permanent Naţional şi Comitet Executiv se va discuta, la momentul potrivit, politica de alianţe la nivel local, cu cine ne vom alia, pentru a intra şi mai bine pregătiţi în alegerile locale. dar aceste lucruri se vor stabili în şedinţele care vor avea loc după sărbătorile de iarnă", a anunţat Gabriela Firea duminică.</p>
      <p>https://www.realitatea.net/</p>
    </article>
  </body>
</html>