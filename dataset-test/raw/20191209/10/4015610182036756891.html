<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818143"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T10:13:00+00:00"/>
    <meta property="og:title" content="Георгиев с втори шътаут за сезона, Шайфле достигна границата от 400 точки в НХЛ"/>
    <meta property="og:description" content="Александър Георгиев спря 38 удара и записа втори шътаут за сезона при победата на Ню Йорк Рейнджърс с 5:0 срещу Лас Вегас в Националната хокейна лига ..."/>
  </head>
  <body>
    <article>
      <h1>Георгиев с втори шътаут за сезона, Шайфле достигна границата от 400 точки в НХЛ</h1>
      <address><time datetime="2019-12-09T10:13:00+00:00">09 Dec 2019, 10:13</time> by <a rel="author">SPORTAL.BG</a></address>
      <p>Александър Георгиев спря 38 удара и записа втори шътаут за сезона при победата на Ню Йорк Рейнджърс с 5:0 срещу Лас Вегас в Националната хокейна лига на САЩ и Канада. Роденият в България руски национал не допусна голове и срещу Ню Джърси преди десет дни, а неговите съотборници Артьоми Панарин, Крис Крайдър, Якоб Труба, Йеспер Фаст и Майка Зибанеяд вкараха за Рейнджърс срещу Вегас снощи.</p>
      <figure>
        <iframe src="https://www.youtube.com/embed/Q4sHz6fheQI" width="560" height="315" data-service="Youtube" scrolling="no"/>
      </figure>
      <p>Марк Шайфле вкара два пъти и записа своята точка номер 400 в Националната хокейна лига на САЩ и Канада (НХЛ), а Уинипег се наложи с 3:2 срещу Анахайм в неделя вечер. Вторият гол на канадеца падна при пауърплей и беше негов 13-и за сезона.<br/><br/>Адам Лори също се разписа за Уинипег, Матийо Перо завърши с две асистенции и Конър Хелебюк спаси 31 удара. Така Джетс подобриха баланса си в последните седем мача на 5-1-1 и заеха трето място в Централната дивизия при две точки изоставане от отбора на Колорадо, както и четири от лидера и действащ шампион в лигата Сейтн Луис.</p>
      <figure>
        <iframe src="https://www.youtube.com/embed/HOpkhvYo8qs" width="560" height="315" data-service="Youtube" scrolling="no"/>
      </figure>
      <p>Аризона изравни Едмънтън на върха в Тихоокеанската дивизия, след като Конър Гарланд и Ник Шмалц вкараха дузпи за победата с 4:3 срещу Чикаго. Патрик Гарланд се разписа и в редовното време с 12-ия си гол за сезона, а Карлс Сьодерберг и Крисчън Фишър също отбелязаха по един гол за отбора на Аризона.</p>
      <figure>
        <iframe src="https://www.youtube.com/embed/1YRc31NLznk" width="560" height="315" data-service="Youtube" scrolling="no"/>
      </figure>
      <p>Ойлърс пък спечелиха само точка след загубата с 2:3 срещу Бъфало. Колин Милър вкара 1:13 след началото на продължението за Сейбърс, а Кайл Окпосо и Йохан Ларсон също бяха точни за победителите. За Едмънтън се разписаха Райли Шиън и Йоаким Нюгор.</p>
      <figure>
        <iframe src="https://www.youtube.com/embed/o5CspI2E52s" width="560" height="315" data-service="Youtube" scrolling="no"/>
      </figure>
      <p>Сергей Бобровски спря 30 удара за победа на Флорида с 5:1 срещу Сан Хосе. Александър Барков, Кийт Яндъл и Франк Ватрано записаха по гол и асистенция, а Майк Матисън и Брет Конъли оформиха крайния резултат.</p>
      <figure>
        <iframe src="https://www.youtube.com/embed/wcvg6aylFT4" width="560" height="315" data-service="Youtube" scrolling="no"/>
      </figure>
    </article>
  </body>
</html>