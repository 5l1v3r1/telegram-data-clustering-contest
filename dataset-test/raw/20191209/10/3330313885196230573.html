<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907145/guardiola-zijn-misschien-niet-in-staat-onszelf-te-meten-met-top-van-europa-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="Guardiola: 'Zijn misschien niet in staat onszelf te meten met top van Europa'"/>
    <meta property="og:description" content="Het zelfvertrouwen bij Manchester City is momenteel niet bijster groot. Pep Guardiola denkt dat zijn team misschien niet in staat is om te wedijveren met de beste teams in Europa. The Citizens verloren afgelopen weekend in eigen huis van aartsrivaal Manchester United (1-2), waardoor de titel dit jaar verder weg lijkt dan ooit. &quot;We moeten onszelf verbeteren en vooruitgaan. Manchester United heeft de kwaliteiten om goed te verdedigen en ons pijn te doen op de counter, dat moet je accepteren. Dat is gewoon het niveau wat we tegenkomen tegen teams als Liverpool, Manchester United, Barcelona, Real Madrid en Juventus. Het is de realiteit dat we misschien niet in staat zijn om onszelf te meten met hen&quot;, briest Guardiola tegenover BBC. United is de baas in Manchester-derby en deelt City dreun uit in titelstrijd Racisme tijdens Manchester-derby: City komt met verklaring"/>
  </head>
  <body>
    <article>
      <h1>Guardiola: 'Zijn misschien niet in staat onszelf te meten met top van Europa'</h1>
      <address>
        <time datetime="2019-12-09T10:26:00+00:00">09 Dec 2019, 10:26</time>
      </address>
      <p>
        <b>Het zelfvertrouwen bij Manchester City is momenteel niet bijster groot. Pep Guardiola denkt dat zijn team misschien niet in staat is om te wedijveren met de beste teams in Europa.</b>
      </p>
      <p><i>The Citizens</i> verloren afgelopen weekend in eigen huis van aartsrivaal Manchester United (1-2), waardoor de titel dit jaar verder weg lijkt dan ooit. "We moeten onszelf verbeteren en vooruitgaan. Manchester United heeft de kwaliteiten om goed te verdedigen en ons pijn te doen op de counter, dat moet je accepteren. Dat is gewoon het niveau wat we tegenkomen tegen teams als Liverpool, Manchester United, Barcelona, Real Madrid en Juventus. Het is de realiteit dat we misschien niet in staat zijn om onszelf te meten met hen", briest Guardiola tegenover <i><a href="https://www.bbc.com/sport/football/50707809">BBC</a></i>.</p>
      <p>De formatie van Guardiola heeft momenteel een achterstand van veertien punten op koploper Liverpool en de Spanjaard vindt dat zijn team dat moet accepteren. "Het is de realiteit. We staan veertien punten achter door onze eigen fouten en de kwaliteit van onze tegenstanders. Daar moeten we mee leren leven en doorgaan." Ook in de Champions League maakt Guardiola zich nog geen illusies. "We denken niet aan het winnen van de Champions League. We moeten wedstrijden winnen. Een voor een."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/906938/united-is-de-baas-in-manchester-derby-en-deelt-city-dreun-uit-in-titelstrijd.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/906947/united-spelers-racistisch-bejegend-in-derby-city-komt-met-statement.html?campname=highlighted-content&amp;camplink=onderaan"/>
      </related>
    </article>
  </body>
</html>