<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483268"/>
    <meta property="og:site_name" content="طرفداری"/>
    <meta property="article:published_time" content="2019-12-09T10:02:06+00:00"/>
    <meta property="og:title" content="پیروزی قربانی: واقعا مسخره است که استراماچونی هیئت مدیره باشگاه را به خانه‌اش راه نمی دهد؛ با استعفای یک نفر مشکلات استقلال حل نمی‌شود"/>
    <meta property="og:description" content="طرفداری- پیروزی قربانی نسبت به جدایی استراماچونی از استقلال واکنش نشان داد. به گزارش ایسنا، پیروز قربانی، درباره جدایی استراماچونی از استقلال گفت:"/>
  </head>
  <body>
    <article>
      <h1>پیروزی قربانی: واقعا مسخره است که استراماچونی هیئت مدیره باشگاه را به خانه‌اش راه نمی دهد؛ با استعفای یک نفر مشکلات استقلال حل نمی‌شود</h1>
      <address><time datetime="2019-12-09T10:02:06+00:00">09 Dec 2019, 10:02</time> by <a rel="author" href="https://www.tarafdari.com/user/671828" target="_blank">حسین رضایی</a></address>
      <pre>پیشکسوت استقلال وضعیت فوتبال ایران را مایه تاسف دانست.</pre>
      <p><a href="http://www.tarafdari.com/"><b>طرفداری</b></a>- پیروزی قربانی نسبت به <a href="https://www.tarafdari.com/node/1482774">جدایی استراماچونی از استقلال</a> واکنش نشان داد.</p>
      <p>به گزارش<b> ایسنا</b>، پیروز قربانی، درباره جدایی استراماچونی از استقلال گفت:</p>
      <blockquote>فکر می‌کنم عمده‌ترین دلیل استراماچونی برای ترک ایران مسئال مربوط به قرارداد او است. در کشوری که درگیر تحریم‌هاست این اتفاقات طبیعی است و این مسئولان باشگاه هستند که باید این موضوع را هنگام عقد قرارداد در نظر می‌گرفتند. استراماچونی یک مربی حرفه‌ای است که درآمد او از طریق فوتبال تامین می‌شود و بر خلاف مربیان ایرانی که به هر قیمتی به دنبال حفظ جایگاهشان هستند، نگاه حرفه‌ای به شغلشان دارند. کسانی که آنها را وارد فوتبال ایران می‌کنند، وظیفه تامین منافع آنها را بر عهده دارند.</blockquote>
      <p>او درباره اعتراضات هوداران مقابل باشگاه گفت:</p>
      <blockquote>به هواداران این حق را می‌دهم که نسبت به این شرایط معترض باشند. باشگاه باید نسبت به نحوه بستن قرارداد شفاف سازی کرده و از بروز مشکلات این چنین جلوگیری کند. وقتی سیستم غلط است هر چقدر هم که دنبال مقصر باشیم مشکلی حل نمی‌شود. واقعا مسخره است که سرمربی، اعضای هیات مدیره باشگاه را به خانه‌اش راه نمی‌دهد.</blockquote>
      <p>قربانی همچنین منشأ اصلی این اتفاقات را وجود مشکلات زیادی در پایه و اساس فوتبال ایران می‌داند و گفت:</p>
      <blockquote>مسئولان باشگاه استقلال تنها مقصران این داستان نیستند و با درگیر شدن و استعفای یک نفر این مشکلات حل نمی‌شود.</blockquote>
    </article>
  </body>
</html>