<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149953/mcdavid-prisiel-o-post-lidra-produktivity-nhl-pastrnak-stale-top-kanonierom"/>
    <meta property="og:site_name" content="Sport7"/>
    <meta property="article:published_time" content="2019-12-09T10:06:00+00:00"/>
    <meta property="og:title" content="McDavid prišiel o post lídra produktivity NHL, Pastrňák stále TOP kanonierom"/>
    <meta property="og:description" content="Na čele produktivity NHL nastala po týždni opäť zmena, keď predchádzajúceho lídra Connora McDavida preskočil jeho spoluhráč Leon Draisaitl. McDavid zostal druhý s bodovým mankom."/>
  </head>
  <body>
    <article>
      <h1>McDavid prišiel o post lídra produktivity NHL, Pastrňák stále TOP kanonierom</h1>
      <address><time datetime="2019-12-09T10:06:00+00:00">09 Dec 2019, 10:06</time> by <a rel="author" href="https://www.sport7.sk/uzivatel/tasr" target="_blank">TASR</a></address>
      <p>
        <b>Na čele produktivity NHL nastala po týždni opäť zmena, keď predchádzajúceho lídra Connora McDavida preskočil jeho spoluhráč Leon Draisaitl. McDavid zostal druhý s bodovým mankom.</b>
      </p>
      <p>Mimoriadne produktívne duo nazbieralo spoločne už <b>105 bodov</b>, pričom doposiaľ nastúpili do 32 zápasov. Najnebezpečnejšia formácia Edmontonu tak má priemer viac než 3 bodov na zápas.</p>
      <p>Tretia pozícia patrí <b>Nathanovi MacKinnonovi</b>, hviezde Colorada, ktorý preskočil dvojicu z Bostonu <b>Marchand </b>- <b>Pastrňák</b>. MacKinnon má už 45 bodov a na druhého McDavida stráca sedem.</p>
      <p>Medzi kanoniermi naďalej neohrozene vedie Čech <b>Dávid</b> <b>Pastrňák </b>s 25 gólmi. Druhý je <b>Alexander Ovečkin </b>s 20 presnými zásahmi. Kuriózne ani jeden z tejto dvojice za uplynulých sedem dní neskóroval.</p>
      <p>Zo Slovákov je jednoznačným lídrom <b>Tomáš Tatar </b>s 25 bodmi v 30 zápasoch, čo mu stačí aktuálne na 45. priečku v celej NHL. Pri pohľade na produktivitu ostatných Slovákov by Tatarovi pravdepodobne týchto 35 bodov stačilo na víťazstvo medzi hráčmi narodenými pod Tatrami aj na konci sezóny. Druhý veterán<b> Zdeno Chára </b>má bodov 12 a ostatní prakticky bodovo zamrzli na troch respektíve menej bodoch. Hrozivo pôsobí najmä bilancia <b>Richarda Pánika</b> s 21 zápasmi a len dvoma gólmi. Od útočníka jeho kalibru sa očakávalo v tomto čase minimálne 13-15 bodov.</p>
      <h3>Produktivita</h3>
      <p>1. Leon Draisaitl (Edmonton) 32 19 34 53<br/>2. Connor McDavid (Edmonton) 32 19 33 52<br/>3. Nathan MacKinnon (Colorado) 29 18 27 45<br/>4. Brad Marchand (Boston) 30 18 26 44<br/>5. David Pastrňák (Boston) 30 25 18 43<br/>6. John Carlson (Washington) 31 11 32 43<br/>7. Jack Eichel (Buffalo) 31 18 24 42<br/>8. Artemij Panarin (NY Rangers) 29 14 22 36<br/>9. Patrick Kane (Chicago) 30 14 22 36<br/>10. Jonathan Huberdeau (Florida) 29 11 25 36<br/>...<br/>45. Tomáš TATAR (Montreal) 30 9 16 25<br/>242. Zdeno CHÁRA (Boston) 30 5 7 12</p>
      <p><b>Najlepší strelci:</b> 1. Pastrňák 25, 2. Alexander Ovečkin (Washington) 20, 3. Draisaitl a McDavid po 19, 5. MacKinnon, Marchand, Eichel a Auston Matthews (Toronto) po 18, 9. Jake Guentzel (Pittsburgh) a Sebastian Aho (Carolina) po 16, ... 73. TATAR 9, 194. CHÁRA 5</p>
      <h3>Štatistiky slovenských hokejistov </h3>
      <p>1. Tomáš Tatar (Montreal) 30 9 16 25 -3 74 22<br/>2. Zdeno Chára (Boston) 30 5 7 12 +17 45 22<br/>3. Erik Černák (Tampa Bay) 24 2 1 3 0 46 23<br/>4. Andrej Sekera (Dallas) 27 0 3 3 +4 32 10<br/>5. Richard Pánik (Washington) 21 2 0 2 +6 27 8<br/>6. Tomáš Jurčo (Edmonton) 12 0 2 2 +1 7 4<br/>7. Peter Cehlárik (Boston) 3 0 1 1 -1 0 2<br/>8. Martin Marinčin (Toronto) 7 0 0 0 -1 6 4<br/>9. Martin Fehérváry (Washington) 3 0 0 0 0 4 2<br/>10. Christián Jaroš (Ottawa) 1 0 0 0 -1 0 4<br/>---------------------------------------------------------------<br/>Jaroslav Halák (Boston) 12 7 358 27 93,0 2,22 2 0+1</p>
      <p>/za menom a klubovou príslušnosťou nasledujú počet odohratých zápasov, góly, asistencie, body, +/-, strely na bránku, trestné minúty, brankári: počet odchytaných zápasov, víťazstiev, počet úspešných zákrokov, inkasovaných gólov, percentuálna úspešnosť zásahov, priemer inkasovaných gólov na zápas, počet shutoutov, góly+asistencie/</p>
    </article>
  </body>
</html>