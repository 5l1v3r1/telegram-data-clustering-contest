<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/173925/video-bjelica-posle-rekorda-karijere-moj-najbolji-mec-sakramentu-trener-dao-zeleno-svetlo"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T10:23:00+00:00"/>
    <meta property="og:title" content="(VIDEO) Bjelica posle rekorda karijere: Moj najbolji meč u Sakramentu, trener mi je dao zeleno svetlo"/>
    <meta property="og:description" content="Srpski krilni centar Nemanja Bjelica odigrao je svoj najbolji meč u NBA karijeri pošto je u pobedi Sakramenta nad Dalasom imao 30 poena."/>
  </head>
  <body>
    <article>
      <h1>(VIDEO) Bjelica posle rekorda karijere: Moj najbolji meč u Sakramentu, trener mi je dao zeleno svetlo</h1>
      <h2>Srpski krilni centar Nemanja Bjelica odigrao je svoj najbolji meč u NBA karijeri pošto je u pobedi Sakramenta nad Dalasom imao 30 poena.</h2>
      <address><time datetime="2019-12-09T10:23:00+00:00">09 Dec 2019, 10:23</time> by <a rel="author">Republika</a></address>
      <p>- Bilo bi previše da smo izgubili ovaj meč večeras protiv Dalasa. Trebalo je da pobedimo i u San Antoniju, ali smo se mučili kada je trebalo da dobijemo meč – rekao je Bjelica posle pobede.</p>
      <p>On je naglasio da je ovo jedan od njegovih najboljih mečeva u karijeri, ali da i dalje mora da radi na svojoj odbrani.</p>
      <p>- Ovo je jedan od mojih najboljih mečeva, ovde najbolji sigurno. Dobro sam se osećao trener mi je verovao i dao mi je zeleno svetlo da šutiram, što je moja prednost. Moram da se malo poboljšam u odbrani. Bitno je da smo pobedili – dodao je Bjelica i naglasio da je tim u ovom meču pokazao karakter.</p>
      <p>- Da, pokazali smo karakter. To je pokazao i meč sa San Antonijom, ovo je drugačiji tim ove godine. Samo je potrebno da igramo 48 minuta jer su svi dobri u ovoj ligi.</p>
      <p>Na kraju je istakao da je bilo teško igrati protiv zone, te da je bitno da tim pobeđuje i bez nekih igrača koji nedostaju.</p>
      <p>- Igrali su zonu protiv nas i bilo je teško da se snađemo. Nedostajali su nam Foks i Begli, ali tu smo da napredujemo i da pobeđujemo – smatra Bjelica.</p>
      <figure>
        <iframe src="https://www.youtube.com/embed/IJ6ZYZhju5g" width="660" height="400" data-service="Youtube" scrolling="no"/>
      </figure>
      <related>
        <h4>Pročitajte još:</h4>
        <a href="http://republika.rs/sport/kosarka/173919/VIDEO-Fenomenalni-Bjelica-unistio-Porzingisa-rekordom-karijere"/>
        <a href="http://republika.rs/sport/kosarka/173731/Zver-pustena-lanca-Dabl-dabl-Marjanovica"/>
        <a href="http://republika.rs/sport/kosarka/173544/San-Antonio-produzetku-bolji-Kingsa-bledi-Bogdan-Bjelica"/>
        <a href="http://republika.rs/sport/kosarka/173102/Nema-Bogdana-nema-pobede-Kingsi-porazeni-Melovog-Portlanda"/>
        <a href="http://republika.rs/sport/kosarka/172866/Doncic-nastavio-dominira-ocajno-sutersko-vece-Hardena-Vestbruka"/>
      </related>
    </article>
  </body>
</html>