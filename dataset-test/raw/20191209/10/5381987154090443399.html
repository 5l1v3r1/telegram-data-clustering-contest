<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://devilpage.pl/index/news/komentarze/62526/schmeichel-daniel-james-prezentuje-sie-fantastycznie/"/>
    <meta property="og:site_name" content="DevilPage.pl"/>
    <meta property="article:published_time" content="2019-12-09T10:37:00+00:00"/>
    <meta property="og:title" content="Schmeichel: Daniel James prezentuje się fantastycznie"/>
    <meta property="og:description" content="Peter Schmeichel podkreślił rolę, jaką w wygranych przez Manchester United derbach miasta odegrał Daniel James. Walijski skrzydłowy znalazł się w podstawowym składzie Ole Gunnara Solskjaera na Etihad Stadium."/>
  </head>
  <body>
    <article>
      <h1>Schmeichel: Daniel James prezentuje się fantastycznie</h1>
      <address><time datetime="2019-12-09T10:37:00+00:00">09 Dec 2019, 10:37</time> by <a rel="author" href="https://devilpage.pl/index/profile/pokaz/35750/rio5fan/" target="_blank">Rio5fan</a></address>
      <p>
        <b>Peter Schmeichel podkreślił rolę, jaką w wygranych przez Manchester United derbach miasta odegrał Daniel James. Walijski skrzydłowy znalazł się w podstawowym składzie Ole Gunnara Solskjaera na Etihad Stadium.</b>
      </p>
      <p>22-latek mógł wykorzystywać swoją niesamowitą szybkość przy kontratakach <i>Czerwonych Diabłów</i>, które bardzo często stwarzały zagrożenie pod bramką City.<br/><br/>- Daniel James to ktoś, kto nie znajdzie się na czołówkach gazet. Był niesamowity. Gonił każdą piłkę, brał udział w każdym kontrataku i pomagał Aaronowi Wanowi-Bissace na prawej stronie - powiedział były reprezentant Danii.<br/><br/>- Ryan Giggs musi być niesamowicie zadowolony, że jeden z jego podopiecznych prezentuje się tak dobrze. Daniel grał w każdym meczu w tym sezonie i dobrze się prezentuje. Manchester United dokonał wspaniałego transferu - dodał Schmeichel.</p>
    </article>
  </body>
</html>