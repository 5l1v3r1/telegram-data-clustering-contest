<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/handbal/nederland-meer-eigen-hand-nieuwe-nederlaag-op-wk-handbal/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T10:28:24+00:00"/>
    <meta property="og:title" content="Nederland heeft het niet meer in eigen hand na nieuwe nederlaag op WK handbal"/>
    <meta property="og:description" content="De Nederlandse handbalsters hebben ook hun 2e wedstrijd in de hoofdronde van het WK handbal niet weten te winnen. Oranje keek bijna de hele wedstrijd aan tegen een achterstand, maar kon de inhaalslag niet maken. De wedstrijd eindigde in 27-24 , waardoor voor Nederland alles afhangt van de laatste wedstrijd tegen Zuid-Korea. In het 1eâ€¦"/>
  </head>
  <body>
    <article>
      <h1>Nederland heeft het niet meer in eigen hand na nieuwe nederlaag op WK handbal</h1>
      <address>
        <time datetime="2019-12-09T10:28:24+00:00">09 Dec 2019, 10:28</time>
      </address>
      <p>
        <b>De Nederlandse handbalsters hebben ook hun 2e wedstrijd in de hoofdronde van het WK handbal niet weten te winnen. Oranje keek bijna de hele wedstrijd aan tegen een achterstand, maar kon de inhaalslag niet maken. De wedstrijd eindigde in 27-24 , waardoor voor Nederland alles afhangt van de laatste wedstrijd tegen Zuid-Korea.</b>
      </p>
      <p>In het 1e deel van de wedstrijd ging het al fout voor het Nederlandse team. Al snel keek de ploeg tegen een ruime achterstand aan. Pas in de 25e minuut slaagde de handbalsters erin om 2 goals op rij te maken. Een knappe goal van Danick Snelder bracht de achterstand van het team terug naar 3.<br/><br/>De laatste minuten voor rust waren het de Deense speelsters echter weer die de comeback van Nederland verpestten. De Denen scoorden na flitsende aanvallen weer snel, waardoor de score bij rust alweer flink opgelopen was. Bij de zoemer stond het inmiddels alweer 14-9 in het voordeel van de Denen.<br/><br/><b>Kan Nederland nog?<br/></b>Aan het begin van de 2e helft lijkt Nederland orde op zaken te stellen. Denemarken komt kort met 2 speelsters minder op het veld te staan, waardoor Nederland de achterstand weer wat kon verkleinen. Ondanks dat sterke begin, kon Oranje die lijn niet direct doortrekken. Het spel werd weer stropiger en het verschil bleef aanzienlijk.<br/><br/><b>Alles of niets in laatste 10 minuten<br/></b>Om zicht te houden op een plek bij de laatste 4 moest het Nederlandse team een sterke laatste 10 minuten inzetten. Dat besef leek er te zijn en het spel was er ook naar. Met een paar afstandsschoten werd de stand zelfs teruggebracht naar 21-20 in het voordeel van de Denen. Het risicovolle spel van Nederland kende ook zijn nadelen, want achterin lag de boel volledig open. Al snel konden de Deense spelers een aantal keer toeslaan.<br/><br/>Ook een time-out kon niks meer veranderen aan de situatie van Nederland. De Denen hielden stug stand en speelden de wedstrijd zonder al te veel paniek uit. Met een achterstand van 3 goals in de laatste minuut was op dat moment wel duidelijk dat de wedstrijd over was.<br/><br/><b>Alleen nog maar hopen<br/></b>Nederland heeft ondanks de nederlaag toch nog een klein beetje hoop op een plek bij de laatste 4. Daarvoor zal het eerst moeten kijken naar de wedstrijd tussen Zuid-Korea en Duitsland. Mocht die wedstrijd in een gunstig resultaat eindigen, kan Nederland met een winst op Zuid-Korea komende woensdag nog doorgaan.</p>
    </article>
  </body>
</html>