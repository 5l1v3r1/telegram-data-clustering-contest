<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/ronaldo-priznao-juventus-greska-pretpostavljate-zbog-cega-394954.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T10:29:00+00:00"/>
    <meta property="og:title" content="Ronaldo priznao? Juventus greška, pretpostavljate zbog čega?"/>
    <meta property="og:description" content="Da li je ovo klasična teorija zavere? Ili možda Portugalac ima pravo?"/>
  </head>
  <body>
    <article>
      <h1>Ronaldo priznao? Juventus greška, pretpostavljate zbog čega?</h1>
      <h2>Da li je ovo klasična teorija zavere? Ili možda Portugalac ima pravo?</h2>
      <address><time datetime="2019-12-09T10:29:00+00:00">09 Dec 2019, 10:29</time> by <a rel="author">Vladimir Stojanović</a></address>
      <p>Kristijano Ronaldo nije u formi, dao je gol u Rimu, Juventus je izgubio, pljušte kritike u medijima, mnogi tvrde da je "faktor 35", prelomna godina kada je u pitanju profesionalno igranje fudbala vidljiv kod Ronalda.<br/><br/>O čemu se radi?<br/><br/>Naime, prema nekoj teoriji dosta vrhunskih igrača u toj godini shvata da postaju prošlost, odnosno da ne mogu da budu na najvišem nivou fizičke spreme, što povećava procenat povreda. To je začarani krug, u tim godinama je teže oporaviti se, pa Ronaldo igra rovit, kao nedavno za reprezentaciju što samo produžava mučenje.<br/><br/>Naravno, u Juventusu ovo demantuju, oni smatraju da nije istrošen, da će tokom sezone pokazati da je i dalje jedan od najboljih igrača na svetu.<br/><br/>Španski mediji prenose navodno priznanje Ronalda prijateljima da je pogrešio što je otišao iz Reala. Ne radi se o Juventusu, u Torinu je dočekan sjajno, sviđa mu se klub, saigrači, ima veliku podršku navijača, ali je problem u individualnim nagradama.<br/><br/>Ronaldo potvrđuje mišljenje Juventusa koje je javno izrekao i kapiten Kjelini, da je Real sprečio "bludnog sina" da prošle godine dobije "Zlatnu loptu" posle osvojene Lige šampiona, titula je otišla Luki Modriću.<br/><br/>Kristijano tvrdi da bi i ove sezone osvojio "Zlatnu loptu" da je ostao u Realu, mada, istini za volju, kako je igrao Real, teško da bi on tu nešto uspeo da promeni u Ligi šampiona i prvenstvu. Sa Juventusom nije uzeo titulu prvaka Evrope, ali jeste domaći šampionat, plus, proglašen je za najboljeg igrača Serije A.<br/><br/>Dakle, Ronaldova tvrdnja može da bude tačna za prošlu sezonu u kojoj je recimo Modrić proglašen za najboljeg igrača Lige šampiona, iako se njegov uticaj na taj trijumf bio mnogo manji nego Ronaldov.<br/><br/>Bilo kako bilo, nema kajanja posle učinjenog, Ronaldo je sada u Juventusu, ima još dve i po godine ugovora, postoje spekulacije da će otići na kraju sezone, ali je direktor "Bjankonera" Paratići to demantovao uz konstataciju da će Ronaldo sigurno do leta 2021. igrati za Juventus.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/juventus-ne-casi-casa-sta-kaze-haland-na-ovakvu-ponudu-394866.html"/>
        <a href="https://www.sportske.net/vest/medjunarodni-fudbal/mbape-umesan-u-novi-sukob-posle-ovoga-u-parizu-moze-biti-samo-jedan-394856.html"/>
        <a href="https://www.sportske.net/vest/transferi/vrag-odneo-salu-juve-se-okrenuo-rajoli-morace-na-januarski-popravni-ovo-su-mete-394853.html"/>
        <a href="https://www.sportske.net/vest/medjunarodni-fudbal/nemoc-juventusa-u-rimu-sms-ce-dugo-pamtiti-ovaj-gol-394844.html"/>
        <a href="https://www.sportske.net/vest/medjunarodni-fudbal/realova-sigurnost-opet-bez-minuta-za-srbina-394790.html"/>
      </related>
    </article>
  </body>
</html>