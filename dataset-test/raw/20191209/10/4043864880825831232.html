<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234270/"/>
    <meta property="og:site_name" content="Українська правда"/>
    <meta property="article:published_time" content="2019-12-09T10:52:28+00:00"/>
    <meta property="og:title" content="Найближчого тижня в Україні буде незвично тепло"/>
    <meta property="og:description" content="Цього тижня на території України буде незвично тепло для цього періоду року"/>
  </head>
  <body>
    <article>
      <h1>Найближчого тижня в Україні буде незвично тепло</h1>
      <address>
        <time datetime="2019-12-09T10:52:28+00:00">09 Dec 2019, 10:52</time>
      </address>
      <p>Цього тижня на території України буде незвично тепло для цього періоду року</p>
      <p><b>Джерело:</b> <a href="https://ua.interfax.com.ua/">Інтерфакс-Україна</a>, <a href="https://meteo.gov.ua/ua/">Укргідрометцентр</a></p>
      <p><b>Деталі:</b> Цього тижня над територією України продовжить панувати тепле повітря, що переміщується із Західної Європи, тому температура буде перевищувати кліматичну норму для цього періоду, а в більшості областей, крім Карпатського регіону, істотних опадів не очікується.</p>
      <p>У вівторок в Україні без опадів, лише на Закарпатті дощ, в Карпатах з мокрим снігом. Вночі, зранку в південних, центральних і східних областях місцями туман. Вітер південно-західний, 5-10 м/с.</p>
      <p>Температура вночі від 2° тепла до 3° морозу, вдень 2-7° тепла, в Одеській і Миколаївській областях 8-13°.</p>
      <p>У Києві у вівторок без опадів. Вітер південно-західний, 5-10 м/с. Температура вночі близько 0°, вдень 4-6° тепла.</p>
      <figure>
        <img src="https://img.pravda.com/images/doc/7/1/71ddfaf-10-------.png"/>
      </figure>
      <p>За даними Центральної геофізичної обсерваторії в Києві 10 грудня найвища температура вдень була 11,2 в 1944 р., Найнижча вночі - 18,4 в 1899 р.</p>
      <p>У середу, 11 грудня, на Закарпатті та в Прикарпатті місцями невеликий дощ і мокрий сніг; на решті території України без опадів. На півдні і сході країни вночі, вранці туман. Вітер переважно південно-східний, 5-10 м/с.</p>
      <p>Температура вночі від 2° тепла до 3° морозу; вдень 0-5° тепла, в Одеській області до 8°.</p>
      <figure>
        <img src="https://img.pravda.com/images/doc/8/6/868d898-11-------.png"/>
      </figure>
      <p>У Києві в середу без опадів. Вітер південно-східний, 5-10 м/с. Температура вночі близько 0°, вдень 2-4° тепла.</p>
      <related>
        <a href="https://www.pravda.com.ua/news/2019/12/6/7234054/"/>
        <a href="https://www.pravda.com.ua/news/2019/12/5/7233954/"/>
        <a href="https://www.pravda.com.ua/news/2019/12/4/7233814/"/>
      </related>
    </article>
  </body>
</html>