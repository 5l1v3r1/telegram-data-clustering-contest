<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/12/09/criscitiello-giuntoli-titoli-di-coda-o-spostamento-verso-bari-a-fine-stagione-insigne-ha-sbagliato-a-voler-restare-a-napoli/"/>
    <meta property="og:site_name" content="Spazio Napoli"/>
    <meta property="article:published_time" content="2019-12-09T10:10:30+00:00"/>
    <meta property="og:title" content="Criscitiello: “Giuntoli, titoli di coda o spostamento verso Bari a fine stagione. Insigne ha sbagliato a voler restare a Napoli”"/>
    <meta property="og:description" content="Michele Criscitiello scrive nel proprio editoriale su Tuttomercatoweb: Pessima gestione di tutta la società, a cominciare da Cristiano Giuntoli, dal quale ci aspettavamo un contributo diverso. A fine stagione, anche per lui, sono pronti i titoli di coda o al massimo uno spostamento verso Bari. Il Napoli ha buttato una stagione e adesso deve correre […]"/>
  </head>
  <body>
    <article>
      <h1>Criscitiello: “Giuntoli, titoli di coda o spostamento verso Bari a fine stagione. Insigne ha sbagliato a voler restare a Napoli”</h1>
      <address><time datetime="2019-12-09T10:10:30+00:00">09 Dec 2019, 10:10</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <p>Michele <b>Criscitiello </b>scrive nel proprio <a href="https://www.spazionapoli.it/editoriale/">editoriale</a> su Tuttomercatoweb:</p>
      <p>
        <i>Pessima gestione di tutta la società, a cominciare da Cristiano Giuntoli, dal quale ci aspettavamo un contributo diverso. <b>A fine stagione, anche per lui, sono pronti i titoli di coda o al massimo uno spostamento verso Bari</b>. Il Napoli ha buttato una stagione e adesso deve correre ai ripari per salvare il salvabile. Simbolo di una squadra che non c’è più è <a href="https://www.spazionapoli.it/2014/11/06/lorenzo-insigne/">Lorenzo Insigne</a>. Dei tre fuoriclasse del Pescara di Zeman (Verratti, Immobile e Insigne) ci si aspettava che sarebbe stato il calciatore con il futuro più roseo.</i>
      </p>
      <p><i>Si è invertito tutto e, mentre Verratti a Parigi ha strappato il contratto dei record, Immobile sta facendo raffiche di gol nella sua Lazio, <b>Insigne guadagna prime pagine sempre per malumori o prestazioni sotto la sufficienza. Giocare a Napoli non è semplice, lo sappiamo bene. Figuriamoci per un napoletano</b>. Forse l’errore più grande è stato quello di restare a fare carriera a Napoli. Non è un caso se da Di Natale a Quagliarella fino a Ciro Immobile e Montella sono scappati tutti dalla propria città per fare una carriera importante. Insigne è un figlio di Napoli ma Napoli non è un genitore modello per un ragazzo che ha provato a dare tutto ma alla fine è stato risucchiato dalle aspettative: troppo alte</i>“.</p>
    </article>
  </body>
</html>