<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553399.html/%d8%a8%d8%a7-%d8%a7%d8%b9%d9%84%d8%a7%d9%85-%d8%b1%d8%b3%d9%85%db%8c-AFC-%d8%b3%d9%87%d9%85%db%8c%d9%87-%d8%a7%db%8c%d8%b1%d8%a7%d9%86-2-2-%d8%b4%d8%af--%d8%b9%da%a9%d8%b3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:16:00+00:00"/>
    <meta property="og:title" content="با اعلام رسمی AFC سهمیه ایران 2+2 شد +عکس"/>
    <meta property="og:description" content="کنفدراسیون فوتبال آسیا رسما سهمیه ایران در لیگ قهرمانان آسیا 2020 را اعلام کرد."/>
  </head>
  <body>
    <article>
      <h1>با اعلام رسمی AFC سهمیه ایران 2+2 شد +عکس</h1>
      <h2>استقلال و شهر خودرو در پلی آف؛</h2>
      <address>
        <time datetime="2019-12-09T10:16:00+00:00">09 Dec 2019, 10:16</time>
      </address>
      <p>کنفدراسیون فوتبال آسیا رسما سهمیه ایران در لیگ قهرمانان آسیا 2020 را اعلام کرد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ ماه گذشته چند رسانه عربی مدعی شدند که سهمیه ایران در لیگ قهرمانان آسیا 2020 تغییری نکرده و 2+2 است اما <a href="http://fna.ir/dc16pn">فدراسیون کشورمان</a> پیش از این اعلام کرده بود که سهمیه افزایش یافته در فصل آینده لیگ قهرمانان آسیا، 3+یک خواهد بود.</p>
      <p>امروز کنفدراسیون آسیا جدول بازی‌ها در مرحله پلی آف را اعلام کرد که استقلال و شهر خودرو را در این مرحله جای دارد تا به صورت رسمی سهمیه ایران در لیگ قهرمانان آسیا 2020 2+2 باشد.</p>
      <figure>
        <img src="https://media.farsnews.com/Uploaded/Files/Images/1398/09/18/13980918000140_Test_NewPhotoFree.jpg"/>
      </figure>
      <p>بنا به جدول رسمی AFC، استقلال باید در گام نخست در ورزشگاه آزادی به مصاف برنده جدال تیم‌های الفیصلی اردن و الکویت کویت برود و سپس در صورت پیروزی، به آخرین دور پلی‌آف می‌رسد تا مقابل الریان در دوحه پیکار کند.</p>
      <p>در سوی مقابل، شهر خودرو باید در اولین گام با برنده دیدار چنای هند با الرفاع بحرین بازی کند. پیروزی در این مسابقه، نماینده مشهد را به دور بعدی می‌فرستد.</p>
      <p>پرسپولیس و سپاهان دو نماینده ایران که به صورت مستقیم در گروه بندی قرار می گیرند، طبق تقسیم بندی سال گذشته، در یکی از گروه های C یا D هستند و رقیب شدنشان با سعودی ها قطعی است. </p>
      <p>انتهای پیام/</p>
      <p> </p>
    </article>
  </body>
</html>