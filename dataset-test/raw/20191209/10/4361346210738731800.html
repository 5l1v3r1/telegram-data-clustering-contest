<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/igy-valaszthatjuk-ki-a-tokeletes-karacsonyfat/188195"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T10:00:00+00:00"/>
    <meta property="og:title" content="Így választhatjuk ki a tökéletes karácsonyfát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Így választhatjuk ki a tökéletes karácsonyfát</mark>
      </h1>
      <address><time datetime="2019-12-09T10:00:00+00:00">09 Dec 2019, 10:00</time> by <a rel="author">Bors</a></address>
      <p>
        <b>December elején ellepik az utcákat a fenyőfaárusok, minden áruházban, kertészetben megjelennek a szebbnél szebb karácsonyfának valók. De hol és mikor érdemes beszerezni az otthonok legszebb karácsonyi díszét? </b>
        <b>December elején ellepik az utcákat a fenyőfaárusok, minden áruházban, kertészetben megjelennek a szebbnél szebb karácsonyfának valók. De hol és mikor érdemes beszerezni az otthonok legszebb karácsonyi díszét?</b>
      </p>
      <p>Számos szempont van, ami segít eligazodni a tökéletes karácsonyfa kiválasztásában. Van, akinek az illat az elsődleges, másnak a tartósság. A Bors szakemberektől tudta meg, mire ér­demes figyelni a nagy fenyőmustránál.</p>
      <figure>
        <img src="http://media.borsonline.hu/cikk/20/193852/big-lead/650x360/2045705_fir-tree-3952362-1920.jpg"/>
        <figcaption>© Pixabay</figcaption>
      </figure>
      <h3>Illatos legyen vagy tartós?</h3>
      <p>A három klasszikus fenyô közül a legolcsóbb a luc és körülbelül azonos áron lehet hozzájutni az ezüsthöz és a nordmannhoz. A nordmann fenyő előnye, hogy hosszú életű, szinte egyáltalán nem hullatja a tűleveleit, szép az alakja és nem szúr. Hátránya a drágasága mellett, hogy egyáltalán nincs fenyőillata. Ha illat alapján választ az ember, egyértelműen a luc a legjobb, de ez nagyon hamar lehullatja a tűleveleit és szúr is. Arany közép­útnak az ezüstfenyőt ajánlják, mert nem szúr annyira, van illata és általában szép az alakja is.</p>
      <figure>
        <img src="http://media.borsonline.hu/cikk/20/193852/gallery-picture/645w/2045714_vt-5095.jpg"/>
        <figcaption>Már sorban várják a fenyőfák, hogy bekerüljenek valaki otthonába és az ünnep díszes középpontjai legyenek © Vaskó Tamás</figcaption>
      </figure>
      <h3>A vágott fenyő megy a legjobban</h3>
      <p>Még mindig a vágott fenyő a legkelendőbb – mondta a Borsnak Szoták Dávid okleveles kertészmérnök, a Fitoland kertészeti áruház vezetője.</p>
      <p>– A földlabdás fenyőnél arra kell odafigyelni, hogy életben tudjuk tartani. Ha bekerül a szobába, öntözni kell, hiszen a melegben párologtat. Nálunk a földlabda nedves forgácsban van, hiszen ez elzárja a külvilágtól és nedvesen is tartja – magyarázta a szakember.</p>
      <figure>
        <img src="http://media.borsonline.hu/cikk/20/193852/gallery-picture/645w/2045703_vt-szotak.jpg"/>
        <figcaption>Szoták Dávid szerint a legjobb adventi program egy család számára, ha közösen elutaznak és termelőtől vásárolják meg a fát. Olcsóbb a fenyô és kellemes hétvégi idôtöltés mindenkinek © Vaskó Tamás</figcaption>
      </figure>
      <p>A ma divatos citromillatú fenyőről is megkérdeztük a véleményét.</p>
      <p>– Ilyen fenyő természetesen nem létezik, egyszerű marketingfogás. A fenyőféléknek alapvetően hasonlít az illatuk a citrusfélékéhez, a fe­nyők azonban fenyőillatúak – magyarázta mosolyogva Dávid.</p>
      <h3>Kertészetben vásárolja a fát!</h3>
      <p>– A legolcsóbb a vágott fenyők közül a lucfenyő, aminek métere körülbelül 4 ezer forint – kezdte a Borsnak Boross Dávid, az Oázis Kertészet ügyvezetője – A vá­gott fenyők közül ebből adunk el a legtöbbet Magyarországon. Egyre inkább lenyomja a nordmann fenyő, aminek métere 4-6 ezer forint, de sokkal tartósabb. Ez a fenyőfajta tökéletes. Szép zöld, nem szúr, nincs gyantája, de drága és nincs illata. Az első osztályú nordmann fenyő métere 8-10 ezer forint is lehet. A fát beárazzák, és az is rajta van, hogy első osztályú-e. Az ezüstfenyő futottak még kategória, kevesen viszik, pedig nagyon szép – magyarázza Boross Dávid.</p>
      <figure>
        <img src="http://media.borsonline.hu/cikk/20/193852/gallery-picture/645w/2045701_vt-5014.jpg"/>
        <figcaption>A földlabdás fákat nehezebb és körülményesebb szállítani. Az Oázis kertészetnél van olyan lehetőség, hogy a vásárlók visszavihetik a fát és levásárolhatják az ára felét. Persze így a fenyő szállítását kétszer kell megoldani © Vaskó Tamás</figcaption>
      </figure>
      <p>A kertészetekben stabilan nagy és jó minőségű a választék. A hipermarketekben, nagy áruházakban viszont jellemzően nem kapható első osztályú fa, ott csupán az árverseny számít. Az utcai fenyôárusoknál általában sokkal kisebb a választék, sőt elôfordulhat, hogy fekete vágásba is belefuthat a vásárló. A szakember szerint a fenyőket már november végén, december elején kivágják a termelôk, így érdemes még a karácsonyi nagy hajtás előtt megvásárolni az ünnep egyik fontos kellékét.</p>
    </article>
  </body>
</html>