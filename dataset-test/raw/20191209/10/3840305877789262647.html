<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/b1-clipa-in-care-un-lider-al-miscarii-de-protest-din-irak-a-fost-asasinat-video-309840.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T10:58:15+00:00"/>
    <meta property="og:title" content="Clipa în care un lider al mişcării de protest din Irak a fost asasinat (VIDEO)"/>
    <meta property="og:description" content="Militantul irakian Fahem al-Tai, activ în cadrul protestelor anti-guvernamentale ce au cuprins Irakul în ultimele luni, a fost asasinat duminică seară în faţa locuinţei sale din localitatea Karbala"/>
  </head>
  <body>
    <article>
      <h1>Clipa în care un lider al mişcării de protest din Irak a fost asasinat (VIDEO)</h1>
      <address><time datetime="2019-12-09T10:58:15+00:00">09 Dec 2019, 10:58</time> by <a rel="author">Redacția B1.ro</a></address>
      <p>Militantul irakian Fahem al-Tai, activ în cadrul protestelor anti-guvernamentale ce au cuprins Irakul în ultimele luni, a fost asasinat duminică seară în faţa locuinţei sale din localitatea Karbala, relatează <b><a href="https://gulfnews.com/world/mena/iraq-prominent-activist-fahem-al-tai-gunned-down-in-karbala-1.1575850558691">Gulf News</a></b>.</p>
      <p>Pe data de 1 octombrie, în <a href="https://www.b1.ro/tag/irak-55013.html">Irak</a> au izbuncit cele mai ample proteste de stradă de la căderea lui Saddam Hussein încoace. Principalele motive de nemulţumire fiind rata mare a şomajului, serviciile publice de proastă calitate şi a corupţia. </p>
      <p>Din aceste motive, demonstranţii au cerut (si au obținut) demisia guvernului condus de Abdel-Mahdi, dizolvarea parlamentului şi o revizuire generală a sistemului politic al ţării <i>- un sistem implementat gradual din 2003 încoace şi influenţat puternic mai întâi de SUA, mai apoi de <a href="https://www.b1.ro/tag/iran-51249.html">Iran</a>. </i></p>
      <p>Potrivit estimarilor, de la începutul demonstrațiilor pana acum, cel puţin 460 de persoane au fost ucise în protestele anti-guvernamentale.</p>
      <figure>
        <video src="https://stream.adunity.com/fstream.ashx?d=b1-static&amp;f=b1_v_upload_675adc093f_AsasinatIrak_20191209124848.mp4"/>
      </figure>
    </article>
  </body>
</html>