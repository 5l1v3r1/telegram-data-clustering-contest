<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1076318/samsung-galaxy-s11-na-zdjeciach-ekskluzywny-aparat-108-mp/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-12-09T10:45:33+00:00"/>
    <meta property="og:title" content="Samsung Galaxy S11 na pierwszych zdjęciach! Jego aparat ma być niezwykły i ekskluzywny"/>
    <meta property="og:description" content="Samsung Galaxy S11 pozuje na pierwszych zdjęciach. Co prawda smartfon ukryty jest w specjalnym, maskującym etui, jednak wyraźnie widać, że wysepka na poczwórny aparat będzie pokaźna. Wygląda to słabo, ale zaplecze fotograficzne ma być naprawdę szałowe, a wisienką na torcie ma być sensor 108 MP – lepszy do tego z Xiaomi Mi Note 10 i ekskluzywny dla Samsunga."/>
  </head>
  <body>
    <article>
      <h1>Samsung Galaxy S11 na pierwszych zdjęciach! Jego aparat ma być niezwykły i ekskluzywny</h1>
      <address><time datetime="2019-12-09T10:45:33+00:00">09 Dec 2019, 10:45</time> by <a rel="author" href="https://www.gsmmaniak.pl/author/damiank/" target="_blank">Damian Kucharski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/GALAXY_S11_PLUS_5K3.jpg"/>
        <figcaption>Galaxy S11+ / fot. OnLeaks &amp; CashKaro</figcaption>
      </figure>
      <p>Samsung Galaxy S11 pozuje na pierwszych zdjęciach. Co prawda smartfon ukryty jest w specjalnym, maskującym etui, jednak wyraźnie widać, że wysepka na poczwórny aparat będzie pokaźna. Wygląda to słabo, ale zaplecze fotograficzne ma być naprawdę szałowe, a wisienką na torcie ma być sensor 108 MP – lepszy do tego z Xiaomi Mi Note 10 i ekskluzywny dla Samsunga.</p>
      <p>Premiery kolejnych smartfonów Galaxy S odbywają się najczęściej w pierwszym kwartale każdego roku, najczęściej w lutym, ewentualnie w marcu. Skoro mamy już grudzień, to debiut serii Galaxy S11 jest już w zasadzie tuż za rogiem – w branży mobilnej niecałe trzy miesiące to tyle, co nic. To oznacza, że z każdym dniem plotek będzie pojawiało się coraz więcej plotek i przecieków na temat kolejnej generacji flagowców marki Samsung.</p>
      <p>Właśnie mam dla Was <b>nową porcję informacji o Galaxy S11</b>.</p>
      <h3>Samsung Galaxy S11 na zdjęciach</h3>
      <p>Wierzcie lub nie, ale <b>na dwóch poniższych zdjęciach pozuje Samsung Galaxy S11</b> – a przynajmniej tak twierdzi <i>lekaster</i> @UniverseIce (kliknij, żeby powiększyć):</p>
      <figure>
        <a href="https://www.gsmmaniak.pl/1076318/samsung-galaxy-s11-na-zdjeciach-ekskluzywny-aparat-108-mp/attachment/galaxy-s11-2/">
          <img src="https://i1.wp.com/www.gsmmaniak.pl/wp-content/uploads/gsmmaniak/2019/12/galaxy-s11-2.jpg?resize=241%2C139&amp;ssl=1"/>
        </a>
      </figure>
      <p>Fot. @UniverseIce</p>
      <figure>
        <a href="https://www.gsmmaniak.pl/1076318/samsung-galaxy-s11-na-zdjeciach-ekskluzywny-aparat-108-mp/attachment/galaxy-s11/">
          <img src="https://i0.wp.com/www.gsmmaniak.pl/wp-content/uploads/gsmmaniak/2019/12/galaxy-s11.jpg?resize=251%2C139&amp;ssl=1"/>
        </a>
      </figure>
      <p>Fot. @UniverseIce</p>
      <p>Tak, wiem – zdjęcia są podłej jakości, gdyż jak zwykle stojąca za nimi osoba miała przy sobie tylko kalkulator albo ziemniaka. Na dodatek smartfon ukryty jest w specjalnym etui, które ma maskować wygląd Galaxy S11 przed potencjalnymi przeciekami. Mimo to da się zauważyć jedną rzecz – <b>wysepka na aparat główny jest naprawdę duża</b> i moim zdaniem nie wygląda to specjalnie atrakcyjnie.</p>
      <p>Jest jednak pocieszenie – <b>zaplecze fotograficzne Galaxy S11 ma być naprawdę <i>wypasione</i></b>.</p>
      <p>
        <b>Artykuły dla Samsung Galaxy S11, Samsung Galaxy S11 Plus</b>
      </p>
      <ul>
        <li>
          <a href="https://www.gsmmaniak.pl/1075582/spokojnie-wykorzystasz-120-hz-samsung-galaxy-s11-plus-dostanie-ogromna-baterie/">Spokojnie wykorzystasz 120 Hz. Samsung Galaxy S11 Plus dostanie ogromną baterię</a>
        </li>
        <li>
          <a href="https://www.gsmmaniak.pl/1074010/galaxy-s11-wyglad-potwierdzony/">Samsung Galaxy S11 redefiniuje pojęcie smartfona bez ramek. Wygląda to niesamowicie</a>
        </li>
        <li>
          <a href="https://www.gsmmaniak.pl/1072980/galaxy-s11-sensor-zdjec-nocnych-bright-night/">Galaxy S11 będzie robił genialne zdjęcia nocne! Samsung ma na to nowe rozwiązanie</a>
        </li>
        <li>
          <a href="https://www.gsmmaniak.pl/1072030/galaxy-s11-plus-uklad-aparatu/">Porozmawiajmy o aparacie w Galaxy S11+. Dlaczego Samsung tak bardzo nas nienawidzi?</a>
        </li>
        <li>
          <a href="https://www.gsmmaniak.pl/1071666/galaxy-s11-plus-wyglad-rendery-onleaks/">Galaxy S11+ w pełnej krasie na grafikach. Nadciąga najbrzydszy smartfon Galaxy w historii!</a>
        </li>
      </ul>
      <p>więcej: <a href="https://www.gsmmaniak.pl/search/samsung+galaxy+s11/">Samsung Galaxy S11 »</a> <a href="https://www.gsmmaniak.pl/search/samsung+galaxy+s11+plus/">Samsung Galaxy S11 Plus »</a></p>
      <h3>Poczwórny aparat Galaxy S11 – co o nim wiemy?</h3>
      <figure>
        <a href="https://www.gsmmaniak.pl/1076318/samsung-galaxy-s11-na-zdjeciach-ekskluzywny-aparat-108-mp/attachment/galaxy-s11-plus-symetry-2/">
          <img src="https://cdn2.techmaniak.pl/wp-content/uploads/gsmmaniak/2019/12/galaxy-s11-plus-symetry-medium.png"/>
        </a>
        <figcaption>Fot. Ben Geskin</figcaption>
      </figure>
      <p>Samsung Galaxy S11 ma otrzymać <b>poczwórny aparat fotograficzny</b>. Główna jednostka będzie miała <b>aż 108 MP!</b> Samsung nie wykorzysta jednak znanego nam sensora <a href="https://www.gsmmaniak.pl/1037666/samsung-isocell-bright-hmx108-megapikseli/">ISOCELL Bright HMX</a>, który został wykorzystany przez Xiaomi w m.in. Mi Note 10, tylko wykorzysta jego ulepszoną wersję, która <b>ma być lepsza jakościowo, ale przy tym droższa w produkcji</b>, a do tego dostępna tylko dla Koreańczyków.</p>
      <p>Podstawowa specyfikacja ulepszonego sensora ma być bardzo podobna, więc będzie on naprawdę duży (1/1.33″). To spory przeskok w porównaniu do matryc 1/2.55″, które Samsung stosuje w swoich flagowcach… od 2016 roku. Teoretycznie <b>Galaxy S11 powinien być najlepszym w najbardziej wszechstronnym fotosmartfonem w historii Samsunga</b>, ale dopiero praktyka pokaże, czy tak rzeczywiście będzie.</p>
      <p>Dodam jeszcze, że na tylnym panelu Galaxy S11 znajdą się też ultraszerokokątny obiektyw oraz teleobiektyw pozwalający na 5-krotne przybliżenie optyczne. Do tego dojdzie też sensor 3D ToF do zbierania informacji o głębi.</p>
      <p>
        <i>Źródło <a href="https://twitter.com/UniverseIce/status/1203855020027830273">1</a>, <a href="https://twitter.com/UniverseIce/status/1203653088407511040">2</a>, <a href="https://www.bloomberg.com/news/articles/2019-12-06/samsung-to-take-on-iphone-s-popularity-with-big-camera-overhaul">3</a></i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1076462/samsung-galaxy-s10-lite-galaxy-note-10-lite-cena-w-europie/"/>
        <a href="https://www.gsmmaniak.pl/1075732/samsung-galaxy-a51-specyfikacja-wyglad/"/>
        <a href="https://www.gsmmaniak.pl/1074362/samsung-tani-skladany-smartfon-cena/"/>
        <a href="https://www.gsmmaniak.pl/1070328/samsung-galaxy-s11-rendery-wyglad-design/"/>
      </related>
    </article>
  </body>
</html>