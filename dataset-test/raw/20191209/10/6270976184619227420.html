<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/ministr-energetyky-i-vykonavchyj-dyrektor-naftogazu-mozhut-vzyaty-uchast-u-dvostoronnij-zustrichi-zelenskogo-i-putina/"/>
    <meta property="og:site_name" content="Рубрика"/>
    <meta property="article:published_time" content="2019-12-09T10:52:43+00:00"/>
    <meta property="og:title" content="Міністр енергетики і виконавчий директор &quot;Нафтогазу&quot; можуть взяти участь у двосторонній зустрічі Зеленського і Путіна"/>
    <meta property="og:description" content="Виконавчий директор НАК “Нафтогаз України” Юрій Вітренко і міністр енергетики та захисту довкілля України Олексій Оржель входять до складу делегації, яка перебуває в Парижі разом із президентом України Володимиром Зеленським. “Стосовно делегації, знаю, що є питання щодо газу і так далі. У складі делегації є пан Оржель і пан Вітренко. За потреби вони братимуть участь […]"/>
  </head>
  <body>
    <article>
      <h1>Міністр енергетики і виконавчий директор "Нафтогазу" можуть взяти участь у двосторонній зустрічі Зеленського і Путіна</h1>
      <address><time datetime="2019-12-09T10:52:43+00:00">09 Dec 2019, 10:52</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/yurij-vitrenko-860x580-c-1.jpg"/>
      </figure>
      <p>Юрій Вітренко<br/><b><b>Виконавчий директор НАК “Нафтогаз України” Юрій Вітренко і міністр енергетики та захисту довкілля України Олексій Оржель входять до складу делегації, яка перебуває в Парижі разом із президентом України Володимиром Зеленським.</b></b></p>
      <p>“Стосовно делегації, знаю, що є питання щодо газу і так далі. У складі делегації є пан Оржель і пан Вітренко. За потреби вони братимуть участь в обговоренні питань газу та інших питань, які їх стосуються”, – повідомив заступник глави Офісу президента України Кирило Тимошенко на брифінгу, передає <a href="https://ua.interfax.com.ua/news/general/629277.html">Інтерфакс.</a></p>
      <p>Зустріч у “нормандському форматі” розпочнеться в понеділок о 17.00 (за Києвом). За графіком зустріч розтягнеться на 3 години, однак в ОП не беруться прогнозувати скільки можуть тривати переговори.</p>
      <p>До російської делегації <a href="https://rubryka.com/2019/12/09/rosiya-nazvala-uchasnykiv-zustrichi-putina-i-zelenskogo/">входять</a>: голова Міненерго Росії Олександр Новак, помічники президента РФ Юрій Ушаков і Владислав Сурков.</p>
      <p>Російське видання “РИА Новости” з посиланням на інформоване джерело пише, що голова “Газпрому” Алексєй Міллер і міністр енергетики РФ Александр Новак візьмуть участь у зустрічі президента України Володимира Зеленського і президента РФ Володимира Путіна.</p>
      <related>
        <h4>Читайте також</h4>
        <a href="https://rubryka.com/2019/12/09/zelenskyj-ta-putin-zustrinutsya-pislya-publichnoyi-chastyny-normandiyi/"/>
      </related>
    </article>
  </body>
</html>