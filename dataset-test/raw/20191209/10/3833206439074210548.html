<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Ruslan-Muinov-otnovo-napulnya-udari-120-kila-920412"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T10:48:00+00:00"/>
    <meta property="og:title" content="Руслан Мъйнов отновo напълня, удари 120 кила"/>
    <meta property="og:description" content="Синеокият чаровник стана поредната родна звезда, която се провали в отслабването си с гастрален пръс..."/>
  </head>
  <body>
    <article>
      <h1>Руслан Мъйнов отновo напълня, удари 120 кила</h1>
      <address>
        <time datetime="2019-12-09T10:48:00+00:00">09 Dec 2019, 10:48</time>
      </address>
      <p>Синеокият чаровник стана поредната родна звезда, която се провали в отслабването си с гастрален пръстен и отново е възстановил предишните си килограми, а кантара шокира с критичните за ръста му 120 кг.</p>
      <p>Припомняме, че преди няколко години Мъйнов прибeгна до помощта на пластичната хирургия, за да намали теглото си. Той си сложи пристягащ стомаха пръстен, вместо да се подлага на жестока диета. Звездата от "Комиците" се подложи на интервенция за поставяне на гастрален пръстен в клиниката на д-р Ангел Енчев в Пловдив и успя да смъкне около 30 кг от осанката си.</p>
      <p>Както е добре известно с поставянето на подобен пръстен рязко се намалява приема на храна, а съответно и количеството поети калории. Пръстенът се имплантира в горната част на стомаха, точно под хранопровода и придава на стомаха форма на пясъчен часовник. Така количеството на храната, която може да го запълни целия, е буквално няколко супени лъжици.</p>
      <p>Това удоволствие струва на усмихнатия комик 10 бона, но, уви, решението се оказа временно и Мъйнов отново е върнал старите си килограми, че даже и отгоре, пише "Уикенд".</p>
      <p>Освен Руслан Мъйнов гастралните пръстени са си слагали още Азис, Люси Иларионов, съпругът на модната шефка Ирина Папазова - Ивo Чeшмeджиeв, който обаче издъхна заради усложнения от на пръв поглед безопасната операция за отслабване</p>
    </article>
  </body>
</html>