<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/482/Artykul/2418505,Co-slychac-w-kulturze-Afryka-prezenty-i-Numer-Raz-w-teatrze"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T10:04:00+00:00"/>
    <meta property="og:title" content="Co słychać w kulturze? Afryka, prezenty i Numer Raz w teatrze"/>
    <meta property="og:description" content="Numer Raz, nasz redakcyjny kolega i prowadzący audycje Numer Raz Na Fali oraz Numer Raz Wita Was zadebiutuje na deskach teatru!"/>
  </head>
  <body>
    <article>
      <h1>Co słychać w kulturze? Afryka, prezenty i Numer Raz w teatrze</h1>
      <address>
        <time datetime="2019-12-09T10:04:00+00:00">09 Dec 2019, 10:04</time>
      </address>
      <p>
        <b>Numer Raz, nasz redakcyjny kolega i prowadzący audycje Numer Raz Na Fali oraz Numer Raz Wita Was zadebiutuje na deskach teatru!</b>
      </p>
      <p>Trwają próby do nowego spektaklu, którego oficjalna premiera w Małej Warszawie odbędzie się już od 22 grudnia. Spektakl w reżyserii Kuby Wociala nazywa się "Ghosting: stan ducha" i opowiada o ciekawym, nowym zjawisku w naszym świecie - o ghostingu. - Biorąc udział w próbach do tego przedstawienia, spotkałem się z tym pierwszy raz. Całość opowiada też trochę o takiej "samotności w sieci" - ludzie siedzą wpatrzeni w ekrany telefonów i komputerów, zapominając o tym, co się dzieje wokół nas - zdradza nam Numer.</p>
      <p>Po 10.30 Damian Sikorski porozmawia z Agatą Karczewska - jedną z artystek prestiżowego programu INES#talents2020. Dowiemy się też, czym jest to wyjątkowe wydarzenie. </p>
      <p>W drugiej godzinie audycji naszymi gośćmi będą organizatorzy festiwalu AfryKamery, który rozpoczyna się już 12 grudnia. To największe wydarzenie kulturalne w Europie Środkowo-Wschodniej poświęcone Afryce. W ramach blisko stu projekcji na terenie całej Polski zaprezentowane zostaną filmy fabularne, dokumenty i animacje o Afryce.</p>
      <p>Na koniec audycji Kinga Michalska zaprosi nas w literacką podróż po książkach, które mogą być doskonałymi prezentami pod choinkę. </p>
      <p>***</p>
      <p>
        <b>
          <b>Na audycję <a href="https://www.polskieradio.pl/10/482">"Stacja Kultura"</a> zapraszamy we wtorek (10.12), po godz. 10.05. Program poprowadzi <a href="https://www.polskieradio.pl/Szukaj?q=dydo">Kasia Dydo</a>.</b>
        </b>
      </p>
      <p>pj/ac</p>
      <related>
        <a href="https://www.polskieradio.pl/10/3952/Artykul/2411069,Fu-dajcie-mi-wolnosc-muzyczna"/>
      </related>
      <related>
        <a href="https://www.polskieradio.pl/10/3952/Artykul/2415458,Serce-Vixena-To-nie-jest-koncept-album-Na-tej-plycie-opowiadamy-historie"/>
      </related>
    </article>
  </body>
</html>