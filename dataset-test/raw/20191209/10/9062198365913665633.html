<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411238/ridvan-dilmenden-carpici-galatasaray-ve-fatih-terim-iddiasi"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T10:54:00+00:00"/>
    <meta property="og:title" content="Rıdvan Dilmen'den çarpıcı Galatasaray ve Fatih Terim iddiası"/>
    <meta property="og:description" content="Rıdvan Dilmen, NTV ekranlarında Süper Lig'deki şampiyonluk yarışını değerlendirdi."/>
  </head>
  <body>
    <article>
      <h1>Rıdvan Dilmen'den çarpıcı Galatasaray ve Fatih Terim iddiası</h1>
      <h2>Rıdvan Dilmen, Süper Lig'deki şampiyonluk yarışı ile ilgili Galatasaray'ın fikstürünün daha iyi olduğunu görüyorum diyerek "Fatih Terim, 20. haftada kendimizi yukarı atarız' diyor" yorumunu yaptı.</h2>
      <address>
        <time datetime="2019-12-09T10:54:00+00:00">09 Dec 2019, 10:54</time>
      </address>
      <p>Rıdvan Dilmen, NTV ekranlarında Süper Lig'deki şampiyonluk yarışını değerlendirdi.</p>
      <p>Trabzonspor, Galatasaray ve Başakşehir'in önümüzdeki 2 haftada beklentide olacağını kaydeden Dilmen, "Trabzon'um, Galatasaray'ım, Başakşehir'im ben. Sivasspor - Fenerbahçe ve Fenerbahçe - Beşiktaş maçları var. Bu takımların hepsine 3'er puan vermeyeceklerine göre, kayıp olacak" dedi.</p>
      <p>20. haftaya kadar yarışta kopma olmayacağını söyleyen yorumcu, "Sivas kazanırsa, Fenerbahçe ile farkı 8'e çıkaracak. Güçlü bir takım, 13-14 oyuncuyla oynuyorlar ama her maçı kazanabilecek şekilde oynuyorlar. Fenerbahçe - Beşiktaş maçı var, Galatasaray evinde oynuyor. 20. haftadan sonra kırılmalar başlar" ifadelerini kullandı.</p>
      <h3>"GALATASARAY'IN FİKSTÜRÜ DAHA İYİ"</h3>
      <p>Galatasaray'ın fikstürünün rakiplerine göre daha iyi olduğunu vurgulayan Rıdvan Dilmen, "20. haftaya kadar Galatasaray'ın fikstürünün herkese göre daha iyi olduğunu görüyorum. Beşiktaş 6'da 6 yapmasına rağmen lider olamadı, 5'te 5 yapan bir rakibi var, Sivas'ta da 3-0 yenildi. Fatih Terim, 'Muslera olmasa gitmiştik falan ama 20. haftada kendimizi yukarı atarız' diyor" yorumunu yaptı.</p>
      <p>Fenerbahçe için 24. haftayı hedef gösteren Dilmen, "Fenerbahçe, 24. haftada 1-2 puan önde olursa, şampiyonluğun birinci favorisi olur. Beşiktaş zorlu maçlar periyodunu iyi geçti, Fenerbahçe geçemedi. Sivasspor 4'te 4 yaparsa, biraz daha iyi duruma gelir" diye konuştu.</p>
    </article>
  </body>
</html>