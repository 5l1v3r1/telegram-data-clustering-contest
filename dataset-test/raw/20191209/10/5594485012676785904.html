<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/komentar/kobra-znaesh-li-razlikata-mezhdu-drvo-i-drvodelets_444834.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-12-09T10:17:00+00:00"/>
    <meta property="og:title" content="Кобра, знаеш ли разликата между дърво и дърводелец?"/>
    <meta property="og:description" content="Един истински боксьор говори на ринга, а не на дансинга"/>
  </head>
  <body>
    <article>
      <h1>Кобра, знаеш ли разликата между дърво и дърводелец?</h1>
      <h2>Един истински боксьор говори на ринга, а не на дансинга</h2>
      <address>
        <time datetime="2019-12-09T10:17:00+00:00">09 Dec 2019, 10:17</time>
      </address>
      <figure>
        <img src="https://static.blitz.bg/documents/thumbnails/sport/780/201912/1575879877610.jpg"/>
      </figure>
      <p>Интелектът не е най-силната черта на Кубрат Пулев и това пролича с кристална яснота по време на коментара му на двубоя за световната титла между Джошуа и Анди Руис-младши.</p>
      <figure>
        <img src="http://static.blitz.bg/documents/editor/1575879856109bac.jpg"/>
      </figure>
      <p>Докато с мъка си проправяше път между „сложните“ изречения, в които успяваше да повтори една дума цели три пъти, Кобрата пусна и една простотия. Нарече Антъни Джошуа – „дърво“. Да наречеш „дърво“ един олимпийски шампион, който през целия мач не спря да се движи около съперника си на ринга и го победи с мисъл и тактика, е също толкова оригинално, колкото да се сбуташ с някой комплексар в чалготеката.</p>
      <p>Не искам да си мисля, че Кобрата не знае каква е разликата между дърво или дърводелец, или че той просто олицетворява второто. Но веднага се сещам как Кобрата внезапно се оплака от болки в рамото точно преди мача му срещу  „дървото“ Джошуа.  Докато слушах лакърдиите на Кобрата в съзнанието ми изникна една от незабравимите мисли на Е. М. Ремарк – „Колкото по-примитивен е човек, толкова по-високо мнение има за себе си“. А егото на Кобрата е много по-високо от нивото на Айфеловата кула, мисловното едва ли.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - на един клик разстояние! (18+)</b>
        </a>
      </p>
      <p>Разбира се на ринга не е толкова приятно, колкото да се отпуснеш в мекото сепаре на фолк ритмите, но и меките кресла в телевизионното студио не са чак толкова отвратителни, когато може там да покажеш боксовите си познания.</p>
      <figure>
        <img src="http://static.blitz.bg/documents/editor/157588038726c910.jpg"/>
      </figure>
      <p>Докато говориш как един световен шампион, който е носител на ордена на Британската империя е „дърво“, обаче трябва да си даваш сметка, че те слушат много млади фиданки, които попиват всяка твоя дума. Всички си спомнят и обидите, които изръси срещу Кличко и какво последва в двубоя помежду им.</p>
      <p>Един боксьор говори с крошетата и ъперкътите си на ринга, а не в ефира или на дансинга. България е дала на света легенди като Серафим Тодоров и Ивайло Маринов, които въпреки титлите си не се посвениха да обиждат съперниците си. И мястото им в историята е запазено. От Кобрата зависи дали най-накрая ще ни зарадва с победа над боксов колос или името му ще потъне във фолклора.<br/><b>Ивайло КРАЧУНОВ</b><br/> </p>
      <p> </p>
    </article>
  </body>
</html>