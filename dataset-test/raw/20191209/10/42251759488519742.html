<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a317054-Vardi-zasluzuje-Sautgejtov-poziv-ali-i-uziva-u-pauzi.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T10:14:00+00:00"/>
    <meta property="og:title" content="&quot;Vardi zaslužuje Sautgejtov poziv, ali i uživa u pauzi&quot;"/>
    <meta property="og:description" content="Džejmi Vardi je ubedljivo najbolji golgeter engleske Premijer lige sa 16 postignutih pogotaka. Prvi sledeći pratilac na listi strelaca je Tami Ejbraham sa 11 golova. Vardi ipak ne dobija poziv za engleski nacionalni tim jer se povukao 2018. godine."/>
  </head>
  <body>
    <article>
      <h1>"Vardi zaslužuje Sautgejtov poziv, ali i uživa u pauzi"</h1>
      <h2>Džejmi Vardi je ubedljivo najbolji golgeter engleske Premijer lige sa 16 postignutih pogotaka. Prvi sledeći pratilac na listi strelaca je Tami Ejbraham sa 11 golova. Vardi ipak ne dobija poziv za engleski nacionalni tim jer se povukao 2018. godine.</h2>
      <address><time datetime="2019-12-09T10:14:00+00:00">09 Dec 2019, 10:14</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/171226/jpeg/Brendan-Rodzers-Dzejmi-Vardi"/>
        <figcaption>
          <cite>Ross Kinnaird/Getty Images</cite>
        </figcaption>
      </figure>
      <p>Džejmi Vardi je u avgustu 2018. godine odlučio da ne igra za nacionalni tim. Na Svetskom prvenstvu u Rusiji je igrao retko, a posle tog takmičenja je rekao selektoru Geretu Sautgejtu da ne želi da igra samo u slučaju kada se drugi igrači povrede. Vardi je u tom periodu bio često strelac, u sezoni 2017/18 je dao 20 golova, dok je u sezoni 2018/19. u Premijer ligi 18 puta zatresao mrežu rivala. </p>
      <p>Ove sezone je Vardi stigao do čak 16 pogodaka, a čini se da i on i Lester Siti imaju bolju sezonu nego onu kada su osvojili titulu 2016. godine. Džejmi sve to radi iako ima 33 godine. Brendana Rodžersa su posle pobede nad Aston Vilom pitali da li Vardi treba opet da bude u nacionalnom timu.</p>
      <related>
        <a href="http://sportklub.rs/Fudbal/Premier-League/a316982-Rodzers-Gde-god-da-smo-na-tabeli-juricemo-one-ispred.html"/>
      </related>
      <p> "<i>Ako govorimo o zaslugma, on mi trebalo da bude u timu odavno. Njegov je izbor. Mislim da uživa u svojim igrama u Lesteru, a uživa i kada je u toku međunarodna pauza pa može da se odmori. On zna da će Hari Kejn verovatno igrati, on je kapiten. Možda takođe može da uživa i u pauzi</i>", rekao je Brendan Rodžers.</p>
      <p>"<i>Vrhunski je igrač, uvek je srpeman kada se šansa pojavi i nikad ne sumnjaš da će dati gol</i>", dodao je menadžer Lestera. </p>
      <figure>
        <iframe src="https://www.youtube.com/embed/qs0gt--P-tI" width="620" height="381" data-service="Youtube" scrolling="no"/>
        <figcaption>
          <cite>Sport Klub Youtube</cite>
        </figcaption>
      </figure>
    </article>
  </body>
</html>