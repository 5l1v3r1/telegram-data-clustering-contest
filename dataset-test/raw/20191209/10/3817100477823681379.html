<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/suspilstvo/u-kalinivskomu-rayoni-silski-ambulatori-otrimali-novi-avtomobili-ta-medichne-obladnannya-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-12-09T10:45:20+00:00"/>
    <meta property="og:title" content="У Калинівському районі сільські амбулаторії отримали нові автомобілі та медичне обладнання (Фото)"/>
    <meta property="og:description" content="У рамках програми “Доступна медицина” для амбулаторій сіл Дружелюбівка, Павлівка та Пиків закупили три нові службові автомобілі Renault Duster. Медичні заклади Калинівського району отримали також нове медичне обладнання. "/>
  </head>
  <body>
    <article>
      <h1>У Калинівському районі сільські амбулаторії отримали нові автомобілі та медичне обладнання (Фото)</h1>
      <address>
        <time datetime="2019-12-09T10:45:20+00:00">09 Dec 2019, 10:45</time>
      </address>
      <p>
        <b>У рамках програми “Доступна медицина” для амбулаторій сіл Дружелюбівка, Павлівка та Пиків закупили три нові службові автомобілі Renault Duster. Медичні заклади Калинівського району отримали також нове медичне обладнання. </b>
      </p>
      <p>Про це повідомляє місцеве видання Калинівка.City.</p>
      <p>Машини для амбулаторій придбали за рахунок державної субвенції, спрямованої на розвиток медицини в сільській місцевості. Вартість одного автомобіля майже пів мільйона гривень. Необхідною умовою придбання було співфінансування 10% вартості автомобілів місцевими громадами.</p>
      <p>Автомобілі Renault Duster є повнопривідними з підвищеною прохідністю, що забезпечить можливість доїзду медиків до найвіддаленіших куточків населених пунктів.</p>
      <p>Крім того, місцеві медичні заклади отримали нове обладнання. Як зазначають у пресслужбі Калинівської об’єднаної територіальної громади, Дружелюбівська амбулаторія отримала комплект телемедичного устаткування загальною вартістю 110 тисяч гривень. Це дасть можливість мешканцям села дистанційно отримувати консультації фахівців Вінницької обласної клінічної лікарні імені М.І. Пирогова, Подільського регіонального центру онкології та інших обласних фахівців.</p>
      <p>Також заклад отримав додатковий датчик для УЗД-апарату, дефібрилятор та ЕКГ-апарат. </p>
      <figure>
        <img src="https://vinbazar.com/sites/default/files/newfiles/2019-12/o_1dreb0b031mbs18rh6b11u1k1iuq8k.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-12/fc8f85888eb7be2b6d28b17f36a38ba7.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>