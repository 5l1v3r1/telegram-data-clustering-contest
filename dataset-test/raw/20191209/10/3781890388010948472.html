<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/746046"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T10:09:00+00:00"/>
    <meta property="og:title" content="พระที่ 'พ่อแรม' นับถือ ร่วมสวดรับศพจาก รพ.ถึงวัด"/>
    <meta property="og:description" content="เดลินิวส์ออนไลน์ โทรสอบถามเหตุการณ์ก่อนเคลื่อนศพ พ่อแรม วรธรรม เผยมีพระที่พ่อแรมนับถือสวดส่งมาจนถึงวัด"/>
  </head>
  <body>
    <article>
      <h1>พระที่ 'พ่อแรม' นับถือ ร่วมสวดรับศพจาก รพ.ถึงวัด</h1>
      <address>
        <time datetime="2019-12-09T10:09:00+00:00">09 Dec 2019, 10:09</time>
      </address>
      <p>
        <b>เดลินิวส์ออนไลน์ โทรสอบถามเหตุการณ์ก่อนเคลื่อนศพ พ่อแรม วรธรรม เผยมีพระที่พ่อแรมนับถือสวดส่งมาจนถึงวัด</b>
      </p>
      <p>ยังคงเป็นข่าวเศร้าของคนในวงการบันเทิงอย่างมากหลัง <b>นายแรม วรธรรม</b> อายุ 86 ปี พ่อของอดีตพระเอกคนดัง <b>โอ-วรุฒ วรธรรม </b>ได้เสียชีวิตอย่างสงบด้วยโรคหัวใจล้มเหลว หลังพบว่าความดันต่ำและเข้ารักษาตัวที่รพ.หางดง ช่วงค่ำของวันที่ 7 ธ.ค. จนถึงเวลา 02.00 น.ของวันที่ 8 ธ.ค. ก่อนถูกส่งตัวมารักษาต่อที่ รพ.นครพิงค์ จ.เชียงใหม่ จากนั้นทางแพทย์ได้ปั๊มหัวใจพ่อแรม แต่ก็ไม่รู้สึกตัว จนกระทั่งได้จากไปอย่างสงบในเวลา 10.16 น. ตามข่าวที่ได้เสนอไปแล้วนั้น<br/><br/>ความคืบหน้าล่าสุดผู้สื่อข่าว <b>“เดลินิวส์ออนไลน์”</b> ได้โทรศัพท์ติดต่อไปยัง <b>เลขาส่วนตัวของนีโน่-เมทนี </b>ก็ได้รับการเปิดเผย <b><i>“วันนี้พี่โน่มาถึงก็ไปที่โรงพยาบาลทันที และพระที่พ่อแรมนับถือวันที่พ่อแรมไปรับท่านที่สนามบินที่พ่อแรมล้มและน็อกไป ท่านมาจาก จ.นครพนม ซึ่งพ่อแรมไปรับนั้น พระรูปนี้ท่านก็ได้สวดรับพ่อแรมจากโรงพยาบาลมาที่วัดด้วย มาทำพิธี แต่ตอนนี้ท่านได้กลับไปแล้ว ซึ่งแม่ของพี่โอก็อยู่รอที่วัด ตอนนี้จริงๆแม่ของพี่โออยู่กับญาติฝั่งของแม่ พี่โน่เองก็ช่วยเต็มที่เท่าที่จะช่วยได้เลย”<br/><br/>“สำหรับประเด็นการบริจาคร่างกายที่สังคมสอบถามนั้น ก็ให้เป็นเรื่องของครอบครัววรธรรมตอบดีกว่า ขอไม่ตอบดีกว่าและพี่โน่เองก็ไม่รู้เลย ส่วนพี่โน่จะอยู่ที่วัดและกลับในวันพรุ่งนี้ตอนเช้า เพื่อมาร่วมงานอีเว้นท์การกุศลที่รับไว้ที่สยามพารากอน แต่พี่โน่จะมาไปร่วมงานวันเผาพ่อแรมไหมต้องอัพเดทคิวงานพี่เขาอีกที”</i></b><br/><br/>ขอขอบคุณภาพประกอบจากอินสตาแกรม @ninomaethanee<br/><br/>ข่าวที่เกี่ยวข้อง<br/>หลานเผยสวด6คืน"พ่อแรม" ยันไร้เอกสารบริจาคร่างกาย!</p>
      <figure>
        <a href="https://www.dailynews.co.th/regional/745970">
          <img src="https://www.dailynews.co.th/admin/upload/20191209/news_hqARDFIGPe172223_533.jpg?v=20191209183?v=4482"/>
        </a>
      </figure>
    </article>
  </body>
</html>