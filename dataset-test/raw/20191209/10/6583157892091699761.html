<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/nie-chcial-zderzyc-sie-z-sarna-po-chwili-jego-pojazd-lezal-na-boku/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T10:11:00+00:00"/>
    <meta property="og:title" content="Nie chciał zderzyć się z sarną, po chwili jego pojazd leżał na boku"/>
    <meta property="og:description" content="Wczoraj wieczorem w miejscowości Borowo doszło do groźnie wyglądającego zdarzenia drogowego. Kierowca renaulta nie chcąc zderzyć się z sarną, zjechał z drogi do przydrożnego rowu."/>
  </head>
  <body>
    <article>
      <h1>Nie chciał zderzyć się z sarną, po chwili jego pojazd leżał na boku</h1>
      <address>
        <time datetime="2019-12-09T10:11:00+00:00">09 Dec 2019, 10:11</time>
      </address>
      <p>
        <b>Wczoraj wieczorem w miejscowości Borowo doszło do groźnie wyglądającego zdarzenia drogowego. Kierowca renaulta nie chcąc zderzyć się z sarną, zjechał z drogi do przydrożnego rowu.</b>
      </p>
      <p>Do wypadku doszło w niedzielę wieczorem w miejscowości Borowo w powiecie chełmskim w gminie Siedliszcze. Służby ratunkowe otrzymały zgłoszenie, z którego wynikało, że pojazd osobowy zjechał z drogi i przewrócił się na bok.</p>
      <p>Ze wstępnych ustaleń policjantów wynika, że 19-latek kierujący samochodem marki Renault chcąc uniknąć zderzenia z sarną wjechał do rowu, gdzie doszło do przewrócenia się pojazdu na bok.</p>
      <p>Młody mężczyzna z obrażeniami ciała został przewieziony do szpitala. 19-latek w chwili zdarzenia był trzeźwy. Policjanci ustalają szczegółowe okoliczności wypadku.</p>
      <p>(fot. Policja Chełm)</p>
    </article>
  </body>
</html>