<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1055389/article/epikairothta/ellada/ede-apo-thn-elas-gia-tis-eikones-astynomikhs-vias-sta-e3arxeia"/>
    <meta property="og:site_name" content="www.kathimerini.gr"/>
    <meta property="article:published_time" content="2019-12-09T10:47:12+00:00"/>
    <meta property="og:title" content="ΕΔΕ από την ΕΛ.ΑΣ για τις εικόνες αστυνομικής βίας στα Εξάρχεια"/>
    <meta property="og:description" content="Ο Αρχηγός της Ελληνικής Αστυνομίας επικοινώνησε σήμερα με τον Συνήγορο του Πολίτη, επισημαίνοντας τη βαρύτητα του θέματος για το Σώμα και ζητώντας την κατά προτεραιότητα εξέτασή του."/>
  </head>
  <body>
    <article>
      <h1>ΕΔΕ από την ΕΛ.ΑΣ για τις εικόνες αστυνομικής βίας στα Εξάρχεια</h1>
      <address>
        <time datetime="2019-12-09T10:47:12+00:00">09 Dec 2019, 10:47</time>
      </address>
      <p>Διερεύνηση από τους εσωτερικούς μηχανισμούς ελέγχου, των καταγγελιών που είδαν το φως της δημοσιότητας σχετικά με τα επεισόδια στα Εξάρχεια, την Παρασκευή 6 Δεκεμβρίου, διετάχθη από το Αρχηγείο της Ελληνικής Αστυνομίας .</p>
      <p>Υπενθυμίζεται ότι όλο το δημόσιο υλικό, έντυπο και ψηφιακό, είχε το Σάββατο αποσταλεί από το Αρχηγείο στον Συνήγορο του Πολίτη, για τις δικές του κατά νόμο ενέργειες.</p>
      <p>Ο Αρχηγός της Ελληνικής Αστυνομίας επικοινώνησε σήμερα με τον Συνήγορο του Πολίτη, επισημαίνοντας τη βαρύτητα του θέματος για το Σώμα και ζητώντας την κατά προτεραιότητα εξέτασή του.</p>
      <p>Υπενθυμίζεται ότι την Κυριακή το βράδυ, το υπουργείο Προστασίας του Πολίτη εξέδωσε ανακοίνωση σχετικά με το θέμα, αναφέροντας ότι <a href="https://www.kathimerini.gr/1055350/article/epikairothta/politikh/yp-prostasias-toy-polith-gia-tis-eikones-astynomikhs-vias-den-yphr3e-akraia-katastolh"><b>«δεν υπήρξε ακραία καταστολή»</b></a>.</p>
      <p>«Οι άντρες των ΜΑΤ δεν εξευτέλισαν διαδηλωτές στους δρόμους της Αθήνας, συνέλαβαν υπεύθυνους για επιθέσεις στο κέντρο των Εξαρχείων, με τις μολότοφ και τις πέτρες στα χέρια» τόνισε το υπουργείο., απαντώντας στις καταγγελίες του ΣΥΡΙΖΑ ότι  κυβέρνηση και αστυνομία εξαπέλυσαν ακραία καταστολή εναντίον των διαδηλωτών, στην πορεία για τη μνήμη του Αλ. Γρηγορόπουλου.</p>
      <p> </p>
    </article>
  </body>
</html>