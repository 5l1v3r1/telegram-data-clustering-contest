<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/intel-core-i9-9900ks-rekor-kirdi-h81368.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T10:34:52+00:00"/>
    <meta property="og:title" content="Intel Core i9-9900KS Tüm Çekirdeklerde 6,9 GHz Hıza Ulaştı"/>
    <meta property="og:description" content="Intel'in Core i9-9900KS işlemcisi üzerinde yapılan son testlerde 8 çekirdekte 6,95 GHz hıza ulaşılarak yeni bir rekor kırıldı."/>
  </head>
  <body>
    <article>
      <h1>Intel Core i9-9900KS Tüm Çekirdeklerde 6,9 GHz Hıza Ulaştı</h1>
      <h2>Intel'in Core i9-9900KS, üst seviye 9900K işlemcilerinin gelişmiş versiyonu olarak şirketin en hızlı son tüketici işlemcisi. İşlemci üzerinde yapılan hız aşırtma testlerinde 8 çekirdekte 6,95 GHz hıza ulaşılarak yeni bir rekor kırıldı.</h2>
      <address><time datetime="2019-12-09T10:34:52+00:00">09 Dec 2019, 10:34</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Intel'in kullanıcılara sunduğu üst seviye <b>Core i9-9900KS, </b>hız aşırtma (overclock) ile tüm çekirdeklerde 5 GHz hıza ulaşabilecek şekilde tasarlandı. Daha önce yapılan standart testlerde işlemci, tüm çekirdeklerde 5,2 GHz seviyesine kadar çıkabiliyordu. Ancak Intel Core i9-9900KS, sıvı nitrojen soğutma sistemi işin içine girdiğinde yeni bir hız rekoru kırdı.</p>
      <p>Intel, Tom's Hardware'e üzerinde hız aşırtma testleri yapmaları için bir Core i9-9900KS örneği verdi. Intel, çip üzerinde daha önce overclock denemeleri yapsa da, yapılacak test sonuçlarının daha yüksek olmasını bekliyorlardı. İşlemci sonuç olarak 8 çekirdekte <b>6,95 GHz</b> ve tek iş parçacığında <b>7,3 GHz</b> hıza ulaşarak rekor sonuçlara ulaştı.</p>
      <figure>
        <img src="https://www.webtekno.com/images/editor/default/0002/33/f06d828c4c014c9010cb433df343f3d2da8bd18b.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/intel-core-i9-9900k-5-5ghz-e-overclock-edildi-h58266.html">Intel Core i9-9900K, 5.5GHz'e Overclock Edildi</a>
      </p>
      <p>Sıcaklık, hız aşırtma işleminde kilit bir faktör ve işlemcideki <b>entegre ısı yayıcıdan (IHS)</b> soğutucuya termal transfer, overclock testlerinde önemli bir rol oynuyor. Bu denemede yüksek frekanslara ulaşmak için ilk adım, IHS'yi zımparalayarak tamamen düz bir yüzeye çevirmek oldu. IHS'nin düzleşmesi, en sıcak çekirdekleri bile 4-5 °C'ye kadar düşürdü ve daha düzgün bir sıcaklık yayılımı sağladı.</p>
      <p>Testlerde Geekbench 3 ve Cinebench R15 platformlarının yanı sıra dünya rekorlarının vazgeçilmezi <b>sıvı azot (LN2) soğutma</b> sistemi kullanıldı. Ayrıca Windows 10'da en iyi performans için Spectre ve Meltdown'ı devre dışı bırakan bir yazılım kullanıldı. Sonuç olarak Core i9-9900KS, Benchmate Cinebench R15’te 6.952 MHz frekansa ulaştı ve 3.122 puan aldı.</p>
      <p>Tek bir çekirdekte ise Superpi32m ve pifast hesaplamalarında 7.300 MHz hıza çıkabildi. Elbette rekor kıran sonuçlara ulaşmak, hava veya sıvı soğutmayla imkansız ve bu yöntemlerle en fazla 5,4 GHz'e ulaşılabiliyor.</p>
      <p><b>Kaynak : </b>https://optocrypto.com/intel-core-i9-9900ks-reaches-6-9-ghz/</p>
    </article>
  </body>
</html>