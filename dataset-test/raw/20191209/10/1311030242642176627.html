<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/durporobash/article/1628466/%E0%A6%A6%E0%A6%95%E0%A7%8D%E0%A6%B7%E0%A6%BF%E0%A6%A3-%E0%A6%95%E0%A7%8B%E0%A6%B0%E0%A6%BF%E0%A7%9F%E0%A6%BE%E0%A7%9F-%E0%A6%AC%E0%A6%BF%E0%A6%9C%E0%A7%9F%E0%A7%87%E0%A6%B0-%E0%A6%B8%E0%A6%BE%E0%A6%82%E0%A6%B8%E0%A7%8D%E0%A6%95%E0%A7%83%E0%A6%A4%E0%A6%BF%E0%A6%95-%E0%A6%86%E0%A7%9F%E0%A7%8B%E0%A6%9C%E0%A6%A8-%E0%A6%85%E0%A6%A8%E0%A7%81%E0%A6%B7%E0%A7%8D%E0%A6%A0%E0%A6%BF%E0%A6%A4"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T10:51:00+00:00"/>
    <meta property="og:title" content="দক্ষিণ কোরিয়ায় বিজয়ের সাংস্কৃতিক আয়োজন অনুষ্ঠিত"/>
    <meta property="og:description" content="বাংলাদেশের বিজয় দিবস উপলক্ষে দক্ষিণ কোরিয়ায় অনুষ্ঠিত হয়েছে এক সাংস্কৃতিক অনুষ্ঠান। &amp;lsquo;বিজয়ের মাসে চলো এক সাথে&amp;rsquo; প্রতিপাদ্য নিয়ে গতকাল রোববার (৮ ডিসেম্বর) দেশটির রাজধানী সিউলের সিউল হিস্টোরি মিউজিয়ামে উদ্&amp;zwnj;যাপিত হয়েছে এই বর্ণাঢ্য সাংস্কৃতিক অনুষ্ঠান। বাংলাদেশ কালচারাল অ্যাসোসিয়েশন ইন কোরিয়া আয়োজন করে এই সাংস্কৃতিক অনুষ্ঠানের। মাসব্যাপী বিজয় দিবস আয়োজনের অংশ হিসেবে এই আয়োজনে..."/>
  </head>
  <body>
    <article>
      <h1>দক্ষিণ কোরিয়ায় বিজয়ের সাংস্কৃতিক আয়োজন অনুষ্ঠিত</h1>
      <address><time datetime="2019-12-09T10:51:00+00:00">09 Dec 2019, 10:51</time> by <a rel="author">তাবাসসুম নাসরিন হক, দক্ষিণ কোরিয়া থেকে</a></address>
      <p>বাংলাদেশের বিজয় দিবস উপলক্ষে দক্ষিণ কোরিয়ায় অনুষ্ঠিত হয়েছে এক সাংস্কৃতিক অনুষ্ঠান। ‘বিজয়ের মাসে চলো এক সাথে’ প্রতিপাদ্য নিয়ে গতকাল রোববার (৮ ডিসেম্বর) দেশটির রাজধানী সিউলের সিউল হিস্টোরি মিউজিয়ামে উদ্‌যাপিত হয়েছে এই বর্ণাঢ্য সাংস্কৃতিক অনুষ্ঠান।</p>
      <p>বাংলাদেশ কালচারাল অ্যাসোসিয়েশন ইন কোরিয়া আয়োজন করে এই সাংস্কৃতিক অনুষ্ঠানের।</p>
      <figure>
        <img src="https://paloimages.prothom-alo.com/contents/cache/images/1600x0x0/uploads/media/2019/12/09/81e0cc5d84fa6de62944c2e6b341359e-5dee27a380350.jpg"/>
        <figcaption>বাংলাদেশ কালচারাল অ্যাসোসিয়েশন ইন কোরিয়া ‘বিজয়ের মাসে চলো এক সাথে’ প্রতিপাদ্য নিয়ে এই সাংস্কৃতিক অনুষ্ঠানের আয়োজন করে। ছবি: লেখক</figcaption>
      </figure>
      <p>মাসব্যাপী বিজয় দিবস আয়োজনের অংশ হিসেবে এই আয়োজনে বাংলাদেশের সংস্কৃতি ও হাজার বছরের ইতিহাসকে নান্দনিক উপস্থাপনায় প্রদর্শন করা হয়। বাংলাদেশের লোকনাট্য, গ্রামবাংলার নাচ ও গানের পরিবেশনা প্রবাসী বাংলাদেশি, তৃতীয় প্রজন্মের বাংলাদেশি ও দক্ষিণ কোরিয়ার অধিবাসীদের মুগ্ধ করে।</p>
      <figure>
        <img src="https://paloimages.prothom-alo.com/contents/cache/images/1600x0x0/uploads/media/2019/12/09/d453983174a52f9fa5ddcaeb61084a28-5dee27a74d728.jpg"/>
        <figcaption>বাংলাদেশের লোকনাট্য, গ্রামবাংলার নাচ ও গানের পরিবেশনা প্রবাসী বাংলাদেশি, তৃতীয় প্রজন্মের বাংলাদেশি ও দক্ষিণ কোরিয়ার অধিবাসীদের মুগ্ধ করে। ছবি: লেখক</figcaption>
      </figure>
      <p>বিজয় দিবসের অনুষ্ঠান সঞ্চালনায় ছিলেন মাহবুব লি ও স্বচ্ছ। অনুষ্ঠানে গান পরিবেশনা করেন নওশাদ, তামিম, মারুফ আহমেদ ইফতি, আর নাচের পরিবেশনায় ছিলেন রানা ও তাঁর দল, তানিশা, সাইদ ও তাঁর দল এবং স্বচ্ছ। অনুষ্ঠানের দ্বিতীয় অংশে মুক্তিযুদ্ধের পটভূমিতে নির্মিত তারেক মাসুদ পরিচালিত স্বল্পদৈর্ঘ্যের ছবি ‘নরসুন্দর’ প্রদর্শন করা হয়। মাসব্যাপী অনুষ্ঠানের ধারাবাহিকতায় ডিসেম্বর মাসে প্রতি রোববার চলচ্চিত্র প্রদর্শনসহ সাংস্কৃতিক আয়োজনের পরিকল্পনা করেছে বাংলাদেশ কালচারাল অ্যাসোসিয়েশন ইন কোরিয়া।</p>
    </article>
  </body>
</html>