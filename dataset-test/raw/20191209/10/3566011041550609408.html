<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553395.html/%d8%aa%d8%b9%d9%82%db%8c%d8%a8-%d9%87%d9%88%d8%a7%d9%be%db%8c%d9%85%d8%a7%d9%87%d8%a7%db%8c-%d9%85%d8%aa%d8%ac%d8%a7%d9%88%d8%b2-%d8%a7%d8%b3%d8%b1%d8%a7%d8%a6%db%8c%d9%84%db%8c-%d8%aa%d9%88%d8%b3%d8%b7-%d8%ac%d9%86%da%af%d9%86%d8%af%d9%87-%d9%87%d8%a7%db%8c-%d8%b1%d9%88%d8%b3%db%8c-%d8%af%d8%b1-%d8%ac%d9%86%d9%88%d8%a8-%d8%b3%d9%88%d8%b1%db%8c%d9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T10:05:00+00:00"/>
    <meta property="og:title" content="تعقیب هواپیماهای متجاوز اسرائیلی توسط جنگنده‌های روسی در جنوب سوریه"/>
    <meta property="og:description" content="بر اساس اخبار برخی رسانه‌ها، هواپیماهای جنگی اسرائیلی که قصد حمله به یک پایگاه هوایی نیروهای دولتی سوریه در استان حمص را داشتند، در جنوب این کشور توسط دو جنگنده سوخو-۳۵ روسی مورد تعقیب قرار گرفته‌اند."/>
  </head>
  <body>
    <article>
      <h1>تعقیب هواپیماهای متجاوز اسرائیلی توسط جنگنده‌های روسی در جنوب سوریه</h1>
      <address>
        <time datetime="2019-12-09T10:05:00+00:00">09 Dec 2019, 10:05</time>
      </address>
      <p>بر اساس اخبار برخی رسانه‌ها، هواپیماهای جنگی اسرائیلی که قصد حمله به یک پایگاه هوایی نیروهای دولتی سوریه در استان حمص را داشتند، در جنوب این کشور توسط دو جنگنده سوخو-۳۵ روسی مورد تعقیب قرار گرفته‌اند.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از خبرگزاری «نووستی»، در برخی رسانه‌های گروهی اطلاعاتی منتشر شده مبنی بر اینکه هواپیماهای جنگی اسرائیلی در جنوب سوریه توسط دو جنگنده سوخو-35 روسی مورد تعقیب </p>
      <p>قرار گرفته‌ و ناگزیر به خارج شدن از آسمان سوریه شده‌اند.</p>
      <p>بر اساس اطلاعات پرتال خبری «Avia.pro»، اندکی قبل از این تعقیب، دو فروند جنگنده روسی از پایگاه نظامی-هوایی "حمیمیم" به پرواز در آمده بودند.</p>
      <p>روزنامه «گازیتا.رو» روسیه هم نوشته، به نظر می‌رسد هواپیماهای اسرائیلی قصد داشتند حملاتی را به یک پایگاه هوایی متعلق به نیروهای دولتی سوریه در استان حمص انجام دهند.</p>
      <p>تاکنون هیچ اظهارنظر رسمی درباره این حادثه از سوی مقامات روسی، طرف اسرائیلی و مقامات دمشق دریافت نشده است.</p>
      <p>پیش از این در اواخر ماه نوامبر مشخص گردید که هواپیماهایی که هویت آنها ناشناخته است، در مناطق شمال شرق استان حلب، حملاتی را به چند روستا انجام داده‌اند. گفته می‌شود این حملات موشکی توسط هواپیماهای ائتلاف بین المللی به سرکردگی آمریکا انجام شده است.</p>
      <p>انتهای پیام/</p>
    </article>
  </body>
</html>