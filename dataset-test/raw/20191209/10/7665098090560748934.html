<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/nyheter/2019/12/09/Arbeidsbil-av-vegen-p%C3%A5-Fursetfjellet-to-til-legesjekk-20572354.ece"/>
    <meta property="og:site_name" content="rbnett.no"/>
    <meta property="article:published_time" content="2019-12-09T10:13:56+00:00"/>
    <meta property="og:title" content="Arbeidsbil av vegen på Fursetfjellet - to til legesjekk"/>
    <meta property="og:description" content="To menn var involvert i trafikkuhellet på Roaldset mandag formiddag."/>
  </head>
  <body>
    <article>
      <h1>Arbeidsbil av vegen på Fursetfjellet - to til legesjekk</h1>
      <h2>To menn var involvert i trafikkuhellet på Roaldset mandag formiddag.</h2>
      <address><time datetime="2019-12-09T10:13:56+00:00">09 Dec 2019, 10:13</time> by <a rel="author">Knut Dørum Lillebakk</a></address>
      <p>Mandag formiddag kjørte en arbeidsbil med to menn utfor vegen ved Roaldset på Hjelset.</p>
      <p>– Begge var ute av bilen da nødetatene kom. De ble kjørt til legevakta i Molde for sjekk, men de lot til å være uskadde, sier operasjonsleder Tor-André Gram Franck til Romsdals Budstikke.</p>
      <p>Bilen ligger godt utenfor vegen og er ikke til fare for annen trafikk.</p>
      <p>– Men den blir jo hentet etter hvert, sier Gram Franck, med de følger dette kan få for øvrig trafikk mens bilberging pågår.</p>
      <p>Politiet har foreløpig ikke fått inn nærmere info om alder og bosted for de to involverte.</p>
      <p>Politiet meldte om hendelsen mandag kl. 11.11.</p>
      <figure>
        <iframe data-src="https://twitter.com/PolitiMRpd/status/1203980426349551616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>