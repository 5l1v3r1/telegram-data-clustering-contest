<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/divo_zhinka_2_merezhu_pidrivaye_pershiy_treyler_do_supergeroyskogo_filmu_za_komiksami_dc_n1245814"/>
    <meta property="og:site_name" content="24 Канал"/>
    <meta property="article:published_time" content="2019-12-09T10:22:00+00:00"/>
    <meta property="og:title" content="&quot;Диво-жінка 2&quot;: мережу підриває перший трейлер до супергеройського фільму за коміксами DC"/>
    <meta property="og:description" content="Як і обіцяли творці картини &quot;Диво-жінка 1984&quot;, перший трейлер до фільму з'явився в мережі напередодні, 8 грудня. Здається, в найближчих півроку фанатам супергеройської стрічки варто чекати чимало сюрпризів від творців, які неабияк стараються підігріти інтерес у прихильників, що в очікуванні &quot;Диво-жінки 2&quot;."/>
  </head>
  <body>
    <article>
      <h1>"Диво-жінка 2": мережу підриває перший трейлер до супергеройського фільму за коміксами DC</h1>
      <address><time datetime="2019-12-09T10:22:00+00:00">09 Dec 2019, 10:22</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Як і обіцяли творці картини "Диво-жінка 1984", перший трейлер до фільму з'явився в мережі напередодні, 8 грудня. Здається, в найближчих півроку фанатам супергеройської стрічки варто чекати чимало сюрпризів від творців, які неабияк стараються підігріти інтерес у прихильників, що в очікуванні "Диво-жінки 2".</b>
      </p>
      <p>Кінокомпанія Warnes Bros., яка займається зйомками другої частини фільму "Диво-жінка 2", одразу після 20-секундного тизера презентувала кількахвилинний перший трейлер. Відео з'явилося на популярних ютуб-каналах, зокрема, <a href="https://www.youtube.com/channel/UCLRlryMfL8ffxzrtqv0_k_w">KinoCheck International</a>.</p>
      <blockquote>Цікаво! <a href="https://24tv.ua/lifestyle/chudo_zhinka_2_u_merezhi_zyavivsya_pershiy_tizer__video_n1245516">Диво-жінка 2: у мережі з'явився перший тизер – відео</a></blockquote>
      <p>Варто додати, що в одному з інтерв'ю нова глава кінокомпанії Warnes Bros. Енн Снафф зізналася, що в їхній компанії саме Диво-жінку вважають основним персонажем DC. А також вона назвала її роль у коміксах DC важливішою, ніж Супермен і Бетмен. Тож, фанати персонажа можуть бути впевнені – на них чекає приголомшлива екранізація.</p>
      <p>Нагадаємо, головну роль у фільмі "Диво-жінка 2" зіграє ізраїльська акторка з українським корінням Ґал Ґадот. Днями на своїй сторінці в <a href="https://www.instagram.com/gal_gadot/?utm_source=ig_embed">інстаграмі</a> вона опублікувала перший ефектний тизер до стрічки з її участю.</p>
      <p>Сюжет "Диво-жінки 1984" розгортається навколо тієї ж самої героїні, яка продовжує відстоювати феміністичні погляди і воювати за мир і справедливість. Однак найбільшим сюрпризом для шанувальників фільму стане поява нового персонажа – бізнесмена Максвелла Лорда. Він прийшов, щоб отримати владу над всім світом. Лорд мріє про всемогутність і шукає магічні артефакти по всьому світу. Однією із його знахідок стала Енн Міневра, відома археологиня, яку він перетворив у монстра Гепарда. Саме з нею доведеться вести боротьбу Диво-жінці Діані.</p>
      <p>Компанію Ґал Ґадот на знімальному майданчику також склали глядачами Стівен Тревор, Педро Паскаль, Конні Нільсен, Габріелла Вайлд, Кріс Пайн та інші. Режисером фільму "Диво-жінка 2" виступила Петті Дженкінс. Дата виходу фільму "Диво-жінка 1984" запланована на червень 2020 року. </p>
      <p>
        <b>"Диво-жінка 1984": трейлер до фільму дивитися онлайн </b>
      </p>
      <figure>
        <iframe src="https://www.youtube.com/embed/vNUcjqP11OY" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>