<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/122925/rz-ten-czlowiek-stoi-za-jednym-z-najwiekszych-wyludzen-vat.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T10:59:00+00:00"/>
    <meta property="og:title" content="&quot;Rz&quot;: Ten człowiek stoi za jednym z największych wyłudzeń VAT"/>
    <meta property="og:description" content="Wielokrotnie skazywany przestępca pod okiem służb, sądów i prokuratury bezkarnie rozkręcał mafijne interesy – informuje &quot;Rzeczpospolita&quot;."/>
  </head>
  <body>
    <article>
      <h1>"Rz": Ten człowiek stoi za jednym z największych wyłudzeń VAT</h1>
      <address>
        <time datetime="2019-12-09T10:59:00+00:00">09 Dec 2019, 10:59</time>
      </address>
      <h4>Wielokrotnie skazywany przestępca pod okiem służb, sądów i prokuratury bezkarnie rozkręcał mafijne interesy – informuje "Rzeczpospolita".</h4>
      <p><a href="https://www.rp.pl/Sadownictwo/312089962-Bezkarnosc-gangstera-z-mafii-paliwowej-pod-okiem-sluzb.html">Gazeta prześledziła</a> kryminalną karierę 40-letniego torunianina Marcina B. i jego zadziwiającą bezkarność mimo bogatej kartoteki. Dziennik pisze, że tropy ostatniej sprawy prowadzą do Rosji.</p>
      <p>"Kim jest człowiek, który stoi za jednym z największych wyłudzeń VAT w obrocie paliwami w Polsce?" – czytamy w "Rzeczpospolitej". Gazeta ustaliła, że B. był już sześciokrotnie karany, m.in. za kierowanie zorganizowaną grupą przestępczą, wyłudzenia VAT, kredytów i fałszowanie paliw.</p>
      <p>"Rz" zwraca uwagę, że białostocka Prokuratura Regionalna od dwóch i pół roku nie może mu ogłosić zarzutów w jednej z największych wyłudzeń VAT (blisko 400 mln zł) w fikcyjnym, zdaniem prokuratury, obrocie paliwem sprowadzanym z Rosji.</p>
      <p>Jak wyjaśnia gazeta, chodzi o spółkę Roca – kontrolowaną przez ludzi powiązanych z polskimi i rosyjskimi tajnymi służbami.</p>
      <p>Dziennik podkreśla, że gdy w czerwcu 2017 r. CBA zatrzymywało ludzi zamieszanych w aferę paliwową, Marcin B. uciekł z kraju.</p>
      <footer>/ Źródło: <a href="http://www.rp.pl/">Rzeczpospolita<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121694/rz-wielki-nalot-cba-agenci-weszli-do-spolki-ludzi-sluzb.html"/>
      </related>
    </article>
  </body>
</html>