<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793152/%D9%85%D8%B1%D8%AF%D9%85-%D8%AF%D8%B1-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%A7%D9%88%D8%AC-%D8%A8%D8%B5%DB%8C%D8%B1%D8%AA-%D8%B1%D8%A7-%D8%A8%D9%87-%D9%86%D9%85%D8%A7%DB%8C%D8%B4-%DA%AF%D8%B0%D8%A7%D8%B4%D8%AA%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T10:27:59+00:00"/>
    <meta property="og:title" content="امام جمعه ساری: مردم در اغتشاشات اخیر اوج بصیرت را به نمایش گذاشتند"/>
    <meta property="og:description" content="ساری - امام جمعه ساری گفت: مردم فهیم و انقلابی ایران در مقاطع گوناگون به ویژه در اغتشاشات اخیر، اوج بصیرت را به نمایش گذاشتند."/>
  </head>
  <body>
    <article>
      <h1>امام جمعه ساری: مردم در اغتشاشات اخیر اوج بصیرت را به نمایش گذاشتند</h1>
      <address>
        <time datetime="2019-12-09T10:27:59+00:00">09 Dec 2019, 10:27</time>
      </address>
      <p>‏به گزارش <a href="https://www.mehrnews.com/">خبرنگار مهر</a>، حجت الاسلام محمدباقر محمدی لائینی ظهر دوشنبه در جمع مسئولان و کارکنان مرکز بهداشت ساری افزود: مردم ما شایسته ترین هستند و باید بهترین خدمات را به آنها ارائه کرد زیرا در جامعه اسلامی همه مسئولان خادم مردم هستند و کار مردم باید به نحو احسن در دستگاه‌ها انجام شود.</p>
      <p>‏وی با اشاره به تجلیل شایسته امام راحل و رهبر فرزانه انقلاب از مردم بابصیرت ایران اسلامی گفت : مردم فهیم و انقلابی ایران در مقاطع گوناگون به ویژه در جریان اغتشاشات اخیر اوج بصیرت خود را نشان دادند و با جدا کردن صف خود از اغتشاشگران توطئه شوم علیه انقلاب اسلامی را خنثی کردند .</p>
      <p>‏محمدی لایینی خطاب به مدیران دستگاه‌ها یادآور شد: نباید مردم را در ادارات معطل کرد و باید با نظارت جدی بر روند خدمت‌رسانی جریان امور مردم را تسهیل کرد.</p>
      <p>امام جمعه ساری یکی از وظایف کلیدی مدیران را جلوگیری از هدر رفت امکانات و بودجه دانست و افزود: در این شرایط مدیران باید با جلوگیری از ریخت و پاش در دستگاه‌ها به تقویت اقتصاد کشور کمک‌کنند.</p>
      <p>نماینده ولی فقیه در مازندران گفت: در نظام اسلامی مسئولان جز نوکری و خدمتگزاری مردم شآنیتی ندارند.</p>
    </article>
  </body>
</html>