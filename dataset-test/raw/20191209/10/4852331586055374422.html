<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/samsung-galaxy-a51-specifiche-data-lancio/"/>
    <meta property="og:site_name" content="Webnews"/>
    <meta property="article:published_time" content="2019-12-09T10:26:00+00:00"/>
    <meta property="og:title" content="Samsung Galaxy A51, specifiche e data di lancio"/>
    <meta property="og:description" content="Il Samsung Galaxy A51 dovrebbe avere uno schermo Super AMOLED da 6,5 pollici, 4/6 GB di RAM, fotocamera frontale in-display e quattro fotocamere posteriori."/>
  </head>
  <body>
    <article>
      <h1>Samsung Galaxy A51, specifiche e data di lancio</h1>
      <h2>Il Samsung Galaxy A51 dovrebbe avere uno schermo Super AMOLED da 6,5 pollici, 4/6 GB di RAM, fotocamera frontale in-display e quattro fotocamere posteriori.</h2>
      <address><time datetime="2019-12-09T10:26:00+00:00">09 Dec 2019, 10:26</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/samsung/">Samsung</a> ha organizzato un evento in Vietnam per il <b>12 dicembre</b>. Uno dei protagonisti dovrebbe assere il <b>Galaxy A51</b> (forse insieme al <a href="https://www.webnews.it/2019/11/22/samsung-galaxy-a71-specifiche-immagini/">Galaxy A71</a>). Nel fine settimana sono apparsi online le immagini e il video promozionali con le specifiche complete del nuovo smartphone di fascia media.</p>
      <p>Le prime indiscrezioni sul <a href="https://www.webnews.it/2019/11/12/samsung-galaxy-a51-fotocamera-frontale-in-display/">Galaxy A51</a> risalgono a metà novembre. Le immagini promozionali confermano l’aspetto dello smartphone. Lo schermo Super AMOLED da <b>6,5 pollici</b> (2340×1080 pixel) ha un piccolo <b>foro</b> nella parte superiore (al centro) in corrispondenza della fotocamera frontale da <b>32 megapixel</b>. Il design <b>Infinity-O</b> è identico a quello dei Galaxy Note 10/10+ e verrà quasi certamente adottato per tutti i modelli della serie Galaxy A (2020) e per la serie <a href="https://www.webnews.it/speciale/samsung-galaxy-s11/">Galaxy S11</a>. Per la cover è previsto l’uso di un materiale plastico che sembra vetro (3D Glasstic).</p>
      <figure>
        <iframe src="https://www.youtube.com/embed/rFsEH4atbKM" width="640" height="360" data-service="Youtube" scrolling="no"/>
      </figure>
      <p>Il modulo fotografico posteriore include quattro lenti disposte a forma di L. Il video svela le specifiche: fotocamera principale da <b>48 megapixel</b> (f/2.0), fotocamera ultra grandangolare da 12 megapixel (f/2.2), fotocamera di profondità da 5 megapixel (f/2.2) e fotocamera per <b>macro</b> da 5 megapixel (f/2.4).</p>
      <figure>
        <img src="https://www.webnews.it/app/uploads/2019/12/samsung-galaxy-a51-leak-1.jpg"/>
      </figure>
      <p>La dotazione hardware dovrebbe comprende inoltre il processore octa core Exynos 9611, <b>4/6 GB di RAM</b>, 64/128 GB di storage, slot microSD, moduli WiFi 802.11ac, Bluetooth 5.0, GPS e LTE (dual SIM), lettore di impronte digitali in-display, porta USB Type-C, <b>jack audio</b> da 3,5 millimetri, audio Dolby Atmos e batteria da 4.000 mAh con ricarica rapida da 15 Watt.</p>
      <p>Il sistema operativo sarà <b>Android 9 Pie</b> con interfaccia One UI. Quattro i colori previsti al lancio: Prism Crush White, Prim Crush Black, Prism Crush Pink e Prism Crush Blue.</p>
      <p>Se vuoi aggiornamenti su <i>Samsung Galaxy A51, specifiche e data di lancio</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>