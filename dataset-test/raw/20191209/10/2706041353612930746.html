<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/222227/video-sialena-anarchia-fanusikov-priamo-na-stadione-klub-zostupil-prvykrat-po-98-rokoch"/>
    <meta property="og:site_name" content="Športky.sk"/>
    <meta property="article:published_time" content="2019-12-09T10:35:00+00:00"/>
    <meta property="og:title" content="VIDEO Šialená anarchia fanúšikov priamo na štadióne: Klub zostúpil prvýkrát po 98 rokoch!"/>
    <meta property="og:description" content="BELO HORIZONTE - Slávny brazílsky klub Cruzeiro po prvý raz vo svojej takmer storočnej histórii nebude hrať prvú ligu. Po nedeľnej porážke s Palmeiras zostúpilo o súťaž nižšie, čo vyvolalo výtržnosti ..."/>
  </head>
  <body>
    <article>
      <h1>VIDEO Šialená anarchia fanúšikov priamo na štadióne: Klub zostúpil prvýkrát po 98 rokoch!</h1>
      <address>
        <time datetime="2019-12-09T10:35:00+00:00">09 Dec 2019, 10:35</time>
      </address>
      <p>BELO HORIZONTE - Slávny brazílsky klub Cruzeiro po prvý raz vo svojej takmer storočnej histórii nebude hrať prvú ligu. Po nedeľnej porážke s Palmeiras zostúpilo o súťaž nižšie, čo vyvolalo výtržnosti medzi fanúšikmi. Po ich vyvádzaní na štadióne sa duel ani nedohral. Bol ukončený v 85. minúte, prehra 0:2 spečatila osud Cruzeira.</p>
      <p>Klub z Belo Horizonte má štyri ligové tituly, šesť Brazílskych pohárov a dvakrát získal juhoamerický Pohár osloboditeľov. V nedeľnom záverečnom kole potreboval vyhrať a zároveň pomoc súperov, aby opustil zostupové 17. miesto.</p>
      <p>Rozhnevaní diváci nahádzali na ihrisko sedačky a odpaľovali pyrotechniku, na čo reagovala polícia slzným plynom. Štadión musel byť nakoniec evakuovaný. Zostup korunoval nepodarenú sezónu Cruzeira, v ktorom sa behom piatich mesiacov vystriedali štyria tréneri. </p>
      <figure>
        <iframe src="https://www.youtube.com/embed/uD_jhc-1ssc" width="560" height="315" data-service="Youtube" scrolling="no"/>
      </figure>
      <footer><b>Zdroj:</b> ČTK<br/><b>Foto:</b> profimedia.sk; Video: YouTube/Goals &amp; Highlights</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/222213/video-niekdajsiu-hviezdu-barcelony-vitali-tisicky-fanusikov-maly-sef-v-argentine-po-14-rokoch"/>
        <a href="https://sportky.zoznam.sk/c/222045/real-ma-na-lane-mladu-hviezdu-ajaxu-prehovori-do-prestupoveho-boja-este-aj-mourinho"/>
        <a href="https://sportky.zoznam.sk/c/222033/sef-uefa-ostry-ako-britva-voci-sefovi-realu-madrid-sialene-sebecky-a-egoisticky-system"/>
        <a href="https://sportky.zoznam.sk/c/222015/prezident-uefa-s-velkym-vyhlasenim-chysta-sa-zmena-v-pravidlach-var"/>
      </related>
    </article>
  </body>
</html>