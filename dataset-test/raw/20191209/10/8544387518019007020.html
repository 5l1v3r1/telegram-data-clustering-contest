<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/5-pragmata-pou-prepei-na-prosekseis-otan-kaneis-linkedin/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T10:20:42+00:00"/>
    <meta property="og:title" content="5 πράγματα που πρέπει να προσέξεις όταν κάνεις LinkedIn!"/>
    <meta property="og:description" content="Το LinkedIn είναι ένα μέσο κοινωνικής δικτύωσης, το οποίο διαφέρει από άλλα όπως το Instagram ή το Facebook λόγω του τρόπου με τον οποίο χρησιμοποιείται. Πιο συγκεκριμένα το LinkedIn έχει πιο επαγγελματικό χαρακτήρα και για αυτό το λόγο οι αναρτήσεις που γίνονται σε αυτό κινούνται γύρω από τα επαγγελματικά ενδιαφέροντα του κάθε χρήστη."/>
  </head>
  <body>
    <article>
      <h1>5 πράγματα που πρέπει να προσέξεις όταν κάνεις LinkedIn!</h1>
      <h2>Είσαι φοιτητής; Δες τι να προσέξεις όταν δημιουργήσεις το προφίλ σου στο LinkedIn!</h2>
      <address><time datetime="2019-12-09T10:20:42+00:00">09 Dec 2019, 10:20</time> by <a rel="author">neolaia.gr Team</a></address>
      <p>Το <a href="https://www.neolaia.gr/2019/03/18/ta-10-pio-xrisima-prosonata-tou-biografikou-sou/">LinkedIn</a> είναι ένα μέσο κοινωνικής δικτύωσης, το οποίο διαφέρει από άλλα όπως το Instagram ή το Facebook λόγω του τρόπου με τον οποίο χρησιμοποιείται. Πιο συγκεκριμένα το LinkedIn έχει πιο <b>επαγγελματικό χαρακτήρα</b> και για αυτό το λόγο οι αναρτήσεις που γίνονται σε αυτό κινούνται γύρω από τα <b>επαγγελματικά ενδιαφέροντα</b> του κάθε χρήστη.</p>
      <p>Αυτό όμως δεν αποκλείει από τα μέλη της κοινότητας του LinkedIn όσα άτομα βρίσκονται ακόμη στην διάρκεια των σπουδών τους και δεν έχουν μπει ακόμη πολύ ενεργά στον επαγγελματικό στίβο. Είναι λοιπόν είναι σημαντικό, αν είσαι φοιτητής οποιουδήποτε τμήματος, να <b>δημιουργήσεις ένα προφίλ </b>στο LinkedIn και να αρχίσεις να το χρησιμοποιείς. Και αν ανησυχείς ότι όντας ακόμη φοιτητής δεν έχεις κάτι να προσθέσεις στο LinkedIn σου, εμείς είμαστε εδώ για να σου αλλάξουμε γνώμη!</p>
      <h4>1. Όσον αφορά την φωτογραφία…</h4>
      <p>Ένα από τα βασικότερα στοιχεία κάθε προφίλ σε κάθε social media είναι η φωτογραφία προφίλ. Δεδομένου ότι το LinkedIn λειτουργεί ως ένα online βιογραφικό, στο οποίο έχει πρόσβαση ο καθένας όλες τις ώρες της ημέρας, η φωτογραφία αποτελεί ένα πολύ σημαντικό κομμάτι του και <b>δεν πρέπει να απουσιάζει</b>.</p>
      <p>Η φωτογραφία του Linkedin καλό είναι να μην είναι ολόσωμη και να περιλαμβάνει το πρόσωπό σου. Αν είσαι κοπέλα θα πρέπει να μην είσαι έντονα βαμμένη, ενώ σε κάθε περίπτωση είτε είσαι αγόρι, είτε κορίτσι θα πρέπει να χαμογελάς. Επιπλέον, είναι σημαντικό το φόντο να είναι <b>απλό</b> και να περιλαμβάνει ένα <b>φωτεινό χρώμα</b>.</p>
      <figure>
        <iframe src="https://giphy.com/embed/mMkiMqylxW2bK" width="480" height="194" data-service="Giphy" scrolling="no"/>
      </figure>
      <p>
        <a href="https://giphy.com/gifs/best-gifs-music-video-lets-go-matt-and-kim-mMkiMqylxW2bK">via GIPHY</a>
      </p>
      <h4>2. Η προϋπηρεσία…</h4>
      <p>Είναι πολύ πιθανό όντας ακόμη φοιτητής να πιστεύεις ότι δεν έχεις κάτι να προσθέσεις στο LinkedIn profile σου. Και εδώ κάνεις μεγάλο λάθος! Η ενασχόληση με τον <b>εθελοντισμό</b>, η <b>πρακτική</b>, η <b>παρακολούθηση σεμιναρίων,</b> η <b>διεξαγωγή εργασιών</b> ή ακόμη και <b>μία part time δουλειά</b> άσχετη με τον κλάδο σου, αποτελούν σημαντικά στοιχεία που μπορούν να προστεθούν στο βιογραφικό σου και κατ’ επέκταση στο LinkedIn profile σου.</p>
      <p>Όλα αυτά άλλωστε δείχνουν ότι είσαι ένας <b>ενεργός</b> και <b>δραστήριος</b> φοιτητής που εκτός από γνώσεις διαθέτει και <b>παραπάνω δεξιότητες</b>.</p>
      <h4>3. Περιγραφή</h4>
      <p>Είναι σημαντικό να συμπληρώσεις την περιγραφή (summary), καθώς είναι ένα από τα πρώτα πράγματα που θα κοιτάξει όποιος επισκεφτεί το προφίλ σου. Καλό είναι το summary να περιλαμβάνει 2-3 παραγράφους, στις οποίες αναφέρονται <b>περιεκτικά</b> και με <b>δημιουργικό τρόπο</b> οι <b>προϋπάρχουσες εμπειρίες</b> σου (σπουδές, πρακτική, εθελοντισμός)  και οι <b>μελλοντικοί</b> σου <b>στόχοι</b>.</p>
      <p>Καλό είναι να <b>μην μακρυγορήσεις</b> και παράλληλα <b>να παρουσιάσεις τον εαυτό σου με ενδιαφέρον τρόπο</b>.</p>
      <figure>
        <iframe src="https://giphy.com/embed/B7o99rIuystY4" width="480" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/list-B7o99rIuystY4">via GIPHY</a>
      </p>
      <h4>4.Connections</h4>
      <p>Τα connections είναι οι ό,τι είναι οι followers στο instagram και οι φίλοι στο facebook. Δεδομένου όμως ότι το LinkedIn μπορεί να μην είναι τόσο διαδεδομένο στον κύκλο σου, πώς  μπορείς να αποκτήσεις connections;</p>
      <p>Αφότου συμπληρώσεις το προφίλ σου, το LinkedIn σου βγάζει κάποιες <b>προτάσεις ατόμων που μπορεί να γνωρίζεις</b> (people you may know). Επίσης, μπορείς να κάνεις μία έρευνα ρωτώντας <b>φίλους</b> και <b>συμφοιτητές</b> σου αν έχουν προφίλ στο LinkedIn, ενώ η συγκεκριμένη πλατφόρμα ενδείκνυται για να «κάνεις add» τους <b>καθηγητές σου από το Πανεπιστήμιο</b>. Γενικώς έχε υπόψιν ότι για αρχή καλό θα ήταν να αποκτήσεις <b>τουλάχιστον 50 connections!</b></p>
      <h4>5. Συμμετοχή!</h4>
      <p>To LinkedIn, όπως και κάθε άλλο μέσο κοινωνικής δικτύωσης, δεν θα αποβεί χρήσιμο αν είσαι ανενεργός. Σίγουρα δεν χρειάζεται να ασχολείσαι με το LinkedIn όλη την ημέρα, αλλά θα πρέπει να είσαι ενεργός χρήστης. Στην αρχή είναι σημαντικό να ασχολείσαι περίπου <b>15-20 λεπτά την ημέρα</b> βλέποντας τι ανεβαίνει και πώς διαχειρίζονται τον λογαριασμό τους <b>έμπειροι επαγγελματίες του κλάδου σου.</b></p>
      <p>Έπειτα μόλις νιώσεις έτοιμος, μπορείς να αρχίσεις να δημοσιεύεις και εσύ υλικό που σε ενδιαφέρει στο προφίλ σου. Μάλιστα το LinkedIn σου δίνει την δυνατότητα να γράψεις μακροσκελή κείμενα υπό την μορφή <b>άρθρων</b>, τα οποία εκτός από το LinkedIn μπορούν να αποτελέσουν μέρος του βιογραφικού σου γενικότερα.</p>
      <h3>
        <a href="https://www.neolaia.gr/2017/08/14/antiepagelmatiko-linkedin/">Δείτε επίσης: Κι όμως αυτό μπορεί να κάνει το LinkedIn σου «αντιεπαγγελματικό»</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/09/miss-universe-2019-poia-einai-i-fetini-nikitria/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/xrises-sfaires-2020-ipopsifiotites-gia-tainies-ke-seires/"/>
        <a href="https://neolaia.gr/2019/12/09/212-theseis-ston-idiotiko-ellada/"/>
        <a href="https://neolaia.gr/neo/ergasia"/>
        <a href="https://neolaia.gr/2019/12/09/wonder-woman-1984-kikloforise-i-to-trailer-tis-neas-tainias/"/>
        <a href="https://neolaia.gr/2019/12/09/juice-wrld-o-xafnikos-thanatos-tou-nearou-rapper/"/>
      </related>
    </article>
  </body>
</html>