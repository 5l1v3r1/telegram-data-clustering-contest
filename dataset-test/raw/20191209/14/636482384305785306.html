<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/un-oradean-a-fost-amendat-dupa-ce-si-a-transat-porcul-in-spatele-blocului-dupa-garaje-20106655"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T14:24:59+00:00"/>
    <meta property="og:title" content="Un orădean a fost amendat după ce și-a tranșat porcul în spatele blocului, după garaje"/>
    <meta property="og:description" content="Un bărbat a fost amendat, luni, cu 1.000 de lei de Poliția Locală Oradea după ce a fost prins că și-a tranșat porcul în spatele blocului. Bărbatul a"/>
  </head>
  <body>
    <article>
      <h1>Un orădean a fost amendat după ce și-a tranșat porcul în spatele blocului, după garaje</h1>
      <address><time datetime="2019-12-09T14:24:59+00:00">09 Dec 2019, 14:24</time> by <a rel="author">A.N.</a></address>
      <p>
        <b>Un bărbat a fost amendat, luni, cu 1.000 de lei de Poliția Locală Oradea după ce a fost prins că și-a tranșat porcul în spatele blocului. Bărbatul a cumpărat animalul din Biharia și l-a tranșat după garajele din spatele blocului, ajutat de doi prieteni.</b>
      </p>
      <p>Ioan Nicolae Găluț, șef serviciu în cadrul Poliției Locale Oradea, a declarat, luni, corespondentului MEDIAFAX, că animalul a fost adus de la Biharia, unde fusese sacrificat.</p>
      <p><i><b>„Un bărbat care locuiește pe strada Aluminei din cartierul Rogerius din Oradea a fost amendat contravențional cu 1.000 de lei de Poliția Locală după ce a fost prins că tranșa un porc în spatele blocului, după garajele din zonă. Acesta era ajutat de doi prieteni și a spus că a cumpărat porcul de la Biharia, unde a fost sacrificat, de unde l-a adus în Oradea. Vecinii au sunat la Poliția Locală indignați de faptul că bărbatul a tranșat porcul în cartier”</b></i>, a spus Găluț.</p>
      <p>Reprezentanții DSVSA Bihor au prelevat probe de carne pentru analize de trichineloză.</p>
    </article>
  </body>
</html>