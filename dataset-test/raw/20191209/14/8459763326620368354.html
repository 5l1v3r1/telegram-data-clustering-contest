<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170376/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-12-09T14:21:46+00:00"/>
    <meta property="og:title" content="نامزدهای گلدن‌گلوب ۲۰۲۰ معرفی شدند / جای خالی رابرت دنیرو"/>
    <meta property="og:description" content="نامزدهای هفتاد و هفتمین دوره جوایز سینمایی و تلویزیونی گلدن گلوب معرفی شدند. فیلم‌های «ایرلندی»، «انگل»، «روزی روزگاری در هالیوود» و «داستان ازدواج» از مدعیان این دوره هستند."/>
  </head>
  <body>
    <article>
      <h1>نامزدهای گلدن‌گلوب ۲۰۲۰ معرفی شدند / جای خالی رابرت دنیرو</h1>
      <h2>نامزدهای هفتاد و هفتمین دوره جوایز سینمایی و تلویزیونی گلدن گلوب معرفی شدند. فیلم‌های «ایرلندی»، «انگل»، «روزی روزگاری در هالیوود» و «داستان ازدواج» از مدعیان این دوره هستند.</h2>
      <address>
        <time datetime="2019-12-09T14:21:46+00:00">09 Dec 2019, 14:21</time>
      </address>
      <p>به گزارش ستاره‌ها و به نقل از خبرآنلاین، بزرگترین شگفتی جوایز گلدن گلوب غیبت رابرت دنیرو در میان نامزدهای بهترین بازیگر مرد بود. این بازیگر ۷۶ ساله که با بازی خیره‌کننده‌ در «ایرلندی / آیریشمن» تحسین منتقدان را برانگیخته بود جایی میان نامزدهای گلدن گلوب نیافت در حالی که آل پاچینو و جو پشی هر دو در رشته بهترین بازیگر مرد نقش مکمل نامزد جایزه شدند. <br/><br/>در این میان فیلم «انگل» که نماینده کره‌جنوبی در اسکار ۲۰۲۰ است در بخش بهترین فیلم خارجی‌زبان، بهترین فیلمنامه و بهترین کارگردانی نامزد جایزه شد. البته بونگ جون هو برای رسیدن به جوایز کارگردانی و فیلمنامه کار دشواری پیش رو دارد. <br/>او در بخش بهترین کارگردانی باید بزرگانی چون اسکورسیزی، تارانتینو و سم مندس رقابت کند. <br/>فیلم «روزی روزگاری در هالیوود»‌ در کنار «ایرلندی» و «داستان ازدواج» از فیلم‌های مهم این دوره از جوایز گلدن گلوب و شانس‌های اصلی دریافت جایزه هستند. <br/>گلدن گلوب همیشه معیار خوبی برای پیش‌بینی اسکار است و می‌توان با نگاهی به برندگان آن تا حد زیادی برندگان اسکار شناخت. <br/>فهرست نامزدهای جوایز گلدن گلوب<br/>سینما<br/>بهترین فیلم: «۱۹۱۷» ، «ایرلندی»، «داستان ازدواج»، «جوکر» و «دو پاپ»<br/>بهترین فیلم کمدی یا موزیکال: «دولمایت اسم من است»، «جوجو خرگوشه»، «روزی روزگاری در هالیوود»، «چاقوکشی(Knives Out)» و «راکت‌من»<br/>بهترین کارگردان: بونگ جون هو برای «انگل»، سم مندس برای «۱۹۱۷»، مارتین اسکورسیزی برای «ایرلندی»، کوئنتین تارانتینو برای «روزی روزگاری در هالیوود» و تاد فیلیپس برای «جوکر»<br/><br/>بهترین بازیگر مرد (درام): واکین فینیکس در «جوکر»، آنتونیو باندراس در «درد و افتخار»، آدام درایور در «داستان ازدواج»، جاناتان پرایس در «دو پاپ» و کریستین بیل در «فورد علیه فراری»<br/>بهترین بازیگر زن (درام): سینتیا اریوو در «هریت»، اسکارلت جوهانسون در «داستان ازدواج»، سیرشا رونان در «زنان کوچک»، شارلیز ترون در «بمب‌شِل» و رنه زلوگر در «جودی»<br/>بهترین بازیگر مرد (کمدی یا موزیکال): لئوناردو دی‌کاپریو در «روزی روزگاری در هالیوود»، دنیل کریگ در «چاقوکشی»، رومن گریفین‌دیویس در «جوجو خرگوشه»، تارون اگرتون در «راکت‌من» و ادی مورفی در «دولمایت اسم من است»<br/>بهترین بازیگر زن (کمدی یا موزیکال): آکوافینا در «وداع»، آنا دی‌آرماس در «چاقوکشی»، بنی فلداستاین در «بوک‌اسمارت»، اما تامسون در «آخر شب» و کیت بلانشت در «کجا رفتی برنادت»<br/>بهترین بازیگر مرد نقش مکمل: آل پاچینو در «ایرلندی»، جو پشی در «ایرلندی»، آنتونی هاپکینز در «دو پاپ»، برد پیت در «روزی روزگاری در هالیوود» و تام هنکس در «روزی زیبا در محله»<br/>بهترین بازیگر زن نقش مکمل: آنت بنینگ در «گزارش»، مارگو رابی در «بمب‌شل»، جنیفر لوپز در «تیغ‌زن‌ها»، کتی بیتز در «ریچارد جوئل» و لارا درن در «داستان ازدواج»<br/>بهترین فیلمنامه: «روزی روزگاری در هالیوود»، «ایرلندی»، «انگل»، «داستان ازدواج» و «دو پاپ»<br/>بهترین موسیقی متن: «جوکر»، «۱۹۱۷»، «بروکلین بی‌مادر»، «داستان ازدواج» و «زنان کوچک»<br/>بهترین ترانه: «Beautiful Ghosts» در «گربه‌ها»، «I’m Gonna Love Me Again» در «راکت‌من»، «Into the Unknown» در «یخ‌زده ۲»، «Spirit» در «شیرشاه» و «Stand Up»‌ در «هریت»<br/>بهترین انیمیشن: «یخ‌زده ۲»، «چگونه اژدهای خود را تربیت کنیم: دنیای پنهان»، «شیرشاه»، «داستان اسباب‌بازی ۴» و «حلقه گمشده(Missing Link)»<br/>بهترین فیلم خارجی‌زبان: «انگل» ساخته بونگ‌جون هو، «وداع (The Farewell)» ساخته لولو وانگ، «بینوایان» ساخته لاج لی، «پرتره زنی در آتش» ساخته سلین سیاما و «درد و افتخار» ساخته پدرو آلمودوار<br/>تلویزیون<br/>بهترین سریال درام: «خرده دروغ‌های بزرگ»، «تاج»، «کشتن ایو»، «برنامه صبحگاهی (The Morning Show)»، «وراثت (Succession)»<br/>بهترین سریال کمدی: «بَری»، «فلی‌بگ»، «متد کامینسکی»، «خانم میزل شگفت‌انگیز» و «سیاستمدار»<br/>بهترین مینی‌سریال: «چرنوبیل»، «تبصره ۲۲ (Catch-22)»، «فاس / وردان (Fosse/Verdon)»، «بلندترین صدا» و «باورنکردنی (Unbelievable)»</p>
    </article>
  </body>
</html>