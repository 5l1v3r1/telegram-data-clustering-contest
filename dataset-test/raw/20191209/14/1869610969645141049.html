<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/sport/andreescu-a-fost-numita-sportiva-anului-in-canada-bianca-a-intrat-in-istoria-tarii-18661664"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T14:40:00+00:00"/>
    <meta property="og:title" content="Andreescu a fost numită sportiva anului în Canada. Bianca a intrat în istoria ţării"/>
    <meta property="og:description" content="Bianca Andreescu (19 ani) a devenit, luni, prima tenismenă care câştigă trofeul „Lou Marsh”, acordat celui mai bun sportiv dintr-un an în Canada."/>
  </head>
  <body>
    <article>
      <h1>Andreescu a fost numită sportiva anului în Canada. Bianca a intrat în istoria ţării</h1>
      <h2>Bianca Andreescu (19 ani) a devenit, luni, prima tenismenă care câştigă trofeul „Lou Marsh”, acordat celui mai bun sportiv dintr-un an în Canada.</h2>
      <address><time datetime="2019-12-09T14:40:00+00:00">09 Dec 2019, 14:40</time> by <a rel="author" href="https://www.mediafax.ro/autor/alexandru-stanila" target="_blank">Alexandru Stanila</a></address>
      <p>Potrivit WTA, Bianca Andreescu câştigat trofeul "Lou Marsh", fiind votată în unanimitate. Printre nominalizaţii la premiul de cel mai bun sportiv canadian al anului 2019 s-au mai aflat Brooke Henderson (golf), Jordan Binnington (hochei pe gheaţă), Andre Da Grasse (atletism) şi Mike Soroka (baseball).</p>
      <p>Andreescu a fost surpriza anului 2019 în tenisul feminin. Sportiva de origine română a câştigat turneele de la Indian Wells, Toronto şi US Open, terminând anul 2019 pe locul 5 WTA.</p>
      <p>„Sunt atât de recunoscătoare pentru acest premiu! Nu mă aşteptam să fiu prima tenismenă care să câştige, e incredibil. Succesul meu din acest an nu ar fi fost posibil fără toată susţinerea Canadei. Sportul canadian a fost incredibil în acest an şi cu siguranţă sunt şi alţi sportivi care meritau o parte din acest premiu. Toţi ne motivăm reciproc pentru a fi mai buni. Aştept cu nerăbdare să văd ce va aduce anul 2020. Sunt mândră să reprezint Canada la cel mai înalt nivel", a declarat Andreescu, după primirea distincţiei.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>