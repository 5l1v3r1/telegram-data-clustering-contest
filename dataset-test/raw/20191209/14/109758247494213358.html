<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281754-nykomlingarna-cloud-chamber-glantar-lite-lite-pa-dorren-till-nasta-bioshock"/>
    <meta property="og:site_name" content="FZ.se"/>
    <meta property="article:published_time" content="2019-12-09T14:25:43+00:00"/>
    <meta property="og:title" content="Nykomlingarna Cloud Chamber gläntar lite (lite) på dörren till nästa Bioshock"/>
    <meta property="og:description" content="&quot;Vi har oräkneliga idéer&quot;, säger Kelley Gilmore."/>
  </head>
  <body>
    <article>
      <h1>Nykomlingarna Cloud Chamber gläntar lite (lite) på dörren till nästa Bioshock</h1>
      <h2>"Vi har oräkneliga idéer", säger Kelley Gilmore.</h2>
      <address><time datetime="2019-12-09T14:25:43+00:00">09 Dec 2019, 14:25</time> by <a rel="author" href="https://www.fz.se/medlem/89431" target="_blank">Fredrik Eriksson</a></address>
      <p>Cloud Chamber är den nystartade studion som ska göra <a href="https://www.fz.se/artikel/281753">nästa <i>Bioshock</i></a>, men studions big boss är definitivt ingen nykomling i gemet. Tidigare Firaxis-Kelley Gilmore berättar i en intervju med <a href="https://www.gamesradar.com/we-have-a-myriad-of-ideas-cloud-chambers-kelley-gilmore-reveals-everything-you-need-to-know-about-the-next-bioshock-game/">Gamesradar+</a> att hon också får med sig <i>"flera nyckelmedlemmar från Bioshocks originalteam"</i>.</p>
      <blockquote>The chance to shepherd such an iconic franchise and become the first woman to lead a studio for the company [2K] was exciting, a bit daunting, and an opportunity of a lifetime.</blockquote>
      <p>Gilmore, med rutin från <i>Xcom</i> och <i>Civ</i>, berättar att det hon menar är kärnan i <i>Bioshock</i> – en djuplodande story och stor spelarfrihet att ta sig an världen – kommer vara nycklar också i det kommande <i>Bioshock</i>, och det nya teamet har <i>"oräkneliga idéer"</i> för hur man ska lyckas nå målet.</p>
      <p>Och tid har de på sig, då det kommer dröja flera år innan releasen av <i>Bioshock "4"</i>.</p>
      <p>2K har funderat på att sjösätta nästa kapitel i <i>Bioshock</i>-serien <i>"ett bra tag"</i>, och med tanke på att spelen sålt i en bra bit över 30 miljoner är det inte så konstigt. Inte heller är det oväntat att Gilmore och kompani håller tyst om konkreta ledtrådar gällande nya spelet.</p>
      <blockquote>One of the great things about our industry is how much it evolves on a regular basis. We constantly have new technology and innovations to explore, as well as expanding ways to reach and interact with our fans. We can't discuss any specifics yet, but we're excited about the possibilities.</blockquote>
      <p>Förutom rutin från de tidigare <i>Bioshock</i>-spelen (däribland creative directorn Hoagy de la Plante) finns utvecklare som arbetat med bland andra <i>Call of Duty</i>, <i>Assassin's Creed</i>, <i>Battlefield</i> och <i>The Walking Dead</i>. Ken Levine kommer däremot inte vara inblandad på något sätt.</p>
      <p>Det är som du märker ont om reell info att gå på, men Cloud Chambers logotyp ser ut att föreställa bolmande skorstenar. Kanske finns det en ledtråd här? Kanske inte? Vi får väl se.</p>
      <figure>
        <iframe data-src="https://twitter.com/2K/status/1204023408436006912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Läs mer</h3>
      <figure>
        <img src="https://cdn.fz.se/artikel/bild/1418593?l=eyJyZXNvdXJjZSI6IlwvYXJ0aWtlbFwvYmlsZFwvMTQxODU5MyIsImZpbHRlcnMiOltdLCJwYXJhbXMiOltdLCJrZXkiOiJlNWI1MjdiMDY0NGFhNmNmYjRlZDk4NjFiNTZhMTQ1NyJ9"/>
        <figcaption>Ny 2K-studio utvecklar nästa Bioshock</figcaption>
      </figure>
      <figure>
        <img src="https://cdn.fz.se/artikel/bild/1388960?l=eyJyZXNvdXJjZSI6IlwvYXJ0aWtlbFwvYmlsZFwvMTM4ODk2MCIsImZpbHRlcnMiOltdLCJwYXJhbXMiOltdLCJrZXkiOiJiZDEzZjI0MDEyNzgwODFkMDRjZDg3MjdiOGNhYmRiNSJ9"/>
        <figcaption>Bioshock-studion Irrational är borta – säg hej till Ghost Story</figcaption>
      </figure>
      <figure>
        <img src="https://cdn.fz.se/artikel/bild/759500?l=eyJyZXNvdXJjZSI6IlwvYXJ0aWtlbFwvYmlsZFwvNzU5NTAwIiwiZmlsdGVycyI6W10sInBhcmFtcyI6W10sImtleSI6IjhhNWMwNWQzMDRhZDUyYmY3NTY4NjdmMGM0NjBlZGFmIn0%3D"/>
        <figcaption>Fem år senare - vad tycker du om Bioshock Infinite?</figcaption>
      </figure>
    </article>
  </body>
</html>