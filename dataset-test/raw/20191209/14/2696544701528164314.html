<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/sport/20191209_Felmentett_a_spanyol_birosag_36_bundagyanuba_keveredett_focistat"/>
    <meta property="og:site_name" content="HVG.hu"/>
    <meta property="article:published_time" content="2019-12-09T14:02:00+00:00"/>
    <meta property="og:title" content="36 focistát, köztük Pintér Ádámot mentettek fel bundagyanú alól Spanyolországban"/>
    <meta property="og:description" content="Egy esetben sem volt bizonyítható a játékosok bűnössége."/>
  </head>
  <body>
    <article>
      <h1>36 focistát, köztük Pintér Ádámot mentettek fel bundagyanú alól Spanyolországban</h1>
      <address><time datetime="2019-12-09T14:02:00+00:00">09 Dec 2019, 14:02</time> by <a rel="author">MTI</a></address>
      <p>
        <b>Egy esetben sem volt bizonyítható a játékosok bűnössége.</b>
      </p>
      <p>A spanyol bíróság felmentette mind a 36 labdarúgót – így Pintér Ádámot is – akik bundagyanúba keveredtek a 2011 májusában játszott Levante-Zaragoza élvonalbeli mérkőzés kapcsán.</p>
      <p>Az indoklás szerint egyik esetben sem volt bizonyítható a játékosok bűnössége.</p>
      <p>Az ügyben 41 embert – köztük a zaragozai csapat akkori edzőjét, Javier Aguirrét, valamint több ismert játékosa mellett Pintér Ádámot – vádoltak meg az ügyészek. Szerintük a zaragozai együttes 965 ezer eurót (320 millió forintot) fizetett a mérkőzés végeredményének manipulálásáért.</p>
      <p>A találkozót a szezon utolsó játéknapján rendezték, s idegenben aratott 2-1-es győzelmével a <a href="https://hvg.hu/sport/20130809_Szerzodest_bontott_Pinter_Adam_es_a_Real">Zaragoza</a> bennmaradt az élvonalban. A volt magyar válogatott Pintér Ádám a gyanús mérkőzésen nem lépett pályára.</p>
      <related>
        <a href="https://hvg.hu/gazdasag/20181011_Bundabotrany_29_embert_letartoztattak"/>
        <a href="https://hvg.hu/sport/20190528_Volt_Real_Madridjatekosok_is_erintettek_a_spanyol_bundabotranyban"/>
      </related>
    </article>
  </body>
</html>