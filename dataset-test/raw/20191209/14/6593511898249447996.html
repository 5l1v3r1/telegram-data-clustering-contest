<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7957626"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T14:57:00+00:00"/>
    <meta property="og:title" content="20-годишен се блъсна в дърво, друг пострада при преобръщане на колата му"/>
    <meta property="og:description" content="Двама души са пострадали при катастрофи в Добричка област през уикенда – съобщават от Областната дирекция на МВР. На 6 декември, около 21,45 ч,. е възникнало пътно произшествие по бул"/>
  </head>
  <body>
    <article>
      <h1>20-годишен се блъсна в дърво, друг пострада при преобръщане на колата му</h1>
      <address><time datetime="2019-12-09T14:57:00+00:00">09 Dec 2019, 14:57</time> by <a rel="author">Дияна Райнова</a></address>
      <p>Двама души са пострадали при катастрофи в Добричка област през уикенда – съобщават от Областната дирекция на МВР.</p>
      <p>На 6 декември, около 21,45 ч,. е възникнало пътно произшествие по бул. „Добруджа” в град Добрич. Установено е, че лек автомобил „Фолксваген” с добричка регистрация, управляван от 20-годишен мъж, губи управление над превозното средство и се блъска в крайпътно дърво.</p>
      <p>Вследствие на инцидента е пострадал возещият се в колата мъж на 21 години, който е с охлузни рани по главата, без опасност за живота.</p>
      <p>На 7 декември, около 10,30 ч,. е получено съобщение за възникнало пътно произшествие с пострадал между селата Орляк и Зърнево. Установено е, че лек автомобил „Пежо”, управляван от 50-годишен мъж, поради движение с несъобразена скорост на завой, напуска пътното платно и се преобръща в крайпътна нива. Водачът е настанен в болницата в Добрич със чупен прешлен в областта на кръста, без опасност за живота.</p>
    </article>
  </body>
</html>