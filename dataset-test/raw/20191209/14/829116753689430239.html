<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191209-a-karacsonyi-ajandekozast-tamadjak-a-brit-klimaaktivistak.html"/>
    <meta property="og:site_name" content="Origo"/>
    <meta property="article:published_time" content="2019-12-09T14:03:00+00:00"/>
    <meta property="og:title" content="A karácsonyi ajándékozást támadják a brit klímaaktivisták"/>
    <meta property="og:description" content="Újabban a karácsonyi pulcsikkal van problémájuk, de általánosságban véve maga az ünnep sem tetszik nekik."/>
  </head>
  <body>
    <article>
      <h1>A karácsonyi ajándékozást támadják a brit klímaaktivisták</h1>
      <address><time datetime="2019-12-09T14:03:00+00:00">09 Dec 2019, 14:03</time> by <a rel="author">Origo</a></address>
      <p>
        <b>Mindenről le kell mondani lassan a karácsonyi készülődés közepette, a brit adományboltok ugyanis most éppen azzal álltak elő, hogy nem tesznek jót a környezetnek a karácsonyi pulóverek, és nem is nagyon etikusak – <a href="https://v4na.com/hu/nem-eleg-etikusak-a-karacsonyi-pulcsik-sem">írja</a> a V4NA nemzetközi hírügynökség.</b>
      </p>
      <p>Ahogy közeledik a karácsony, úgy szólalnak fel sorban a különböző környezetvédő szervezetek az ünnepek idején megszokott ajándékok ellen.</p>
      <p>A klímaaktivisták már november elején elkezdték propagálni a „fehér helyett zöld karácsonyt", amelynek keretében arra biztatták az embereket, hogy ne megvásárolják, hanem béreljék a leendő karácsonyfájukat.</p>
      <aside>De nem jó az ajándékozás se lassan, a csomagolás ugyanis sok szeméttel jár</aside>
      <p>– ha pedig valakinek eszébe jutna, hogy autóval megy el a boltba az ajándékokért, azzal növeli a karbon-lábnyomot.</p>
      <p><mark>A legújabb hiszti most a karácsonyi pulóverekre irányul Nagy-Britanniában,<br/></mark>ahol régi szokás, hogy az emberek mindenféle csicsás mintájú pulcsikba öltöznek – a lényeg, hogy minél rondább legyen a felső.</p>
      <figure>
        <iframe data-src="https://twitter.com/hubbubUK/status/1202864021763964928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A brit adományboltok azonban arra figyelmeztetnek most a Hubbub felmérésének tükrében, hogy ezek a pulóverek főleg műanyagból készülnek, az emberek pedig sokat vásárolnak belőle, ugyanakkor csak egyszer veszik fel – tehát egyáltalán nincsenek tekintettel a bolygóra.</p>
      <aside>Az adományboltok szerint sokkal etikusabb viseletet is ki lehetne találni az ünnepekre, olyat, amely nem veszélyezteti a természetes élővilágot.</aside>
      <p>Megoldásként hozzák példának a pulóverek kölcsönkérését, a használt ruhák vásárlását, vagy a már meglévők „felújítását".</p>
    </article>
  </body>
</html>