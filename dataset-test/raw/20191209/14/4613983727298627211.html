<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/auto/novo-pokolenie-na-nay-populyarniya-model-na-lada-idva-prez-2021-a.html"/>
    <meta property="og:site_name" content="Money.bg"/>
    <meta property="article:published_time" content="2019-12-09T14:39:14+00:00"/>
    <meta property="og:title" content="Ново поколение на най-популярния модел на Lada идва през 2021-а"/>
    <meta property="og:description" content="Специалисти от Франция и Румъния участват в проекта за новата Lada Granta"/>
  </head>
  <body>
    <article>
      <h1>Ново поколение на най-популярния модел на Lada идва през 2021-а</h1>
      <address>
        <time datetime="2019-12-09T14:39:14+00:00">09 Dec 2019, 14:39</time>
      </address>
      <p>Руската компания АвтоВАЗ трябва да започне масово производство на следващото поколение автомобили от семейството Lada Granta през 2021 година. За това с позоваване на собствения си източник съобщава Lada.Online.</p>
      <p>Новата Grantа ще бъде прехвърлена на платформата B0, която стои в основата на Lada XRay и Lada Largus, както и редица автомобили Renault за руския пазар. В момента усилено се работи по появата на следващата Lada Granta, чиито модели вече са готови както на пластелин, така и в 3D. По своите габарити тя ще се окаже малко по голям автомобил от сегашното поколение.</p>
      <p>В момента Aвто ВАЗ закупува необходимото оборудване. Освен това в Волжския автомобилен завод работят специалисти от Франция и Румъния, които отговарят за изпълнението на проекта.</p>
      <p>Сегашното поколение фамилия Lada Granta включва седан, лифтбек, хечбек, комби, "висока" версия Cross и модификация Drive Active за феновете на активен стил на шофиране. Двигателната гама на модела включва 1,6-литрови двигатели с обем 87, 98 и 106 конски сили. Трансмисията е петстепенна "механика", "робот" или четири лентов "автоматик". В Русия цените на автомобилите започват от 444 900 рубли.</p>
      <p>Lada Granta отдавна е най-популярният и продаван модел кола на руския пазар. Според Асоциацията на европейските предприятия (AEB), от януари до ноември, от модела са продадени 121,3 хиляди бройки.</p>
      <p>Междувременно днес стана ясно, че АвтоВАЗ е изкупил дела на General Motors от съвместното им предприятие в Русия, което произвежда автомобили под марката Chevrolet. Стойността на сделката не бе съобщена.</p>
    </article>
  </body>
</html>