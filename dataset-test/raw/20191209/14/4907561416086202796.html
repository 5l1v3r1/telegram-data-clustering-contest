<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/erken-dogum-neden-olur-iste-hamilelerde-13-onemli-risk-faktoru-2225307"/>
    <meta property="og:site_name" content="Posta"/>
    <meta property="article:published_time" content="2019-12-09T14:22:34+00:00"/>
    <meta property="og:title" content="Erken doğum neden olur? İşte hamilelerde 13 önemli risk faktörü!"/>
    <meta property="og:description" content="Bebek hayali kuran çiftlerin dileği bebeklerinin zamanında ve sağlıklı doğmalarıdır. Ancak günümüzde her 8-10 doğumdan 1’inde erken doğum riski bulunuyor. Annede bulunan bazı haslatılıklar ve hamilelik sorunları bebeklerin beklenen zamandan önce dünyaya gelmesine neden oluyor. Türkiye’de yılda bir milyon 250 bin civarında doğum oluyor ve bu durum her yıl yaklaşık 125 bin bebeğin erken dünyaya gözlerini açtığı anlamına geliyor. Peki, Erken doğum neden olur? Riskli gebelik belirtileri nelerdir? Kadın Hastalıkları ve Doğum, Perinatoloji Uzmanı Prof. Dr. İbrahim Bildirici hamilelerde erken doğuma neden olan risk faktörlerini anlattı."/>
  </head>
  <body>
    <article>
      <h1>Erken doğum neden olur? İşte hamilelerde 13 önemli risk faktörü!</h1>
      <address>
        <time datetime="2019-12-09T14:22:34+00:00">09 Dec 2019, 14:22</time>
      </address>
      <h3>Bebek hayali kuran çiftlerin dileği bebeklerinin zamanında ve sağlıklı doğmalarıdır. Ancak günümüzde her 8-10 doğumdan 1’inde erken doğum riski bulunuyor. Annede bulunan bazı haslatılıklar ve hamilelik sorunları bebeklerin beklenen zamandan önce dünyaya gelmesine neden oluyor. Türkiye’de yılda bir milyon 250 bin civarında doğum oluyor ve bu durum her yıl yaklaşık 125 bin bebeğin erken dünyaya gözlerini açtığı anlamına geliyor. Peki, Erken doğum neden olur? Riskli gebelik belirtileri nelerdir? Kadın Hastalıkları ve Doğum, Perinatoloji Uzmanı Prof. Dr. İbrahim Bildirici hamilelerde erken doğuma neden olan risk faktörlerini anlattı.</h3>
      <p>Dünya genelinde her yıl 15 milyon bebek erken dünyaya geliyor ve 1 milyon bebek erken doğumun yol açtığı problemler nedeniyle hayata gözlerini yumuyor. Üstelik bu doğumların yarısına yakınında hiçbir risk faktörü tespit edilemiyor. Dolayısıyla her hamile kadın risk altında alabiliyor.</p>
      <p>Kadın Hastalıkları ve Doğum, Perinatoloji Uzmanı Prof. Dr. <a href="https://www.posta.com.tr/haberler/ibrahim-bildirici">İbrahim Bildirici </a>hamilelik öncesi danışma, hamilelikte düzenli muayene, testler ve takipler sayesinde erken doğumun çeşitli risk faktörlerinin azaltılabildiğine dikkat çekti.</p>
      <h3><a href="https://www.posta.com.tr/haberler/riskli-gebelik">Riskli gebelik</a> belirtileri nelerdir?</h3>
      <p>Prof. Dr. İbrahim Bildirici, "Örneğin hamilelik öncesinde smear testinde normal dışı bir durum saptanırsa, hızla, gelecekte rahim ağzı kanseri için risk teşkil edebilecek durumlar tedavi ediliyor, ayrıca varsa vajinal veya rahim ağzı enfeksiyonları hamile kalınmadan tedavi edilebiliyor. Yine rahimdeki şekil bozuklukları, rahim içinde yer alan polip ve miyom gibi bazı patolojiler de henüz hamile kalınmadan kapalı yöntemlerle tedavi edilebiliyor ve bu sorunlar nedeniyle oluşabilecek erken doğumlar önlenebiliyor” diyor.</p>
      <figure>
        <img src="https://i.pstimaj.com/img/75/640x0/5dee5868ae298ba586c8ae88"/>
      </figure>
      <h3><a href="https://www.posta.com.tr/haberler/erken-dogum">Erken doğum </a>neden olur? Hangi etkenler erken doğuma yol açıyor?</h3>
      <p>Prof. Dr. İbrahim Bildirici erken doğuma neden olan etkenleri anlatıyor:</p>
      <p>
        <b>Çok kilolu ya da çok zayıf olmak</b>
      </p>
      <p>Özellikle obezite sorunu olan kadınlarda hamilelikte hipertansiyon ve diyabet daha fazla görülüyor; bu hastalıklar da erken doğumu gerektirebiliyor. Çok zayıf kadınlarda ise beslenme bozukluğu ve artmış stres hormonları erken doğuma zemin hazırlayabiliyor. Dolayısıyla hamile kalınmadan önce ideal vücut kitle indeksi olan 18.5-24.9 kg/m2 arası değere ulaşmak çok önemli.</p>
      <p>
        <b>Çoğul hamilelikler</b>
      </p>
      <p>Kadın Hastalıkları ve Doğum/ Perinatoloji Uzmanı Prof. Dr. İbrahim Bildirici çoğul hamileliklerin erken doğum için önemli bir risk faktörü olduğu uyarısında bulunarak, “Bu nedenle infertilite tedavilerinde tekiz hamilelik hedeflenmeli ve mümkün olduğunca tek embriyo transfer politikası tercih edilmeli” diyor.</p>
      <p>
        <b>Sigara kullanımı</b>
      </p>
      <p>Sigara anne adayının ve plasentanın oksijen alımını bozarak; erken doğum, erken su gelmesi, düşük doğum ağırlığı ve plasentanın erken ayrılması gibi risklerin tümünü artırıyor. Bu önemli zararları nedeniyle sigaranın hiç içilmemesi, eğer içiliyorsa tercihen hamile kalınmadan veya hamilelikle birlikte bırakılması çok önemli.</p>
      <p>
        <b>Hamilelikler arasının 6 aydan kısa olması</b>
      </p>
      <p>Yapılan çalışmalara göre; 6 aydan kısa aralıkla hamile kalınması erken doğum riskini 1.5 kat artırıyor. Hamilelikler arasında 1.5-2 yıl olması ideal kabul ediliyor.</p>
      <p>
        <b>Hamilelik zehirlenmesi</b>
      </p>
      <p>Tansiyon yükselmesi ve idrarda proteinle karakterize preeklampsi, toplumdaki bilinen adıyla ‘hamilelik zehirlenmesi’ sıklıkla erken doğumla sonuçlanıyor. Annede nörolojik sorunlara, kan değerlerinde, karaciğer ve böbrek fonksiyonlarında bozulmaya, akciğer ödemi gibi hayatı tehdit edebilecek tablolara; bebekte de büyüme geriliği ve ölüm riskinde artışa yol açabiliyor. Uygun hamilelerde tedaviyle doğum için zaman kazanılmaya çalışılıyor.</p>
      <p>
        <b>Tiroit hastalıkları ve diyabet</b>
      </p>
      <p>Prof. Dr. İbrahim Bildirici tiroit hormonu ve kan şeker düzeylerinin ideal olarak hamile kalınmadan önce değerlendirilip kontrol altına alınması ve bu kontrolün hamilelik boyunca devam ettirilmesi gerektiğini belirterek, “Yapılan çalışmalara göre, tiroit hastalıkları kontrol altında değilse, erken doğum riskini 1.2 kat artırıyor. Bunun yanı sıra gebelik şekeri de tanı almaz ve iyi kontrol edilmezse hem ölü doğum hem de erken doğum riskini artıran bir diğer önemli faktörü oluşturuyor” diyor.</p>
      <figure>
        <img src="https://i.pstimaj.com/img/75/640x0/5dee587d66a97c2b6a5a68b5"/>
      </figure>
      <p>
        <b>Erken doğum öyküsü</b>
      </p>
      <p>Prof. Dr. İbrahim Bildirici daha önceki hamilelikte erken doğum hikayesi varlığının riski artıran en önemli faktörlerden biri olduğuna dikkat çekerek sözlerine şöyle devam ediyor: “Bu gruptaki her 3 kadından biri mevcut hamilelikte erken doğum yapabiliyor. Hamileliğin 16-36. haftaları arasında uygulanan progesteron tedavisi fayda sağlıyor ve erken doğum riskini azaltıyor. Yine bu grupta 16-22. hafta arasında rahim ağzı uzunluğunun değerlendirilmesi ve kısa bulunduğunda progesteronun yanı sıra rahim ağzına dikiş atılmasıyla erken doğum önlenebiliyor”</p>
      <p>
        <b>Dişeti hastalıkları</b>
      </p>
      <p>Diş hastalıkları ve özellikle dişeti iltihabı erken doğum için bir risk faktörü. Bu nedenle hamile kalınmadan önce iyi bir diş hekimi muayenesi ve çürükler ile dişeti iltihabının tedavi edilmesi de çok önemli. Hamilelik sürecinde de gereken diş tedavilerinin hızla yapılması, doğumun zamanda gerçekleşmesinde önem taşıyor.</p>
      <p>
        <b>Rahimdeki sorunlar</b>
      </p>
      <p>Çoğul hamilelikler ve bebeğin çevresini saran suyun fazla olması nedeniyle rahmin fazla gerildiği durumlarda da erken doğum riski artıyor. Rahimde perde olması, ikili veya yarım rahim gibi rahimdeki şekil bozuklukları ile geçirilmiş rahim ameliyatlarında da erken doğum riski genel popülasyondan daha fazla oluyor. Prof. Dr. İbrahim Bildirici rahim ağzı yetmezliğinin de önemli bir risk faktörü olduğunu belirterek, “Özellikle geçirilmiş LEEP/konizasyonu olan, birden fazla kürtaj ya da öyküsünde 2. üç aylık dönemde (trimesterde) hamilelik sonlandırılması olan hamileler bu açıdan risk altında” diyor. Rahim ağzında kısalma mevcutsa dikiş (serkülaj) yöntemi uygulanarak erken doğum önlenebiliyor.</p>
      <p>
        <b>Enfeksiyonlar</b>
      </p>
      <p>Vajina ile rahim ağzı florasının değişmesi ve bakterilerin yukarıya doğru tırmanarak normalde buna geçit vermeyen amniyotik sıvıyı enfekte etmeleri, erken doğumun önemli nedenleri arasında yer alıyor. Miyadından önce suyu gelen hamilelerde gizli enfeksiyon olabiliyor, bu olgulara erken doğumu erteleyebilmek için bir hafta antibiyotik tedavisi uygulanıyor. Hamilelik öncesinde ya da hamilelikte; rahim ağzında chlamydia ve gonore gibi enfeksiyonlar, bakteriyel vaginozis denilen ve vajinal floranın bozulmasıyla seyreden akıntılı durumlar tespit edilirse, tedavi ediliyor. Bunların yanı sıra idrar yolu enfeksiyonu ve zatürre gibi başka organlarda oluşan enfeksiyonların da hızla tedavi edilmeleri erken doğum riskini azaltıyor.</p>
      <p>
        <b>Plasental sorunlar</b>
      </p>
      <p>Plasentanın rahim ağzına yerleşmesi (plasenta previa) veya plasentanın erken ayrılması (ablasyo plasenta) gibi tablolar da erken doğum nedeni. Plasenta previa tablosunda kanama oluşursa hastanede izlem ve takiple beklenen doğum tarihine yaklaşılabiliyor, bu sırada uygun hamilelerde anneye bebeğin akciğerlerini geliştirici iğne uygulanıyor.</p>
      <p>
        <b>Fetal büyüme geriliği</b>
      </p>
      <p>Hamilelik haftasına göre, kilosu beklenen ağırlığın yüzde 10’undan daha az olan fetuslarda kordondaki kan akımında bozulma, sıvı azalması, anne karnında stres ve kayıp riski gelişebiliyor; bu durum da erken doğum gerektirebiliyor. Ayrıca fetusun bazı doğumsal anormallikleri de erken doğumla sonuçlanabiliyor.</p>
      <p>
        <b>Vajinal kanamalar</b>
      </p>
      <p>Hamilelikte özellikle 12. haftadan sonra vajinal kanamalar olması halinde erken doğum riski yükseliyor. Çoğu hamilede kanama sonrası hayat temposunun düşürülmesi, istirahatin artırılması, cinsel aktivite yasağı, sancılar varsa buna yönelik ilaç tedavileri gibi yöntemler önerilse de, bunların etkinliği kanıtlanmış değil.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/antidepresanlar-cinsel-isteksizlik-yapar-mi-2226130">
          <img src="https://i.pstimaj.com/img/100/180x95/5d63bb4fae298b86c4589982"/>
        </a>
      </figure>
      <p>
        <a href="https://www.posta.com.tr/antidepresanlar-cinsel-isteksizlik-yapar-mi-2226130">1 Antidepresanlar cinsel isteksizlik yapar mı?</a>
      </p>
      <figure>
        <a href="https://www.posta.com.tr/koroner-arter-hastaligi-icin-kadinlar-ve-erkekler-risk-altinda-2226108">
          <img src="https://i.pstimaj.com/img/100/180x95/5db1580066a97c236951a488"/>
        </a>
      </figure>
      <p>
        <a href="https://www.posta.com.tr/koroner-arter-hastaligi-icin-kadinlar-ve-erkekler-risk-altinda-2226108">2 Koroner arter hastalığı için kadınlar ve erkekler risk...</a>
      </p>
      <figure>
        <a href="https://www.posta.com.tr/merve-ozbeyin-saglik-durumu-nasil-2226102">
          <img src="https://i.pstimaj.com/img/100/180x95/5df226a9ae298b4a0446ed40"/>
        </a>
      </figure>
      <p>
        <a href="https://www.posta.com.tr/merve-ozbeyin-saglik-durumu-nasil-2226102">3 Merve Özbey’in sağlık durumu nasıl?</a>
      </p>
      <figure>
        <a href="https://www.posta.com.tr/muge-anli-canli-yayinda-isyan-etti-2226086">
          <img src="https://i.pstimaj.com/img/100/180x95/5df22123ae298b49250be7dc"/>
        </a>
      </figure>
      <p>
        <a href="https://www.posta.com.tr/muge-anli-canli-yayinda-isyan-etti-2226086">4 Müge Anlı canlı yayında isyan etti</a>
      </p>
      <figure>
        <a href="https://www.posta.com.tr/sarkici-isin-karacadan-eski-esi-sedat-dogana-tedbir-karari-2226075">
          <img src="https://i.pstimaj.com/img/100/180x95/5df219f1ae298b49250be7cc"/>
        </a>
      </figure>
      <p>
        <a href="https://www.posta.com.tr/sarkici-isin-karacadan-eski-esi-sedat-dogana-tedbir-karari-2226075">5 Şarkıcı Işın Karaca’dan eski eşi Sedat Doğan’a tedbir ...</a>
      </p>
      <figure>
        <a href="https://www.posta.com.tr/oyuncu-berk-oktay-ve-esi-merve-oktay-hakim-karsisina-cikti-2226072">
          <img src="https://i.pstimaj.com/img/100/180x95/5df2186fae298b49250be7ca"/>
        </a>
      </figure>
      <p>
        <a href="https://www.posta.com.tr/oyuncu-berk-oktay-ve-esi-merve-oktay-hakim-karsisina-cikti-2226072">6 Oyuncu Berk Oktay ve eşi Merve Oktay hakim karşısına ç...</a>
      </p>
      <figure>
        <a href="https://www.posta.com.tr/seyma-subasinin-sevgilisi-guido-seniadan-cirkin-soruya-yanit-2226070">
          <img src="https://i.pstimaj.com/img/100/180x95/5df2145d66a97ccdb71b0187"/>
        </a>
      </figure>
      <p>
        <a href="https://www.posta.com.tr/seyma-subasinin-sevgilisi-guido-seniadan-cirkin-soruya-yanit-2226070">7 Şeyma Subaşı'nın sevgilisi Guido Senia'dan çirkin soru...</a>
      </p>
      <figure>
        <a href="https://www.posta.com.tr/cam-kozalagi-pekmezinin-faydalari-2226065">
          <img src="https://i.pstimaj.com/img/100/180x95/5df20e64ae298b49250be7af"/>
        </a>
      </figure>
      <p>
        <a href="https://www.posta.com.tr/cam-kozalagi-pekmezinin-faydalari-2226065">8 Çam kozalağı pekmezinin faydaları</a>
      </p>
      <figure>
        <a href="https://www.posta.com.tr/ortalik-yine-karisacak-demet-akalin-berkayin-iptal-ettigi-mekanda-sahne-alacak-2226044">
          <img src="https://i.pstimaj.com/img/100/180x95/5df2042f66a97cc3489f1c3b"/>
        </a>
      </figure>
      <p>
        <a href="https://www.posta.com.tr/ortalik-yine-karisacak-demet-akalin-berkayin-iptal-ettigi-mekanda-sahne-alacak-2226044">9 Ortalık yine karışacak! Demet Akalın, Berkay'ın iptal ...</a>
      </p>
      <figure>
        <a href="https://www.posta.com.tr/klozetlere-tuvalet-kgidi-yerlestirmek-bakterilerden-koruyor-mu-2226047">
          <img src="https://i.pstimaj.com/img/100/180x95/5df2068a66a97cc4333bd866"/>
        </a>
      </figure>
      <p>
        <a href="https://www.posta.com.tr/klozetlere-tuvalet-kgidi-yerlestirmek-bakterilerden-koruyor-mu-2226047">10 Klozetlere tuvalet kâğıdı yerleştirmek bakterilerden k...</a>
      </p>
      <figure>
        <img src="https://i.pstimaj.com/img/78/90x50/5dd6906dae298ba082ccde25"/>
      </figure>
      <p>SIRADAKİ HABER Bebeğim bu hafta ne kadar büyüdü? Hafta hafta büyüme rehberi</p>
    </article>
  </body>
</html>