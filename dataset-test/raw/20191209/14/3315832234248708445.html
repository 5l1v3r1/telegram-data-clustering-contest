<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/947473f1a3878a6e/miss-africa-de-sud-a-castigat-titlul-de-miss-univers-2019-foto.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T14:33:37+00:00"/>
    <meta property="og:title" content="Miss Africa de Sud a câştigat titlul de Miss Univers 2019 // FOTO"/>
    <meta property="og:description" content="Zozibini Tunzi, Miss Africa de Sud, a fost încoronată duminică seară Miss Univers 2019 în cadrul celei de-a 68-a ediţii a acestui concurs, desfăşurate la Atlanta, în Statele Unite, relatează luni AFP."/>
  </head>
  <body>
    <article>
      <h1>Miss Africa de Sud a câştigat titlul de Miss Univers 2019 // FOTO</h1>
      <address><time datetime="2019-12-09T14:33:37+00:00">09 Dec 2019, 14:33</time> by <a rel="author">Jurnal.md</a></address>
      <p>
        <b>Zozibini Tunzi, Miss Africa de Sud, a fost încoronată duminică seară Miss Univers 2019 în cadrul celei de-a 68-a ediţii a acestui concurs, desfăşurate la Atlanta, în Statele Unite, relatează luni AFP.</b>
      </p>
      <p>Tânăra de culoare, în vârstă de 26 de ani, s-a impus în faţa concurentei din Puerto Rico şi a celei din Mexic, într-un concurs animat de prezentatorul Steve Harvey, în care juriul a fost format din şapte femei.</p>
      <p>Miss Africa de Sud a fost aplaudată călduros după ultimul ei discurs, o noutate în competiţie, în care a afirmat pur şi simplu că va face orice pentru a încuraja tinerele fete să capete încredere în ele.</p>
      <figure>
        <img src="http://static.cdn.jurnaltv.md/superdesk/20191209161224/822bdba96cd1b37d31f289f08bcc872ead5ba710a1b6b75542a8663c9aa62ed6.jpg"/>
        <figcaption>Miss Universe</figcaption>
      </figure>
      <p>"Am crescut într-o lume în care o femeie ca mine, cu tipul meu de piele şi tipul meu de păr, nu a fost niciodată considerată frumoasă", a afirmat ea. "Cred că a venit momentul ca acest lucru să se schimbe astăzi", a spus ea în aplauzele publicului.</p>
      <p>Tânăra cu părul scurt s-a impus în faţa a peste 90 de alte candidate şi a câştigat cel de-al 68-lea titlu Miss Univers, după Catriona Gray, Miss Filipine, care a obţinut acest titlu în 2018.</p>
      <figure>
        <img src="http://static.cdn.jurnaltv.md/superdesk/20191209161224/0e3bb33b5bfeafde195a10fe7e16911c5b491b9dc4cfa2f6e27b115ee1d1ecc5.jpg"/>
        <figcaption>Miss Universe</figcaption>
      </figure>
      <p>Una dintre favoritele înaintea concursului din acest an, Miss Filipine, nu s-a calificat printre cele 10 finaliste. Franţuzoaica Maëva Coucke a reuşit, însă nu a ajuns în "top 5".</p>
      <p>Miss Myanmar, Swe Zin Htet, a fost şi ea eliminată înainte de finală. Swe Zin Htet a ţinut prima pagină a ziarelor săptămâna trecută după ce a anunţat că este lesbiană, devenind astfel prima candidată care şi-a recunoscut în mod deschis orientarea sexuală.</p>
      <figure>
        <img src="http://static.cdn.jurnaltv.md/superdesk/20191209161228/69a729a9596f749afa118d1962cddd18e6bce9ecba4771d9a1b8f51fa72b25e9.jpg"/>
        <figcaption>Miss Universe</figcaption>
      </figure>
    </article>
  </body>
</html>