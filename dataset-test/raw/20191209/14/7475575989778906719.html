<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/icisleri-bakanligindan-sirnak-ve-bingol-sehitleri-icin-taziye-mesaji-h703584.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T14:34:55+00:00"/>
    <meta property="og:title" content="İçişleri Bakanlığından Şırnak ve Bingöl şehitleri için taziye mesajı"/>
    <meta property="og:description" content="İçişleri Bakanlığı, Şırnak’ta el yapımı patlayıcının infilak etmesi sonucu şehit olan kahraman 2 jandarma personeli için başsağlığı mesajı yayınladı."/>
  </head>
  <body>
    <article>
      <h1>İçişleri Bakanlığından Şırnak ve Bingöl şehitleri için taziye mesajı</h1>
      <h2>İçişleri Bakanlığı, Şırnak’ta el yapımı patlayıcının infilak etmesi sonucu şehit olan kahraman 2 jandarma personeli için başsağlığı mesajı yayınladı.</h2>
      <address>
        <time datetime="2019-12-09T14:34:55+00:00">09 Dec 2019, 14:34</time>
      </address>
      <p>İçişleri Bakanlığı, Şırnak’ta el yapımı patlayıcının infilak etmesi sonucu şehit olan kahraman 2 jandarma personeli için başsağlığı mesajı yayınladı.</p>
      <p>İçişleri Bakanlığının internet sitesi üzerinden yapılan resmi açıklamada şu ifadelere yer verildi:</p>
      <p>“Şırnak’ta terör örgütü tarafından tuzaklanan el yapımı patlayıcının imhası sırasında 2 Jandarma personelimiz şehit oldu. Millet olarak terörle topyekun mücadele ettiğimiz bir zamanda görevi başında kaybettiğimiz vatan evlatlarımızın derin üzüntüsünü kalbimizde yaşıyor, şehitlerimize Yüce Allah’tan rahmet, kederli ailelerine başsağlığı, yaralı personelimize acil şifalar diliyoruz.”</p>
      <p>BİNGÖL’DE DENGESİNİ KAYBEDEREK DÜŞEN JANDARMA ŞEHİT OLDU</p>
      <p>Öte yandan Bingöl’de görevi esnasında dengesini kaybederek nöbet kulesinden düşmesi sonucu şehit olan jandarma personeli için de mesaj yayınlandı. Mesajda, “Bingöl’de görevli olduğu nöbet kulesinden dengesini kaybederek düşen jandarma personelimiz şehit olmuştur. Görevi başında kaybettiğimiz şehidimize Yüce Allah’tan rahmet, kederli ailesine başsağlığı diliyoruz. Milletimizin başı sağ olsun” ifadelerine yer verildi.</p>
      <p>(İHA)</p>
    </article>
  </body>
</html>