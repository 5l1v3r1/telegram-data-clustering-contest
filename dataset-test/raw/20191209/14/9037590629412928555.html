<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zlato.kurzy.cz/zpravy/523121-cena-zlata-zavisi-na-vztazich-mezi-usa-a-cinou/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T14:46:17+00:00"/>
    <meta property="og:title" content="Cena zlata závisí na vztazích mezi USA a Čínou"/>
    <meta property="og:description" content="Zlato se vrátilo k horní hranici 30dolarového pásma, ve kterém se obchoduje poslední tři měsíce. Důvodem jsou obnovené obavy z toho, zda se v dohledné době podaří dosáhnout dohody mezi USA a Čínou. Na základě těchto důvodů předpokládáme, že zlato bude v příštím roce růst."/>
  </head>
  <body>
    <article>
      <h1>Cena zlata závisí na vztazích mezi USA a Čínou</h1>
      <address><time datetime="2019-12-09T14:46:17+00:00">09 Dec 2019, 14:46</time> by <a rel="author">Saxo Bank</a></address>
      <p>
        <b><a href="https://zlato.kurzy.cz/">Zlato</a> se vrátilo k horní hranici 30dolarového pásma, ve kterém se obchoduje poslední tři měsíce. Důvodem jsou obnovené obavy z toho, zda se v dohledné době podaří dosáhnout dohody mezi USA a Čínou. Na základě těchto důvodů předpokládáme, že <a href="https://zlato.kurzy.cz/">zlato</a> bude v příštím roce růst.</b>
      </p>
      <figure>
        <img src="https://img.kurzy.cz/zpravy/obrazky/21/523121-cena-zlata-zavisi-na-vztazich-mezi-usa-a-cinou/gold.jpg"/>
      </figure>
      <p> </p>
      <p><a href="https://zlato.kurzy.cz/">Zlato</a> se v uplynulých dnech pokoušelo prolomit 30dolarové pásmo vytvořené v nedávných měsících. Ovlivnily ho vyjádření z Pekingu a Washingtonu o vyhlídkách obchodní dohody mezi dvěma velmocemi.</p>
      <p>Příkladem může být třeba nedávný komentář <a href="https://www.kurzy.cz/tema/donald-trump/">Donalda Trumpa</a>, který popřel naléhavost v rámci dosažení dohody. Řekl, že by bylo možná lépe počkat s dohodou až do prezidentských <a href="https://volby.kurzy.cz/">voleb</a> v listopadu příštího roku. Čínští představitelé se zase ostře vyjádřili k nedávnému hlasování Senátu amerického Kongresu k lidským právům v Hongkongu a v Ujgurské autonomní oblasti Sin-ťiang. <i>„USA za to zaplatí,“</i> zaznělo z úst čínských představitelů.</p>
      <p>Finanční trhy na to reagovaly poklesem <a href="https://akcie-cz.kurzy.cz/">akcií</a>, výnosů <a href="https://www.kurzy.cz/dluhopisy/">dluhopisů</a> a růstem <a href="https://zlato.kurzy.cz/">ceny zlata</a>. Investoři jsou již z takových náhlých obratů unavení. Situace se přitom do konce roku může ještě více zhoršit. Koncem roku totiž již tradičně klesá likvidita a roste volatilita. Je za tím jednak potřeba obchodníků uzavřít před koncem roku své účetnictví, jakož i snaha zůstat v těchto rychle se měnících časech mimo trh.</p>
      <figure>
        <img src="https://img.kurzy.cz/zpravy/obrazky/21/523121-cena-zlata-zavisi-na-vztazich-mezi-usa-a-cinou/hansen1.JPG"/>
      </figure>
      <p> </p>
      <p>Vidíme to i na obchodu se zlatem. Futures obchody s ním klesly od října o jednu třetinu na 206 tisíc lotů. Obchodníci vyčkávají, dokud se trh znovu nastartuje směrem nahoru. Pokud k tomu dojde, <a href="https://zlato.kurzy.cz/">cena zlata</a> by mohla prolomit hodnotu 1517 <a href="https://www.kurzy.cz/kurzy-men/nejlepsi-kurzy/USD-americky-dolar/">dolarů</a> za unci, na hodnotu, kde se již nacházela v říjnu.</p>
      <p>Obchodníci, kteří investují do <a href="https://zlato.kurzy.cz/">zlata</a> prostřednictvím ETF <a href="https://www.kurzy.cz/podilove-fondy/">fondů</a>, přitom snížily své sázky jen o 1,5 procenta. Tato malá odchylka potvrzuje, že cena by neměla klesnout pod hranici 1380 <a href="https://www.kurzy.cz/kurzy-men/nejlepsi-kurzy/USD-americky-dolar/">dolarů</a>.</p>
      <p>Podpůrným nástrojem by mohlo být i další snižování sazeb <a href="https://www.kurzy.cz/tema/fed/">Fedu</a>, které se očekává v příštích dvanácti měsících. Nižší sazby by měly oslabit <a href="https://www.kurzy.cz/kurzy-men/nejlepsi-kurzy/USD-americky-dolar/">americký dolar</a>, což prospívá právě zlatu. Za pozornost kromě toho stojí i vztah čínského juanu a <a href="https://zlato.kurzy.cz/">zlata</a>. Vidíme, že korelace mezi těmito dvěma nástroji je na nejvyšší úrovni od poloviny roku 2016. Kurz juanu je dnes přeměnou závislou na vyhlídkách obchodní politiky a <a href="https://zlato.kurzy.cz/">zlato</a> je sázka vůči jeho poklesu.</p>
      <figure>
        <img src="https://img2.kurzy.cz/zpravy/obrazky/21/523121-cena-zlata-zavisi-na-vztazich-mezi-usa-a-cinou/hansen-2.JPG"/>
      </figure>
      <p> </p>
      <p>Náš výhled na cenu <a href="https://zlato.kurzy.cz/">zlata</a> v příštím roce je tedy pozitivní. Vycházíme z těchto faktorů:<br/>• <a href="https://www.kurzy.cz/tema/fed/">Fed</a> ztratil kontrolu a bude snižovat sazby rychleji a více než se dnes očekává.<br/>• <a href="https://www.kurzy.cz/kurzy-men/nejlepsi-kurzy/USD-americky-dolar/">Americký dolar</a> se nachází v posledním záchvěvu své síly.<br/>• Natahující se obchodní válka mezi USA a Čínou zvyšuje inflační tlaky.<br/>• Poptávka centrálních bank zůstává silná z několika důvodů. Například kvůli snaze odpoutat se od <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> jako rezervní měny.<br/>• EFT <a href="https://www.kurzy.cz/podilove-fondy/">fondy</a> investující do <a href="https://zlato.kurzy.cz/">zlata</a> poskytují jeho ceně robustní podporu.</p>
      <p> <br/><b>O autorovi:</b><br/>Ole Hansen začal pro Saxo Bank pracovat v roce 2008 a od roku 2010 pracuje jako hlavní komoditní stratég. Jeho <a href="https://www.kurzy.cz/prace/">prací</a> je tvorba strategií a analýz globálních komoditních trhů definovaných fundamentálními ukazateli, náladou trhu a technickým vývojem.<br/>Ole Hansen je autorem týdenních zpráv, které mapují vývoj na trzích s komoditami a současně klientům poskytují názory na obchodování v rámci značky SaxoStrats. Pravidelně přispívá do vysílání i tištěných médií jako jsou CNBC, Bloomberg, Reuters, Wall Street Journal, Financial Times a Telegraph. Před příchodem do Saxo Bank pracoval Ole Hansen 18 let v londýnské City jak v obchodě tak i v oblasti multi-asset hedgeových <a href="https://www.kurzy.cz/podilove-fondy/">fondů</a>. <br/>Má zkušenosti s obchodováním i investicemi a je respektovaným stratégem, který se pravidelně setkává s klienty Saxo Bank po celém světě. Bankovní vzdělání získal Ole Hansen v Danske Bank.</p>
      <related>
        <h4>Příbuzné stránky</h4>
        <a href="https://zlato.kurzy.cz/zpravy/348310-zlato-se-pomalu-odrazi-vyse/"/>
        <a href="https://zlato.kurzy.cz/zpravy/348406-centralni-banky-kupuji-zlato-jiz-druhy-rok-v-rade/"/>
        <a href="https://zlato.kurzy.cz/zpravy/347848-zlato-desi-formace-smrticiho-krize-fond-tezaru-nejnize-od-roku-2009/"/>
        <a href="https://zlato.kurzy.cz/zpravy/346944-zlato-4-kvartal-rok-2012-a-ocekavani-pro-rok-2013/"/>
        <a href="https://zlato.kurzy.cz/zpravy/348136-zlato-ceka-na-unorovou-zamestnanost/"/>
        <a href="https://zlato.kurzy.cz/zpravy/348350-zlato-vcera-proslo-technickou-rustovou-korekci/"/>
        <a href="https://zlato.kurzy.cz/zpravy/461468-pozitivni-postoj-centralnich-bank-ke-zlatu--zmena-trva-jiz-sedm-let/"/>
        <a href="https://zlato.kurzy.cz/zpravy/345682-zlato-vystoupalo-az-k-pasmu-1692-1695/"/>
        <a href="https://zlato.kurzy.cz/zpravy/347180-info-nad-zlato-do-fiskalneho-utesu-v-usa-ostava-9-dni/"/>
        <a href="https://zlato.kurzy.cz/zpravy/344716-zlato-tabori-na-prahu-hlavni-rezistencni-bariery/"/>
        <a href="https://zlato.kurzy.cz/zpravy/348120-ropa-korigovala-zisky-zlato-je-na-rozcesti/"/>
        <a href="https://zlato.kurzy.cz/zpravy/348514-zlato-ceka-na-inflaci-regionalni-ek-data/"/>
      </related>
    </article>
  </body>
</html>