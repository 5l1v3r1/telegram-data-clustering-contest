<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/lyudi_vzhe_rozbigayutsya_z_moz__litovchenko_rozpovila_hto_shhe_pokidaye_ministerstvo_n1245965"/>
    <meta property="og:site_name" content="24 Канал"/>
    <meta property="article:published_time" content="2019-12-09T14:15:00+00:00"/>
    <meta property="og:title" content="Люди вже розбігаються з МОЗ, – Литовченко розповіла, хто ще покидає міністерство"/>
    <meta property="og:description" content="Ірина Литовченко підтвердила те, що всі десятеро людей з директорату покидають свої посади. З усієї команди залишається лише 5 спеціалістів, для яких це або перше місце роботи, або дівчата, які за кілька місяців ідуть в декрет."/>
  </head>
  <body>
    <article>
      <h1>Люди вже розбігаються з МОЗ, – Литовченко розповіла, хто ще покидає міністерство</h1>
      <address><time datetime="2019-12-09T14:15:00+00:00">09 Dec 2019, 14:15</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Ірина Литовченко підтвердила те, що всі десятеро людей з директорату покидають свої посади. З усієї команди залишається лише 5 спеціалістів, для яких це або перше місце роботи, або дівчата, які за кілька місяців ідуть в декрет.</b>
      </p>
      <p>Деякі йдуть, проте не одноманітно, а переводяться в інші міністерства, розповіла Ірина Литовченко під час інтерв'ю <a href="https://life.pravda.com.ua/health/2019/12/7/239230/?fbclid=IwAR0CVwm6NcShpvZBckE0TKVe1pnZPtRjWI07eNf0ClYFgasvwX9V9ua1LJs">УП Життя</a>.</p>
      <blockquote>До теми: <a href="https://24tv.ua/health/mayzhe_ves_direktorat_moz_na_choli_z_kerivnitseyu__zvilnyayetsya_n1244843">Майже весь директорат МОЗ на чолі з керівницею – звільняється</a></blockquote>
      <p>  Ірина Литовченко “Нам всім важко. З директорату громадського здоров’я уже пішло два керівники експертних груп і, скоріш за все, ще підуть експерти. В освіті теж є відчуття, що там теж будуть втрати”.</p>
      <h3>Хто вже пішов з Міністерства охорони здоров'я</h3>
      <p>Вже відомо, що з директорату медичних послуг одностайно пішла група електронної медицини. В eHealth залишилася лише одна дівчина, яка буде переходити в інше відомство. Тобто замість 4 людей буде 0.</p>
      <p>До того ж, пішла керівниця експертної групи вторинної та третинної допомоги, яка мала у квітні запускати реформу. </p>
      <p>За словами Ірини Литовченко, всі вони пішли через розбіжність цінностей з новим керівництвом, а також через те, що в МОЗ стало неможливо працювати. Литовченко вважає, що врешті-решт міністерство покинуть до половини людей. </p>
      <p>  Ірина Литовченко</p>
      <p>
        <i>“Але це історія не про кількість – скільки іде, а про тих, хто іде. Якщо ідуть ключові люди – директори, керівники експертних груп, ті, які вели процеси... Іноді достатньо, щоб пішла одна людина, аби процес зупинився. На жаль”.</i>
      </p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/zdorovya_tag3301/">Здоров'я.</a></blockquote>
    </article>
  </body>
</html>