<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/software_app/2019/12/09/app-e-siti-per-tracciare-babbo-natale_80ebd099-12e1-40f4-a71f-c9e56fd13b95.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T14:41:56+00:00"/>
    <meta property="og:title" content="Ecco app e siti per tracciare Babbo Natale"/>
    <meta property="og:description" content="Si può vederlo in azione, scrivergli lettere o chiamarlo (ANSA)"/>
  </head>
  <body>
    <article>
      <h1>Ecco app e siti per tracciare Babbo Natale</h1>
      <h2>Si può vederlo in azione, scrivergli lettere o chiamarlo</h2>
      <address><time datetime="2019-12-09T14:41:56+00:00">09 Dec 2019, 14:41</time> by <a rel="author">Redazione ANSA</a></address>
      <p>A che punto è il viaggio di Babbo Natale per la consegna dei regali in tutto il mondo? L'adorabile vecchietto col pancione e la lunga barba bianca, vestito di rosso, può essere tracciato momento per momento il giorno della Vigilia di Natale tramite il <a href="https://santatracker.google.com/village.html">Google Santa Tracker</a>. Un altro modo di seguirne il volo, sin dalla partenza dal Polo Nord, è <a href="https://www.noradsanta.org/">Norad Tracks Santa</a> programma di intrattenimento natalizio organizzato sin dal 1955 dal North American Aerospace Defense Command (Norad). Secondo la leggenda, il programma sarebbe nato da un errore.</p>
      <p>Sembra che un negozio di Colorado Springs all'epoca inserì un annuncio sul giornale per rendere noto a tutti i bambini che era possibile telefonare a Babbo Natale, fornendo il numero. I recapiti pubblicati però non corrispondevano a quelli forniti dal negozio (fu una bambina a telefonare per prima), ma erano quelli del centro di comando della Continental Air Defense. Il colonnello Harry Shoup, in servizio quella notte, promise allora di fornire a ciascuno dei bambini che avessero chiamato, la posizione attuale di Babbo Natale.</p>
      <p>Oltre a questi programmi, se la Vigilia di Natale i bambini sono impazienti si può giocare con i vari villaggi di Babbo Natale guardare dal vivo cosa accade in quello di Santa Claus a Rovaniemi. Si può inoltre ricevere una chiamata da Babbo Natale (con l'app Call Santa, solo per Android), scrivergli una lettera e ricevere risposta immediata.</p>
      <p>Con Santa's Naughty or Nice List i dispositivi rivelano a Babbo Natale se si è stati bravi o meno. Infine, per la notte di Natale con SantApp i piccoli possono sentirne la voce mentre porta i doni e li chiama per nome e infine con delle app si può creare la prova che Babbo Natale è venuto a casa (una è Santa Spy Cam 3).<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>