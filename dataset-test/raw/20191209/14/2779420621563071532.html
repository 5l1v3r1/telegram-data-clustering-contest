<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportdog.gr/sports/podosfairo/article/554514/deal-bomba-apo-ibits-ayton-efere-sthn-ellada-kone-me-ronalntinio-kokkalh-kai-bagiannidh"/>
    <meta property="og:site_name" content="Sportdog.gr"/>
    <meta property="article:published_time" content="2019-12-09T14:14:00+00:00"/>
    <meta property="og:title" content="Deal-βόμβα από Ίβιτς - Αυτόν έφερε στην Ελλάδα - &quot;Κονέ&quot; με... Ροναλντίνιο, Κόκκαλη και Βαγιαννίδη!"/>
    <meta property="og:description" content="Λύνει και δένει στη Μίλαν. Πήγε να φέρει Γκατούζο στον Ολυμπιακό!"/>
  </head>
  <body>
    <article>
      <h1>Deal-βόμβα από Ίβιτς - Αυτόν έφερε στην Ελλάδα - "Κονέ" με... Ροναλντίνιο, Κόκκαλη και Βαγιαννίδη!</h1>
      <h2>Λύνει και δένει στη Μίλαν. Πήγε να φέρει Γκατούζο στον Ολυμπιακό!</h2>
      <address><time datetime="2019-12-09T14:14:00+00:00">09 Dec 2019, 14:14</time> by <a rel="author">Γιώργου Θεοδωράκη</a></address>
      <p>Εποχή <a href="http://sportdog.gr/tag/%CE%9C%CE%AC%CF%83%CE%B9%CE%BC%CE%BF%20%CE%9A%CE%B1%CF%81%CE%AD%CF%81%CE%B1">Μάσιμο Καρέρα</a> λοιπόν από χθες και με τη… βούλα στην <a href="http://sportdog.gr/tag/%CE%91%CE%95%CE%9A">ΑΕΚ</a>. Η ανακοίνωση της συμφωνίας της Ένωσης με τον Ιταλό τεχνικό έκρυβε και κάτι ακόμη.</p>
      <p>Τον άνθρωπο που, εκτός του Ιταλού ατζέντη, Αντρέα ντ’ Αμίκο, μεσολάβησε προκειμένου να γίνει το deal. O λόγος για τον Ανδρέα Δημητρίου, τον Κύπριο ατζέντη (αριστερά στη φώτο), ο οποίος δεν "κρύφτηκε" από τις φωτογραφίες που συνόδευσαν τόσο την υπογραφή συμβολαίων όσο και της παρουσίασης του νέου προπονητή στα social media.</p>
      <figure>
        <img src="http://sportdog.gr/storage/photos/w_800px/201912/dimitriou-2.jpg"/>
      </figure>
      <p>Ο Κύπριος ατζέντης είχε καιρό να εμφανιστεί στην ποδοσφαιρική καθημερινότητα της χώρας μας. Η χρόνια φιλία του με τον Πέτρο Στάθη είναι κάτι γνωστό στην πιάτσα. Ακόμη πιο γνωστό όμως η φιλία του με τον Ροναλντίνιο.</p>
      <p>
        <b>Ο <a href="http://sportdog.gr/tag/%CE%91%CE%BD%CE%B4%CF%81%CE%AD%CE%B1%CF%82%20%CE%94%CE%B7%CE%BC%CE%B7%CF%84%CF%81%CE%AF%CE%BF%CF%85">Ανδρέας Δημητρίου</a> ήταν ο εκπρόσωπος του Βραζιλιάνου σουπερ σταρ στην Ελλάδα και όποτε, συχνά πυκνά, ο "Ρόνι" έρχονταν στα μέρη μας, είτε για να περάσει ένα Σ/Κ στη Μύκονο, είτε για να τα σπάσει στα μπουζούκια, ο Έλληνας μάνατζερ ήταν... πρώτη μούρη, συνεχώς δίπλα του όπως και στον αδερφό του Βραζιλιάνου.</b>
      </p>
      <figure>
        <img src="http://sportdog.gr/storage/photos/w_800px/201912/dimitriou-1.jpg"/>
      </figure>
      <p>Στο παρελθόν, επί εποχής Σωκράτη Κόκκαλη κυρίως, ο <a href="http://sportdog.gr/tag/%CE%91%CE%BD%CE%B4%CF%81%CE%AD%CE%B1%CF%82%20%CE%94%CE%B7%CE%BC%CE%B7%CF%84%CF%81%CE%AF%CE%BF%CF%85">Ανδρέας Δημητρίου</a> είχε... ελευθέρας στον Ολυμπιακό, έχοντας κατά καιρούς εμπλακεί σε διάφορες μεταγραφικές υποθέσεις των Ερυθρόλευκων. Κυρίως πάντως σε κάποιες που δεν έγιναν, όπως για παράδειγμα το υπαρκτότατο φλερτ τους με τον Τζενάρο Γκατούζο ενόσω αυτός αγωνίζονταν ακόμη στη Μίλαν.</p>
      <p>Πρόσφατα μάλιστα, αξιοποιώντας και τις επαφές του στους "ροσονέρι" (αποδείχθηκε άλλωστε πως διατηρεί τις καλές του άκρες στην ιταλική αγορά, αφού τόσο ο <a href="http://sportdog.gr/tag/%CE%8A%CE%BB%CE%B9%CE%B1%20%CE%8A%CE%B2%CE%B9%CF%84%CF%82">Ίλια Ίβιτς</a> όσο και ο ντ’ Αμίκο τον εμπιστεύτηκαν για το deal με τον <a href="http://sportdog.gr/tag/%CE%9C%CE%AC%CF%83%CE%B9%CE%BC%CE%BF%20%CE%9A%CE%B1%CF%81%CE%AD%CF%81%CE%B1">Μάσιμο Καρέρα</a>) ήταν αυτός που προσπάθησε να "προωθήσει" συμφωνία για μετακόμιση του νεαρού αστέρα του Παναθηναϊκού, Γιώργου Βαγιαννίδη στο Μιλάνο.</p>
      <p>Και προφανώς πλέον, με το μεγαλύτερο deal της εν Ελλάδι δραστηριοποίησης του σε όλα αυτά τα χρόνια, αυτό του τεχνικού της <a href="http://sportdog.gr/tag/%CE%91%CE%95%CE%9A">ΑΕΚ</a>, επανέρχεται δυναμικά στο μανατζερικό ποδοσφαιρικό προσκήνιο. </p>
      <p>
        <b>ΔΙΑΒΑΣΤΕ ΑΚΟΜΗ: <a href="http://sportdog.gr/sports/podosfairo/article/554505/fobero-ntoy-anastopoyloy-se-mino-gia-paok-ksanthh-exase-ta-logia-toy-o-dhmosiografos-binteo">Φοβερό "ντου" Αναστόπουλου σε Μίνο για ΠΑΟΚ-Ξάνθη - Έχασε τα λόγια του ο δημοσιογράφος! (ΒΙΝΤΕΟ)</a></b>
      </p>
    </article>
  </body>
</html>