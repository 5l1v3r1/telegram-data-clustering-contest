<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-labdarugas-thomas-doll-apoel-menesztes-ciprus.html"/>
    <meta property="og:site_name" content="Origo"/>
    <meta property="article:published_time" content="2019-12-09T14:09:00+00:00"/>
    <meta property="og:title" content="Thomas Dollt menesztette az APOEL"/>
    <meta property="og:description" content="Hiába az Európa-liga továbbjutás, és a Szuperkupa-győzelem, a ciprusi csapat elküldte a Fradi korábbi edzőjét."/>
  </head>
  <body>
    <article>
      <h1>Thomas Dollt menesztette az APOEL</h1>
      <address><time datetime="2019-12-09T14:09:00+00:00">09 Dec 2019, 14:09</time> by <a rel="author">MTI</a></address>
      <p>
        <b>Mindössze négy hónap után menesztették a ciprusi APOEL vezetőedzői posztjáról Thomas Dollt, a Ferencváros labdarúgócsapatának korábbi trénerét.</b>
      </p>
      <p>A német szakembernek annak ellenére kell távoznia, hogy az együttes már bebiztosította továbbjutását az Európa-liga csoportköréből, és 2013 óta először megnyerte a ciprusi Szuperkupát. Az elmúlt hét év bajnoka ugyanakkor a pontvadászatban jelenleg csak a negyedik, kilenc pont a hátránya az éllovashoz képest. A hétfői közlemény szerint az augusztusban kinevezett német trénerrel Ralf Zumdick és Pasquale Rocco másodedző is távozik a klubtól. Az edzések vezetését azonnali hatállyal Lucas Hacilukasz veszi át.</p>
      <p>A dpa német hírügynökség emlékeztet, hogy Doll korábban a Borussia Dortmundnál (2007-08) a Hannovernél (2019) és a török Genclerbirliginél (2009-10) is rövid ideig dolgozott, s csak az FTC-nél töltött több évet (2013-18).</p>
    </article>
  </body>
</html>