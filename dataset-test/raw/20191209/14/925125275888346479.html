<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/napoli-prezidentas-svarsto-apie-g-gattuso-kandidatura/73692"/>
    <meta property="og:site_name" content="EURO FOOTBALL"/>
    <meta property="article:published_time" content="2019-12-09T14:42:20+00:00"/>
    <meta property="og:title" content="&quot;Napoli&quot; prezidentas svarsto apie G. Gattuso kandidatūrą"/>
    <meta property="og:description" content="Gennaro Gattuso artimiausiu metu gali grįžti į Italijos &quot;Serie A&quot; pirmenybes."/>
  </head>
  <body>
    <article>
      <h1>"Napoli" prezidentas svarsto apie G. Gattuso kandidatūrą</h1>
      <address>
        <time datetime="2019-12-09T14:42:20+00:00">09 Dec 2019, 14:42</time>
      </address>
      <p>Gennaro Gattuso artimiausiu metu gali grįžti į Italijos "Serie A" pirmenybes.</p>
      <p>Praėjusį sezoną su "Milan" išsiskyręs 41-erių metų italas atsidūrė tarp kandidatų, kurie "Napoli" klube gali pakeisti Carlo Ancelotti.</p>
      <p>Pastarojo ateitis Neapolyje yra itin miglota – antradienį vakare komanda gali užsitikrinti kelialapį į UEFA Čempionų lygos aštuntfinalį, tačiau "Serie A" pirmenybėse rezultatai yra prastesni nei bet kada anksčiau.</p>
      <p>"Napoli" po 15 turėtų užima vos septintąją poziciją. Prie visa to, kad komandai nepavyksta parodyti gerų rezultatų, taip pat yra pašliję klubo vadovybės ir C. Ancelotti santykiai.</p>
      <p>"Tuttosport" praneša, kad Aurelio De Laurentiis jau ruošiasi blogiausiam scenarijui, todėl yra numatęs pagrindinį kandidatą į trenerio poziciją – G. Gattuso. Teigiama, kad abi šalys šį vakarą yra numačiusios susitikimą viename iš Neapolio restoranų.</p>
      <p>G. Gattuso paskutiniu metu taip pat buvo siejamas su darbu "Fiorentina" klube.</p>
    </article>
  </body>
</html>