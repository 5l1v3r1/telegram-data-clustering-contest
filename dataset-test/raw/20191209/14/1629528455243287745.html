<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/ekonomika/zahranicni/jordan-belfort-vlk-z-wall-street-fotografie.A191209_110722_eko-zahranicni_mato"/>
    <meta property="og:site_name" content="iDNES.cz"/>
    <meta property="article:published_time" content="2019-12-09T14:44:00+00:00"/>
    <meta property="og:title" content="Vlk z Wall Street má cenu zlata i na fotce. Snímek utržil 4,6 milionu"/>
    <meta property="og:description" content="Fotka britského fotografa Davida Yarrowa inspirovaná filmem Vlk z Wall Street zazářila minulý týden na uměleckém veletrhu v Miami. Černobílý snímek bývalého burzovního makléře Jordana Belforta a dvou modelek se prodal za 200 tisíc dolarů (4,6 milionu korun). Fotografii na ceně přidaly i podpisy Leonarda DiCapria a Martina Scorseseho."/>
  </head>
  <body>
    <article>
      <h1>Vlk z Wall Street má cenu zlata i na fotce. Snímek utržil 4,6 milionu</h1>
      <address><time datetime="2019-12-09T14:44:00+00:00">09 Dec 2019, 14:44</time> by <a rel="author" href="https://www.idnes.cz/novinari/marek-tomanka.N4059" target="_blank">Marek Tomanka</a></address>
      <p>Fotka britského fotografa Davida Yarrowa inspirovaná filmem Vlk z Wall Street zazářila minulý týden na uměleckém veletrhu v Miami. Černobílý snímek bývalého burzovního makléře Jordana Belforta a dvou modelek se prodal za 200 tisíc dolarů (4,6 milionu korun). Fotografii na ceně přidaly i podpisy Leonarda DiCapria a Martina Scorseseho.</p>
      <p>Fotografie si na miamském veletrhu umění našla kupce během pouhých deseti minut, informoval jako první deník <a href="https://nypost.com/2019/12/04/photo-of-real-life-wolf-of-wall-street-sells-for-200k/">New York Post</a>. Na snímku jsou kromě „vlka z Wall Street“ Jordana Belforta také modelky Daniela Braga, Kate Bock a jeden skutečný vlk.</p>
      <figure>
        <img src="https://pbs.twimg.com/profile_images/1192185710335283200/ATSEfIFt_normal.jpg"/>
      </figure>
      <p><a href="https://twitter.com/wolfofwallst"><b>Jordan Belfort</b> (Twitter)</a><a href="https://twitter.com/wolfofwallst">@wolfofwallst</a> 12.listopadu 2019 v 19:48, příspěvek archivován: 09.prosince 2019 v 11:11</p>
      <figure>
        <img src="https://pbs.twimg.com/media/EJMZQieUEAAX02p.jpg"/>
      </figure>
      <p>The Wolves of Wall Street shot by the extremely talented <a href="http://twitter.com/search?q=%23DavidYarrowPhotography">#DavidYarrowPhotography</a> <a href="https://t.co/unC1rNzyoI">https://t.co/unC1rNzyoI</a></p>
      <p>
        <a href="https://t.co/lVcmthhRR5">393 lidí to sdílí</a>
        <a href="https://twitter.com/intent/tweet?in_reply_to=1194326102119829504">odpovědět</a>
        <a href="https://twitter.com/intent/retweet?tweet_id=1194326102119829504">retweet</a>
        <a href="https://twitter.com/intent/favorite?tweet_id=1194326102119829504">oblíbit</a>
      </p>
      <p>Dílo fotografa Davida Yarrowa obsahuje také řadu odkazů na stejnojmenný film Martina Scorseseho z roku 2013, ve kterém hlavní roli stvárnil Leonardo DiCaprio. V pozadí hraje pochodová kapela, místnost je plná počítačů z 80. let a Belfort drží v ruce pero, které jeho postava ve filmu využívá při hledání talentovaných obchodníků.</p>
      <p>„Ambiciózní projekt byl pro mě velice důležitý, protože Martin Scorsese je jedním z mých hrdinů,“ citoval Yarrowa server <a href="https://www.cnbc.com/2019/12/06/david-yarrows-photo-wolves-of-wall-street-with-belfort-nets-200000.html">CNBC</a>. Leonardo DiCaprio podle fotografa o snímku prohlásil, že dokonale vyjadřuje podstatu Jordana Belforta.</p>
      <p>Fotografie vznikala v opuštěné kalifornské kancelářské budově celkem tři hodiny, zejména kvůli živému vlkovi, který tvoří podstatnou část snímku. DiCaprio se Scorsesem pak výsledek podepsali</p>
      <p>Sám Jordan Belfort poté fotku sdílel na sociálních sítích a označil jejího autora za „nesmírně talentovaného“.</p>
    </article>
  </body>
</html>