<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793449/%DB%B5%DB%B7-%D9%86%D9%81%D8%B1-%D8%AF%D8%B1-%D9%82%D9%85-%D8%AF%D8%A7%D9%88%D8%B7%D9%84%D8%A8-%D8%B4%D8%B1%DA%A9%D8%AA-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D8%AE%D8%A8%D8%B1%DA%AF%D8%A7%D9%86-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T14:09:55+00:00"/>
    <meta property="og:title" content="طی ۴ روز گذشته؛ ۵۷ نفر در قم داوطلب شرکت در انتخابات مجلس خبرگان شدند"/>
    <meta property="og:description" content="قم - فرماندار قم گفت: تا کنون ۵۷ نفر داوطلب شرکت در انتخابات میان‌ دوره‌ای پنجمین دوره مجلس خبرگان رهبری در قم شدند."/>
  </head>
  <body>
    <article>
      <h1>طی ۴ روز گذشته؛ ۵۷ نفر در قم داوطلب شرکت در انتخابات مجلس خبرگان شدند</h1>
      <address>
        <time datetime="2019-12-09T14:09:55+00:00">09 Dec 2019, 14:09</time>
      </address>
      <p>مرتضی حیدری در گفت‌وگو با <a href="https://www.mehrnews.com/">خبرنگار مهر</a>، اظهار داشت: تا پایان روز دوشنبه و در چهارمین روز از ثبت نام از داوطلبان شرکت در انتخابات میان ‌دوره‌ای پنجمین دوره مجلس خبرگان رهبری، ۲۳ نفر با مراجعه به فرمانداری قم در حوزه انتخابیه این استان ثبت نام کردند.</p>
      <p>وی با اشاره به رشد آمار ثبت نام داوطلبان مجلس خبرگان در استان قم، افزود: در مجموع تا پایان چهارمین روز ثبت نام برای مجلس خبرگان رهبری ۵۷ داوطلب مراحل ثبت نام را طی کردند.</p>
      <p>به گفته رئیس هیئت اجرایی ستاد انتخابات استان قم جوان‌ترین داوطلب ۲۲ سال و مسن‌ترین آن‌ها ۸۶ ساله است.</p>
      <p>گفتنی است، داوطلبان برای ثبت نام در انتخابات میاندوره‌ای مجلس خبرگان رهبری تا ۲۱ آذرماه فرصت دارند و در انتخابات اخیر یک نماینده برای مجلس خبرگان رهبری از حوزه انتخابیه قم انتخاب خواهد شد.</p>
    </article>
  </body>
</html>