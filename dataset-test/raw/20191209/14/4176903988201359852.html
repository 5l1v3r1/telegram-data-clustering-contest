<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/medvedev-postoje-problemi-sa-dopingom-u-ruskom-sportu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T14:03:00+00:00"/>
    <meta property="og:title" content="Medvedev: Postoje problemi sa dopingom u ruskom sportu"/>
    <meta property="og:description" content="GORKI - Premijer Dmitrij Medvedev, nakon odluke Svetske anti-doping agencije (WADA) da ruskim sportistima zabrani učešće na svim međunarodnim takmičenjima"/>
  </head>
  <body>
    <article>
      <h1>Medvedev: Postoje problemi sa dopingom u ruskom sportu</h1>
      <address><time datetime="2019-12-09T14:03:00+00:00">09 Dec 2019, 14:03</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524250-750x430.jpg"/>
        <figcaption>Foto: Tanjug/Sergei Ilnitsky/Pool Photo via AP</figcaption>
      </figure>
      <p>GORKI – Premijer Dmitrij Medvedev, nakon odluke Svetske anti-doping agencije (WADA) da ruskim sportistima zabrani učešće na svim međunarodnim takmičenjima na četiri godine, priznao je da postoji problem dopinga u ruskom sportu.</p>
      <p>„Nemoguće je ignorisati odluku WADA koja se tiče naših sporsista. Neću sada sprovoditi detaljnu analizu, ali nedavno sam u jednom intervjuu rekao da je u konkretnom slučaju očigledno da i na ruskoj strani postoje problemi s dopingom i to se ne može poreći“, rekao je Medvedev, a prenosi TAS.</p>
      <p>WADA je odlučila da kazni ruske sportiste zbog manipulisanja laboratorijskim podacima, to znači da ruski sportisti pod zastavom svoje zemlje neće moći da učestvuju na Olimpijskim igrama u Tokiju 2020. godine, kao i na Svetskom prvenstvu u fudbalu u Kataru dve godine kasnije.</p>
      <p>(Tanjug)</p>
    </article>
  </body>
</html>