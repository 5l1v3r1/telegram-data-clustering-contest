<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=123207"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-12-09T14:48:00+00:00"/>
    <meta property="og:title" content="5 மாவட்டங்களுக்கு இன்று மாலை வரை மண்சரிவு தொடர்பான சிவப்பு எச்சரிக்கை"/>
    <meta property="og:description" content="5 மாவட்டங்களுக்கு விடுக்கப்பட்டுள்ள மண்சரிவு தொடர்பான சிவப்பு எச்சரிக்கை இன்று (09) மாலை வரை நீடிக்கப்பட்டுள்ளது"/>
  </head>
  <body>
    <article>
      <h1>5 மாவட்டங்களுக்கு இன்று மாலை வரை மண்சரிவு தொடர்பான சிவப்பு எச்சரிக்கை</h1>
      <address>
        <time datetime="2019-12-09T14:48:00+00:00">09 Dec 2019, 14:48</time>
      </address>
      <p>5 மாவட்டங்களுக்கு விடுக்கப்பட்டுள்ள மண்சரிவு தொடர்பான சிவப்பு எச்சரிக்கை இன்று (09) மாலை வரை நீடிக்கப்பட்டுள்ளது. <br/><br/>பதுளை, கண்டி, நுவரெலியா, இரத்தினபுரி, மொணராகலை ஆகிய மாவட்டங்களின் பல பிரதேசங்களுக்கு தேசிய கட்டிட ஆராய்ச்சி நிறுவகம் விடுத்துள்ள மண்சரிவு தொடர்பிலான சிவப்பு எச்சரிக்கை இன்று மாலை 4 மணி வரை நீடிக்கப்பட்டுள்ளதாக அனர்த்த முகாமைத்துவ மத்திய நிலையம் தெரிவித்துள்ளது. <br/><br/>அனர்த்தங்களில் சிக்கியுள்ள மக்களுக்கு நிதியுதவி வழங்கும் நடவடிக்கை துரிதமாக முன்னெடுக்கப்படுவதாக அனர்த்த முகாமைத்துவ மத்திய நிலையத்தின் பிரதிப் பணிப்பாளர் பிரதீப் கொடிப்பிலி தெரிவித்துள்ளார். <br/><br/>சொத்துச் சேதம் உட்பட வீடுகளுக்கான சேதங்களை மதிப்பீடு செய்து, தேசிய காப்புறுதி நிதியத்தின் ஊடாக அவற்றுக்கான நட்டஈடுகள் வழங்கப்படும் என அனர்த்த முகாமைத்துவ மத்திய நிலையத்தின் பிரதிப் பணிப்பாளர் குறிப்பிட்டார். <br/><br/><b><b>(அரசாங்க தகவல் திணைக்களம்)</b></b></p>
    </article>
  </body>
</html>