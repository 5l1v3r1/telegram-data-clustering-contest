<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/oryantal-didem-kinali-kac-yasinda-1289482-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T14:04:00+00:00"/>
    <meta property="og:title" content="Oryantal Didem kaç yaşında? Didem Kınalı kimdir, nerelidir?"/>
    <meta property="og:description" content="Oryantal Didem, Kanal D ekranlarında yayınlanan Müge ve Gülşen'le 2. Sayfa programına konuk oldu. Can yayında erkek kardeşinin madde bağımlısı olduğunu söyleyen oryantal Didem, duygusal anlar yaşadı. Kanal D yayınında yaptığı açıklamalardan sonra, Didem Kınalı hakkında merak edilenler de arttı. Oryantal Didem kaç yaşındadır? Didem Kınalı kimdir? Didem Kınalı nerelidir?"/>
  </head>
  <body>
    <article>
      <h1>Oryantal Didem kaç yaşında? Didem Kınalı kimdir, nerelidir?</h1>
      <h2>Oryantal Didem, Kanal D ekranlarında yayınlanan Müge ve Gülşen'le 2. Sayfa programına konuk oldu. Can yayında erkek kardeşinin madde bağımlısı olduğunu söyleyen oryantal Didem, duygusal anlar yaşadı. Kanal D yayınında yaptığı açıklamalardan sonra, Didem Kınalı hakkında merak edilenler de arttı. Oryantal Didem kaç yaşındadır? Didem Kınalı kimdir? Didem Kınalı nerelidir?</h2>
      <address>
        <time datetime="2019-12-09T14:04:00+00:00">09 Dec 2019, 14:04</time>
      </address>
      <p>İbrahim Tatlıses’in programıyla adını duyuran Didem Kınalı, <a href="http://www.gazetevatan.com/arama/?Keyword=Kanal%20D">Kanal D</a> ekranlarında yayınlanan Müge ve Gülşen’in 2. Sayfa programına konu oldu. Canlı yayında anlattıkları sonrası oryantal Didem kimdir? Oryantal Didem kaç yaşında? Sorularında artış oldu.</p>
      <p>
        <b>Oryantal Didem kimdir?</b>
      </p>
      <p>6 Haziran 1986’da <a href="http://www.gazetevatan.com/arama/?Keyword=%C4%B0stanbul">İstanbul</a>’da doğan Didem Kınalı 33 yaşında. <a href="http://www.gazetevatan.com/arama/?Keyword=Gaziosmanpa%C5%9Fa">Gaziosmanpaşa</a>’da doğan Didem Kınalı çocukluğunu Kuştepete’de geçirdi. Annesi Selanik göçmeni, babası Yugoslov göçmeni ve darbukacıdır. Çocukluğu Roman mahallesinde geçen oryantal Didem, çalışmak zorunda olduğu için ilkokul üçüncü sınıfa kadar okudu. Sonrasında dışarıdan lise eğitimini tamamladı. Aktüel Dergisi'ne verdiği röportajda "Matematik dışında başarılı bir öğrenciydim. Okulu bırakmam ailemin değil, benim isteğimdi. Ama hâlâ okumayı istiyorum. Karar verdim okuyacağım, üniversiteye de gideceğim." açıklamalarında bulunmuştur.</p>
      <p>Didem Kınalı’nın Kanal D ekranında yaptığı açıklamaların satır başları:</p>
      <p>
        <b>‘’İnsanlar o kadar nankörlü’’</b>
      </p>
      <p>"Benim kızdığım şey; ben kadının ve erkek kardeşim taşı sıksa suyunu çıkarır su sat, limon sat ama o çocuklarına bak. Çocuk bakmak çok zor. Ben anne olsam çocuğuma bakmak için aklınıza gelebilecek her şeyi yaparım. Yaşayamadığım çocukluğumu kendi çocuğum yaşasın istiyorum. Çalışırken her şeyle uğraşıyorsun patron, garson, solist... Ama ben bu konuda çok şanslıyım. Benim dinlenme lüksüm yok. Çocuk yapabilmek için 2-3 senem var ama inanın çok korkuyorum. Çünkü çocuğuma güzel bir gelecek sağlayamamaktan korkuyorum. Eğer bana bir şey olursa benim tek geride bıraktığım kedim ve köpeğim var. Onlara bakarlarsa ben rahat olurum. Onlar çocuğum gibi. İnsanlar o kadar nankör ki. Dün dönüp konuştuğun büyük solistler bugün kafasını çevirip gidiyorlar."</p>
      <p>
        <b>‘’Geçim derdi çok zordu’’</b>
      </p>
      <p>11 yaşındayken polis ve jandarmaların çok olmadığı bir yerde çalışmak zorundaydım. Polis falan geldiğinde beni farelerle dolu olan bir depoya kapatıyorlardı. Ekipler gidene kadar orada duyuyordum. Sesimi duyup da mekânı kapatırlar diye farelerden korkup çığlık atamıyordum. Ben çocuk olamadım, genç kız olamadım. Çalıştığım parayı aileme veriyordum. Geçim derdi çok zordu. Babam çok çalışmamı istemiyordu ama annem daha baskındı. Allah uzun ömür versin herkesin annesine. 26 yaşında erkek kardeşim var konuşmak istemiyorum, görmek de istemiyorum ama çok da seviyorum. Madde kullanıyor ve iki tane çocuğu var. Eşi boşanıp gitti başkasıyla evli. Annem benden para alıp onun iki çocuğuna bakıyor. Ablam kocaman kadın oldu, o daha evlenmedi. Allah nasip etti bir ev aldım orada oturuyorlar ben kirada oturuyorum."</p>
      <p>"Babamın rahatsızlığında ablam yanımdaydı. Erkek kardeşim yanındaydı ama yok gibiydi. Babamı ablamla sırtlayıp tuvalete götürdük. Babam utandığı için kapıyı kapatırdı. Babamın altı alırken biz odadan çıkardık. Babamın erkek evladı var ama yok gibiydi. Kardeşimle çok konuştum ama olmadı. Bazı insanlar için yalan söylemek çok kolay."</p>
      <p>Bazen madde kullandığında kardeşimin kurtulması için polisi arayıp ihbar ettiğim oldu. Şu an kullanmadığını biliyorum. Babam hasta olduğunda 'Ben onun üzüntüsünden hasta oldum' diyordu.</p>
    </article>
  </body>
</html>