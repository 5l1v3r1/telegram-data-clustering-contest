<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018165/%D8%AC%D9%84%D8%B3%D9%87-%D9%87%DB%8C%D8%A6%D8%AA-%D9%85%D8%AF%DB%8C%D8%B1%D9%87-%D8%A8%D8%A7%D8%B4%DA%AF%D8%A7%D9%87-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7-%D9%81%D8%B1%D9%87%D8%A7%D8%AF-%D9%85%D8%AC%DB%8C%D8%AF%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T14:59:44+00:00"/>
    <meta property="og:title" content="جلسه هیئت مدیره باشگاه استقلال با فرهاد مجیدی"/>
    <meta property="og:description" content="فرهاد مجیدی برای حضور در رأس کادرفنی استقلال و جانشینی استراماچونی با مسئولان این باشگاه جلسه‌ای برگزار کرد."/>
  </head>
  <body>
    <article>
      <h1>جلسه هیئت مدیره باشگاه استقلال با فرهاد مجیدی</h1>
      <address>
        <time datetime="2019-12-09T14:59:44+00:00">09 Dec 2019, 14:59</time>
      </address>
      <p>
        <i>فرهاد مجیدی برای حضور در رأس کادرفنی استقلال و جانشینی استراماچونی با مسئولان این باشگاه جلسه‌ای برگزار کرد.</i>
      </p>
      <p><b>به گزارش مشرق، </b>پس از استعفای <b>آندره‌آ استراماچونی</b>، سرمربی ایتالیایی استقلالی‌ها و ترک ایران از سوی او، نام <b>فرهاد مجیدی</b> به عنوان گزینه جانشینی این مربی مطرح شد.</p>
      <p>در حالی که مدیران باشگاه <b>استقلال </b>به دنبال عبور از این بحران هستند و می‌خواهند هر چه زودتر سرمربی جدید خود را معرفی کنند، اسماعیل خلیل‌زاده نیز اعلام کرد سرمربی بعدی استقلال یک مربی داخلی است؛ کسی که میان هواداران محبوبیت دارد و به مربی بزرگی تبدیل خواهد شد. از صحبت‌های خلیل‌زاده این استنباط شده که استقلالی‌ها قصد دارند هدایت تیمشان را به فرهاد مجیدی بسپارند.</p>
      <p>بر این اساس فرهاد مجیدی عصر امروز با امیرحسین فتحی، مدیرعامل باشگاه استقلال، اسماعیل خلیل‌زاده رئیس هیئت مدیره، میرشاد ماجدی و کامران منزوی، دو عضو دیگر هیئت مدیره باشگاه جلسه‌ای در تهران برگزار کرد.</p>
      <blockquote>
        <b>بیشتر بخوانید:</b>
        <br/>
        <b>
          <a href="https://www.mashreghnews.ir/news/1018157/%DA%86%D8%B1%D8%A7%D8%BA-%D8%B3%D8%A8%D8%B2-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A8%D8%B1%D8%A7%DB%8C-%D8%A8%D8%A7%D8%B2%DA%AF%D8%B4%D8%AA-%D8%A8%D9%87-%D8%A7%D8%B3%D8%AA%D9%82%D9%84%D8%A7%D9%84-%D9%85%D8%B4%DA%A9%D9%84%D8%A7%D8%AA-%D8%AD%D9%84-%D8%B4%D9%88%D8%AF-%D9%81%D8%B1%D8%AF%D8%A7">چراغ سبز استراماچونی برای بازگشت به استقلال</a>
        </b>
      </blockquote>
      <p>استقلالی‌ها قصد داشتند هدایت تیمشان را به فرهاد مجیدی بسپارند اما با توجه به ابراز تمایل <b>استراماچونی </b>برای بازگشت، باید دید استقلالی‌ها در نهایت چه تصمیمی خواهند گرفت. در حال حاضر استقلالی‌ها منتظر تصمیم استراماچونی هستند.</p>
      <p>تمام این اتفاقات در حالی رقم خورد که در خصوص تغییرات در رأس باشگاه استقلال نیز صحبت‌هایی به میان آمده و گفته می‌شود وزارت ورزش و جوانان به دنبال جایگزینی فردی به جای امیرحسین فتحی به عنوان مدیرعامل باشگاه استقلال است.</p>
      <p>منبع: تسنیم</p>
    </article>
  </body>
</html>