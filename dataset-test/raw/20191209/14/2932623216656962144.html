<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/667655.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-12-09T14:44:00+00:00"/>
    <meta property="og:title" content="Antalya'da futgolf heyecanı"/>
    <meta property="og:description" content="Dünyada hızla büyüyen sporların başında gelen, golf ile futbolun karışımından oluşan hibrit bir oyun olan Futgolf, Türkiye’nin bugüne kadar yapılmış en büyük ve en yüksek katılımlı turnuvasıyla 13-15 Aralık’ta Antalya’da sevenleriyle buluşuyor."/>
  </head>
  <body>
    <article>
      <h1>Antalya'da futgolf heyecanı</h1>
      <address>
        <time datetime="2019-12-09T14:44:00+00:00">09 Dec 2019, 14:44</time>
      </address>
      <p>
        <b>Dünyada hızla büyüyen sporların başında gelen, golf ile futbolun karışımından oluşan hibrit bir oyun olan Futgolf, Türkiye’nin bugüne kadar yapılmış en büyük ve en yüksek katılımlı turnuvasıyla 13-15 Aralık’ta Antalya’da sevenleriyle buluşuyor.</b>
      </p>
      <p>Türkiye Futgolf Gençlik ve Spor Derneği’nin düzenlediği Ford Store Bilaller Antalya Futgolf Grand Final Turnuvası’nda 80 katılımcı birbirinden değerli ödüller için sahaya çıkıyor. Turnuva sonunda 7 etaplı Türkiye Şampiyonası’nın kazananı da belli olacak. Daha önce katılımcılar 2 kez Ataşehir Golf Club’ta, 2 kez Kuşadası Golf Club’ta 2 kez de Bodrum Golf Club’ta kozlarını paylaşmıştı. Antalya’daki son ayakla birlikte şampiyon da ödülüne kavuşacak. Birçok sponsorun bulunduğu turnuvada toplam 150 bin TL değerinde ödül dağıtılacak.</p>
      <p>
        <b>Türkiye Futgolf Gençlik ve Spor Derneği’nin düzenlediği turnuvanın programı ise şu şekilde:</b>
      </p>
      <p><b>13 Aralık Cuma</b><br/>09.00-17.00 Serbest antrenman<br/>21.00 Oyunculara brifing ve dörderli gruplar için kura çekimi</p>
      <p><b>14 Aralık Cumartesi</b><br/>10.30 Oyunların başlaması<br/>14.00 Oyunların bitişi</p>
      <p><b>15 Aralık Pazar</b><br/>09.30 Oyunların başlaması<br/>13.00 Oyunların bitişi<br/>13.00-15.00 Barbekü partisi<br/>13.30-14.30 Ödül töreni</p>
    </article>
  </body>
</html>