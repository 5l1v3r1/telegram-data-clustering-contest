<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/v-rf-zasudyly-ukrayinskogo-eksministra-do-2-rokiv-koloniyi/"/>
    <meta property="og:site_name" content="Рубрика"/>
    <meta property="article:published_time" content="2019-12-09T14:08:59+00:00"/>
    <meta property="og:title" content="В РФ засудили українського ексміністра до 2 років колонії"/>
    <meta property="og:description" content="Московський міський суд засудив ексдепутата Верховної Ради, ексміністра транспорту України Миколу Рудьковського, якого звинуватили у нападі на російське посольство, до 2 років колонії загального режиму. Про це повідомляє генпрокуратура РФ. “Суд засудив Рудьковського до 2 років позбавлення волі з відбуванням покарання у виправній колонії загального режиму”. Вирок ще не вступив в силу. 51-річного Рудьковського засудили […]"/>
  </head>
  <body>
    <article>
      <h1>В РФ засудили українського ексміністра до 2 років колонії</h1>
      <address><time datetime="2019-12-09T14:08:59+00:00">09 Dec 2019, 14:08</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/12/Rudkovskyj-860x580-c-1.jpeg"/>
      </figure>
      <p>
        <b>
          <b>Московський міський суд засудив ексдепутата Верховної Ради, ексміністра транспорту України Миколу Рудьковського, якого звинуватили у нападі на російське посольство, до 2 років колонії загального режиму.</b>
        </b>
      </p>
      <p>Про це повідомляє <a href="http://www.genproc.gov.ru/smi/news/genproc/news-1750404/">генпрокуратура РФ.</a></p>
      <p>“Суд засудив Рудьковського до 2 років позбавлення волі з відбуванням покарання у виправній колонії загального режиму”.</p>
      <p>Вирок ще не вступив в силу. 51-річного Рудьковського засудили в РФ за ч. 2 ст. 360 КК РФ (напад на службові приміщення і транспортні засоби осіб, які користуються міжнародним захистом, вчинене з метою ускладнення міжнародних відносин).</p>
      <p>У РФ вважають, що “увечері 14 червня 2014 року Рудьковський, будучи народним депутатом Верховної Ради, спільно з невстановленими особами, з числа активістів українських націоналістичних організацій, взяв участь в нападі на російське посольство, розташоване в Україні в Києві”.</p>
      <p>У Росії інтерпретували <b>мету нападу</b>, як “ускладнення міжнародних відносин РФ з Україною та іншими державами”.</p>
      <p>Також там заявляють, що дії Рудьковського та інших осіб, які порушили порядок роботи посольства, заподіяли майнову шкоду МЗС РФ на загальну суму понад 14,8 млн рублів.</p>
      <p>
        <b>Довідка:</b>
      </p>
      <p>Рудьковський був заочно арештований в РФ 26 травня 2016 року у справі про напад на російське посольство в Києві.</p>
      <p>28 вересня 2018 року його затримали в Москві і помістили під варту. Адвокати стверджують, що їх підзахисний не переховувався від слідства і нічого не знав про порушення проти нього кримінальної справи.</p>
    </article>
  </body>
</html>