<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/122962/ewakuacja-w-siedzibie-psl-wezwano-pirotechnikow.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T14:50:00+00:00"/>
    <meta property="og:title" content="Ewakuacja w siedzibie PSL. Wezwano pirotechników"/>
    <meta property="og:description" content="Ewakuacja w siedzibie PSL. W środku trwa sprawdzenie pirotechniczne – przekazała warszawska policja."/>
  </head>
  <body>
    <article>
      <h1>Ewakuacja w siedzibie PSL. Wezwano pirotechników</h1>
      <address>
        <time datetime="2019-12-09T14:50:00+00:00">09 Dec 2019, 14:50</time>
      </address>
      <h4>Ewakuacja w siedzibie PSL. W środku trwa sprawdzenie pirotechniczne – przekazała warszawska policja.</h4>
      <p>O sprawie informuje "Super Express". Edyta Adamus ze stołecznej policji w rozmowie z gazetą poinformowała, że administrator budynku zadzwonił na policję z prośbą o sprawdzenie pirotechniczne.</p>
      <p>Służby natychmiast udały się na miejsce. Zdecydowano również o zamknięciu ulicy Pięknej na odcinku od Kruczej do Al. Ujazdowskich. Autobusy 107, 118, 159 poruszają się objazdami.</p>
      <p>W obecnej chwili nie wiadomo, czym był spowodowany telefon administratora budynku, ani jak zakończyła się interwencja służb.</p>
      <footer>/ Źródło: Super Express <br/>/ jfi</footer>
    </article>
  </body>
</html>