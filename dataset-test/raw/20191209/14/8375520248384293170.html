<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/antimonopolniy-komitet-oshtrafuvav-asociaciyu-morskih-portiv-na-55-milyoniv--645561.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T14:43:14+00:00"/>
    <meta property="og:title" content="Антимонопольний комітет оштрафував Асоціацію морських портів на 5,5 мільйонів"/>
    <meta property="og:description" content="В Антимонопольному комітеті стверджують, що морські порти стягували з суден додаткові кошти"/>
  </head>
  <body>
    <article>
      <h1>Антимонопольний комітет оштрафував Асоціацію морських портів на 5,5 мільйонів</h1>
      <address>
        <time datetime="2019-12-09T14:43:14+00:00">09 Dec 2019, 14:43</time>
      </address>
      <h4>В Антимонопольному комітеті стверджують, що морські порти стягували з суден додаткові кошти</h4>
      <p>Антимонопольний комітет визнав неправомірним стягнення додаткових коштів з суден Адміністрацією морських портів України та наклав штраф у розмірі 5,5 мільйонів гривень.</p>
      <p>Про це у Facebook <a href="https://www.facebook.com/yuriy.terentyev">повідомив</a> голова АМКУ Юрій Терентьєв.</p>
      <p>За його словами, АМПУ у 2017-2018 роках стягувала з суден, які заходили в порти України, окрім корабельного збору, такі додаткові кошти: за послуги з оформлення приходу суден в порт, за послуги з оформлення виходу суден з порту, за послуги з перевірки суден на відповідність вимогам Міжнародного кодексу з охорони суден і портових засобів.</p>
      <p>«Антимонопольний комітет встановив, що ці додаткові збори насправді входили в корабельний збір, а у ДП «АМПУ» були відсутні підстави для стягнення таких коштів.</p>
      <p>Рішенням адміністративної колегії АМКУ згадані дії Адміністрації морських портів України визнано порушеннями законодавства про захист економічної конкуренції у вигляді зловживання монопольним становищем. НА ДП «АМПУ» накладено штраф у розмірі 5,5 млн. грн», - підкреслив Терентьєв.</p>
      <related>
        <a href="https://glavcom.ua/kyiv/news/u-kijevi-vzhe-zyavilisya-nelegalni-tochki-prodazhu-yalinok-foto-645466.html"/>
        <a href="https://glavcom.ua/odesa/news/v-odeskomu-portu-prishvartuvavsya-korvet-vms-franciji-643105.html"/>
        <a href="https://glavcom.ua/news/sud-jes-viznav-shcho-ryanair-nezakonno-styaguje-platu-za-ruchnu-poklazhu-642133.html"/>
      </related>
    </article>
  </body>
</html>