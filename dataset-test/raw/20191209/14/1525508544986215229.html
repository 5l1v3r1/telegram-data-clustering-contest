<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793442/%D8%A8%D8%B1%D8%B1%D8%B3%DB%8C-%D8%AA%D8%AD%D9%88%D9%84%D8%A7%D8%AA-%D8%B9%D8%B1%D8%A7%D9%82-%D8%AF%D8%B1-%D8%AD%D8%B6%D9%88%D8%B1-%D9%85%D8%B3%D8%A6%D9%88%D9%84%D8%A7%D9%86-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T14:05:58+00:00"/>
    <meta property="og:title" content="برومندی در توضیح نشست کمیسیون امنیت ملی مطرح کرد؛ بررسی تحولات عراق در حضور مسئولان وزارت خارجه"/>
    <meta property="og:description" content="نایب رئیس کمیسیون امنیت ملی مجلس از بررسی تحولات عراق در حضور سرکنسولگری ایران در شهر عراق خبر داد."/>
  </head>
  <body>
    <article>
      <h1>برومندی در توضیح نشست کمیسیون امنیت ملی مطرح کرد؛ بررسی تحولات عراق در حضور مسئولان وزارت خارجه</h1>
      <address><time datetime="2019-12-09T14:05:58+00:00">09 Dec 2019, 14:05</time> by <a rel="author" href="https://www.mehrnews.com/archive?jr=328" target="_blank">جواد بخشی الموتی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از خانه‌ملت، محمدمهدی برومندی در توضیح نشست امروز یکشنبه ۱۸ آذر ماه کمیسیون امنیت ملی و سیاست خارجی مجلس شورای اسلامی گفت: نشست امروز با حضور مقامات وزارت امور خارجه از جمله سرکنسولگری ایران آقای مکارم در شهر عراق درباره تحولات این کشور برگزار شد.</p>
      <p>نماینده مردم مرودشت در مجلس شورای اسلامی تصریح کرد: جمهوری اسلامی ایران تحولات داخلی کشور عراق را به عنوان کشور دوست و همسایه با دقت دنبال می‌کند. مردمان اهل شیعه، تسنن، کردهای عراق و سایر قومیت‌ها و مذاهب باید با همدلی و یکپارپگی نسبت به تمامیت ارضی عراق و آرامش درونی اهتمام جدی داشته باشند.</p>
      <p>وی افزود: ایران به عنوان کشور دوست و برادر از مسئولان عراق می‌خواهد که دغدغه مردم عراق و مطالبات آنها را بررسی و چاره جویی کند. پارلمان جمهوری اسلامی ایران نیز اهتمام جدی دارد که این مسائل بدون دخالت خارجی مرتفع شود، در این راستا بر عدم دخالت در مسائل عراق، توجه به نقطه نظرات مردم و همگرایی درون عراق تاکید دارد.</p>
      <p>برومندی ادامه داد: جمهوری اسلامی ایران خواهان آن هست که عراق به عنوان کشور همسایه و دوست در کمال آرامش باشد. به همین جهت از هیچ کمکی به مردم عراق دریغ نخواهد کرد. ما در خدمت مردم و دولت عراق خواهیم بود.</p>
      <p>نایب رئیس کمیسیون امنیت ملی و سیاست خارجی مجلس شورای اسلامی یادآور شد: طرح تشکیل سازمان پدافند غیرعامل نیز در ادامه در دستورکار قرار گرفت و تمامی مواد آن مورد نظر موافق نمایندگان حاضر در جلسه قرار گرفت. گزارش کمیسیون به هیات رئیسه مجلس ارسال خواهد شد.</p>
    </article>
  </body>
</html>