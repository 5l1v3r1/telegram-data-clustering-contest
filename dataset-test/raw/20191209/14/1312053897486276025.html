<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/12/09/presepe-gabbia-denuncia-politica-immigrazione-trump/"/>
    <meta property="og:site_name" content="NewNotizie"/>
    <meta property="article:published_time" content="2019-12-09T14:54:22+00:00"/>
    <meta property="og:title" content="Presepe in gabbia: l’installazione funge da denuncia per la politica d’immigrazione di Trump"/>
    <meta property="og:description" content="Una chiesa metodista di Claremont (Los Angeles) ha installato un presepe in gabbia come atto di protesta contro la politica d'immigrazione di Trump."/>
  </head>
  <body>
    <article>
      <h1>Presepe in gabbia: l’installazione funge da denuncia per la politica d’immigrazione di Trump</h1>
      <address><time datetime="2019-12-09T14:54:22+00:00">09 Dec 2019, 14:54</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/12/Presepe-in-gabbia.jpg"/>
      </figure>
      <p>
        <b>Una chiesa metodista di Claremont (Los Angeles) ha installato un presepe in gabbia come atto di protesta contro la politica d’immigrazione di Trump.</b>
      </p>
      <p>Il presepe è il simbolo principale del <b>Natale</b>, poiché rappresenta la natività di quello che per la cultura cristiana è il Messia. Celebrare la nascita del <b>bambin Gesù</b> è anche un modo per rinnovare la nostra adesione al suo messaggio di pace, fratellanza e <b>denuncia</b> contro le <b>barbarità</b> del mondo. Quale modo migliore allora di utilizzare la tradizionale istallazione natalizia per denunciare quello che viene ritenuto l’atto di più grande ingiustizia negli Stati Uniti di oggi.</p>
      <p>Una chiesa metodista di <b>Claremont</b>, cittadina a sud di <b>Los Angeles</b> e non distante dal confine con il <b>Messico</b>, ha deciso di modificare il tradizionale presepe per renderlo un atto di protesta contro la <b><a href="https://www.newnotizie.it/2019/02/15/donald-trump-non-molla-sul-muro-di-confine-dichiarata-lemergenza-nazionale/">politica migratoria</a></b> del <b>governo Trump</b> e la decisione di alzare un muro tra i due Stati. Gesù, la Madonna e Giuseppe sono separati in tre diverse gabbie, tutte chiuse da un reticolato di ferro alla cui sommità c’è del filo spinato. La condizione a cui è stata sottoposta la Famiglia divina è la stessa che hanno patito in questi ultimi anni anche moltissime famiglie Messicane che hanno cercato di varcare il confine.</p>
      <h3>Presepe in gabbia: l’atto di protesta contro il governo Trump</h3>
      <p>A parlare della decisione è stato il pastore della chiesa, <b>Karen Clark Ristine</b>. In un primo momento ha spiegato che si è deciso di raffigurare la difficile situazione dei migranti di oggi attraverso la <b>famiglia di rifugiati</b> più famosa della storia. Quindi ha ricordato a tutti come Giuseppe e Maria siano stati costretti a fuggire subito dopo la nascita dei Gesù: ” Giuseppe e Maria furono costretti a fuggire con il loro giovane figlio da Nazareth all’Egitto per sfuggire al re Erode, un tiranno. Temevano la persecuzione e la morte. E se questa famiglia cercasse rifugio nel nostro Paese oggi?”.</p>
      <p>Quindi tornando all’attuale situazione dei migranti, il pastore aggiunge: “Il nostro intento è quello di concentrarci sui richiedenti asilo e sui modi in cui vengono accolti e trattati. Vorremmo anche suggerire che potrebbe esserci un modo più compassionevole per mostrare l’amore verso Dio”.</p>
    </article>
  </body>
</html>