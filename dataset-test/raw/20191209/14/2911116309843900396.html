<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kun.uz/news/2019/12/09/sergeli-tumanidagi-sexda-yongin-sodir-boldi"/>
    <meta property="og:site_name" content="Kun.uz"/>
    <meta property="article:published_time" content="2019-12-09T14:48:00+00:00"/>
    <meta property="og:title" content="Сергели туманидаги цехда ёнғин содир бўлди"/>
    <meta property="og:description" content="2019 йилнинг 9 декбрь куни соат 09:19да Тошкент шаҳри Сергели тумани Нилуфар 3-тор кўчасида жойлашган “Green trade expor” МЧЖга қарашли металл маҳсулотлари ишлаб чиқариш цехида ёнғин содир бўлаётганлиги ҳақида ёнғин-қутқарув хизматига хабар келиб тушган."/>
  </head>
  <body>
    <article>
      <h1>Сергели туманидаги цехда ёнғин содир бўлди</h1>
      <address>
        <time datetime="2019-12-09T14:48:00+00:00">09 Dec 2019, 14:48</time>
      </address>
      <figure>
        <img src="https://storage.kun.uz/source/4/ToefhuvCeQM7E14OPMENXFcMypVhLTNb.jpg"/>
      </figure>
      <p>Фото: ФВВ ЁХББ матбуот хизмати</p>
      <p>2019 йилнинг 9 декбрь куни соат 09:19да Тошкент шаҳри Сергели тумани Нилуфар 3-тор кўчасида жойлашган “Green trade expor” МЧЖга қарашли металл маҳсулотлари ишлаб чиқариш цехида ёнғин содир бўлаётганлиги ҳақида ёнғин-қутқарув хизматига хабар келиб тушган.</p>
      <p>Ўзбекистон Республикаси ФВВ ЁХББ ОАВ билан ҳамкорлик қилиш бўлинмаси <a href="http://dyxx.uz/uz/news/view/688">маълумотида</a> айтилишича, хабар асосида воқеа жойига 4та ёнғин ўчириш бўлинмалари юборилган. Биринчи бўлинмалар чақирилган манзилга соат 09:25да етиб борган. Кўрилган тезкор ҳаракатлар натижасида ёнғин соат 09:34да қуршаб олиниб, соат 09:38да тўлиқ бартараф этилган. </p>
      <p>Ёнғин оқибатида металл маҳсулотлари ишлаб чиқариш цехининг 60 кв. метр майдони ёнган. Тан жароҳати олганлар ва ҳалок бўлганлар қайд этилмаган. </p>
      <p>Ёнғиннинг тахминий сабаби - пайвандлаш ишларини олиб боришда ёнғин хавфсизлиги қоидаларининг бузилиши. Моддий зарар миқдори аниқланмоқда. </p>
    </article>
  </body>
</html>