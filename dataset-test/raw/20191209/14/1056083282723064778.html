<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813642/%D9%BE%DB%8C%D8%B1%D9%88%D8%B2%DB%8C-%D8%B1%D8%A7%D8%AD%D8%AA-%D9%85%D9%87%D8%B1%D8%A7%D9%85-%D9%85%D9%82%D8%A7%D8%A8%D9%84-%D9%86%DB%8C%D8%B1%D9%88-%D8%B2%D9%85%DB%8C%D9%86%DB%8C-%D8%AF%D8%B1-%D9%84%DB%8C%DA%AF-%D8%A8%D8%B1%D8%AA%D8%B1-%D8%A8%D8%B3%DA%A9%D8%AA%D8%A8%D8%A7%D9%84"/>
    <meta property="og:site_name" content="ایسنا"/>
    <meta property="article:published_time" content="2019-12-09T14:17:39+00:00"/>
    <meta property="og:title" content="پیروزی راحت مهرام مقابل نیرو زمینی در لیگ برتر بسکتبال"/>
    <meta property="og:description" content="تیم بسکتبال مهرام تهران با اختلاف ۴۹ امتیازی، مقابل نیرو زمینی به برتری رسید."/>
  </head>
  <body>
    <article>
      <h1>پیروزی راحت مهرام مقابل نیرو زمینی در لیگ برتر بسکتبال</h1>
      <address><time datetime="2019-12-09T14:17:39+00:00">09 Dec 2019, 14:17</time> by <a rel="author">اصغر عبداللهی</a></address>
      <p>تیم بسکتبال مهرام تهران با اختلاف ۴۹ امتیازی، مقابل نیرو زمینی به برتری رسید.</p>
      <p>به گزارش ایسنا، رقابت‌های هفته یازدهم لیگ‌برتر بسکتبال باشگاه‌های ایران از ساعت 16 امروز با برگزاری شش دیدار همزمان پیگیری شد که در پایان، تیم‌های مهرام تهران و آویژه صنعت مشهد مقابل رقبای خود به برتری رسیدند.</p>
      <p>در بازی نخست این هفته که به میزبانی سالن آزادی برگزار شد، شاگردان مصطفی هاشمی در تیم‌نهرام میزبان تیم نیروی زمینی بودند. به این ترتیب مهرامی‌ها با ترکیب ابتدایی صمد نیکخواه بهرامی، آرمان زنگنه، امیرحسین خندان‌پور، فرید اصلانی و سینا واحدی بازی را آغاز کردند. در سوی دیگر هم تیم نیروی زمینی با ترکیب قاسمی، شیخ، مرتضوی، جعفری و ذاکری مقابل میزبان خود به میدان رفت.</p>
      <p>مهرامی‌ها که در کوارتر نخست بازی مقابل تیم‌ جوان و نه چندان قدرتمند نیرو زمینی کار سختی نداشتند، با پرتاب‌های سه امتیازی صمد نیکخواه و درخشش خندان‌پور در زیر سبد، ۲۳ - ۵ پیروز شدند. در کوارتر دوم اما با بیرون رفتن نفراتی چون نیکخواه و زنگنه، عملکرد مهرام تا حدودی ضعیف‌تر شد و نیروی زمینی اختلاف را کاهش داد، اما باز هم این تیم مهرام بود که ۲۳ - ۱۳ پیروز کوارتر دوم شد تا در مجموع ۴۶ - ۱۸ پیروز نیمه نخست بازی شود.</p>
      <p>با شروع نیمه دوم بازی، نیروی زمینی عملکرد بهتری داشت و اختلاف را کاهش داد، اما در اواخر کوارتر سوم با ورود صمد نیکخواه و آرمان زنگنه به زمین، مهرام بار دیگر نبض بازی را در اختیار گرفت تا اختلاف را به ۳۰ امتیاز افزایش داده و ۲۱ - ۱۹ پیروز کوارتر سوم شود. در کوارتر چهارم هم بازی روان‌ مهرامی‌ها با درخشش اصلانی و نیکخواه ادامه یافت تا شاگردان مصطفی هاشمی نهایتا در یک بازی راحت، ۸۹ - ۵۰ به پیروز برسند.</p>
      <p><b>نتایج چهار کوارتر این دیدار به شرح زیر رقم‌ خورد:</b><br/>کوارتر اول: ۲۳ - ۵ مهرام<br/>کوارتر دوم: ۲۳ - ۱۳ مهرام<br/>کوارتر سوم: ۲۱ - ۱۹ مهرام<br/>کوارتر چهارم: ۲۲ - ۱۳</p>
      <p><b>نتایج بازی‌های هفته یازدهم لیگ‌برتر بسکتبال به شرح زیراست:</b><br/>پتروشیمی بندر امام – نفت آبادان<br/>شیمیدر قم – ذوب آهن اصفهان<br/>توفارقان آذر شهر – شهرداری گرگان<br/>مس کرمان – شهرداری بندرعباس<br/>شورا و شهرداری قزوین ۶۴ – ۸۵ آویژه صنعت مشهد<br/>مهرام تهران ۸۹ – ۵۰ نیروی زمینی<br/>اکسون تهران – رعد پدافند هوایی شهرکرد</p>
      <p>در آخرین بازی امروز نیز از ساعت 18 دو تیم اکسون تهران و رعد پدافند هوایی ارتش به میزبانی تالار بسکتبال آزدی به مصاف یکدیگر می‌روند.</p>
      <p>ادامه دارد</p>
    </article>
  </body>
</html>