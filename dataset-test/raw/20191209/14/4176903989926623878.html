<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/krivicna-prijava-zbog-skrnavljenja-spomenika-na-kalemegdanu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T14:15:00+00:00"/>
    <meta property="og:title" content="Krivična prijava zbog skrnavljenja spomenika na Kalemegdanu"/>
    <meta property="og:description" content="BEOGRAD - Javno preduzeće &quot;Beogradska tvrđava&quot; podnelo je krivičnu prijavu protiv NN lica zbog uništavanja spomenika kulture na prostoru Beogradske"/>
  </head>
  <body>
    <article>
      <h1>Krivična prijava zbog skrnavljenja spomenika na Kalemegdanu</h1>
      <address><time datetime="2019-12-09T14:15:00+00:00">09 Dec 2019, 14:15</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Javno preduzeće „Beogradska tvrđava“ podnelo je krivičnu prijavu protiv NN lica zbog uništavanja spomenika kulture na prostoru Beogradske tvrđave, uz uverenje da će počinioci biti pronađeni i sankcionisani.</p>
      <p>Naime, na Grobnici narodnih heroja podignutoj na kojoj se nalaze granitne ploče, odnosno grobna mesta Đure Đakovića, Ivana Milutinović, Ive Lole Ribara i Moše Pijade ispisani su grafiti, koji će zajedničkim angažovanjem službi u što kraćem roku biti skinuti sa jednog od najvažnijih spomenika na Beogradskoj tvrđavi.</p>
      <p>Odlukom Skupštine grada Beograda, inače, Grobnica narodnih heroja proglašena je za spomenik kulture 1983. godine i ispisivanje grafita predstavlja uništavanje kulturnog dobra, zbog čega je Beogradska tvrđava i podnela krivičnu prijavu.</p>
      <p>Grobnica je podognuta 1948. kada su upisana imena narodnih heroja Đure Đakovića, Ivana Milutinovića i Ive Lole Ribara, dok je granitna ploča Moši Pijade postavljenja 1957.</p>
      <p>Granitne ploče donete su za gradilišta hrama Svetog Save, a poprsja su rad vajara Stevana Bodnarova iz 1949. godine, dok je bista Moše Pijade rad vajara Slavoljuba Stankovića.</p>
      <p>Iz JP „Beogradska tvrđava“ podsećaju da spomenici na Beogradskoj tvrđavi čuvaju sećanje na njenu dugu i burnu istoriju, koju svi zajedno moramo sačuvati, te apeluju na sve posetioce da ne skrnave spomenike kulture i ne uništavaju kulturno nasleđe Beogradske tvrđave i grada Beograda, kojim se ponosimo u svetu i prezentujemo turistima koji u sve većem broju posećuju naš grad.</p>
      <p>(Tanjug)</p>
    </article>
  </body>
</html>