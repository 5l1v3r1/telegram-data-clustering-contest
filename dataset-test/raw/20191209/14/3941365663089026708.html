<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/tablet-hybryda-chuwi-ubook-n4100-specyfikacja-cena-gdzie-mozna-kupic/"/>
    <meta property="og:site_name" content="Tabletowo.pl"/>
    <meta property="article:published_time" content="2019-12-09T14:45:00+00:00"/>
    <meta property="og:title" content="Chuwi UBook w nowej (słabszej) wersji już do kupienia. To wciąż bardzo ciekawa propozycja"/>
    <meta property="og:description" content="Cena Chuwi Ubook jest atrakcyjna, ponieważ użytkownik otrzyma w komplecie również dedykowaną klawiaturę."/>
  </head>
  <body>
    <article>
      <h1>Chuwi UBook w nowej (słabszej) wersji już do kupienia. To wciąż bardzo ciekawa propozycja</h1>
      <address><time datetime="2019-12-09T14:45:00+00:00">09 Dec 2019, 14:45</time> by <a rel="author" href="https://www.tabletowo.pl/author/dabek/" target="_blank">Grzegorz Dąbek</a></address>
      <p>
        <b>W ofertach chińskich, mniej znanych globalnie marek, można znaleźć wiele ciekawych urządzeń. O <i>Chuwi</i> być może nawet słyszeliście, ponieważ marka miała oficjalnego dystrybutora w Polsce. Portfolio tej firmy wzbogaciło się o nową wersję hybrydy <i>Chuwi Ubook</i>. Cena jest atrakcyjna, gdyż użytkownik otrzyma w komplecie również dedykowaną klawiaturę.</b>
      </p>
      <p>Na początku 2019 roku <i>Chuwi</i> wprowadziło na rynek <a href="https://www.tabletowo.pl/zapowiedz-hybryda-tablet-chuwi-ubook-specyfikacja-kickstarter/">wersję z procesorem Intel Core m3</a>. Nowa, mimo że oferuje nieco słabszy układ, wciąż jest atrakcyjną propozycją, szczególnie że w zestawie sprzedażowym znajduje się dedykowana klawiatura, a to (niestety) nie jest standardem w przypadku tego typu konstrukcji. Warto to wziąć pod uwagę, ponieważ dzięki temu użytkownik otrzymuje kompletne urządzenie w atrakcyjnej cenie. Klient z Polski również, ale o szczegółach dowiecie się na końcu tego artykułu. Zaczniemy bowiem od tego, co oferuje nowy wariant hybrydy <i>Chuwi Ubook</i>.</p>
      <h4>Chuwi Ubook – specyfikacja</h4>
      <p>Najważniejszym i głównym elementem tej hybrydy jest naturalnie tablet. Wyposażono go w dotykowy wyświetlacz IPS o przekątnej 11,6 cala, proporcjach 16:9 i rozdzielczości Full HD 1920×1080 pikseli. Ekran można obsługiwać również za pomocą dedykowanego rysika HiPen (H3), wykrywającego 1024 stopni nacisku. Stylus nie znajduje się jednak w zestawie sprzedażowym – należy go dokupić osobno.</p>
      <figure>
        <img src="https://www.tabletowo.pl/wp-content/uploads/2019/12/Chuwi-Ubook-screen-display-keyboard-%C5%BAr%C3%B3d%C5%82o-Chuwi.jpg"/>
        <figcaption>Chuwi Ubook (źródło: Chuwi)</figcaption>
      </figure>
      <p>Sercem <i>Chuwi Ubook</i> jest czterordzeniowy (14 nm; cztery wątki) procesor Intel Celeron N4100 o bazowej częstotliwości 1,1 GHz (częstotliwość zwiększania mocy 2,4 GHz) ze zintegrowaną grafiką Intel UHD 600. Może nie jest to najwydajniejszy chipset na rynku, ale do podstawowych zadań, jak przeglądanie sieci, praca biurowa czy konsumpcja multimediów spokojnie wystarczy. Tym bardziej, że urządzenie oferuje również aż 8 GB LPDDR4 RAM i dysk M.2 SSD o pojemności 256 GB, który można samodzielnie wymienić na większy (nawet do 1 TB). Sprzęt obsługuje też karty pamięci (do 128 GB).</p>
      <p>Łączność w <i>Chuwi Ubook</i> zapewniają moduły <a href="https://www.tabletowo.pl/bluetooth-5-0/">Bluetooth 5.0</a> i dwuzakresowe Wi-Fi 802.11 a/b/g/n/ac (2,4 GHz i 5 GHz). Modemu 4G LTE natomiast nie ma. Jest za to bogaty zestaw portów i złączy: DC-in do ładowania, micro HDMI, USB-C, dwa USB 3.0 i audio 3,5 mm. Urządzenie oferuje też aparat o rozdzielczości 2 Mpix na przodzie i 5 Mpix na tyle. Jego uzupełnieniem jest wspominana już przeze mnie klawiatura, która jest – uwaga – podświetlana (to ogromny plus). Tablet ma wymiary 290,4×179,3×9 mm i waży 760 gramów.</p>
      <figure>
        <img src="https://www.tabletowo.pl/wp-content/uploads/2019/12/Chuwi-Ubook-keyboard-%C5%BAr%C3%B3d%C5%82o-Chuwi.jpg"/>
        <figcaption>Chuwi Ubook (źródło: Chuwi)</figcaption>
      </figure>
      <h4>Chuwi Ubook – cena, gdzie można kupić</h4>
      <p>Hybryda w zestawie z klawiaturą dostępna jest <a href="https://www.banggood.com/CHUWI-UBook-Intel-Gemini-Lake-N4100-8GB-RAM-256GB-SSD-11_6-Inch-Windows-10-Tablet-With-Keyboard-p-1605162.html">w sklepie internetowym Banggood</a> (aktualnie) za 1289,32 zł. Za wysyłkę przez Priority Line, która zmniejsza ryzyko doliczenia podatku VAT przez celników, trzeba zapłacić 1,91 zł, czyli łącznie wyjdzie 1291,23 zł. Sprzęt powinien dojść w ciągu 7-15 dni, a więc bardzo szybko. Biorąc pod uwagę specyfikację <i>Chuwi Ubook</i> i zestaw sprzedażowy, cenę tę bez wątpienia można uznać za atrakcyjną.</p>
      <p>Źródło: <a href="https://www.chuwi.com/product/items/Chuwi-Ubook.html">Chuwi</a></p>
      <p>Kategorie <a href="https://www.tabletowo.pl/category/chinskie/">Chińskie</a><a href="https://www.tabletowo.pl/category/sprzet-2/netbooki-tablet-style/">Hybrydy</a><a href="https://www.tabletowo.pl/category/nowosci/">Nowości</a><a href="https://www.tabletowo.pl/category/sprzet-2/tablet-2/">Tablety</a><a href="https://www.tabletowo.pl/category/systemy/windows-phone-2/">Windows</a> Powiązane tematy <a href="https://www.tabletowo.pl/tag/chuwi-ubook/">Chuwi Ubook</a><a href="https://www.tabletowo.pl/tag/chuwi-ubook-cena/">Chuwi UBook cena</a><a href="https://www.tabletowo.pl/tag/chuwi-ubook-specyfikacja/">Chuwi UBook specyfikacja</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/tablet-hybryda-chuwi-ubook-n4100-specyfikacja-cena-gdzie-mozna-kupic/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>