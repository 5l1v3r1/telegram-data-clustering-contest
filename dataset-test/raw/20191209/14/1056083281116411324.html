<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813636/%D8%AA%D8%AD%D9%84%DB%8C%D9%84-%D9%88-%D9%86%D9%82%D8%AF-%D8%A2%D8%B1%D8%A7%D8%A1-%D9%82%D8%B6%D8%A7%DB%8C%DB%8C-%D8%AF%D8%B1-%D9%BE%DA%98%D9%88%D9%87%D8%B4%DA%AF%D8%A7%D9%87-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87-%D8%A8%D8%A7-%D8%AD%D8%B6%D9%88%D8%B1-%D8%AA%DB%8C%D9%85-%D9%87%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-12-09T14:06:37+00:00"/>
    <meta property="og:title" content="تحلیل و نقد آراء قضایی در پژوهشگاه قوه قضاییه با حضور تیم‌های علمی"/>
    <meta property="og:description" content="رئیس پژوهشگاه قوه قضاییه انتشار آراء قضایی را دارای ثمرات زیادی در مجامع علمی، قضایی دانست و گفت: تحلیل، نقد وریشه یابی آراء قضایی از دیگر محورهای کاری پژوهشگاه است که می‌توان دراین مورد با حضور تیم‌های علمی متشکل از قضات و غیر قضات جهت کاهش ورودی پرونده‌ها اقدام کرد."/>
  </head>
  <body>
    <article>
      <h6 class="kicker">رئیس پژوهشگاه قوه قضاییه خبر داد</h6>
      <h1>تحلیل و نقد آراء قضایی در پژوهشگاه قوه قضاییه با حضور تیم‌های علمی</h1>
      <address>
        <time datetime="2019-12-09T14:06:37+00:00">09 Dec 2019, 14:06</time>
      </address>
      <p>رئیس پژوهشگاه قوه قضاییه انتشار آراء قضایی را دارای ثمرات زیادی در مجامع علمی، قضایی دانست و گفت: تحلیل، نقد وریشه یابی آراء قضایی از دیگر محورهای کاری پژوهشگاه است که می‌توان دراین مورد با حضور تیم‌های علمی متشکل از قضات و غیر قضات جهت کاهش ورودی پرونده‌ها اقدام کرد.</p>
      <p>به گزارش ایسنا به نقل از قوه قضاییه، یکی دیگر از سلسله نشست‌های نقد رای با موضوعیت «تغییر کاربری اراضی زراعی و باغ‌ها» صبح امروز در محل دادگستری کل استان البرز برگزار شد.</p>
      <p>در این نشست سید حجت‌الله علم الهدی رئیس پژوهشگاه قوه قضاییه، روح‌الله قلی‌زاده رییس پژوهشکده استخراج آرا پژوهشگاه قوه قضاییه، عبدالرحیم سمسارزاده رییس شعبه چهارم دادگاه عالی انتظامی قضات، حسین فاضلی هریکندی، رئیس کل دادگستری استان البرز و جمعی دیگر از روسا، معاونین و مستشاران کل استان البرز حضور داشتند.</p>
      <p>علم الهدی در این نشست انتشار آراء قضایی را دارای ثمرات زیاد در مجامع علمی، قضایی دانست و با تاکید بر برکات انتشار این آراء اظهار کرد: تحلیل و نقد آراء قضایی از دیگر محورهای کاری پژوهشگاه است که می‌توان دراین مورد با حضور تیم‌های علمی متشکل از قضات و غیر قضات جهت کاهش ورودی پرونده‌ها اقدام کرد و در صورت نیاز به اصلاح مقررات، صدور رای وحدت رویه و ... دست زد.</p>
      <p>وی ضمن تشکر از مسئولان قضایی و قضات به بیان چند ماموریت مهم پژوهشگاه قوه قضاییه در زمینه آرای قضایی پرداخت و بیان کرد: انتشار آراء قضایی یکی از این ماموریت‌ها است که تاکنون محدود و گزینشی صورت می‌گرفته است. در حال حاضر در حال بازنگری فرمول انتشار آرا هستیم تا از گزینشی‌بودن خارج و طبق تکلیف قانونی به صورت حداکثری انجام شود.</p>
      <p>انتهای پیام</p>
    </article>
  </body>
</html>