<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/fotbal/liga-mistru/clanek/1171012-witsel-je-po-operaci-obliceje-a-proti-slavii-nenastoupi.html"/>
    <meta property="og:site_name" content="www.sport.cz"/>
    <meta property="article:published_time" content="2019-12-09T14:57:00+00:00"/>
    <meta property="og:title" content="Witsel je po operaci obličeje a proti Slavii nenastoupí"/>
    <meta property="og:description" content="Fotbalisté Dortmundu přišli před rozhodujícím úterním zápasem Ligy mistrů proti pražské Slavii o záložníka Axela Witsela. Třicetiletý belgický reprezentant si doma při pádu poranil obličej a Borussii bude chybět do konce roku. Podle klubového webu Witsel podstoupil operaci."/>
  </head>
  <body>
    <article>
      <h1>Witsel je po operaci obličeje a proti Slavii nenastoupí</h1>
      <address><time datetime="2019-12-09T14:57:00+00:00">09 Dec 2019, 14:57</time> by <a rel="author">ČTK</a></address>
      <p>Fotbalisté Dortmundu přišli před rozhodujícím úterním zápasem Ligy mistrů proti pražské Slavii o záložníka Axela Witsela. Třicetiletý belgický reprezentant si doma při pádu poranil obličej a Borussii bude chybět do konce roku. Podle klubového webu Witsel podstoupil operaci.</p>
      <p>"Tenhle rok si už nezahraje, což je smutné pro něj i pro nás. Je to velmi důležitý hráč. Držíme mu palce, ať se uzdraví co nejdřív," řekl na tiskové konferenci trenér Borussie Lucien Favre. Dortmundu budou proti Slavii chybět i další zranění hráči Thomas Delaney a Marcel Schmelzer.</p>
      <p>Vestfálský celek má sedm bodů a na rozdíl od Slavie bude na dálku bojovat s Interem Milán o postupové druhé místo ze skupiny. K němu potřebuje získat více bodů než Inter v souběžně hraném duelu s Barcelonou.</p>
      <figure>
        <iframe data-src="https://twitter.com/BVB/status/1204004435783016450?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>