<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176381/vianocnu-vyzdobu-v-liptovskom-hradku-obohatili-nove-prvky"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T14:12:27+00:00"/>
    <meta property="og:title" content="Vianočnú výzdobu v Liptovskom Hrádku obohatili nové prvky"/>
    <meta property="og:description" content="Mesto o tom informovalo na oficiálnej webovej stránke."/>
  </head>
  <body>
    <article>
      <h1>Vianočnú výzdobu v Liptovskom Hrádku obohatili nové prvky</h1>
      <h2>Mesto o tom informovalo na oficiálnej webovej stránke.</h2>
      <address><time datetime="2019-12-09T14:12:27+00:00">09 Dec 2019, 14:12</time> by <a rel="author">TASR</a></address>
      <p>Liptovský Hrádok 9. decembra (TASR) – <b>Vianočnú výzdobu v meste Liptovský Hrádok tento rok doplnili o nové prvky.</b> Tie pribudli v lokalite Pod skalkou a na nedávno otvorenej okružnej križovatke. Mesto o tom informovalo na oficiálnej webovej stránke.</p>
      <p><i>„Väčšia časť vianočnej výzdoby prešla nevyhnutnou reparáciou, čo je napríklad vidieť aj na novoprevinutom lekne v jazierku pri hrade a kaštieli. Mesto v tomto koncepte vianočnú výzdobu postupne nakupuje a dopĺňa od roku 2011,"</i> načrtla vedúca odboru organizačného, školstva a sociálnych vecí mestského úradu v Liptovskom Hrádku Martina Harichová.</p>
      <p><b>K výzdobe prispela aj Základná škola s materskou školou Jozefa D. Matejovie, ktorá vyzdobila strom pred školou tak, aby ladil s výzdobou mesta.</b> <i>„Samotnú inštaláciu vianočnej výzdoby v meste a v časti Dovalovo realizujú pracovníci odboru technických služieb z mestského úradu,"</i> dodala vedúca organizačného odboru.</p>
    </article>
  </body>
</html>