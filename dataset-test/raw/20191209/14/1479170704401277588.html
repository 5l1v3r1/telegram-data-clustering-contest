<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber3.com/spor/futbol/ingiltere-ligi/aubameyang-arsenalden-ayriliyor-haberi-5063856"/>
    <meta property="og:site_name" content="Haber3"/>
    <meta property="article:published_time" content="2019-12-09T14:05:37+00:00"/>
    <meta property="og:title" content="Aubameyang, Arsenal'den ayrılıyor!"/>
    <meta property="og:description" content="Arsenal'in son iki sezondaki önemli isimlerinden biri olan Pierre-Emerick Aubameyang'ın takımdan ayrılacağı iddia edildi."/>
  </head>
  <body>
    <article>
      <h1>Aubameyang, Arsenal'den ayrılıyor!</h1>
      <h2>Arsenal'in son iki sezondaki önemli isimlerinden biri olan Pierre-Emerick Aubameyang'ın takımdan ayrılacağı iddia edildi.</h2>
      <address><time datetime="2019-12-09T14:05:37+00:00">09 Dec 2019, 14:05</time> by <a rel="author">Haber3</a></address>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
      <p>Kötü gidişin önünün alınamamasının ardından Unai Emery'nin görevine son verildiği <b>Arsenal</b>'de takımın en büyük yıldızı konumunda olan <b>Pierre-Emerick Aubameyang</b>'ın da ayrılacağı konuşuluyor.</p>
      <p>İngiliz basınında, Granit Xhaka'nın kaptanlığının alınmasının ardından kaptanlığına getirilen Aubameyang'ın yaz ayında veya yazı beklemeden takımdan ayrılacağı öne sürüldü. 31 yaşına giren ve daha rekabetçi kulüplerde oynayarak kupa hayalleri taşıdığı bilinen Aubameyang'ın 18 ay sonra bitecek sözleşmesi için kulübüyle masaya oturmaya yanaşmadığı iddiası da ortaya atıldı.</p>
      <p>2018'de 58 milyon pound ile kulüp rekoru kırılarak transfer edilen Aubameyang bu süreçte takımı adına 83 maçta 53 gol atmasına rağmen kupa kaldırmayı başaramadı.</p>
      <p>Çıkan haberlerde, Gabonlu yıldızın İngiliz futboluna çabuk uyum sağlaması sebebiyle yine Ada'da bir kulübe transfer olabileceği belirtildi.</p>
      <p>Kaynak: Sporx</p>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
    </article>
  </body>
</html>