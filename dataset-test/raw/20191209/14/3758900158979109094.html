<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/kultura/news-boze-cialo-bez-nominacji-do-zlotego-globu,nId,3378888"/>
    <meta property="og:site_name" content="RMF24"/>
    <meta property="article:published_time" content="2019-12-09T14:18:54+00:00"/>
    <meta property="og:title" content="„Boże Ciało” bez nominacji do Złotego Globu"/>
    <meta property="og:description" content="&quot;Boże Ciało&quot; Jana Komasy nie otrzymało nominacji do Złotego Globu w kategorii najlepszy film zagraniczny. O statuetkę rywalizować będą m.in. &quot;Ból i blask&quot; Pedro Almodovara oraz tegoroczny zwycięzca Złotej Palmy &quot;Parasite&quot; Bonga Joon-ho."/>
  </head>
  <body>
    <article>
      <h1>„Boże Ciało” bez nominacji do Złotego Globu</h1>
      <address><time datetime="2019-12-09T14:18:54+00:00">09 Dec 2019, 14:18</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>"Boże Ciało" Jana Komasy nie otrzymało nominacji do Złotego Globu w kategorii najlepszy film zagraniczny. O statuetkę rywalizować będą m.in. "Ból i blask" Pedro Almodovara oraz tegoroczny zwycięzca Złotej Palmy "Parasite" Bonga Joon-ho.</b>
      </p>
      <figure>
        <img src="https://i.iplsc.com/kadr-z-filmu-boze-cialo/0009GA98QEPF1VAR-C123-F4.png"/>
        <figcaption>Kadr z filmu "Boże Ciało"<cite>/fot. Andrzej Wencel © Aurum Film /Materiały prasowe</cite></figcaption>
      </figure>
      <p>Finalistów 77. edycji Złotych Globów ogłoszono w poniedziałek w Los Angeles. W kategorii najlepszy film zagraniczny nominacje zdobyły: "Nędznicy" Ladja Ly, "Ból i blask" Pedro Almodovara, "Parasite" Bonga Joon-ho oraz "Portret kobiety w ogniu" Celine Sciammy oraz "The Farewell" Lulu Wang.</p>
      <figure>
        <iframe src="https://www.youtube.com/embed/Y22lmaNA_Aw" width="560" height="315" data-service="Youtube" scrolling="no"/>
      </figure>
      <p>"<a href="http://www.interia.pl/informacje-boze-cialo,tId,99314">Boże Ciało</a>" jest polskim kandydatem do Oscara w kategorii najlepszy pełnometrażowy film międzynarodowy. Światowa premiera obrazu odbyła się w sierpniu na festiwalu w Wenecji w sekcji Giornate degli Autori, gdzie uhonorowano go nagrodą Europa Cinemas Label. Twórcy filmu zdobyli także dziesięć nagród podczas wrześniowego 44. Festiwalu Polskich Filmów Fabularnych w Gdyni - m.in. za najlepszą reżyserię i scenariusz.<br/><br/>Złote Globy, jedne z najważniejszych wyróżnień w świecie filmu i telewizji, zostaną wręczone po raz 77. Laureatów poznamy podczas uroczystej gali, która odbędzie się 5 stycznia 2020 r. w Los Angeles.</p>
      <p>
        <b>ZOBACZ: </b>
        <a href="https://www.rmf24.pl/kultura/news-boze-cialo-w-hollywood-amerykanie-chca-nakrecic-serial,nId,3260067">
          <b>
            <u>"Boże Ciało" w Hollywood? Amerykanie chcą nakręcić serial</u>
          </b>
        </a>
      </p>
    </article>
  </body>
</html>