<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1951966934_Zaloviha_bashta_ot_Razgradsko_na_dva_pati_prodaval_dashterya_si_na_maje"/>
    <meta property="og:site_name" content="webcafé"/>
    <meta property="article:published_time" content="2019-12-09T14:01:00+00:00"/>
    <meta property="og:title" content="Заловиха баща от Разградско, на два пъти продавал дъщеря си на мъже"/>
    <meta property="og:description" content="Баща е продал дъщеря си два пъти с цел сексуална експлоатация, съобщават от Областната дирекция на МВР в Разград."/>
  </head>
  <body>
    <article>
      <h1>Заловиха баща от Разградско, на два пъти продавал дъщеря си на мъже</h1>
      <address><time datetime="2019-12-09T14:01:00+00:00">09 Dec 2019, 14:01</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/05/29/online-harassment/1170x870.jpg"/>
        <figcaption>Купилите я я принуждавали я да краде и проституира<cite>Снимка: © iStock</cite></figcaption>
      </figure>
      <p>Баща е продал дъщеря си два пъти с цел сексуална експлоатация, съобщават от Областната дирекция на МВР в Разград.</p>
      <p>29-годишната жена е потърсила защита от полицията. Около 12.00 часа вчера тя подала сигнал, че била заведена принудително и държана насила в къща в град Завет.</p>
      <p>Дошлите на място полицаи са установили, че жената е била 60-годишния си баща да живее на семейни начала с 24-годишен мъж, който платил 1000 лева за нея. Впоследствие е станало ясно, че това е вторият подобен случай, като през 2015 г. жената е била продадена от баща си за 6000 лева за съпруга на 32-годишен мъж от село Сушица.</p>
      <p>Според показанията на жертвата, тя живеела в чужбина, където била бита и принуждавана да краде и проституира. Миналата година обаче успяла да избяга, при което баща й решил да я продаде отново.</p>
      <p>Протоколи за предупреждение са съставени на настоящия й "съпруг" и роднините му. По случая е образувана преписка и е започната проверка.</p>
    </article>
  </body>
</html>