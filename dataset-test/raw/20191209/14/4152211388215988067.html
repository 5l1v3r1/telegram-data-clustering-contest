<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/others/news/598340/%E0%A6%B6%E0%A6%BE%E0%A6%B9%E0%A6%9C%E0%A6%BE%E0%A6%B2%E0%A6%BE%E0%A6%B2%E0%A7%87-%E0%A6%A6%E0%A7%81%E0%A6%87-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%AA%E0%A6%BF%E0%A6%B8-%E0%A6%87%E0%A7%9F%E0%A6%BE%E0%A6%AC%E0%A6%BE%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A7"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T14:01:00+00:00"/>
    <meta property="og:title" content="শাহজালালে দুই হাজার পিস ইয়াবাসহ আটক ১"/>
    <meta property="og:description" content="হযরত শাহজালাল আন্তর্জাতিক বিমানবন্দরে এক হাজার ৯২৫ পিস ইয়াবাসহ আবুল কাশেম (৫৪) নামে এক যাত্রীকে সোমবার (৯ ডিসেম্বর) আটক করেছে বিমানবন্দর আর্মড পুলিশ। এ ঘটনায় বিমানবন্দর থানায় মাদকদ্রব্য নিয়ন্ত্রণ আইনে মামলা দায়ের করা হয়েছে।বিমানবন্দর আর্মড পুলিশের অতিরিক্ত পুলিশ সুপার (অপস অ্যান্ড..."/>
  </head>
  <body>
    <article>
      <h1>শাহজালালে দুই হাজার পিস ইয়াবাসহ আটক ১</h1>
      <address><time datetime="2019-12-09T14:01:00+00:00">09 Dec 2019, 14:01</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="https://cdn.banglatribune.com/contents/cache/images/900x0x1/uploads/media/2019/12/09/84075a5dd332c77aeb3aaa64501e747c-5dee541c1113c.jpg"/>
      </figure>
      <p>হযরত শাহজালাল আন্তর্জাতিক বিমানবন্দরে এক হাজার ৯২৫ পিস ইয়াবাসহ আবুল কাশেম (৫৪) নামে এক যাত্রীকে সোমবার (৯ ডিসেম্বর) আটক করেছে বিমানবন্দর আর্মড পুলিশ। এ ঘটনায় বিমানবন্দর থানায় মাদকদ্রব্য নিয়ন্ত্রণ আইনে মামলা দায়ের করা হয়েছে।<br/>বিমানবন্দর আর্মড পুলিশের অতিরিক্ত পুলিশ সুপার (অপস অ্যান্ড মিডিয়া) আলমগীর হোসেন এই তথ্য নিশ্চিত করেছেন।<br/>বিমানবন্দর সূত্রে জানা গেছে, সোমবার বেলা ৪টার দিকে কাশেম বিমানবন্দরের অভ্যন্তরীণ টার্মিনালের বহির্গামী রাস্তার গাড়ি পার্কিং এলাকায় সন্দেহজনক ঘোরাফেরা করছিল। তাকে চ্যালেঞ্জ করেন আর্মড পুলিশের দায়িত্বরত সদস্যরা। পরে তাকে হেফাজতে নিয়ে তল্লাশি করা হয়। তখন সে তার পায়ুপথে ইয়াবা থাকার কথা স্বীকার করে। জব্দ এই ইয়াবার বাজারমূল্য প্রায় ১০ লাখ টাকা বলে জানা গেছে।<br/>অতিরিক্ত পুলিশ সুপার আলমগীর হোসেন বলেন, জিজ্ঞাসাবাদে কাশেম জানায়, সে নিজেই এই ইয়াবার বিনিয়োগকারী ও বাহক। ঢাকার ফকিরাপুলের ইয়াবা ব্যবসায়ীদের কাছে এই চালান পৌঁছে দেওয়ার কথা ছিল তার।<br/>জিজ্ঞাসাবাদে কাশেম জানায়, বিকাল পৌনে ৪টার সময় নভোএয়ারের একটি ফ্লাইটে করে কক্সবাজার থেকে সে ঢাকায় আসে। <br/>সে কক্সবাজারের টেকনাফ থানার পুরান পাল্লানপাড়ার মৃত আলি আকবরের ছেলে।</p>
      <footer>/সিএ/এইচআই/</footer>
    </article>
  </body>
</html>