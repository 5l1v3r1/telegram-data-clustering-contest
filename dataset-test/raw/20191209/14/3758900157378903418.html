<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-niemcy-polacy-padli-ofiara-falszywych-policjantow-stracili-2,nId,3378900"/>
    <meta property="og:site_name" content="RMF24"/>
    <meta property="article:published_time" content="2019-12-09T14:24:02+00:00"/>
    <meta property="og:title" content="Niemcy: Polacy padli ofiarą fałszywych policjantów. Stracili 2 tys. euro"/>
    <meta property="og:description" content="Dwaj Polacy padli ofiarą fałszywych policjantów w Niemczech. Podróżujący furgonetką mężczyźni zostali zatrzymani przez udających funkcjonariuszy złodziei na autostradzie pod Kolonią. Stracili 2 tysiące euro. To nie pierwszy taki przypadek. Oszuści polują na obcokrajowców i turystów."/>
  </head>
  <body>
    <article>
      <h1>Niemcy: Polacy padli ofiarą fałszywych policjantów. Stracili 2 tys. euro</h1>
      <address><time datetime="2019-12-09T14:24:02+00:00">09 Dec 2019, 14:24</time> by <a rel="author" href="https://www.rmf24.pl/tylko-w-rmf24/aneta-luczkowska" target="_blank">Aneta Łuczkowska</a></address>
      <p>
        <b>Dwaj Polacy padli ofiarą fałszywych policjantów w Niemczech. Podróżujący furgonetką mężczyźni zostali zatrzymani przez udających funkcjonariuszy złodziei na autostradzie pod Kolonią. Stracili 2 tysiące euro. To nie pierwszy taki przypadek. Oszuści polują na obcokrajowców i turystów.</b>
      </p>
      <figure>
        <img src="https://i.iplsc.com/zdj-ilustracyjne/0009GABY6OUB14KH-C123-F4.jpg"/>
        <figcaption>Zdj. ilustracyjne<cite>/PAP</cite></figcaption>
      </figure>
      <p>
        <a href="https://www.rmf24.pl/fakty/polska/news-uwaga-na-falszywych-policjantow-18-prob-oszustw-w-ciagu-doby,nId,3064305#utm_source=paste&amp;utm_medium=paste&amp;utm_campaign=chrome">
          <b>Uwaga na fałszywych policjantów! 18 prób oszustw w ciągu doby</b>
        </a>
      </p>
      <p>Kierowany przez Polaków mercedes sprinter został zatrzymany przez fałszywy patrol. Złodzieje jechali ciemnym autem, zrównali się z furgonetką naszych rodaków, przez okno pokazali policyjną odznakę i dali znak, by zjechać na pobocze. Tam przeszukali obu mężczyzn, znaleźli przy nich gotówkę, zabrali ją i uciekli. </p>
      <p>Łupem oszustów padło 2 tysiące euro. Zabrali też kluczyki od mercedesa, by obrabowani nie ruszyli za nimi w pościg. </p>
      <p>Jak informuje lokalna policja, w ciągu ostatnich tygodni w okolicach Kolonii miało miejsce kilka takich napadów. Ofiarami padają turyści lub kierowcy ciężarówek o zagranicznych numerach rejestracyjnych.</p>
    </article>
  </body>
</html>