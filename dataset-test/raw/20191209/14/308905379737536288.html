<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/gelekt-samsung-galaxy-s11-plus-krijgt-grootste-batterij-33381"/>
    <meta property="og:site_name" content="Apparata"/>
    <meta property="article:published_time" content="2019-12-09T14:23:00+00:00"/>
    <meta property="og:title" content="Gelekt: Samsung Galaxy S11+ krijgt grootste batterij"/>
    <meta property="og:description" content="Nog nooit kreeg een Samsung vlaggenschip zo'n grote batterij."/>
  </head>
  <body>
    <article>
      <h1>Gelekt: Samsung Galaxy S11+ krijgt grootste batterij</h1>
      <h2>Nog nooit kreeg een Samsung vlaggenschip zo'n grote batterij.</h2>
      <address><time datetime="2019-12-09T14:23:00+00:00">09 Dec 2019, 14:23</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Het is nog geen Kerstmis maar Samsung-fanaten krijgen al een vroeg kerstcadeautje. Om eerlijk te zijn, de aanloop naar 2020’s Galaxy S11+ is praktisch niets anders dan goed nieuws. Zo komt hij er <a href="https://www.apparata.nl/nieuws/samsung-galaxy-s11-wordt-nog-mooier-dan-dit-33286">geweldig uit te zien</a>, krijgt het toestel een <a href="https://www.apparata.nl/nieuws/gerucht-samsung-galaxy-s11-krijgt-absurde-uhd-camera-33245">briljante camera</a> en nu blijkt dat ook de batterij van de Galaxy S11+ een behoorlijke upgrade krijgt.</p>
      <p>De Galaxy S11+ zou een batterij van zo’n 5000 mAh meekrijgen, zo blijkt uit foto’s van een Zuid-Koreaanse <a href="http://www.safetykorea.kr/release/certificationsearch#none">certificeringswebsite</a>. Als dat zo is, dan mogen S11+-eigenaren trots zijn op de grootste batterij die Samsung ooit in een van hun vlaggenschepen heeft verwerkt.</p>
      <p>5000 mAh is gigantisch voor een smartphone. Eerder schreven we bijvoorbeeld over de <a href="https://www.apparata.nl/nieuws/xiaomi-bakbeest-krijgt-ook-monster-accu-mee-32978">Xiaomi Mi CC9 Pro</a> met 5260 mAh. Buiten dat toestel om zijn er nauwelijks voorbeelden van toestellen in dit segment met zo’n grote accucapaciteit.</p>
      <p>Ter vergelijking, de iPhone 11 Pro Max en de Galaxy Note 10+ hebben respectievelijk 3,969 mAh en 4300 mAh (check <a href="https://www.apparata.nl/nieuws/iphone-11-pro-max-vs-galaxy-note-10-batterijtest-32742">deze vergelijking</a> om te kijken wie er van die twee wint), de <a href="https://www.apparata.nl/nieuws/vergelijking-huawei-p30-vs-samsung-galaxy-s10-30573">Huawei P30 sport 3650 mAh</a> terwijl het neefje van de S11, de Samsung Galaxy S10 slechts een 3400 mAh batterij bevat. Kortom, richting de 5000 mAh is een gigantische vooruitgang.</p>
      <p>Eerder lekte al informatie uit over de batterij van de Galaxy S11e. Daarover <a href="https://www.apparata.nl/nieuws/dit-zijn-de-nieuwste-geruchten-over-de-samsung-galaxy-11-serie-33046">lees je hier</a> alles.</p>
      <p>Foto <a href="https://twitter.com/OnLeaks/status/1199355699320541184">@OnLeaks</a> via <a href="https://cashkaro.com/blog/samsung-galaxy-s11-plus-renders/115161">CashKaro</a></p>
      <p>Lees ook: <a href="https://www.apparata.nl/nieuws/dit-zouden-de-eerste-fotos-van-de-samsung-galaxy-s11-zijn-33377">Zijn dit de eerste foto’s van de Samsung Galaxy S11?</a></p>
    </article>
  </body>
</html>