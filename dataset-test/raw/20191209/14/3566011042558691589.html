<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553519.html/%d8%a7%d9%86%d8%aa%d8%b4%d8%a7%d8%b1-%d8%a2%d8%ab%d8%a7%d8%b1-%d8%a7%d8%af%d8%a8%db%8c-%d8%a8%d8%a7-%d8%b1%d9%88%db%8c%da%a9%d8%b1%d8%af-%d9%86%d9%82%d8%b4-%d8%a2%d9%81%d8%b1%db%8c%d9%86%db%8c-%d8%a8%d8%a7%d9%86%d9%88%d8%a7%d9%86-%d8%af%d8%b1-%d8%a7%d9%86%d9%82%d9%84%d8%a7%d8%a8-%d8%a7%d9%85%d8%b1%db%8c-%d8%b6%d8%b1%d9%88%d8%b1%db%8c-%d8%a7%d8%b3%d8%aa"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T14:58:00+00:00"/>
    <meta property="og:title" content="انتشار آثار ادبی با رویکرد نقش‌آفرینی بانوان در انقلاب امری ضروری است"/>
    <meta property="og:description" content="مسئول کمیته بانوان کنگره ملی نقش امام خمینی(ره) در دفاع مقدس و۶۲۰۰ شهید استان مرکزی گفت: انتشار آثار ادبی، اعم از خاطرات، داستان، و... درباره انقلاب اسلامی و مخصوصاً دفاع مقدس و با رویکرد نقش‌آفرینی بانوان امری ضروری و واجب است."/>
  </head>
  <body>
    <article>
      <h1>انتشار آثار ادبی با رویکرد نقش‌آفرینی بانوان در انقلاب امری ضروری است</h1>
      <address>
        <time datetime="2019-12-09T14:58:00+00:00">09 Dec 2019, 14:58</time>
      </address>
      <p>مسئول کمیته بانوان کنگره ملی نقش امام خمینی(ره) در دفاع مقدس و۶۲۰۰ شهید استان مرکزی گفت: انتشار آثار ادبی، اعم از خاطرات، داستان، و... درباره انقلاب اسلامی و مخصوصاً دفاع مقدس و با رویکرد نقش‌آفرینی بانوان امری ضروری و واجب است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ راضیه مجاوری مسئول کمیته بانوان کنگره ملی نقش امام خمینی(ره) در دفاع مقدس و۶۲۰۰ شهید استان مرکزی در حاشیه مراسم رونمایی کتاب هوس در گفتگو با <a href="http://diyareaftab.ir/">دیار آفتاب</a>؛  گفت: آنچه مهم است این است که همه‌ی ما مسئولیم این مقطع تاریخىِ حساس (دفاع مقدس) را هرگز فراموش نکنیم و سال‌های پرمحنت، ولی پرافتخار دوران جنگ تحمیلی را هرگز از یاد نبریم.</p>
      <p>وی افزود: نهضت اسلامی مردم ایران به رهبری امام خمینی(ره) و حماسه هشت سال دفاع مقدس گنجینه بسیار غنی و ذخیره‌ای بسیار عظیم در تاریخ ایران، تاریخ جهان و تاریخ اسلام است.</p>
      <p>مجاوری اظهار داشت: انتشار آثار ادبی، اعم از خاطرات، داستان، و... درباره انقلاب اسلامی و مخصوصاً دفاع مقدس و با رویکرد نقش آفرینی بانوان امری ضروری و واجب است.</p>
      <figure>
        <img src="https://newsroom.dana.ir/content/upload/6d954852-b2d4-49a2-a466-c0de389784bb.jpg"/>
      </figure>
      <p>وی افزود: روایت نقش آفرینی مجاهدانه بانوان پاک و مخلص این مرز و بوم در دفاع از دین و سرزمین اسلامی ایران که ناشی از نَفَس مسیحایی امام خمینی (ره) بود که می تواند فتح‌المبین حقیقی و تحول در روح و اندیشه همه اقشار بویژه بانوان این کشور است که می بایست با ابزارهای مختلف از جمله تالیفات به نسل امروز منتقل کرد.</p>
      <p>وی بیان داشت: کمیته بانوان در طراحی جدیدی برای معرفی مجاهدت ها، سلحشوری ها و مقاومت بانوان این استان،سلسله مراسمات معرفی و جشن امضاء کتب تولیدی با محوریت بانوان تحت عنوان کتاب های «رمیصاء» برنامه ریزی شده است.</p>
      <p>مسئول کمیته بانوان کنگره ملی نقش امام خمینی(ره) در دفاع مقدس و۶۲۰۰ شهید استان مرکزی با اشاره به برگزاری مراسم امروز عنوان کرد: اولین آئین معرفی و جشن امضاء با محوریت کتاب هورس( روایت داستانی زندگی حمیده دریابیگی مادر شهید علیرضا شاملو) که نماد هویت سلحشوری مادران شهدای این استان هستند امروز برگزار شد و امیدواریم مقدمه‌ای برای ادامه معرفی بانوان انقلابی به جامعه باشد.</p>
      <p>مجاوری نشان کرد: برگزاری تئاتر، سرود گفتگو با نویسنده کتاب و امضاء تابلو یادبود و برپایی نمایشگاه عکس از نقش‌آفرینی بانوان در انقلاب اسلامی و دفاع مقدس ازجمله برنامه‌های جانبی این مراسم بود که در این مراسم جمعی از خانواده‌های شهدا و مسئولین نیز حضور داشتند.</p>
      <p>انتهای پیام/</p>
      <p> </p>
    </article>
  </body>
</html>