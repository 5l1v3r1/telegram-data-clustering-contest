<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Lifestyle/247790/aplicatia-de-food-delivery-eucemananc-se-lanseaz-la-cluj-napoca.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T14:11:06+00:00"/>
    <meta property="og:title" content="Aplicatia de food delivery EuCeMananc se lanseaza la Cluj-Napoca"/>
    <meta property="og:description" content="Platforma online de food delivery EuCeMananc se lanseaza in Cluj-Napoca, cu o oferta speciala pentru clienti in luna decembrie. De acum inainte, clujenii vor putea comanda mancarea preferata din aplicatia EuCeMananc sau de pe www.EuCeMananc.ro, de unde pot alege dintre cele peste 50 de restaurante existente."/>
  </head>
  <body>
    <article>
      <h1>Aplicatia de food delivery EuCeMananc se lanseaza la Cluj-Napoca</h1>
      <address><time datetime="2019-12-09T14:11:06+00:00">09 Dec 2019, 14:11</time> by <a rel="author">Cristina Mitrea</a></address>
      <p>
        <b>Platforma online de food delivery EuCeMananc se lanseaza in Cluj-Napoca, cu o oferta speciala pentru clienti in luna decembrie. De acum inainte, clujenii vor putea comanda mancarea preferata din aplicatia EuCeMananc sau de pe <a href="http://www.EuCeMananc.ro/">www.EuCeMananc.ro</a>, de unde pot alege dintre cele peste 50 de restaurante existente.</b>
      </p>
      <p>Clientii vor beneficia de o oferta speciala in luna decembrie, care cumuleaza cele mai atractive beneficii pentru utilizatori: <b>livrare gratuita si un voucher cadou in valoare de 15 lei pentru prima comanda</b>. Serviciul introduce totodata si <b>comanda de grup</b>, oferind astfel utilizatorilor posibilitatea sa adune produsele selectate intr-o comanda comuna cu colegii sau prietenii, economisind astfel timp si costuri de livrare.</p>
      <p>,,Ne bucuram ca de acum serviciile noastre sunt disponibile in cel mai important oras al tarii din Transilvania, care a cunoscut o dezvoltare fara precedent in ultimii ani din punct de vedere al infrastructurii si al comertului online. Cu aceasta ocazie introducem si o noua functionalitate pe platforma <b>EuCeMananc</b>, respectiv comanda de grup", spune <b>Mihai Brenda</b>, COO EuCeMananc.</p>
      <p>Prin intermediul platformei, locuitorii orasului Cluj-Napoca vor putea comanda mancare pentru toate gusturile si ocaziile, sapte zile pe saptamana, de la peste 50 de restaurante disponibile in aplicatie. Utilizatorii vor gasi pe platforma o gama diversa de optiuni culinare, disponibile in acelasi loc, livrate rapid si in siguranta.</p>
      <p>Printre restaurantele prezente in acest moment pe platforma EuCeMananc in Cluj-Napoca se numara Marty Delivery, Big Belly, Euphoria Biergarten, Indigo, Pokka, NATUU BY NATURE, <a href="http://www.retail.ro/cataloage-express/index.html">Express</a> Chef, Atelierul de Pizza, Wok'n Roll, Poco Loco sau Double Cheese.</p>
      <p><a href="https://www.wall-street.ro/articol/eCommerce/244416/emag-intra-pe-piata-de-livrare-mancare-prin-investitia-in-eucemananc.html">Platforma EuCeMananc</a> este prezenta acum in 19 orase din tara, printre care Bucuresti, Timisoara, Oradea, Arad, Brasov si Iasi, si este in continua ascensiune.</p>
      <footer>Sursa foto: pixabay.com</footer>
    </article>
  </body>
</html>