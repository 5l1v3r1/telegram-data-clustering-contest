<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/petima-uchastnitsi-v-livanskata-peralnya-ostavat-v-aresta.html"/>
    <meta property="og:site_name" content="News.bg"/>
    <meta property="article:published_time" content="2019-12-09T14:48:49+00:00"/>
    <meta property="og:title" content="Петима участници в &quot;ливанската пералня&quot; остават в ареста"/>
    <meta property="og:description" content="Шестият остава под домашен арест заради влошеното си здраве"/>
  </head>
  <body>
    <article>
      <h1>Петима участници в "ливанската пералня" остават в ареста</h1>
      <address>
        <time datetime="2019-12-09T14:48:49+00:00">09 Dec 2019, 14:48</time>
      </address>
      <p>И <b>петимата обвинени за</b> <a href="https://news.bg/crime/livanets-irakchanin-i-balgari-zavlekli-s-desetki-milioni-firmi-ot-evropa-i-sasht.html"><b>източване на банкови сметки на чужди фирми</b></a> остават в ареста. Специализираният наказателен съд задържа под стража петимата участници, като <b>шестият се намира под домашен арест заради здравословното си състояние</b>. Прокуратурата поиска за участниците в т.нар. ливанска пералня най-тежката мярка за неотклонение.</p>
      <p>Съдът е приел всички доказателства на обвинението и е сметнал, че участниците могат да извършат <b>ново престъпление и могат да се укрият</b>.</p>
      <p>Участниците в групата, сред които <b>ливанец и иракчанин с българско гражданство</b>, бяха задържани на 4 декември 2019 г. в <b>София, Своге и с.Новачене</b>.Иззети бяха компютърни конфигурации,таблети, документи, мобилни телефони, чужди лични документи и банкови карти.</p>
      <p>Българите са <b>осигурявали в групата т.нар финансови мулета</b>, които разкривали свои банкови сметки, но предоставяли за ползване на групата. Извън страната хакери "влизали" в кореспонденцията на търговски компании.</p>
      <p>Източените чрез измама средства били превеждани чрез онлайн банкиране в <b>Китай и Хонг Конг</b> огромни суми, придобити чрез компютърни измами. Ощетените компании са основно от <b>Европа и САЩ</b>.</p>
      <p>От 2016 г. до ноември 2019 г. в България са били регистрирани <b>над 90 търговски дружества</b>, чиито сметки са използвани или са подготвени за изпиране на пари от компютърни измами, извършени в чужбина. Общият размер на осъществените измами в САЩ и Европа възлиза на над <b>44 000 000 евро и 15 000 000 щатски долара</b>.</p>
    </article>
  </body>
</html>