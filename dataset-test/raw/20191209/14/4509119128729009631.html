<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1055420/article/epikairothta/politikh/xr-staikoyras-se-troxia-dynamikhs-epanekkinhshs-h-ellhnikh-oikonomia"/>
    <meta property="og:site_name" content="www.kathimerini.gr"/>
    <meta property="article:published_time" content="2019-12-09T14:36:35+00:00"/>
    <meta property="og:title" content="Χρ. Σταϊκούρας: Σε τροχιά δυναμικής επανεκκίνησης η ελληνική οικονομία"/>
    <meta property="og:description" content="Για τη δυναμική επανεκκίνηση της ελληνικής οικονομίας μίλησε ο υπουργός Οικονομικών, Χρήστος Σταϊκούρας, στους Αμερικανούς επενδυτές που συμμετείχαν στις εργασίες του 21oυ Ετήσιου Επενδυτικού Συνέδριου της Capital Link στη Νέα Υόρκη. Όπως μάλιστα εξήγησε, η κυβέρνηση κινείται στη βάση ενός συνεκτικού σχεδίου που έχει ως στόχο να αποκαταστήσει, βήμα προς βήμα, την οικονομική κανονικότητα στη χώρα."/>
  </head>
  <body>
    <article>
      <h1>Χρ. Σταϊκούρας: Σε τροχιά δυναμικής επανεκκίνησης η ελληνική οικονομία</h1>
      <address>
        <time datetime="2019-12-09T14:36:35+00:00">09 Dec 2019, 14:36</time>
      </address>
      <p>Για τη δυναμική επανεκκίνηση της ελληνικής οικονομίας μίλησε ο υπουργός Οικονομικών, Χρήστος Σταϊκούρας, στους Αμερικανούς επενδυτές που συμμετείχαν στις εργασίες του 21oυ Ετήσιου Επενδυτικού Συνέδριου της Capital Link στη Νέα Υόρκη. Όπως μάλιστα εξήγησε, η κυβέρνηση κινείται στη βάση ενός συνεκτικού σχεδίου που έχει ως στόχο να αποκαταστήσει, βήμα προς βήμα, την οικονομική κανονικότητα στη χώρα.</p>
      <p>«Στο πλαίσιο αυτό, από τις 7 Ιουλίου η Ελλάδα αναμφισβήτητα έκανε μια δυναμική επανεκκίνηση. Η εμπιστοσύνη και η αξιοπιστία αποκαθίστανται, το οικονομικό κλίμα βελτιώνεται, τόσο η πολιτική σταθερότητα όσο και η ρεαλιστική αισιοδοξία επιστρέφουν στη χώρα», ανέφερε χαρακτηριστικά.</p>
      <p>Τα Πεπραγμένα των Πρώτων Έξι Μηνών</p>
      <p>Αναφερόμενος στο οικονομικό σχέδιο της κυβέρνησης, ο Χρήστος Σταϊκούρας παρουσίασε τα πεπραγμένα των πρώτων έξη μηνών, λέγοντας ότι:</p>
      <p>· Έκλεισαν τα πιθανά δημοσιονομικά κενά</p>
      <p>· Επιτευχθήκαν οι δημοσιονομικοί στόχοι</p>
      <p>· Μειώθηκε ο φόρος ακίνητης περιουσίας</p>
      <p>· Εξαλείφθηκαν τα υπολειπόμενα Capital Controls</p>
      <p>· Ανατράπηκε η αναποτελεσματική νομοθεσία στην αγορά εργασίας</p>
      <p>· Προχώρησε μια συστηματική λύση για τη μείωση των μη εξυπηρετούμενων δανείων στους ισολογισμούς των τραπεζών</p>
      <p>· Επανεκκινήθηκαν εμβληματικά έργα και ιδιωτικοποιήσεις</p>
      <p>· Προπληρώθηκε το ακριβότερο μέρος του δανείου του ΔΝΤ</p>
      <p>· Ψηφίστηκε νόμος για τη βελτίωση του επενδυτικού περιβάλλοντος</p>
      <p>· Ρυθμίστηκε η ηλεκτρονική αγορά τυχερών παιχνιδιών</p>
      <p>· Ψηφίστηκε μια συνολική φορολογική μεταρρύθμιση που θα επιταχύνει την οικονομική ανάπτυξη</p>
      <p>
        <b>Ορατά Αποτελέσματα</b>
      </p>
      <p>Εκτιμώντας ότι τα αποτελέσματα αυτών των ενεργειών είναι ήδη ορατά, ο υπουργός Οικονομικών υποστήριξε ότι «η κοινωνία, οι εταίροι, οι επενδυτές, οι αγορές και οι οίκοι αξιολόγησης είναι πλέον αισιόδοξοι για τις δυνατότητες της ελληνικής οικονομίας».</p>
      <p>Όπως μάλιστα σημείωσε, αυτή η αισιοδοξία αντανακλάται:</p>
      <p>· Στην 4η βελτιωμένη έκθεση επιτήρησης</p>
      <p>· Στην επιτυχή έκδοση κρατικών ομολόγων όσον αφορά τα επιτόκια και την ποιότητα</p>
      <p>· Στις αναβαθμίσεις των οργανισμών αξιολόγησης πιστοληπτικής ικανότητας</p>
      <p>· Στη σημαντική βελτίωση του Δείκτη Οικονομικού Κλίματος και του Δείκτη Εμπιστοσύνης Καταναλωτή</p>
      <p>«Αναμφισβήτητα, η Ελλάδα έχει περάσει πολλά κατά την τελευταία δεκαετία. Και τώρα επιστρέφει στην κανονικότητα», τόνισε ο Έλληνας υπουργός.</p>
      <p>
        <b>Τα Επόμενα Βήματα</b>
      </p>
      <p>Λέγοντας ότι η κυβέρνηση θα εντείνει τις προσπάθειες της για να αντιμετωπίσει τις επερχόμενες προκλήσεις, ο Χρήστος Σταϊκούρας σκιαγράφησε τα επόμενα βήματα, λέγοντας ότι αποτελούν βασικές πολιτικές προτεραιότητες:</p>
      <p>· Η επιτυχία των συμφωνημένων δημοσιονομικών στόχων</p>
      <p>· Η διασφάλιση της σταθερότητας του χρηματοπιστωτικού συστήματος</p>
      <p>· Η ενίσχυση της ρευστότητας στην πραγματική οικονομία</p>
      <p>· Η προώθηση του Σχεδίου Ανάπτυξης Περιουσιακών Στοιχείων</p>
      <p>· Η εισαγωγή κατάλληλου πλαισίου για τη διαχείριση του ιδιωτικού χρέους</p>
      <p>
        <sup>Πηγή: ΑΠΕ-ΜΠΕ</sup>
      </p>
    </article>
  </body>
</html>