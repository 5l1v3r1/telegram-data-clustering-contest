<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/ishrana/ovih-12-namirnica-nikada-ne-biste-smeli-da-jedete-sirove/"/>
    <meta property="og:site_name" content="Krstarica"/>
    <meta property="article:published_time" content="2019-12-09T14:10:47+00:00"/>
    <meta property="og:title" content="Ovih 12 namirnica nikada ne biste smeli da jedete sirove"/>
    <meta property="og:description" content="Mogu ozbiljno da vam ugroze zdravlje"/>
  </head>
  <body>
    <article>
      <h1>Ovih 12 namirnica nikada ne biste smeli da jedete sirove</h1>
      <address><time datetime="2019-12-09T14:10:47+00:00">09 Dec 2019, 14:10</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2018/06/hrana-750x430.jpg"/>
        <figcaption>Foto: FotoshopTofs/pixabay.com</figcaption>
      </figure>
      <p>Iako ih neki jedu sirove, već znate da nije sigurno konzumirati termički neobrađena jaja i meso. Međutim, lista namirnica koje nikada ne biste trebali jesti sirove je nešto duža.</p>
      <p>
        <b>Krompir</b>
      </p>
      <p>„Jedenje sirovog krompira može uzrokovati nadimanje i nepoželjne gastrointestinalne tegobe jer krompir sadrži skrob koji se ne može probaviti“, kaže dr. Liza Dejvis, prenosi Index.</p>
      <p>Štaviše, ako ostavite krompir dugo vremena na toplom ili vlažnom mjestu, on može pozeleniti i razviti toksin koji se zove solanin. Zato, ako vam se čini da krompir ima zelene mrlje po sebi, trebalo bi ga izbegavati u potpunosti jer bi solanin mogao izazvati trovanje hranom.</p>
      <p>
        <b>Pasulj</b>
      </p>
      <related>
        <h4>Slični tekstovi</h4>
        <a href="https://www.krstarica.com/zdravlje/tegobe/ova-namirnica-ubija-sve-sto-smeta-zdravom-organizmu/"/>
        <a href="https://www.krstarica.com/zivot/vas-dom/ovih-10-namirnica-nikako-ne-bacajte-nemaju-rok-trajanja/"/>
        <a href="https://www.krstarica.com/zdravlje/ishrana/ovu-namirnicu-cesto-jedemo-a-izaziva-depresiju-i-umor/"/>
        <a href="https://www.krstarica.com/zdravlje/ishrana/ekspresno-je-popravila-krvnu-sliku-doktor-joj-prepisao-samo-jednu-namirnicu/"/>
      </related>
      <p>Ovo je još jedna zdrava namirnica koja može biti opasna ako se jede na pogrešan način. Crveni pasulj je bogat belančevinama, vlaknima i antioksidansima, ali sirov nije toliko dobar</p>
      <p>„Sirov pasulj sadrži toksin fitohemaglutinin koji može uzrokovati neugodne probavne tegobe i simptome slične trovanju hranom“, kaže dr. Dejvis.</p>
      <p>Upravo zato ga je nužno kuvati minimum deset minuta.</p>
      <p>
        <b>Viršle</b>
      </p>
      <p>Naravno, viršla nije najhranjivija namirnica, bilo da je termički obrađena ili sirova. Međutim, sirove viršle mogu biti i veoma opasane.</p>
      <p>Iako zvuči neobično, među pojedinim ljudima postoji zabluda da se viršle, budući da je reč o delimično obrađenoj namirnici, može jesti i sirova, odmah nakon vađenja iz ambalaže, ali uopće nije tako. Prema FDA-u, zapakoane viršle mogu postati kontaminirani bakterijom Listerijom, koja se može uništiti samo ponovnim zagrevanjem.</p>
      <p>
        <b>Mleko</b>
      </p>
      <p>Sirovo mleko je proizvod koji nije podvrgnut nikakvoj toplotnoj obradi kao što je pasterizacija ili sterilizacija. Ovo mleko nije ni homogenizovano niti mu je nešto dodato ili oduzeto. Ipak ono bez pasterizacije može sadržati štetne bakterije poput E. coli i salmonele. Prema FDA-u, sirovo mleko ima 150 puta veću verovatnoću da izazove bolesti koje se prenose hranom od ostalih mlečnih proizvoda. Osim toga, sirovo mleko jedna je od namirnica koje su u nekim delovima SAD-a zapravo ilegalne.</p>
      <p>
        <b>Klice</b>
      </p>
      <p>Iako su vrlo zdrave, klice lucerke i rotkvice mogu sadržati bakterije poput E. coli, Salmonelle i Listerije. Naime, one se uzgajaju u toplim, vlažnim ulovima koji odgovaraju i razvoju ovih bakterija.</p>
      <p>
        <b>Gorki bademi</b>
      </p>
      <p>Bademi koje znamo i volimo nazivaju se i „slatkim bademima“, a postoje i brojni zdravstveni razlozi zbog kojih bi treblo da ih uvrstite u svoju ishranu. Međutim, gorki bademi sadrže cijanovodičnu kiselinu, koja je opasna kombinacija cijanid vodika i vode. Prema Spruceu, potrebno je samo oko 70 sirovih gorkih badema da ubije potpuno odraslu osobu.</p>
      <p>
        <b>Brašno</b>
      </p>
      <p>U poslednjih nekoliko godina FDA i Centri za kontrolu i prevenciju bolesti prepoznali su sirovo brašno kao potencijalni zdravstveni rizik. Tokom svog putovanja od stabljike pšenice do police supermarketa, brašno je moglo doći u kontakt s patogenima poput E. coli. Upravo zato nikada ne biste trebalo da jedete „sirovo“ testo.</p>
      <p>
        <b>Patlidžan</b>
      </p>
      <p>Sirovom patlidžanu pristupite s oprezom. On sadrži solanin, isti toksin koji sirovi krompir čini problematičnim. Međutim, trebalo bi da pojedete puno sirovog patlidžana da biste iskusili neugodne gastrointestinalne tegobe trovanja solaninom, ali to se ipak ne preporučuje.</p>
      <p>
        <b>Mladi pasulj</b>
      </p>
      <p>Slično običnom pasulju, mladi paulj uvek treba prethodno skuvati. On sadrži cijanogene glikozide, jedinjene stvoreno za zaštitu biljaka oslobađanjem smrtonosnog cijanid vodika.</p>
      <p>
        <b>Koštice ili semenke jabuka, manga, breskvi, krušaka ili kaisja</b>
      </p>
      <p>Iako bi bilo potrebno pojesti barem šoljicu ovih mlevenih semenki da se neko otruje, seme jabuka, manga, breskve, kruške i kaisje sadrži hemikaliju koja se može pretvoriti u organski cijanid.</p>
      <p>
        <b>Divlje pečurke</b>
      </p>
      <p>Pečurke sadrže mnoštvo korisnih svojstava, uključujući antioksidante, vitamine grupe B i kalijum, navodi Healthline. Međutim, neki lekari primećuju da je potrebna toplota za oslobađanje nekih od ovih hranjivih sastojaka i materija. Osim toga, sirove pečurke poznate su po tome što ih je teško variti, a one su među najkoncentrisanijim izvorima toksina koji se prirodno pojavljuje.</p>
      <p>
        <b>Lišće rabarbare</b>
      </p>
      <p>Ovi listovi sadrže visok nivo oksalne kiseline – toksina koji u velikim dozama može uzrokovati oštećenje bubrega, razne želudačne tegobe, pa čak i smrt, prema Hampshire Collegeu. Ovaj sastojak takođe ometa apsorpciju gvožđa, magnezijuma i kalcijuma. Međutim, slično kao i kod semenki i koštica, smrtonosnu dozu ovog toksina bilo bi teško prirodno uneti u organizam, ali ljudi s bolestima bubrega trebalo bi da svakako izbegavaju ove listove, piše Reader’s Digest.</p>
    </article>
  </body>
</html>