<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1562388/mines-aplirotes-oi-ergazomenoi-stous-paidikous-tou-d-minoa/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T14:43:00+00:00"/>
    <meta property="og:title" content="Μήνες απλήρωτοι οι εργαζόμενοι στις προνοιακές δομές του Δ. Μινώα"/>
    <meta property="og:description" content="Υπόνοιες για εκφοβισμό αφήνει το ΕΚΗ"/>
  </head>
  <body>
    <article>
      <h1>Μήνες απλήρωτοι οι εργαζόμενοι στις προνοιακές δομές του Δ. Μινώα</h1>
      <address>
        <time datetime="2019-12-09T14:43:00+00:00">09 Dec 2019, 14:43</time>
      </address>
      <p>
        <b>Υπόνοιες για εκφοβισμό αφήνει το ΕΚΗ</b>
      </p>
      <p>Στο ίδιο δράμα θεατές με τους εργαζομένους των Προνοιακών Δομών του Δήμου Μινώα Πεδιάδος, να καλούνται, απλήρωτοι, να παρέχουν επί 7-9 μήνες το έργο τους.</p>
      <p>Σύμφωνα με την ανακοίνωση του Εργατικού Κέντρου Ηρακλείου και του Σωματείου Εργαζομένων σε παιδικούς και βρεφονηπιακούς ΟΤΑ:</p>
      <p>"Γιατί θεωρείται φυσιολογικό το μοτίβο, που άφησε η πρώην Δημοτική Αρχή να συνεχίζεται ακάθεκτα;</p>
      <p>Γιατί οι δεσμεύσεις της νυν Δημοτικής Αρχής για μία φυσιολογική μισθολογική ροή και μία ενισχυτική σταθερή χρηματοδότηση προς την Κοινωφελή, δεν έχει προχωρήσει από τα λόγια στα έργα;</p>
      <p>Γιατί από τις παρακλήσεις και τις εκκλήσεις προς τους υπαλλήλους φτάσαμε στις απειλές και στον εκφοβισμό των 30 εργαζομένων;</p>
      <p>Επειδή κανένας από αυτούς, που νομίζετε ότι είναι δεδομένος δεν είναι ούτε αναλώσιμος, ούτε διαχειρίσιμος μάθετε πως όλα τα πράγματα έχουν ένα τέλος. Επιβάλλεται να πάρετε σαφή θέση και να σταματήσετε τις κοροϊδίες, που τόσα χρόνια εξυπηρετούν παθογένειες και έχουν φτάσει τους εργαζόμενους στα όρια της φτώχειας.</p>
      <p>Δεσμευόμαστε ότι θα κινηθούμε με κάθε νόμιμο τρόπο ούτως ώστε να αποκατασταθεί άμεσα η εργασιακή ειρήνη".</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1555273/dimos-minoa-pediados-ekklisi-na-epistrepsoun-oi-ergazomenoi-ton-koinonikon-domon-stin-thesi-tous/"/>
      </related>
    </article>
  </body>
</html>