<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/opstina-vracar-foto-konkurs-o-srecnom-odrastanju-dece/"/>
    <meta property="og:site_name" content="Krstarica"/>
    <meta property="article:published_time" content="2019-12-09T14:08:00+00:00"/>
    <meta property="og:title" content="Opština Vračar: Foto konkurs o srećnom odrastanju dece"/>
    <meta property="og:description" content="BEOGRAD - Foto konkurs na temu citata iz Konvencije UN o pravima deteta &quot;Svako dete treba da raste u atmosferi sreće&quot; otvorila je Gradska opština Vračar,"/>
  </head>
  <body>
    <article>
      <h1>Opština Vračar: Foto konkurs o srećnom odrastanju dece</h1>
      <address><time datetime="2019-12-09T14:08:00+00:00">09 Dec 2019, 14:08</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524256-750x430.jpg"/>
        <figcaption>Foto: Tanjug/Facebook/Gradska opština Vračar</figcaption>
      </figure>
      <p>BEOGRAD – Foto konkurs na temu citata iz Konvencije UN o pravima deteta „Svako dete treba da raste u atmosferi sreće“ otvorila je Gradska opština Vračar, u okviru ovogodišnje Nedelje ljudskih prava, a u saradnji sa Savetom za prava deteta Vlade Srbije, vladinim kancelarijama za ljudska i manjinska prava i za saradnju sa civilnim društvom.</p>
      <p>Poziv za učešće na konkursu upućen je putem zvaničnih stranica Opštine Vračar na društvenim mrežama – fejsbuku i instagramu.</p>
      <p>„Svrha organizovanja konkursa jeste da građani podele sa drugima svoje shvatanje šta je za njih pravo na sreću. Za učešće na konkursu potrebno je da na svojim profilima na društvenim mrežama fejsbuk ili instagram, zainteresovani postave fotografiju sa heštegom #pravonasrecuje, do 20. decembra 2019. godine“, saopšteno je iz Opštine Vračar.</p>
      <p>Odabrane fotografije biće izložene u holu Gradske opštine Vračar (ul. Njegoševa 77) u utorak, 24. decembra, u 19 časova, a za autore najboljih radova su obezbeđene i prigodne nagrade.</p>
      <p>(Tanjug)</p>
    </article>
  </body>
</html>