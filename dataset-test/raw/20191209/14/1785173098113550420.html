<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/update-galati-explozie-la-o-benzinarie-dezafectata-patru-masini-si-geamurile-unui-hotel-fiind-avariate-video-1922405509002019121419193781"/>
    <meta property="og:site_name" content="News.ro"/>
    <meta property="article:published_time" content="2019-12-09T14:55:00+00:00"/>
    <meta property="og:title" content="UPDATE - Galaţi: Explozie la o benzinărie dezafectată, patru maşini şi geamurile unui hotel fiind avariate - VIDEO"/>
    <meta property="og:description" content="O explozie s-a produs, luni, la o benzinărie dezafectată din municipiul Galaţi, suflul exploziei afectând patru autoturisme şi un hotel din apropiere."/>
  </head>
  <body>
    <article>
      <h1>UPDATE - Galaţi: Explozie la o benzinărie dezafectată, patru maşini şi geamurile unui hotel fiind avariate - VIDEO</h1>
      <address><time datetime="2019-12-09T14:55:00+00:00">09 Dec 2019, 14:55</time> by <a rel="author">Ciprian Sterian</a></address>
      <p>
        <b>O explozie s-a produs, luni, la o benzinărie dezafectată din municipiul Galaţi, suflul exploziei afectând patru autoturisme şi un hotel din apropiere.</b>
      </p>
      <figure>
        <video src="https://i0.1616.ro/media/2/2701/33631/19193747/1/whatsapp-video-2019-12-09-at-14-29-22.mp4"/>
      </figure>
      <p>Potrivit purtătorului de cuvânt al ISU Galaţi, Eugen Chiriţă, explozia s-a produs la o staţie peco dezafectată, într-o zonă în care se află un hotel şi o spălătorie auto.</p>
      <p>Se pare că explozia s-a produs în subteran, fiind atât de puternică încât maşinile parcate au sărit în aer.</p>
      <p>”Explozia s-a produs la o statie peco dezafectată. Bazinele de combustibil rămase în subteran probabil se efectuau lucrări de tăiere metal, ceva, în urma unei acumulări de gaz, de la acele rezervoare din subteran, probabil, s-a produs deflagraţia. Avem pagube materiale, 4 autoturisme afectate. Lucrăm cu 4 autospeciale cu apă şi spumă, a fost afectat un pic hotelul din apropiere. Oamenii s au autoevacuat în urma exploziei, nu a fost nimeni care să solicite ambulanţa, a declarat reprezentantul ISU Galaţi.</p>
      <p>Traficul rutier în zonă a fost oprit.</p>
      <p>”Din cauza unei explozii survenite în urma unei acumulări de gaze la intersecţia străzii Frunzei cu Prelungirea Brăilei, circulaţia tramvaielor şi a troleibuzelor a fost oprită în oraş”, au anunţat reprezentanţii societăţii de transport în comun din Galaţi.</p>
      <p>În urma incidentului nu au existat victime.</p>
      <p>Ulterior, pompierii au anunţat că au reuşit să lichideze incendiul şi lucrează pentru umplerea cu spumă a rezervoarelor din subteran pentru a elimina eventuale riscuri viitoare.</p>
      <p>”S-au efectuat lucrări cu foc deschis pentru a elimina elementele structurale ale staţiei peco. S-au depistat în subteran patru rezervoare de<br/>combustibil, cel mai probabil acestea au mai avut resturi de combustibil,<br/>au format o pătură de gaz, iar când s-a lucrat cu foc deschis s-a produs<br/>explozia”, a declarat reprezentantul ISU Galaţi.</p>
      <p>Conform sursei citate, în acest moment nu ar mai fi riscuri, incendiul<br/>fiind stins. Bucăţi mari din beton au fost dislocate de suflul deflagraţiei.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>