<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/91740"/>
    <meta property="og:site_name" content="Denník politika"/>
    <meta property="article:published_time" content="2019-12-09T14:35:23+00:00"/>
    <meta property="og:title" content="Čína si želá rýchle urovnanie obchodnej vojny s USA, uspokojivé výsledky chce čo najskôr"/>
    <meta property="og:description" content="9.12.2019 (Webnoviny.sk) – Peking si podľa námestníka čínskeho ministra obchodu želá rýchle urovnanie obchodnej vojny s Washingtonom. Peking chce „uspokojivé výsledky čo najskôr,“ povedal v pondelok námestník ministra. Neposkytol však podrobnosti o rokovaniach o prvej fáze obchodnej dohody, ktorú americký prezident Donald Trump ohlásil ešte v októbri."/>
  </head>
  <body>
    <article>
      <h1>Čína si želá rýchle urovnanie obchodnej vojny s USA, uspokojivé výsledky chce čo najskôr</h1>
      <address><time datetime="2019-12-09T14:35:23+00:00">09 Dec 2019, 14:35</time> by <a rel="author">Webnoviny</a></address>
      <p>9.12.2019 (Webnoviny.sk) – Peking si podľa námestníka čínskeho ministra obchodu želá rýchle urovnanie obchodnej vojny s Washingtonom. Peking chce „<i>uspokojivé výsledky čo najskôr</i>,“ povedal v pondelok námestník ministra. Neposkytol však podrobnosti o rokovaniach o prvej fáze obchodnej dohody, ktorú americký prezident Donald Trump ohlásil ešte v októbri.</p>
      <p>Už v nedeľu má nadobudnúť platnosť ďalšie zvýšenie amerických ciel na dovoz čínskych tovarov v hodnote 160 mld. USD. Čína minulý týždeň v piatok oznámila, že realizuje svoj sľub na zrušenie sankčných ciel na americkú sóju a bravčové mäso.</p>
      <p>Šéf Bieleho domu však minulý týždeň vyvolal znepokojenie na globálnych finančných trhoch, keď povedal, že by bol ochotný počkať na dosiahnutie obchodnej dohody až na obdobie po budúcoročných amerických prezidentských voľbách.</p>
      <p>(1 EUR = 1,1094 USD)</p>
      <p>Viac k témam: <a href="https://www.webnoviny.sk/tag/obchodna-dohoda/"><u>obchodná dohoda</u></a>, <a href="https://www.webnoviny.sk/tag/obchodna-vojna/"><u>obchodná vojna</u></a>, <a href="https://www.webnoviny.sk/tag/spojene-staty-americke/"><u>Spojené štáty americké</u></a><br/>Zdroj: Webnoviny.sk – <a href="https://www.webnoviny.sk/cina-si-zela-rychle-urovnanie-obchodnej-vojny-s-usa-uspokojive-vysledky-chce-co-najskor/"><u>Čína si želá rýchle urovnanie obchodnej vojny s USA, uspokojivé výsledky chce čo najskôr</u></a> © SITA Všetky práva vyhradené.</p>
    </article>
  </body>
</html>