<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483478"/>
    <meta property="og:site_name" content="طرفداری"/>
    <meta property="article:published_time" content="2019-12-09T14:54:57+00:00"/>
    <meta property="og:title" content="سرمربی مون پلیه: نیمار با مهارت‌ها و دریبل‌هایش رقبا را تحریک می‌کند؛ وقتی خطایی انجام شد، فقط شاهد گریه نیمار هستیم"/>
    <meta property="og:description" content="طرفداری - میشل در زکریان، سرمربی مون پلیه از ستاره برزیلی پاری سن ژرمن انتقاد کرده است. او می گوید این بازیکن در بازی مون پلیه-پاری سن ژرمن به تحریک اندی رلورت از مون پلیه پرداخته است."/>
  </head>
  <body>
    <article>
      <h1>سرمربی مون پلیه: نیمار با مهارت‌ها و دریبل‌هایش رقبا را تحریک می‌کند؛ وقتی خطایی انجام شد، فقط شاهد گریه نیمار هستیم</h1>
      <address><time datetime="2019-12-09T14:54:57+00:00">09 Dec 2019, 14:54</time> by <a rel="author" href="https://www.tarafdari.com/%D9%85%D9%87%DB%8C%D8%A7%D8%B1-%D9%85%DB%8C%D8%B1%D8%B2%D8%A7%D9%BE%D9%88%D8%B1/6983" target="_blank">مهیار میرزاپور</a></address>
      <pre>حواشی نیمار همیشه بخشی از اخبار مربوط به این ستاره برزیلی را به خود اختصاص داده است.</pre>
      <p><a href="http://tarafdari.com/"><b>طرفداری </b></a>- میشل در زکریان، سرمربی مون پلیه از ستاره برزیلی پاری سن ژرمن انتقاد کرده است. او می گوید این بازیکن در بازی مون پلیه-پاری سن ژرمن به تحریک اندی رلورت از مون پلیه پرداخته است.</p>
      <p>به گزارش <a href="https://www.goal.com/en/news/neymar-is-always-crying-psg-superstar-slammed-by-montpellier/b9zbgoghnm4g1su9ywhlequo6"><b>گل</b></a>، در <a href="https://www.tarafdari.com/node/1482235">پیروزی 3-1 پاری سن ژرمن برابر مون پلیه</a>، نیمار و اندی رلورت با هم درگیر شدند. نیمار در نیمه دوم به انجام حرکات نمایشی در زمین پرداخت و این کار، بازیکنان مون پلیه را عصبانی کرد. بعد از پایان بازی، دلورت و نیمار در تونل خروجی زمین درگیر شدند. سرمربی مون پلیه هم معتقد است نیمار، بازیکنان تیم های حریف را تحریک می کند.</p>
      <blockquote>نیمار با مهارت ها و دریبل هایش رقبا را تحریک می کند. وقتی هم خطایی روی این بازیکن انجام شد، فقط شاهد گریه نیمار هستیم.</blockquote>
      <p>دلورت هم در مورد نیمار صحبت کرد:</p>
      <blockquote>او بازیکن بزرگی است و باعث تاسف است که چنین رفتاری با بقیه دارد. من به او گفتم که تیمت 3-1 برنده شده است. او 63بار حرکت یک و دو انجام داد در حالی که نیاز نبود. او گفت فقط می خواست توپ را پاس بدهد. این حرکات محترمانه نیست. نیمار با غرور و تکبر با دیگران برخورد می کند. من به او گفتم که باید به همه احترام بگذارد. وقتی یک الگو هستید باید ارزش های درست را به نمایش بگذارید. همه رفتار نیمار را از زمانی که به فرانسه آمده، دیده اند. او در ابرهاست و به شکل بدی صحبت می کند.</blockquote>
      <p>به گزارش <b>PSG TV</b>، نیمار نمی خواهد وارد حاشیه شود و فقط روی بازی اش در پاری سن ژرمن تمرکز کرده است. <a href="https://www.tarafdari.com/node/1482226">گل نیمار به مون پلیه</a> هم به زیبایی هر چه تمام تر به ثمر رسید:</p>
      <blockquote>بازی سختی داشتیم ولی در نیمه دوم بهتر کار کردیم. این یک پیروزی مهم برای تیم ماست. قبل از بازی با کادر فنی صحبت کردم و همه حس می کردیم یک گل از ضربه آزاد خواهم زد و همین طور هم شد. من اعتماد به نفس لازم را دارم. این یک گل زیبا برای کمک به پیروزی تیم بود.</blockquote>
    </article>
  </body>
</html>