<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/12/09/f1-a-red-bull-meg-nem-hodolt-be-a-libertynek/"/>
    <meta property="og:site_name" content="Vezess"/>
    <meta property="article:published_time" content="2019-12-09T14:31:47+00:00"/>
    <meta property="og:title" content="F1: A Red Bull még nem hódolt be a Libertynek"/>
    <meta property="og:description" content="Zajlanak a tárgyalások az új Forma-1-es alapszerződésről, a Red Bull még biztosan nem írt alá semmit."/>
  </head>
  <body>
    <article>
      <h1>F1: A Red Bull még nem hódolt be a Libertynek</h1>
      <address><time datetime="2019-12-09T14:31:47+00:00">09 Dec 2019, 14:31</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Zajlanak a tárgyalások az új Forma-1-es alapszerződésről, a Red Bull még biztosan nem írt alá semmit.</b>
      </p>
      <p>A Forma-1 alapszerződésének tekinthető a Concorde Agreement, amely a bevételek elosztásának feltételeitől kezdve több fontos üzleti feltételt rögzít a csapatok és a jogtulajdonos között.</p>
      <p>A Concorde Agreement aktuális változata 2020 végén jár le, a Liberty Media már jó ideje tárgyal az új feltételekről. Chase Carey vezérigazgató szeretné, ha a csapatok aláírása a lehető leghamarabb rákerülne a papírokra, de még több kérdés tisztázásra vár.</p>
      <p>Egyes szóbeszédek szerint az FIA múlt heti díjátadó gáláján is voltak tárgyalások a Mercedes és a Liberty Media között, persze ezeket a híreket senki sem erősítette meg.</p>
      <p>A Red Bull sportigazgatója, Helmut Marko szerint a saját csapata még biztosan nem írt alá semmit. “Részünkről még nem történt aláírás” – fogalmazott Marko.</p>
      <p>Carey korábban úgy fogalmazott, <a href="https://www.vezess.hu/forma-1/2019/12/04/f1-nagy-penzugyi-reformot-vernek-at-a-csapatokon/">nincs konkrét határidő</a> az aláírásra, a tárgyalások tartalmát pedig mindvégig privát természetűként kezeli majd a Liberty.</p>
      <table>
        <tr>
          <td valign="top">
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">
              <pic src="https://vezess2.p3k.hu/app/uploads/2019/11/a18f1353-c624-4065-bec1-f67cadea3a8e-196x131.png"/>
            </a>
          </td>
          <td valign="top">
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">
              <b>Amíg kint tombol a tél, a négy fal között éghet a zsír<br/></b>
            </a>
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">Jönnek a téli hónapok, de ez gyenge kifogás az edzés…</a>
          </td>
        </tr>
      </table>
      <footer>Forrás: Grandpx.news</footer>
    </article>
  </body>
</html>