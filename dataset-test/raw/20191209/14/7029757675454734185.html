<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/medvedev-prizna-za-problem-s-dopinga-v-ruskiya-sport.html"/>
    <meta property="og:site_name" content="News.bg"/>
    <meta property="article:published_time" content="2019-12-09T14:42:24+00:00"/>
    <meta property="og:title" content="Медведев призна за проблем с допинга в руския спорт"/>
    <meta property="og:description" content="&quot;Това не може да бъде отречено&quot;"/>
  </head>
  <body>
    <article>
      <h1>Медведев призна за проблем с допинга в руския спорт</h1>
      <address>
        <time datetime="2019-12-09T14:42:24+00:00">09 Dec 2019, 14:42</time>
      </address>
      <p>Премиерът на Русия Дмитрий Медведев по време на среща с вицепремиерите си е признал, че в <b>руския спорт има проблеми с допинга</b>.</p>
      <p>"Не толкова отдавна, говорейки по време на интервю, казах, че в случая е очевидно, че <b>и от руска страна, имам предвид в нашата спортна общност, съществуват значителни проблеми с допинга, това не може да бъде отречено</b>", изтъкна Медведев, цитирана от ТАСС.</p>
      <p>По-рано днес Световната антидопингова агенция (WADA) взе решение да отстрани Русия от участие в големи международни спортни състезания за период от четири години заради измами с данни от московската допингова лаборатория.</p>
      <p>Андрей Климов, който е заместник-председател на комисията по международни въпроси към Съвета на федерацията (горната камара на руския парламент), заяви, че след решението на WADA <b>Русия трябва да накаже руските чиновници, които отговарят за антидопинговата политика</b>.</p>
      <p>WADA публикува пълен списък със санкции срещу руския спорт, който беше приет от изпълнителния комитет на организацията.</p>
    </article>
  </body>
</html>