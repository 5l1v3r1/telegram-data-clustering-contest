<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/v-avstraliyi-oholosyly-nadzvychaynyy-stan-cherez-lisovi-pozhezhi-zakryvaiu/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T14:35:00+00:00"/>
    <meta property="og:title" content="В Австралії оголосили надзвичайний стан через лісові пожежі, закривають 600 шкіл"/>
    <meta property="og:description" content="У австралійському штаті Новий Південний Уельс оголосили надзвичайний стан через лісові пожежі."/>
  </head>
  <body>
    <article>
      <h1>В Австралії оголосили надзвичайний стан через лісові пожежі, закривають 600 шкіл</h1>
      <address>
        <time datetime="2019-12-09T14:35:00+00:00">09 Dec 2019, 14:35</time>
      </address>
      <p>У австралійському штаті Новий Південний Уельс оголосили надзвичайний стан через лісові пожежі.<br/><br/>Про це повідомляє <a href="https://www.radiosvoboda.org/a/news-australia-forest-fire/30315141.html">Радіо Свобода</a> з посиланням на Associated Press.<br/><br/>Міністр надзвичайних ситуацій штату <b>Девід Елліотт</b> попередив, що наступний тиждень може бути «найнебезпечнішим», який коли-небудь бачила Австралія.<br/><br/>За кілька днів лісових пожеж на північному сході штату загинули троє людей, зруйновано 150 будинків. Вогонь знищив більше 1 мільйона гектарів лісів та сільськогосподарських угідь.<br/><br/>Від пожеж постраждали понад 100 людей, зокрема 20 пожежних.<br/><br/>Очікується, що 10 грудня ситуація погіршиться. Уряд штату оголосив про закриття понад 600 шкіл та коледжів.<br/><br/>Боротися з вогнем пожежним допомагають австралійські військові. Реклама ﻿</p>
    </article>
  </body>
</html>