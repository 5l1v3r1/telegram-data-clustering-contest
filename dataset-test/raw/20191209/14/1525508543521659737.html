<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793477/%D9%BE%D8%A7%D8%B3%D8%AE%DA%AF%D9%88%DB%8C%DB%8C-%D8%B1%D8%A6%DB%8C%D8%B3%DB%8C-%D8%A8%D9%87-%D8%B3%D8%A6%D9%88%D8%A7%D9%84%D8%A7%D8%AA-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%B7%D8%B1%D9%81%DB%8C%D9%86-%D8%A8%D8%A7-%D8%B5%D8%B1%D8%A7%D8%AD%D8%AA-%D8%AD%D8%B1%D9%81-%D8%B2%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T14:36:48+00:00"/>
    <meta property="og:title" content="رئیس دانشگاه تهران در گفتگو با مهر: پاسخگویی رئیسی به سئوالات دانشجویان/طرفین با صراحت حرف زدند"/>
    <meta property="og:description" content="رئیس دانشگاه تهران گفت: عدم تمایز بین گروه‌های مختلف جامعه و عدالت در بررسی پرونده‌های قضائی جز مهم ترین محورهای سخنرانی رئیس قوه قضائیه در دانشگاه تهران بود."/>
  </head>
  <body>
    <article>
      <h1>رئیس دانشگاه تهران در گفتگو با مهر: پاسخگویی رئیسی به سئوالات دانشجویان/طرفین با صراحت حرف زدند</h1>
      <address>
        <time datetime="2019-12-09T14:36:48+00:00">09 Dec 2019, 14:36</time>
      </address>
      <p>محمد نیلی محمودآبادی، در گفتگو با <a href="https://www.mehrnews.com/">خبرنگار مهر</a>، اظهار داشت: عدم تمایز بین گروه‌های مختلف جامعه و عدالت در بررسی پرونده‌های قضائی جز مهم ترین محورهای سخنرانی رئیس قوه قضائیه در دانشگاه تهران بود و آقای رئیسی نیز پاسخ دانشجویان را دادند و درباره اقداماتی که انجام داده‌اند نیز صحبت کردند و اعلام کردند که قوه قضائیه بدون در نظر گرفتن جایگاه افراد و در کمال بی طرفی به فعالیت‌های خود ادامه می‌دهد.</p>
      <p>رئیس دانشگاه تهران ، درباره مهم ترین محورهای سخنرانی رئیس قوه قضائیه در دانشگاه تهران به مناسب روز دانشجو، گفت: آقای رئیسی در این سخنرانی بیشتر به سئوالات دانشجویان پاسخ دادند.</p>
      <p>وی ادامه داد: مطالبات دانشجویان در این مراسم بحث اجرای قانون و شفاف سازی و ایجاد فضای مناسب برای بیان نظرات و اعتقادات دانشجویان بود و اینکه آن‌ها فرصت داشته باشند اگر اعتقادی و اعتراضی دارند به شکل مدنی و مسالمت آمیز مطرح کنند و دچار مشکلات بعدی نشوند.</p>
      <p>نیلی، درباره مهمترین محورهای سخنرانی آیت الله رئیسی در دانشگاه تهران بیان کرد: عدم تمایز بین گروه‌های مختلف جامعه و عدالت در بررسی پرونده‌های قضایی جز مهمترین محورهای سخنرانی بود و آقای رئیسی نیز پاسخ این دانشجویان را دادند و درباره اقداماتی که انجام داده اند نیز صحبت کردند و  اعلام کردند که قوه قضائیه بدون در نظر گرفتن جایگاه افراد و در کمال بی طرفی به فعالیت‌های خود ادامه می‌دهد.</p>
      <p>رئیس دانشگاه تهران در ادامه در پاسخ به این سوال که سخنرانی رئیس قوه قضائیه چه میزان در نزدیکی دانشجویان با قوه قضائیه تاثیر گذار است؟ گفت: نفس اینکه مسئولین به دانشگاه بیایند و دانشجویان بتوانند بی پرده مشکلاتشان را مطرح کنند خیلی نکته مهمی است هم برای مسئولین که ارزیابی دقیق‌تری درباره دیدگاه‌ها و بدنه دانشجویی داشته باشند و هم برای بدنه دانشجویی که نقش پر رنگی در جامعه دارند و مدیران آینده کشور و تصمیم گیران آینده کشور هستند لذا آشنایی با کسانی که آینده کشور را در اختیار خواهند گرفت خیلی مهم است.</p>
      <p>نیلی در ادامه بیان کرد: اینکه دانشجویان نیز بدون واسطه نظر مسئولین و دیدگاه‌هایشان را بشنوند طبیعتا به اقناع آنها بیشتر کمک خواهد کرد.</p>
      <p>وی در ادامه بیان کرد: دانشگاه سعی می‌کند این جلسات را صریح برگزار کند و همین صراحت باعث می‌شود طرفین حرفشان را صریح‌تر و بهتر بزنند که این صراحت می‌تواند بیشتر مورد استفاده قرار بگیرد.</p>
      <p>رئیس قوه قضائیه شانزدهم آذر در مراسم گرامیداشت روز دانشجو در دانشگاه تهران حضور پیدا کرد و به سئوالات دانشجویان پاسخ داد.</p>
    </article>
  </body>
</html>