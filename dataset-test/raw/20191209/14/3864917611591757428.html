<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2834318-derzkino-profinansue-film-pro-unikalnij-ukrainskij-srift.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T14:45:00+00:00"/>
    <meta property="og:title" content="Держкіно профінансує фільм про унікальний український шрифт"/>
    <meta property="og:description" content="Держкіно уклало договір із ТОВ “Банк Ідей” про надання державної підтримки на виробництво фільму “Рутенія. Бренд Україна”."/>
  </head>
  <body>
    <article>
      <h1>Держкіно профінансує фільм про унікальний український шрифт</h1>
      <h2>Держкіно уклало договір із ТОВ “Банк Ідей” про надання державної підтримки на виробництво фільму “Рутенія. Бренд Україна”.</h2>
      <address>
        <time datetime="2019-12-09T14:45:00+00:00">09 Dec 2019, 14:45</time>
      </address>
      <p>Про це повідомляє <a href="http://dergkino.gov.ua/ua/news/show/2310/u_virobnitstvi_dokumentalniy_film_ruteniya_brend_ukrayina.html">пресслужба</a> агентства.</p>
      <p>“Підтримка розміром 579 тис 525 грн, що становить 78,52 % загальної вартості виробництва. Фільм покаже історію народження унікального українського шрифту”, - ідеться в повідомленні.</p>
      <p>Автори фільму зазначають: “Ми “одягаємо” бренд Україна разом із кращими спеціалістами: художниками, дизайнерами, маркетологом, психологом, істориком, тату-майстром та видатним каліграфом, лауреатом Шевченківської премії Василем Чебаником, який відтворив аутентичну українську абетку Рутенію і перетворив її на стильний, вражаючий і модний шрифт. Коментарі спеціалістів перебиваються графічними мікророликами, кожен з яких є графічною презентацією однієї з літер Рутенії - УТЕНІЇ – таким чином за весь фільм ми презентуємо всю абетку”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2830881-koladki-ta-sedrivki-ababagalamaga-vipustila-interaktivnu-knizku.html">Колядки та щедрівки: "А-БА-БА-ГА-ЛА-МА-ГА" випустила інтерактивну книжку</a>
      </blockquote>
      <p>Кінопроєкт історико-дослідницького фільму “Рутенія. Бренд Україна” став одним із переможців дванадцятого конкурсного відбору Держкіно. Режисер картини - Антоніна Готфрід, автори сценарію-– Наталія Яковлева та Антоніна Готфрід, продюсер - Наталія Яковлева.</p>
      <p>Реліз фільму в Україні планується у 2020 році.</p>
    </article>
  </body>
</html>