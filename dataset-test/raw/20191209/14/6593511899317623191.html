<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/zdrave/article/7957295"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T14:05:00+00:00"/>
    <meta property="og:title" content="Учени откриха средство за борба с болестта на Алцхаймер"/>
    <meta property="og:description" content="Специалисти от университета на Алберта в Канада установиха, че протеинът CD33 може да намали риска от развитие на болестта на Алцхаймер, съобщава сайтът MedicalXpress"/>
  </head>
  <body>
    <article>
      <h1>Учени откриха средство за борба с болестта на Алцхаймер</h1>
      <address><time datetime="2019-12-09T14:05:00+00:00">09 Dec 2019, 14:05</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Специалисти от университета на Алберта в Канада установиха, че протеинът CD33 може да намали риска от развитие на болестта на Алцхаймер, съобщава сайтът MedicalXpress.</p>
      <p>По думите на учените наличието на CD33 в микроглиалните клетки - имунни клетки макрофаги в централната нервна система, осигурява защита на мозъка срещу болестта на Алцхаймер. По-малко от 10% от хората в света обаче притежават полезната вариация на протеина. Ако по-разпространената му вариация, която допринася за заболяването, бъде заставена да изпълни сходни функции, ще се появи ефикасно средство срещу деменция, предава БТА.</p>
      <p>Невролозите имат възможност чрез фагоцитоза - поглъщане на обект от клетката чрез вдлъбване на мембраната й и подлагането му на вътреклетъчно смилане, да унищожат амилоидните плаки, които се натрупват при развитие на болестта на Алцхаймер и увреждат нервната система.</p>
      <p>Понастоящем 44 милиона души на Земята, включително 747 хиляди канадци, са засегнати от болестта на Алцхаймер.</p>
    </article>
  </body>
</html>