<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/6jM2rr/sivert-26-fra-fana-skal-doemme-eliteserien-neste-aar"/>
    <meta property="og:site_name" content="Bergens Tidende"/>
    <meta property="article:published_time" content="2019-12-09T14:54:32+00:00"/>
    <meta property="og:title" content="Sivert (26) fra Fana skal dømme Eliteserien neste sesong"/>
    <meta property="og:description" content="Dommertalentet representerer Fana Fotball."/>
  </head>
  <body>
    <article>
      <h1>Sivert (26) fra Fana skal dømme Eliteserien neste sesong</h1>
      <h2>Dommertalentet representerer Fana Fotball.</h2>
      <address><time datetime="2019-12-09T14:54:32+00:00">09 Dec 2019, 14:54</time> by <a rel="author">Bernhard Veland</a></address>
      <p>Norges Fotballforbund har satt opp sin liste over <a href="https://www.fotball.no/dommer/toppdommer/2019/dommerrangering-for-2020-sesongen/">godkjente dommere for neste sesong.</a></p>
      <p>Der står blant andre 26 år gamle Sivert Amland, som representerer Fana Fotball i Bergen.</p>
      <p>Amland har flere sesonger bak seg som hoveddommer i OBOS-ligaen. I år ledet han 17 kamper i vår nest øverste divisjon, ifølge Fotballforbundets egen statistikk.</p>
      <p>I 2020 tar han altså steget opp til norsk fotballs øverste nivå, og blir med det en av tre dommere som representerer NFF Hordaland i Eliteserien neste sesong.</p>
      <p>Kai-Erik Steen (Gneist) og Kristoffer Hagenes (Hovding) har fått fornyet tillit som eliteseriedommere.</p>
      <figure>
        <img src="https://images.sacdn.no/v2/images/0264a233-ee3e-407a-bb24-6289e4f50fda?fit=crop&amp;h=1337&amp;w=1900&amp;s=4f6265c99d27855c33ae29ee0edbbb0663350478"/>
        <figcaption>Bobby Madley skal dømme i 2. divisjon neste sesong.<cite>Foto: Berit Roald / NTB scanpix</cite></figcaption>
      </figure>
      <p>Tidligere Premier League-dommer Bobby Madley er også å finne som ny dommer foran neste sesong. Han skal dømme på nivå tre.</p>
      <p>Den 33 år gamle briten dømte sin første offisielle kamp i Norge i slutten av april. Da sto oppgjøret mellom Furuset og Hasle/Løren på programmet.</p>
      <p>Madley har tidligere sagt at han vil dømme i Eliteserien. Han dømte i 2. divisjon også forrige sesong, men nå er han satt opp som fast dommer i divisjonen.</p>
      <p>Så sent som i april i fjor dømte Madley sin siste kamp i Premier League.</p>
      <p>Karrieren hans i en av verdens beste ligaer fikk en brå slutt da britisk presse skrev at han hadde oppført seg ufint i sosiale medier. Madley benekter dette selv, men karrieren i PL kunne ikke reddes.</p>
      <related>
        <h4>Les også</h4>
        <a href="https://www.bt.no/sport/i/pL9PzV/han-har-91-kamper-i-premier-league-i-dag-doemmer-han-moldes-andrelag"/>
        <a href="https://www.bt.no/sport/i/vQVArB/engelsk-toppdommer-flyttet-til-oslo-for-kjaerligheten-naa-naermer-han-se"/>
      </related>
      <ol>
        <li>
          <a href="https://www.bt.no/tag/Fotball_2._div">Fotball 2. div</a>
        </li>
      </ol>
    </article>
  </body>
</html>