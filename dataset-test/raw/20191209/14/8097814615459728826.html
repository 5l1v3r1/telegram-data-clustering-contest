<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/verheyen-zwaar-onder-de-indruk-op-alle-gebied-is-hj-de-beste-in-belgi"/>
    <meta property="og:site_name" content="Voetbal24"/>
    <meta property="article:published_time" content="2019-12-09T14:30:00+00:00"/>
    <meta property="og:title" content="Verheyen zwaar onder de indruk: &quot;Op alle gebied is híj de beste in België&quot;"/>
    <meta property="og:description" content="Het reguliere seizoen in de Jupiler Pro League is ondertussen al over halfweg. Analist Gert Verheyen zag de voorbije alle ploegen in actie en hij is er ondertussen zeker van: &quot;Dieumerci Mbokani is de beste spits in België.&quot;"/>
  </head>
  <body>
    <article>
      <h1>Verheyen zwaar onder de indruk: "Op alle gebied is híj de beste in België"</h1>
      <address><time datetime="2019-12-09T14:30:00+00:00">09 Dec 2019, 14:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Het reguliere seizoen in de Jupiler Pro League is ondertussen al over halfweg. Analist Gert Verheyen zag de voorbije alle ploegen in actie en hij is er ondertussen zeker van: "Dieumerci Mbokani is de beste spits in België."</b>
      </p>
      <p>"Met zijn twee goals en de manier waarop hij dat vierde, zoog Lamkel Zé alle aandacht op bij <a href="https://www.voetbal24.be/tag/Antwerp">Antwerp</a>, maar de beste man op het veld was Mbokani", steekt Verheyen van wal in <i>Het Nieuwsblad</i>.</p>
      <p>"Zijn twee assists - en dan vooral de manier waarop - maakten dat het moeilijke werk al gedaan was. Mbokani gaf nog maar eens een masterclass in het vasthouden van de bal."</p>
      <h3>"Niemand zo belangrijk voor zijn ploeg als Mbokani"</h3>
      <p>"Er is niemand die zijn lichaam zo slim gebruikt en er is zeker niemand die zo belangrijk voor zijn ploeg is als Mbokani. In twintig van de goals van <a href="https://www.voetbal24.be/tag/Antwerp">Antwerp</a> was hij tot nu toe betrokken, meer dan de helft."</p>
      <p>"Wordt hij aangespeeld, dan gaat de aanval ook altijd verder", benadrukt Verheyen. "Tenzij er een fout op hem gemaakt wordt, wat vaak de enige manier is om hem af te stoppen. Op alle gebied is hij de beste spits in België. Daar kan zelfs geen discussie over bestaan."</p>
      <figure>
        <video src="https://www.mupload.nl/img/lv8ch51te.gif" autoplay="" loop=""/>
      </figure>
    </article>
  </body>
</html>