<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/serie-a/krzysztof-piatek-nie-boi-sie-transferu-zlatana-ibrahimovicia/8ph604s"/>
    <meta property="og:site_name" content="Przegląd Sportowy"/>
    <meta property="article:published_time" content="2019-12-09T14:43:33+00:00"/>
    <meta property="og:title" content="Krzysztof Piątek nie boi się transferu Zlatana Ibrahimovicia"/>
    <meta property="og:description" content="– Możemy grać razem – tak Krzysztof Piątek skomentował plotki o transferze Zlatana Ibrahimovicia do AC Milan. Słynny Szwed jest obecnie bez klubu."/>
  </head>
  <body>
    <article>
      <h1>Krzysztof Piątek nie boi się transferu Zlatana Ibrahimovicia</h1>
      <address>
        <time datetime="2019-12-09T14:43:33+00:00">09 Dec 2019, 14:43</time>
      </address>
      <p>
        <b>
          <b>– Możemy grać razem – tak Krzysztof Piątek skomentował plotki o transferze Zlatana Ibrahimovicia do AC Milan. Słynny Szwed jest obecnie bez klubu.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na sportowca roku i walcz o główną nagrodę, nowe BMW serii 3 &gt;&gt;</a>
      </p>
      <p>Zlatan Ibrahimović już niedługo ma dołączyć do AC Milan. Słynny Szwed, który obecnie nie ma klubu, od stycznia ma związać się z Rossonerimi, co niekoniecznie jest dobrą wiadomością dla Krzysztofa Piątka. Polak w niedzielę wykonał pierwszy krok do przekonania Stefano Piolego do dalszego stawiania na siebie. W meczu z Bologną (3:2) nasz as zaprezentował się bardzo dobrze i zdobył bramkę, jednocześnie wygrywając wiele pojedynków z rywalami.</p>
      <p>
        <a href="https://literia.pl/krzysztof-piatek-w-drodze-na-szczyt?utm_source=content&amp;utm_campaign=%5Bcontent%5D%5Bps%5Dpiatek">„Krzysztof Piątek. W drodze na szczyt”. Opowieść o młodym chłopaku, który miał marzenia. I nie bał się ich spełnić. Zamów już dziś! &gt;&gt;</a>
      </p>
      <p>– Transfer Ibrahimovicia byłby dla nas dobrym rozwiązaniem – przekonywał Piątek, cytowany przez „La Gazzetta dello Sport”. – To wielki mistrz. Jestem przekonany, że Milan zostałby dzięki temu wzmocniony. Możemy grać razem – dodał polski snajper. Nie wiadomo, co na ten temat myśli Zlatan, ale Pioli jest zdania, że świetny występ z Bologną pomoże naszemu kadrowiczowi. – Będzie miał więcej pewności siebie – stwierdził szkoleniowiec.</p>
      <related>
        <a href="http://onet.tv/s/przegladsportowy/boniek-8-miejsce-lewandowskiego-w-plebiscycie-zlota-pilka-to-afront-i-ogromna/l1d5eb"/>
      </related>
    </article>
  </body>
</html>