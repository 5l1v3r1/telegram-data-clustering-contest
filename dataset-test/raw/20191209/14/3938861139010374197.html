<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/kiev-life/_so-govoryat-na-bankovij-pro-normandsku-zustrich/942124"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T14:05:00+00:00"/>
    <meta property="og:title" content="Що говорять на Банковій про &quot;нормандську зустріч&quot;"/>
    <meta property="og:description" content="8 грудня під офісом президента провели акцію &quot;Висадка на Банковій&quot;. Її приурочили до перемовин між президентом України Володимиром Зеленським та президентом Росії Володимиром Путіним, що мають пройти 9-го грудня у Парижі. В такий спосіб намагаються нагадати українському гаранту, що за його ..."/>
  </head>
  <body>
    <article>
      <h1>Що говорять на Банковій про "нормандську зустріч"</h1>
      <address><time datetime="2019-12-09T14:05:00+00:00">09 Dec 2019, 14:05</time> by <a rel="author">Софія Староконь</a></address>
      <p>
        <b>8 грудня під офісом президента провели акцію "Висадка на Банковій". Її приурочили до перемовин між президентом України Володимиром Зеленським та президентом Росії Володимиром Путіним, що мають пройти 9-го грудня у Парижі.</b>
      </p>
      <p>
        <b>В такий спосіб намагаються нагадати українському гаранту, що за його діями слідкують. На їх думку це змотивує Зеленського не йти на поступки російському агресору і відстоювати саме українські інтереси.</b>
      </p>
      <figure>
        <img src="https://static2.gazeta.ua/img2/cache/gallery/942/942124_3_w_1200.jpg?v=0"/>
        <figcaption>Люди зібралися на акцію "Висадка на Банковій" збираються ночувати під будівлею, щоб Зеленський не пішов на поступки Путіну<cite>Автор: Софія Староконь</cite></figcaption>
      </figure>
      <h3>Висадка</h3>
      <p>Офіс Президента України розташований на вулиці Банкова 11 в урядовому кварталі Києва. Дістатись туди можна піднявшись пішки з Майдану незалежності, чи на метро Хрещатик, якщо піднятись на верхній вихід вийти на вулицю Інститутську та сквер Небесної сотні.</p>
      <p>На початку вулиці Банкової припаркована пожежна машина. Підходи до вулиці запруджені поліцією. Іноді перевіряють людей, що йдуть на мітинг.</p>
      <p>"А коли будуть бити, то вже не будуть такими чемними",- каже хлопець, що йде позаду. Він одягнений у спортивну теплу куртку. Пів обличчя закриває шарфом. - Я підійшов до них просто, а там один мені каже "Вы такие смелые только, когда в стаде, а когда по одному, то ссытесь и рот открыть". Я був в шоці".</p>
      <figure>
        <img src="https://static2.gazeta.ua/img2/cache/gallery/942/942124_4_w_1200.jpg?v=0"/>
        <figcaption>"Для мене червона лінія - це межа здорового глузду, яку переходити не можна", - Денис Любченко із всеукраїнської громадської організації "Солідарна Молодь"<cite>Автор: Софія Староконь</cite></figcaption>
      </figure>
      <p>На годиннику 18:30, а під Офісом вже близько семи сотень активістів. З-під входу до будівлі, в гучномовець, Денис Любченко із всеукраїнської громадської організації "Солідарна Молодь" дає оголошення. Каже, що необхідна допомога в облаштуванні інфраструктури табору. Планують встановити пункти обігріву та маленьку сцену.</p>
      <p>"Для мене червона лінія - це межа здорового глузду, яку переходити не можна", - говорить він. - "Я сподіваюся, що ця зустріч пройде продуктивно для нас, а не для Путіна. Але я пам'ятаю його (Зеленського. - <a href="https://gazeta.ua/">Gazeta.ua</a>) зустріч із Трампом і розумію, що нашому президенту буде боязко щось вимагати".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_pristajko-nazvav-metu-zustrichi-v-normandskomu-formati/942033"/>
      </related>
      <h3>19:00 - захоплення території</h3>
      <p>Поліцейські кордони стоять по обидві входи до Офісу президента. Нацгвардійці утворили коридор зі сторони вулиці Лютеранської.</p>
      <p>Двір під будівлею розподілили наступним чином - зліва, зі сторони вулиці Інститутської стояв намет "Національного корпусу". Поруч кінотеатр та пункт обігріву. Туди йдуть, щоб записатися у варту на ніч.</p>
      <figure>
        <img src="https://static2.gazeta.ua/img2/cache/gallery/942/942124_7_w_1200.jpg?v=0"/>
        <figcaption>На виході в сторону Лютеранської представники Нацгвардії стали коридором. Всіх, хто заходив - оглядали<cite>Автор: Софія Староконь</cite></figcaption>
      </figure>
      <p>Праворуч, із вулиці Лютеранської, поставили фудкорт, де можна випити кави чи чаю.</p>
      <p>Перед вихідом до Лютеранської стоїть високий чоловік в однострої, - ветеран війни Ярослав Лисенко. Чоловік воював у Дебальцевому, яку Росія розпочала на Донбасі.</p>
      <p>"Президент Зеленський слідкує за акціями протесту та реагує на них. Він бачить, що суспільсво не дасть йому ділити нашу державу, продавати нашу землю, - каже Лисенко. - Мені здається, що Україна взагалі ще не бачила всю потугу своїх громадян, а ця влада вже показала, що не захищає наші інтереси".</p>
      <p>Якщо перемовини пройдуть не з негативним для України результатом не буде дякувати Зеленському, додає він.</p>
      <p>Поліція не дає занести діжки та дрова. Однак дві все таки з'явились у дворі. Активісти кажуть, що це є і обігрів і натяк до влади.</p>
      <figure>
        <img src="https://static2.gazeta.ua/img2/cache/gallery/942/942124_6_w_1200.jpg?v=0"/>
        <figcaption>Біля діжки люди згадують минуле та розмірковують про майбутнє<cite>Автор: Софія Староконь</cite></figcaption>
      </figure>
      <p>"Зеленський психічно в рази слабша людина, ніж Путін. Він, як досвідчений політик, може нашого президента розвести. Тоді буде найжахливіший сценарій, який можливий", - каже ветеран російсько-української війни <b>Ярослав Лютий</b> із батальйону імені генерала Кульчицького.</p>
      <p>Напроти діжки стоїть екс-політв'язень кримський татарин<b> Ісмаїл Рамазанов.</b></p>
      <p>"Для мене, червона лінія, сама зустріч з Путіним. Йому треба чи вмазати, чи хоч в писок плюнути. Хоча Зеленський слабка людина і я не здивуюся, що він йому руку потисне", - говорить кримський татарин.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_cervoni-liniyi-dlya-ze-na-majdani-zibralis-na-vseukrayinske-viche/942001"/>
      </related>
      <h3>20:00 - таборове життя</h3>
      <p>Посеред вулиці монтують сцену. Мимо неї проходить киянка Любов Миколаївна у компанії двох чоловіків. Жінка учасниця Революції Гідності.</p>
      <p>"Червоні лінії - це наша незалежність, армія, мова та віра. Тобто все, що було створено за 5 років", - каже жінка.</p>
      <p>Зізнається, що чекає наступного дня з тривогою.</p>
      <p>"Дуже шкода, що за цей час знайшлися люди, що намагаються нас пофарбувати. Шкода, що знов на свободі всі ці Лукаші та Портнови, що були причиною попереднього Майдану", - додає вона.</p>
      <p>В цей час на сцені виступають різні політики та громадські активісти.</p>
      <p>"Я взагалі проти політики, яку проводить теперішній президент України. Особисто мої червоні лінії - продаж землі та здача нашої території", - каже киянка Лілія. Прізвища не називає. - Я є оптимісткою і вважаю, що новини будуть хорошими".</p>
      <p>Навколо діжки гріється чоловік та три жінки. Їх оточують фотографи. Тріскоту вогню та їх розмов не чути через клацання фотоапаратів.</p>
      <p>"Хах, це з діжками завжди так - першу фоткають, а біля другої гріються", - пояснює чоловік своїм співрозмовицям.</p>
      <p>Повітря наповнюється димом.</p>
      <p>"Ой, як запахло Майданом", - каже хтось позаду.</p>
      <h3>Друга година протесту</h3>
      <p>На годиннику 21:00, фоторгафи залишили діжку і протестувальників у спокої. пішли шукати нові кадри. Чоловік та жінки теж залишають багаття та йдуть до сцени. "Вартові" діжки міняються.</p>
      <p>"Нічого, в цьому році спалимо Зеленського, а в наступному *уйла (президента РФ Володимира Путіна. - Gazeta.ua)", - каже чоловік в темному пуховику. Опускає руки ближче до вогню.</p>
      <p>Температура повітря падає, піднімається слабкий і холодний вітер.</p>
      <figure>
        <img src="https://static2.gazeta.ua/img2/cache/gallery/942/942124_2_w_1200.jpg?v=0"/>
        <figcaption>Близько 20:00 під будівлею зібралося близько 2 тисяч людей<cite>Автор: Софія Староконь</cite></figcaption>
      </figure>
      <p>"Принесла канапки для людей. Минулого разу поїхала сюди, а додому в Крим вже повернутися не змогла", - говорить волонтерка Оксана Лебідь.</p>
      <p>Ближче до десятої деякі люди почали розходитися, бо їм завтра на роботу. Ті, що залишаються спілкуються поміж собою.</p>
      <p>Посередині двору стоїть група кримчан, вони активно обговорюють механізми роботи державної економіки та здешевлення долара.</p>
      <p>"Ой, як же гарно, що в мене долара немає", - сміється один з активістів.</p>
      <p>"Це погано, бо згадай як його спустила свого часу Юлька, а він потім як підскочив і всі були бідні", - каже його співрозмовник.</p>
      <p>"Загалом економіка працює за принципом інерції. За 2014-й її запустили і вона почала котитися. Ви гляньте як відразу "зубожілі" всі "зазубожіли" - ковбаси купити супермаркеті не можна було", - каже чоловік в чорному пальто.</p>
      <p>Навпроти входу до ОП група студентів збирає 3 намети.</p>
      <p>"Стоятимемо в залежності від того, що завтра станеться. Але ми віримо, що Україна переможе. Якщо ні, то перемогу буде робити активна меншість", - кажуть студенти.</p>
      <p>Для тих, хто залишився лунає концерт українських рок-гуртів.</p>
      <slideshow>
        <figure>
          <img src="https://static2.gazeta.ua/img2/cache/gallery/942/942124_1_w_1000.jpg?v=0"/>
          <figcaption>Напис на плакаті "Повертай не унітази - повертай Крим"<cite>Фото: Софія Староконь</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/942/942124_2_w_1000.jpg?v=0"/>
          <figcaption>Близько 20:00 під будівлею зібралося близько 2 тисяч людей<cite>Фото: Софія Староконь</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/942/942124_3_w_1000.jpg?v=0"/>
          <figcaption>Люди зібралися на акцію "Висадка на Банковій" збираються ночувати під будівлею, щоб Зеленський не пішов на поступки Путіну<cite>Фото: Софія Староконь</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/942/942124_4_w_1000.jpg?v=0"/>
          <figcaption>"Для мене червона лінія - це межа здорового глузду, яку переходити не можна", - Денис Любченко із всеукраїнської громадської організації "Солідарна Молодь"<cite>Фото: Софія Староконь</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/942/942124_5_w_1000.jpg?v=0"/>
          <figcaption>Напис на плакаті: "Ні виборам під дулами автоматів"<cite>Фото: Софія Староконь</cite></figcaption>
        </figure>
      </slideshow>
      <p>
        <a href="https://gazeta.ua/ru/p/942124/1">Смотреть все фото</a>
      </p>
      <h3>Ранок 9 грудня</h3>
      <p>Ніч на Банковій проходить спокійно. До кінця залишається біля ста людей.</p>
      <p>"Наметове містечко функціонує. Хороші люди, гарний настрій. Сподіваємося, у Парижі Президент відчуває наше плече, - пише у себе на Facebook координатор Руху Опору <b>Михайло Басараб</b>. - 19.00 починається віче Варти на Банковій. Дочекаємося брифінгу "нормандської четвірки". Ну а далі побачимо.</p>
      <blockquote>9 грудня у Парижі відбудеться зустріч лідерів України, Німеччини, Франції та Росії в нормандському форматі.<br/>Остання спільна зустріч відбулася в жовтні 2016 року в Берліні, а в 2018 році переговори в Аахені відбулися без Володимира Путіна. Після цього спілкування лідерів "нормандської четвірки" обмежувалося контактами по телефону.</blockquote>
    </article>
  </body>
</html>