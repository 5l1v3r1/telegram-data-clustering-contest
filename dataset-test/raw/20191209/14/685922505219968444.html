<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483468"/>
    <meta property="og:site_name" content="طرفداری"/>
    <meta property="article:published_time" content="2019-12-09T14:12:20+00:00"/>
    <meta property="og:title" content="درگیری قلعه نویی با خبرنگاران و هیئت فوتبال خراسان رضوی؛ این شعار ها درباره من است چون آدم بدی هستم!"/>
    <meta property="og:description" content="طرفداری- امیر قلعه‌نویی که پس از تساوی یک - یک تیم فوتبال سپاهان اصفهان مقابل شهر خودرو در نشست خبری حاضر شده بود، یک نفر همراه و نیز پسرش را با خود به محل نشست خبری آورد. پس از اعتراض عوامل هیئت فوتبال استان خراسان رضوی و نیز خبرنگاران نسبت به حضور پسر قلعه‌نویی در کنفرانس خبری، سرمربی سپاهان گفت که او همراهش است و کسی کاری با وی نداشته باشد."/>
  </head>
  <body>
    <article>
      <h1>درگیری قلعه نویی با خبرنگاران و هیئت فوتبال خراسان رضوی؛ این شعار ها درباره من است چون آدم بدی هستم!</h1>
      <address><time datetime="2019-12-09T14:12:20+00:00">09 Dec 2019, 14:12</time> by <a rel="author" href="https://www.tarafdari.com/%D9%85%D8%B9%D8%B1%D8%A7%D8%AC-%D8%B4%DB%8C%D8%AE%DB%8C/313847" target="_blank">معراج شیخی</a></address>
      <pre>حواشی عجیب دیدار پدیده و سپاهان را با هم مرور می کنیم.</pre>
      <p><a href="https://www.tarafdari.com/">طرفداری</a>- امیر قلعه‌نویی که پس از<a href="https://www.tarafdari.com/node/1483409"> تساوی یک - یک تیم فوتبال سپاهان اصفهان مقابل شهر خودرو</a> در نشست خبری حاضر شده بود، یک نفر همراه و نیز پسرش را با خود به محل نشست خبری آورد. پس از اعتراض عوامل هیئت فوتبال استان خراسان رضوی و نیز خبرنگاران نسبت به حضور پسر قلعه‌نویی در کنفرانس خبری، سرمربی سپاهان گفت که او همراهش است و کسی کاری با وی نداشته باشد.</p>
      <p>پس از این اتفاق، پسر قلعه‌نویی با تعدادی از خبرنگاران و نیز عوامل هیئت فوتبال استان خراسان رضوی درگیر شد که در ادامه قلعه‌نویی محل برگزاری نشست خبری را ترک کرد. پس از پایان این غائله، قلعه‌نویی دوباره به نشست خبری بازگشت.</p>
      <p>او در واکنش به صحبت خبرنگاری که گفته بود سپاهان از لحاظ مهره خیلی بهتر از شهر خودروست، اما مقابل مشهدی‌ها دست و پا بسته بود، گفت:</p>
      <blockquote>تیم شما خیلی بهتر است و ما حرفی برای گفتن نداشتیم.</blockquote>
      <p>سرمربی سپاهان در واکنش به انتقادات شدید یک خبرنگار از قضاوت بیژن حیدری تصریح کرد:</p>
      <blockquote>صحبت شما کاملاً درست است. من چه باید بگویم؟!</blockquote>
      <p>قلعه‌نویی در مورد سر داده شدن شعارهایی درباره مافیای او گفت:</p>
      <blockquote>این شعارها درباره من است، چون آدم بدی هستم!</blockquote>
      <p>به نقل از تسنیم، وی سپس نشست خبری را ترک کرد.</p>
    </article>
  </body>
</html>