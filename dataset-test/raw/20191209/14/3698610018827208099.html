<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-nimechchini-ocinili-finansovi-vtrati-gazpromu-yes-i-ukrayini-vid-pripinennya-tranzitu-gazu-332348_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T14:42:00+00:00"/>
    <meta property="og:title" content="У Німеччині оцінили фінансові втрати &quot;Газпрому&quot;, ЄС і України від припинення транзиту газу"/>
    <meta property="og:description" content="Вже в першому кварталі 2020 року втрати Газпрому можуть скласти 3,4 млрд євро."/>
  </head>
  <body>
    <article>
      <h1>У Німеччині оцінили фінансові втрати "Газпрому", ЄС і України від припинення транзиту газу</h1>
      <h2>Вже в першому кварталі 2020 року втрати "Газпрому" можуть скласти 3,4 млрд євро.</h2>
      <address>
        <time datetime="2019-12-09T14:42:00+00:00">09 Dec 2019, 14:42</time>
      </address>
      <p>Зупинка <b><a href="https://dt.ua/ECONOMICS/medvedyev-zayaviv-pro-neobhidnist-vzayemovigidnogo-rishennya-schodo-tranzitu-gazu-332237_.html">транзиту газу</a> </b>не вигідна ні Європі, ні Росії, ні Україні. Такий висновок у своєму <a href="https://www.ewi.uni-koeln.de/cms/wp-content/uploads/2019/12/Trilateral_Gas_talks_final.pdf">дослідження</a> зробили в Інституті по вивченню економіки енергетики при Кельнському університеті (Energiewirtschaftliches Institut, EWI), пише<a href="https://biz.liga.net/ekonomika/tek/novosti/nulevoy-tranzit-v-germanii-otsenili-poteri-gazproma-es-i-ukrainy"> liga.net.</a></p>
      <p>Якщо ЄС, Україна і Росія не домовляться про продовження контракту з транзиту газу, то всі сторони зіткнуться зі значними фінансовими втратами.</p>
      <p>Згідно з дослідженням, при нульовому транзит газу через Україну в першому кварталі 2020 року втрати "Газпрому" складуть 3,4 млрд євро через скорочення поставок. Європейські споживачі зіткнуться з підвищенням цін і повинні будуть заплатити за газ на 1,5 млрд євро більше, або на 2,1 млрд євро, у випадку морозів і збоїв у постачаннях.</p>
      <p>Втрата України від припинення доходів за транзит російського газу залишить близько 0,5 млрд євро. Крім того, автори дослідження вважають, що Росія і Україна зіткнуться ще й з репутаційними втратами, в залежності від того, хто буде вважатися відповідальним за припинення контракту.</p>
      <p>"Вартість цього репутаційного збитку важко визначити кількісно, але, тим не менш, вона реальна і дає ще одну причину для обох сторін прийти до згоди й уникнути руйнівного результату", - відзначають в дослідженні.</p>
      <p>Раніше президент Росії Володимир Путін поскаржився, що пропозиція української сторони щодо тарифу на транспортування газу в Європу з 2020 року є <a href="https://dt.ua/ECONOMICS/putin-poskarzhivsya-na-nepriynyatni-umovi-kiyeva-schodo-tranzitu-gazu-331886_.html"><b>"економічно неприйнятною" для РФ</b></a>.</p>
      <p>Виконавчий директор "Нафтогазу" Юрій Вітренко повідомив, що Україна готова розглядати <a href="https://dt.ua/ECONOMICS/zaversheno-chergoviy-raund-peregovoriv-iz-gazpromom-schodo-tranzitu-gazu-vitrenko-332185_.html"><b>можливість отримання газу від "Газпрому" в рахунок погашення заборгованості</b></a> за рішенням минулого Стокгольмського арбітражу. Також готова відкликати свої позовні вимоги в новому арбітражі, але тільки якщо буде укладений довгостроковий контракт на транзит, який буде покривати всі витрати, і якщо "Нафтогазу" компенсують невиконання "Газпромом" зобов'язань за поточними контрактами.</p>
      <p>19 листопада<b> <a href="https://dt.ua/ECONOMICS/naftogaz-ne-otrimav-oficiyni-propoziciyi-vid-gazpromu-schodo-tranzitu-gazu-nak-330062_.html">"Газпром" відправив "Нафтогазу" пропозицію щодо укладення нового або продовження чинного "транзитного" договору</a></b>, термін дії якого спливає 1 січня 2020 року.</p>
      <p>Російський монополіст запропонував НАК відмовитися від 3 млрд доларів, виграних у Стокгольмському арбітражі, в обмін на річний контракт і 25% знижку на газ. До того ж у Кремлі висловлювалися за винесення теми газового транзиту на майбутній нормандський саміт.</p>
      <p>Як зазначає редакторка відділу економічної безпеки <b>DT.UA</b> Алла Єрьоменко, "Газпрому" не потрібен довгостроковий контракт на транспортування газу новим оператором ГТС на нових умовах. Росії досить рік-півтора протриматися, і, як вона розраховує, Європа остаточно здасться росіянам у "газовий полон". Детальніше про триваючі "транзитні" переговори <a href="https://dt.ua/energy_market/navischo-gazprom-zatyaguye-peregovori-331401_.html"><b>читайте у матеріалі Алли Єрьоменко "Навіщо "Газпром" затягує переговори"</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL25ld3MubGlnYS5uZXQv">liga.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>