<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/vybuch-presov-fotky2019.html"/>
    <meta property="og:site_name" content="Deník.cz"/>
    <meta property="article:published_time" content="2019-12-09T14:41:00+00:00"/>
    <meta property="og:title" content="Do nitra zničeného domu v Prešově. Policie zveřejnila snímky, při kterých mrazí"/>
    <meta property="og:description" content="Slovenská policie dnes zveřejnila fotografie, které zachycují zdemolované byty a schodiště paneláku v Mukačevské ulici v Prešově. Ten v pátek zdemoloval rozsáhlý výbuch plynu, při kterém zahynulo nejméně sedm lidí a další desítky se zranily. Jedna osoba je stále pohřešovaná."/>
  </head>
  <body>
    <article>
      <h1>Do nitra zničeného domu v Prešově. Policie zveřejnila snímky, při kterých mrazí</h1>
      <address><time datetime="2019-12-09T14:41:00+00:00">09 Dec 2019, 14:41</time> by <a rel="author">Lukáš Fridrich</a></address>
      <p>U soudu dnes skončil první z tří mužů, které policie v souvislosti s výbuchem plynu obvinila. Uvedl to portál pluska.sk.</p>
      <p>Slovenské úřady patrně již v nejbližších dnech rozhodnou o dalším osudu zničeného paneláku. Objekt prohlédnou znalci a zástupci stavebních firem. A podle slovenských médií je velmi pravděpodobné, že se bude muset zbourat.</p>
      <figure>
        <img src="https://g.denik.cz/1/61/ctk-zivot-je-to-nejdulezitejsi-lici-prezivsi-po-vybuchu-v-presove_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/presov-vybuch-plyn-slovensko-20191208.html">Výbuch panelového domu v Prešově: Život je to nejdůležitější, líčí přeživší Přečíst článek ›</a>
      </aside>
      <p>"Blíží se svátky a statika budovy je velmi poškozená, dům se může kdykoliv zřítit. Chceme, aby bouráni začalo během několika dnů. Nechceme čekat týdny ani měsíce," prohlásila pro server pluska.sk prešovská primátorka Andrea Turčanová. Poničená budova navíc ohrožuje bezpečný přístup k sousednímu paneláku, který musel být také evakuován.</p>
      <p>Prostor kolem zdemolovaného obytného domu policie spolu s vojáky uzavřela. Statici varovali, že z budovy může padat uvolněný materiál.</p>
      <h3>Přesná příčina se stále šetří</h3>
      <p>Přesnou příčinu neštěstí úřady zatím neoznámily. Jak uvedla plusk.sk - policejní vyšetřovatel v souvislosti s případem obvinil tři osoby z obecného ohrožení. Jeden z nich už skončil před soudem.</p>
      <figure>
        <img src="https://g.denik.cz/1/70/urady-patrne-jiz-v-nejblizsich-dnech-rozhodnou-o-zbourani-alespon-casti-obytneho-domu-v-presove-kde_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/dum-poskozeny-vybuchem-v-presove-urady-rozhodnou-o-zbourani-20191209.html">Výbuch domu v Prešově: Ve vazbě jsou tři lidé, vrchní podlaží čeká demolice Přečíst článek ›</a>
      </aside>
      <p>Policie podle slovenských médií zadržela představitele stavební firmy a dělníky, kteří těsně před explozí prováděli výkopové práce. Podle portálu pluska.sk je pravděpodobné, že exploze souvisela s opravou plynového potrubí.</p>
    </article>
  </body>
</html>