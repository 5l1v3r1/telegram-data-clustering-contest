<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/kakokairia-dido-deite-se-poies-perioxes-tha-iparksoun-kataigides/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T14:35:02+00:00"/>
    <meta property="og:title" content="Κακοκαιρία «Διδώ»: Δείτε σε ποιες περιοχές θα υπάρξουν καταιγίδες!"/>
    <meta property="og:description" content="Μετά την κακοκαιρία «Γηρυόνης» φτάνει σήμερα η κακοκαιρία «Διδώ», η οποία θα φέρει μαζί της έντονες βροχοπτώσεις και καταιγίδες. Η Εθνική Μετεωρολογική Υπηρεσία (ΕΜΥ) σημειώνει ότι είναι απαραίτητη η λήψη προληπτικών μέτρων, η διαρκής επαγρύπνηση, ενώ είναι πολύ σημαντικό να ακολουθείτε τις συμβουλές των αρμόδιων αρχών."/>
  </head>
  <body>
    <article>
      <h1>Κακοκαιρία «Διδώ»: Δείτε σε ποιες περιοχές θα υπάρξουν καταιγίδες!</h1>
      <h2>Δείτε περισσότερα για την κακοκαιρία "Διδώ"!</h2>
      <address><time datetime="2019-12-09T14:35:02+00:00">09 Dec 2019, 14:35</time> by <a rel="author">neolaia.gr Team</a></address>
      <p>Μετά την κακοκαιρία «Γηρυόνης» φτάνει σήμερα η κακοκαιρία «Διδώ», η οποία θα φέρει μαζί της έντονες <b>βροχοπτώσεις</b> και <b>καταιγίδες</b>. Η Εθνική Μετεωρολογική Υπηρεσία (ΕΜΥ) σημειώνει ότι είναι απαραίτητη η<b> λήψη προληπτικών μέτρων</b>, <b>η διαρκής επαγρύπνηση</b>, ενώ είναι πολύ σημαντικό να ακολουθείτε τις <b>συμβουλές των αρμόδιων αρχών</b>.</p>
      <p>
        <b>Δείτε ολόκληρο το δελτίο καιρού της ΕΜΥ:</b>
      </p>
      <p>Μεταβολή του καιρού προβλέπεται από σήμερα τη νύχτα (Δευτέρα 09-12-2019) και από τα νοτιοδυτικά, με κύρια χαρακτηριστικά τις κατά τόπους ισχυρές βροχές και καταιγίδες και τους θυελλώδεις ανέμους.</p>
      <p>Πιο αναλυτικά:</p>
      <p>
        <b>1Α. ΤΗΝ ΤΡΙΤΗ (10-12-2019)</b>
      </p>
      <p>Βροχές και καταιγίδες κατά τόπους ισχυρές προβλέπονται από τις πρώτες πρωινές ώρες στα νησιά του Ιονίου, την Ήπειρο και τη δυτική Στερεά (κυρίως τις παράκτιες περιοχές), την Πελοπόννησο, την Κρήτη, σταδιακά στις Κυκλάδες, την ανατολική Στερεά (συμπεριλαμβανομένης της Αττικής), την Εύβοια, από το απόγευμα στη Θεσσαλία, τις Σποράδες, την κεντρική Μακεδονία και από το βράδυ στα νησιά του ανατολικού Αιγαίου και τα Δωδεκάνησα.</p>
      <p>Τα φαινόμενα στη δυτική Ελλάδα από τις νυχτερινές ώρες θα εξασθενήσουν.</p>
      <p>
        <b>1Β. ΤΗΝ ΤΕΤΑΡΤΗ (11-12-2019) ΚΑΙ ΤΗΝ ΠΕΜΠΤΗ (12-12-2019)</b>
      </p>
      <p>α. Ισχυρές βροχές θα εκδηλωθούν στην ανατολική Στερεά, την Εύβοια, τη δυτική Μακεδονία, καθώς και στην κεντρική Μακεδονία, τη Θεσσαλία, και τις Σποράδες όπου κατά διαστήματα θα είναι πολύ ισχυρές.<br/>Τις πρώτες πρωινές ώρες της Πέμπτης τα έντονα φαινόμενα θα περιοριστούν στη Θεσσαλία και τις Σποράδες και θα εξασθενήσουν.</p>
      <p>β. Βροχές και καταιγίδες κατά τόπους ισχυρές προβλέπονται στις Κυκλάδες, την Κρήτη, τα νησιά του ανατολικού Αιγαίου και τα Δωδεκάνησα, μέχρι τις πρώτες πρωινές ώρες της Πέμπτης.</p>
      <p><b>1Γ. </b>Ειδικότερα για την Αττική βροχές και καταιγίδες κατά τόπους ισχυρές προβλέπεται να εκδηλωθούν από τις προμεσημβρινές ώρες της Τρίτης (10-12-2019) μέχρι τις πρώτες πρωινές ώρες της Τετάρτης (11-12-2019).</p>
      <p>2. Θυελλώδεις άνεμοι εντάσεως 8 μποφόρ θα πνέουν στα ανατολικά από το βράδυ της Τρίτης (10-12-2019) μέχρι και το απόγευμα της Τετάρτης (11-12-2019), που πιθανώς στο βόρειο Αιγαίο να φτάσουν πρόσκαιρα τα 9 μποφόρ, τις πρώτες πρωινές ώρες της Τετάρτης.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/09/miss-universe-2019-poia-einai-i-fetini-nikitria/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/xrises-sfaires-2020-ipopsifiotites-gia-tainies-ke-seires/"/>
        <a href="https://neolaia.gr/2019/12/09/juice-wrld-o-xafnikos-thanatos-tou-nearou-rapper/"/>
        <a href="https://neolaia.gr/2019/12/09/gntm-poso-plironodai-oi-paiktries-tou-gnostou-reality-modas/"/>
        <a href="https://neolaia.gr/2019/12/09/kakokairia-dido-deite-se-poies-perioxes-tha-iparksoun-kataigides/"/>
      </related>
    </article>
  </body>
</html>