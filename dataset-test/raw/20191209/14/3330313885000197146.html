<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907178/messi-ontbreekt-in-bar-a-selectie-voor-duel-met-inter-de-jong-wel-mee-naar-itali-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T14:41:00+00:00"/>
    <meta property="og:title" content="Messi ontbreekt in Barça-selectie voor duel met Inter, De Jong wel mee naar Italië"/>
    <meta property="og:description" content="Lionel Messi ontbreekt in de wedstrijdselectie van FC Barcelona voor de Champions League-wedstrijd tegen Internazionale. De ploeg is al zeker van een plek in de knock-outfase en lijkt de Argentijnse vedette rust te gunnen. Barcelona kan niet meer achterhaald worden en is al zeker van de eerste plek in Groep F. Met elf punten staat de club vier punten los van tegenstander Internazionale en Borussia Dortmund. Voor de Italianen staat er dinsdag nog genoeg op het spel, aangezien Borussia Dortmund het in het eigen Signal Iduna Park opneemt tegen Slavia Praag en de tweede plek nog over kan nemen."/>
  </head>
  <body>
    <article>
      <h1>Messi ontbreekt in Barça-selectie voor duel met Inter, De Jong wel mee naar Italië</h1>
      <address>
        <time datetime="2019-12-09T14:41:00+00:00">09 Dec 2019, 14:41</time>
      </address>
      <p>
        <b>Lionel Messi ontbreekt in de wedstrijdselectie van FC Barcelona voor de Champions League-wedstrijd tegen Internazionale. De ploeg is al zeker van een plek in de knock-outfase en lijkt de Argentijnse vedette rust te gunnen.</b>
      </p>
      <p>Barcelona kan niet meer achterhaald worden en is al zeker van de eerste plek in Groep F. Met elf punten staat de club vier punten los van tegenstander Internazionale en Borussia Dortmund. Voor de Italianen staat er dinsdag nog genoeg op het spel, aangezien Borussia Dortmund het in het eigen Signal Iduna Park opneemt tegen Slavia Praag en de tweede plek nog over kan nemen.</p>
      <p>Messi maakte afgelopen zaterdag nog drie doelpunten tegen Mallorca en speelde de volledige wedstrijd mee, dus van fysiek ongemak lijkt geen sprake. Coach Ernesto Valverde gaat waarschijnlijk een aantal jonge talenten de kans geven tijdens het duel in Italië. Naast Messi ontbreken ook Gerard Pique, Sergi Roberto, Ousmane Dembélé, Arthur Melo, Jordi Alba en Nelson Semedo. Frenkie de Jong zit wel gewoon bij de selectie.</p>
      <figure>
        <iframe data-src="https://twitter.com/FCBarcelona/status/1204027253836918786?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>