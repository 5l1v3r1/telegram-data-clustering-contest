<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/sirsnins-nosaukts-par-novembra-labako-speletaju-apvienotaja-cempionata/"/>
    <meta property="og:site_name" content="Sportazinas.com"/>
    <meta property="article:published_time" content="2019-12-09T14:35:32+00:00"/>
    <meta property="og:title" content="Sirsniņš nosaukts par novembra labāko spēlētāju apvienotajā čempionātā"/>
    <meta property="og:description" content="Basketbola komandas “Ogre” spēlētājs Rinalds Sirsniņš pirmdien atzīts par “Pafbet” Latvijas-Igaunijas Basketbola līgas (LIBL) novembra mēneša vērtīgāko spēlētāju, vēsta turnīra organizatori."/>
  </head>
  <body>
    <article>
      <h1>Sirsniņš nosaukts par novembra labāko spēlētāju apvienotajā čempionātā</h1>
      <address><time datetime="2019-12-09T14:35:32+00:00">09 Dec 2019, 14:35</time> by <a rel="author" href="https://www.sportazinas.com/author/leta/" target="_blank">LETA</a></address>
      <p>Basketbola komandas “Ogre” spēlētājs <a href="https://www.sportazinas.com/atsl%C4%93gv%C4%81rdi/rinalds-sirsnins/">Rinalds Sirsniņš</a> pirmdien atzīts par “Pafbet” Latvijas-Igaunijas Basketbola līgas (LIBL) novembra mēneša vērtīgāko spēlētāju, vēsta turnīra organizatori.</p>
      <p>34 gadus vecais basketbolists aizvadītajā mēnesī vidēji mačā izcēlās ar 16 punktiem un deviņām rezultatīvām piespēlēm, palīdzot “Ogrei” izcīnīt sešus panākumus.</p>
      <p>6.novembra spēlē pret “Latvijas Universitāti” basketbolists izcēlās ar 20 punktiem un 17 rezultatīvām piespēlēm.</p>
      <p>Sirsniņš Ogres komandu pārstāv trešo sezonu pēc kārtas, bet pirms tam viņš piecas sezonas spēlēja Jēkabpils vienībā. Latvijā Sirsniņš pārstāvējis arī “Skonto”, “ASK Rīga”, ASK/”Buki”, “Barons” un “Valmieras” klubus, bet ārzemēs viņš spēlējis Polijas vienībās Vloclavekas “Anwil” un Gdaņskas “Starogard”, kā arī Ukrainas komandā “Mykolaiv”.</p>
      <p>Tāpat viņš 2011./12.gada sezonā bija Rakveres “Tarvas” spēlētājs.</p>
    </article>
  </body>
</html>