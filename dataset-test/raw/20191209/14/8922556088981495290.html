<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/fransk-vansterledare-doms-for-polisknuffar-5469906.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T14:32:22+00:00"/>
    <meta property="og:title" content="Fransk vänsterledare döms för polisknuffar"/>
    <meta property="og:description" content="Frankrike Den franske vänsterledaren Jean-Luc Mélenchon fälls för att ha trakasserat poliser och utredare som genomförde husrannsakan i hans bostad och ett partihögkvarter."/>
  </head>
  <body>
    <article>
      <h1>Fransk vänsterledare döms för polisknuffar</h1>
      <address><time datetime="2019-12-09T14:32:22+00:00">09 Dec 2019, 14:32</time> by <a rel="author">TT-Reuters</a></address>
      <figure>
        <img src="https://img8.ntm.eu/unt/public/img/5469907/1209153503/vansterledaren-jean-luc-mlenc?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Claude Paris/AP/TT | Vänsterledaren Jean-Luc Mélenchon. Arkivbild.</figcaption>
      </figure>
      <p>Frankrike Den franske vänsterledaren Jean-Luc Mélenchon fälls för att ha trakasserat poliser och utredare som genomförde husrannsakan i hans bostad och ett partihögkvarter.</p>
      <p>Räderna skedde 2018 och var del av en utredning av hur Mélenchon och hans parti La France Insoumise (ungefär Det okuvade Frankrike) använt bidragspengar från EU och finansierat sitt kampanjande.</p>
      <p>Bilder från händelseförloppet visar hur Jean-Luc Mélenchon, uppbackad av medarbetare, ilsket kräver att få komma förbi polisens avspärrningar och knuffar en polis och en utredare.</p>
      <p>Straffet blir motsvarande cirka 80 000 kronor i böter samt tre månader villkorligt fängelse, meddelar domstolen i en Parisförort.</p>
      <blockquote>Det här är en politisk dom, sade Mélenchon när han lämnade domstolen.</blockquote>
      <p>Vänsterledaren är en hård kritiker av president Emmanuel Macrons ekonomiska politik och stödjer proteströrelsen Gula västarna. Han fick 19,5 procent i presidentvalets första omgång 2017.</p>
    </article>
  </body>
</html>