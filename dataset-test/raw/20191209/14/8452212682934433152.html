<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/psd-plateste-o-polita-suedeza/"/>
    <meta property="og:site_name" content="Cotidianul"/>
    <meta property="article:published_time" content="2019-12-09T14:28:44+00:00"/>
    <meta property="og:title" content="PSD plăteşte o poliţă suedeză"/>
    <meta property="og:description" content="PSD a postat, cu ocazia Zilei Internaționale a Luptei Împotriva Corupției, un mesaj ironic la adresa Ambasadei Suediei, după ce Departamentul de Justiție al SUA a informat că Ericsson va plăti peste un miliard de dolari pentru a rezolva investigații de corupție în SUA."/>
  </head>
  <body>
    <article>
      <h1>PSD plăteşte o poliţă suedeză</h1>
      <address><time datetime="2019-12-09T14:28:44+00:00">09 Dec 2019, 14:28</time> by <a rel="author">(R.C.)</a></address>
      <p>PSD a postat, cu ocazia Zilei Internaționale a Luptei Împotriva Corupției, un mesaj ironic la adresa Ambasadei Suediei, după ce Departamentul de Justiție al SUA a informat că Ericsson va plăti peste un miliard de dolari pentru a rezolva investigații de corupție în SUA.</p>
      <p>”Astăzi, cu ocazia zilei internaționale a luptei împotriva corupției, am apelat telefonic ambasada Suediei la București. Dorim să adresam mulțumiri personalului diplomatic și angajaților pe plan local și să exprimăm aprecierea sinceră, pentru asistența constantă pe care partenerii suedezi au acordat-o instituțiilor statului Român, inclusiv prin declarații publice, în eforturile comune de a combate corupția și alte fenomene anti-sociale. Din păcate, a sunat ocupat. Credem că e posibil ca echipamentele de telecomunicații Ericsson să fie de vină”, se arată în mesajul postat de Departamentul pentru Politică Externă al Partidului Social Democrat.</p>
      <p>Compania suedeză de telecomunicații mobile Ericsson a convenit să plătească peste un miliard de dolari pentru închiderea unor investigații de corupție, inclusiv una legată de mituirea unor oficiali guvernamentali, a informat duminică Departamentul de Justiție al SUA, conform Reuters.</p>
      <p>Compania a recunoscut că a conspirat cu alte părți pentru a încălca legea privind practicile de corupție (FCPA), începând cel puțin cu anul 2000 și până în 2016, angajându-se într-o schemă de dare de mită și falsificare de date contabile și registre. Erricson a eșuat de asemenea în efectuarea unor controale interne serioase privind ținerea contabilității, potrivit Departamenului de Justiției.</p>
      <related>
        <h4>Articole asemănătoare</h4>
        <a href="https://www.cotidianul.ro/noua-miza-pentru-care-se-bate-psd/"/>
        <a href="https://www.cotidianul.ro/ce-parere-aveti-despre-ordonantele-adoptate-de-guvern/"/>
        <a href="https://www.cotidianul.ro/cum-justifica-psd-pastrarea-lui-ghita-in-comisia-sri/"/>
      </related>
    </article>
  </body>
</html>