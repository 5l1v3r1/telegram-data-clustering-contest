<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/video-accident-pe-santierul-podului-ciurel-o-macara-s-a-rasturnat_1411236.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T14:28:11+00:00"/>
    <meta property="og:title" content="VIDEO - Accident pe şantierul Podului Ciurel: O automacara s-a răsturnat"/>
    <meta property="og:description" content="O macara s-a răsturnat luni pe şantierul Podului Ciurel din Capitală. Potrivit informaţiilor disponibile la acest moment, incidentul nu s-a..."/>
  </head>
  <body>
    <article>
      <h1>VIDEO - Accident pe şantierul Podului Ciurel: O automacara s-a răsturnat</h1>
      <address><time datetime="2019-12-09T14:28:11+00:00">09 Dec 2019, 14:28</time> by <a rel="author">Florin Pușcaș</a></address>
      <p>
        <b>O macara s-a răsturnat luni pe şantierul Podului Ciurel din Capitală. Potrivit informaţiilor disponibile la acest moment, incidentul nu s-a soldat cu victime.</b>
      </p>
      <p>Primăria Capitalei nu are informaţii despre incidentul de pe şantier, iar reprezentanţii Inspectoratului pentru Situaţii de Urgenţă nu au fost sesizaţi. La ora publicării acestei ştiri, se încearcă repunerea utilajului pe roţi.</p>
      <p>Lucrările la Podul Ciurel, cel mai mare proiect de infrastructură din Bucureşti, avansează în ritm lent, după 9 ani de la debutul proiectului menit să fluidizeze traficul sufocat din cartierul Militari. În luna noiembrie a a fost turnat primul strat de asfalt pe podul care trece peste Dâmbovița și Șoseaua Virtuții.</p>
      <p>Constructorul este asocierea "JV Bogl-Astaldi-Euroconstruct-Tehnologica-Proiect Bucureşti". Costul proiectului este de 470 de milioane de euro.</p>
      <ul>
        <li>CITEȘTE ȘI: <a href="https://www.exquis.ro/dezvaluire-surpriza-a-medicilor-palpitatiile-ar-putea-fi-semnul-unei-afectiuni-la-glanda-tiroida/">Dezvăluire SURPRIZĂ a medicilor: Palpitaţiile ar putea fi semnul unei afecţiuni la glanda tiroidă</a> .</li>
      </ul>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fstiripesurse.ro%2Fvideos%2F3165668840114908%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
    </article>
  </body>
</html>