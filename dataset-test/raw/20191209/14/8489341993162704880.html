<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811124/%D8%A8%D8%B3%DB%8C%D8%A7%D8%B1%DB%8C-%D8%A7%D8%B2-%D9%85%D8%AF%DB%8C%D8%B1%D8%A7%D9%86-%D8%A7%D8%B1%D8%B4%D8%AF-%D8%AF%D9%88%D9%84%D8%AA%DB%8C-%D8%AD%D8%B3%D8%A7%D8%A8%D8%B4%D8%A7%D9%86-%D8%B1%D8%A7-%D8%A7%D8%B2-%D8%AF%D9%88%D9%84%D8%AA-%D8%AC%D8%AF%D8%A7-%DA%A9%D8%B1%D8%AF%D9%87%E2%80%8C%D8%A7%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T14:34:00+00:00"/>
    <meta property="og:title" content="عضو سابق هیئت رئیسه مجلس: بسیاری از مدیران ارشد دولتی حسابشان را از دولت جدا کرده‌اند"/>
    <meta property="og:description" content="عضو سابق هیئت رئیسه مجلس گفت: دلمان برای رئیس جمهور هم می‌سوزد؛ چرا که بسیاری از مدیران ارشد دولتی حسابشان را از دولت جدا کرده‌اند، یا استعفا داده‌اند و یا سرگرم کار‌های شخصی‌شان شده‌اند."/>
  </head>
  <body>
    <article>
      <h1>عضو سابق هیئت رئیسه مجلس: بسیاری از مدیران ارشد دولتی حسابشان را از دولت جدا کرده‌اند</h1>
      <h2>عضو سابق هیئت رئیسه مجلس گفت: دلمان برای رئیس جمهور هم می‌سوزد؛ چرا که بسیاری از مدیران ارشد دولتی حسابشان را از دولت جدا کرده‌اند، یا استعفا داده‌اند و یا سرگرم کار‌های شخصی‌شان شده‌اند.</h2>
      <address>
        <time datetime="2019-12-09T14:34:00+00:00">09 Dec 2019, 14:34</time>
      </address>
      <p>به گزارش گروه دانشگاه خبرگزاری دانشجو، مهرداد بذرپاش، عضو سابق هیئت رئیسه مجلس شورای اسلامی در جمع دانشجویان دانشگاه گیلان گفت: مجلس گام دوم یعنی مجلس مستقل، مومنانه، حکیم، پرکار و دقیق. چنین مجلسی خصم الدوله نیست، ولی قطعا وکیل الدوله هم نخواهد بود مشکل اصلی این روز‌های مجلس، در راس امور نبودن آن است، چرا که تبدیل به یک متغیر وابسته شده است، آن هم وابسته به دولتی که ناکارآمدی‌اش صدای طرفدارانش را هم در آورده است<br/><br/>بذرپاش  با بیان اینکه اگر فریبکاران وارد مجلس شوند، شرایط ناگوار فعلی باز هم تکرار خواهد شد و برگشت به عقب ادامه خواهد یافت، تصریح کرد: قصه این روز‌های کشور، تغییر مجلس را اجتناب ناپذیر کرده است.<br/><br/>عضو سابق هیئت رئیسه مجلس شورای اسلامی گفت: به استراحت فرستادن وزیر نفتی که کشور سالهاست خسارت تصمیمات او را می‌دهد، باقیات الصالحات نمایندگان فعلی مجلس در روز‌های پایانی مسئولیت است. موج جوانان به میدان آمده و انفعال جبهه فریب، نویدبخش تغییر شرایط به نفع مردم است<br/><br/>وی افزود: برآورد‌ها تغییر حداکثری نمایندگان در دوره جدید را نشان می‌دهد. پس از اتفاقات مثبت چند ماهه اخیر در قوه قضائیه، امید است مجلسی مقتدر و شفاف تشکیل شود که مقدمه‌ تشکیل دولتی با نشاط و خدمتگزار باشد. دلمان برای رئیس جمهور هم می‌سوزد، چرا که بسیاری از مدیران ارشد دولتی حسابشان را از دولت جدا کرده‌اند، یا استعفا داده‌اند و یا سرگرم کار‌های شخصی‌شان شده‌اند.<br/><br/>بذرپاش مطرح کرد: دلمان برای لیست امیدی‌ها هم می‌سوزد؛ کسانی که آنان را فهرست‌بندی کرده‌اند، صراحتا می‌گویند انتخابمان این‌ها نبود، مجبور بودیم! ببینید این بنده‌های خدا دلشان برای چه کسانی می‌سوزد.</p>
    </article>
  </body>
</html>