<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/poroshenko-perepysav-na-syna-kompaniyu-ukrprominvest-agro.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T14:27:00+00:00"/>
    <meta property="og:title" content="Порошенко переписав на сина компанію “Укрпромінвест-Агро”"/>
    <meta property="og:description" content="Порошенко переписав на сина компанію &quot;Укрпромінвест-Агро&quot;"/>
  </head>
  <body>
    <article>
      <h1>Порошенко переписав на сина компанію “Укрпромінвест-Агро”</h1>
      <address>
        <time datetime="2019-12-09T14:27:00+00:00">09 Dec 2019, 14:27</time>
      </address>
      <p>
        <b>П’ятий президент Петро Порошенко вийшов із засновників агропромислової компанії “Укрпромінвест-Агро”, її кінцевим бенефіціаром став його старший син Олексій, інформує <a href="https://1news.com.ua/">1NEWS</a> з посиланням на <a href="https://www.epravda.com.ua/news/2019/12/9/654632/">ЕП</a>.</b>
      </p>
      <figure>
        <img src="https://1news.com.ua/wp-content/uploads/2019/12/32300.jpg"/>
      </figure>
      <p>Серед засновників “Укрпромінвест-Агро” значаться Євген Саєнко, Олексій Порошенко (кінцевий бенефіціарний власник) та ТОВ “Прайм Інвестментс”.</p>
      <p>Олексій Порошенко отримав контроль над “Укрпромінвест-Агро” через CEE Confectionery Investments Limited, Roshen Europe B.V. і Roshen Group S.a.r.l.</p>
      <p>Зміна власників відбулася 31 жовтня.</p>
      <p>Агропромислова компанія “Укрпромінвест-Агро” спеціалізується на вирощуванні сільгосппродукції, виробництві цукру і борошна та тваринництві. Земельний банк – 120 тисяч гектарів в шести областях України.</p>
      <p>Олексій Порошенко також став бенефіціаром ТОВ “Група Агропродінвест”, засновником якої є “Укрпромінвест-Агро”, а також низки підприємств, які входять до групи, – ПрАТ “ПК Поділля”, ТОВ “ПК Зоря Поділля”, ТОВ “Вінницький комбінат хлібопродуктів №2”, агрофірма “Дніпроагролан”, АФ “Іванківці”, ТОВ “Мас-Агро”, ТОВ “Правобережне” і ТОВ “Прогрес-НТ”.</p>
      <p>Раніше власником цих активів був Петро Порошенко.</p>
    </article>
  </body>
</html>