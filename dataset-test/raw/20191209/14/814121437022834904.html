<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10279214/kirk-douglas-obchodzi-103-urodziny-jak-przez-lata-zmienil-sie-aktor.html"/>
    <meta property="og:site_name" content="Wprost"/>
    <meta property="article:published_time" content="2019-12-09T14:16:00+00:00"/>
    <meta property="og:title" content="Kirk Douglas obchodzi 103 urodziny. Jak przez lata zmienił się aktor?"/>
    <meta property="og:description" content="Kirk Douglas, który w 1996 roku został nagrodzony Oscarem za całokształt twórczości, obchodzi dziś 103 urodziny. Aktor zaliczany do największych gwiazdorów „Złotej Ery Hollywood” znany jest z filmów takich jak Champion (1949), Piękny i zły (1952) oraz Pasja życia (1956). W sumie w swoim dorobku ma 91 ról, z czego 30 filmów sam wyprodukował."/>
  </head>
  <body>
    <article>
      <h1>Kirk Douglas obchodzi 103 urodziny. Jak przez lata zmienił się aktor?</h1>
      <address><time datetime="2019-12-09T14:16:00+00:00">09 Dec 2019, 14:16</time> by <a rel="author">WPROST.pl</a></address>
      <p>
        <b>Kirk Douglas, który w 1996 roku został nagrodzony Oscarem za całokształt twórczości, obchodzi dziś 103 urodziny. Aktor zaliczany do największych gwiazdorów „Złotej Ery Hollywood” znany jest z filmów takich jak Champion (1949), Piękny i zły (1952) oraz Pasja życia (1956). W sumie w swoim dorobku ma 91 ról, z czego 30 filmów sam wyprodukował.</b>
      </p>
      <p>„Wszystkiego najlepszego z okazji urodzin Tato! Jesteś żyjącą legendą i cała rodzina przesyła ci dużo miłości” – napisał na <a href="https://www.wprost.pl/tematy/10127397/instagram.html">Instagramie</a> 75-letni Michael Douglas, syn aktora, który dziś obchodzi swoje święto. Życzenia urodzinowe złożyła także między innymi żona Michaela Douglasa Catherine Zeta-Jones. „Ten koleś na moich kolanach obchodzi dziś 103 urodziny! Wszystkiego najlepszego! Kocham cię całym moim sercem!” – napisała.</p>
      <p>Kirk Douglas urodził się w Amsterdamie w stanie Nowy Jork jako Issaur Danielovitch Demsky. Jego rodzice byli żydowskimi emigrantami z Czausów na ziemiach Rzeczypospolitej pod zaborem rosyjskim. W wieku 14 lat postanowił zostać aktorem. Otrzymał stypendium na Amerykańskiej Akademii Sztuk Dramatycznych w Nowym Jorku. Później odbył służbę w Amerykańskiej Marynarce Wojennej. Po wojnie wrócił do Nowego Jorku i występował w teatrze, reklamie i na Broadwayu. Zadebiutował w filmie „Dziwna miłość Marthy Ivers” w 1946 roku. W latach 60. w sumie wystąpił w 83 filmach i 9 sztukach. Światową sławę przyniosła mu rola tytułowego przywódcy powstania niewolników w filmie „Spartakus” w reżyserii Stanleya Kubricka w 1960 roku.</p>
      <related>
        <h4>Czytaj także:</h4>
        <a href="https://www.wprost.pl/prime-time/10279156/to-najchetniej-ogladali-widzowie-hbo-go-w-listopadzie-lista-10-produkcji.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/16006/kirk-douglas-obchodzi-103-urodziny-jak-zmienil-sie-aktor.html"/>
      </related>
      <footer>Źródło: <a href="https://www.wprost.pl/">WPROST.pl</a></footer>
    </article>
  </body>
</html>