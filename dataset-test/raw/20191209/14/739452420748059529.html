<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hlavnydennik.sk/2019/12/09/po-tragickom-nedelnajsom-incidente-v-centre-bratislavy-hladaju-muzov-z-kamerovych-zaznamov/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-12-09T14:46:37+00:00"/>
    <meta property="og:title" content="Po tragickom nedeľňajšom incidente v centre Bratislavy hľadajú mužov z kamerových záznamov"/>
    <meta property="og:description" content="Policajti vyšetrujú útok, ktorý sa odohral v nedeľu 8. decembra krátko po 05:00 pri Hlavnej pošte na bratislavskom Námestí SNP. O život pri ňom prišiel 22-ročný cudzinec. Polícia v súvislosti s objasňovaním tohto činu pátra po mužoch z kamerových záznamov. Ako informovala bratislavská policajná hovorkyňa Lucia Mihalíková, nedeľňajší incident vyšetruje..."/>
  </head>
  <body>
    <article>
      <h1>Po tragickom nedeľňajšom incidente v centre Bratislavy hľadajú mužov z kamerových záznamov</h1>
      <address><time datetime="2019-12-09T14:46:37+00:00">09 Dec 2019, 14:46</time> by <a rel="author">SITA</a></address>
      <p>
        <b>Policajti vyšetrujú útok, ktorý sa odohral v nedeľu 8. decembra krátko po 05:00 pri Hlavnej pošte na bratislavskom Námestí SNP.</b>
      </p>
      <p>O život pri ňom prišiel 22-ročný cudzinec. Polícia v súvislosti s objasňovaním tohto činu pátra po mužoch z kamerových záznamov. Ako informovala bratislavská policajná hovorkyňa Lucia Mihalíková, nedeľňajší incident vyšetruje polícia ako usmrtenie.</p>
      <p>Zabezpečený je aj kamerový záznam, ktorý zobrazuje priebeh udalosti. Ako uviedla Miháliková, muži na fotografiách by svojimi informáciami mohli prispieť k objasneniu tohto prípadu. Malo by ísť o cudzincov hovoriacich srbským jazykom vo veku od 20 do 35 rokov.</p>
      <p>Akékoľvek informácie o ich totožnosti je možné oznámiť na linke 158. Policajti v rámci prebiehajúceho vyšetrovania vykonávajú všetky potrebné úkony. Vzhľadom na to, aby nedošlo k ich zmareniu, viac informácií k prípadu v súčasnosti nie je možné poskytnúť. Informovať budú hneď, ako to procesná situácia vo vyšetrovaní umožní.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKRPZBA%2Fvideos%2F549245629249332%2F%3F__xts__%255B0%255D%3D68.ARCM11G6BujODC67xx7wxzOf0z-b1zc0g5bR3eEprxdh-zuaTUKYwyyJ0KlacR24FVsmYvMgpMMLgPQJPsDbsM0ETwRi7nRHZdRz_lppw4p9oxQHeszdDWlbp66ygmEchozHrW7m5bjV4dyohf30RRFS69kRPHb7Jd3zxC3hcq_XZSjAOvA8Mbk11FgwCMhGdA78yUtk_SmK5B5w4QTLiAFHyg45GdKwHLPwDjowS-IEruaNyhvLAYwdJ19C9VikpicJ-W0N0thEHHkzHqHiao8Nj_dLcPJOnd0Ngq5m2SMFphse5h1FSuFEkoQE-F4WjNgSK2A6ni8cjoSpq5-d7_vpjrNeqX8dhqk%26__tn__%3D-R&amp;show_text=&amp;width=640" width="640" height="358" data-service="Facebook" scrolling="no"/>
      </figure>
    </article>
  </body>
</html>