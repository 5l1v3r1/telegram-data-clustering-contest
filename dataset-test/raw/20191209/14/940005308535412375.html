<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/casa-cuprinsa-de-flacari-in-timisoara-ce-spun-autoritatile-despre-cei-care-locuiau-in-ea.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T14:47:00+00:00"/>
    <meta property="og:title" content="Casă cuprinsă de flăcări în Timișoara. Ce spun autoritățile despre cei care locuiau acolo"/>
    <meta property="og:description" content="Flăcări uriașe s-au aprins luni, la prânz, într-un cartier din Timișoara."/>
  </head>
  <body>
    <article>
      <h1>Casă cuprinsă de flăcări în Timișoara. Ce spun autoritățile despre cei care locuiau acolo</h1>
      <h2>Flăcări uriașe s-au aprins luni, la prânz, într-un cartier din Timișoara.</h2>
      <address>
        <time datetime="2019-12-09T14:47:00+00:00">09 Dec 2019, 14:47</time>
      </address>
      <p>O casă a fost cuprinsă de un incendiu, iar fumul gros și înecăcios se putea simți de la mare distanță. Cei care locuiesc în zonă au cerut ajutor la 112.</p>
      <p>Imobilul care a luat foc ar fi fost pierdut de proprietar în favoarea băncii, susțin vecinii, așa că înăuntru își făceau veacul oameni fără adăpost.</p>
      <p>Luni, flăcări mari s-au văzut ieșind din acoperiș, așa că vecinii au cerut ajutor pompierilor. Patru echipaje au ajuns în grabă în zonă, dar și o ambulanță SMURD.</p>
      <p>Echipe de căutare au intrat în clădire și au căutat presupuse victime. Din fericire nu se afla nimeni înăuntru. Atunci când au ajuns pompierii, întreg acoperișul ardea, vorbim despre 500 de metri pătrați.</p>
      <p>Clădirea nu era racordată la rețeaua electrică. Urmează ca pompierii să stabilească de la ce anume s-a aprins focul.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Pro TV</p>
    </article>
  </body>
</html>