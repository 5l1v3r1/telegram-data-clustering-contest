<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/d-mikelionis-ir-toliau-gins-kauno-zalgirio-vartus/73690"/>
    <meta property="og:site_name" content="EURO FOOTBALL"/>
    <meta property="article:published_time" content="2019-12-09T14:13:51+00:00"/>
    <meta property="og:title" content="D. Mikelionis ir toliau gins &quot;Kauno Žalgirio&quot; vartus"/>
    <meta property="og:description" content="Jau keturis sezonus Lietuvos futbolo A lygoje „Kauno Žalgirio“ vartus gynęs Deividas Mikelionis tą darys ir ateinančiais metais. Pasibaigus 2019-ųjų metų sezonui vartų sargas su Kauno klubu pratęsė savo kontraktą."/>
  </head>
  <body>
    <article>
      <h1>D. Mikelionis ir toliau gins "Kauno Žalgirio" vartus</h1>
      <address>
        <time datetime="2019-12-09T14:13:51+00:00">09 Dec 2019, 14:13</time>
      </address>
      <p>Jau keturis sezonus Lietuvos futbolo A lygoje „Kauno Žalgirio“ vartus gynęs Deividas Mikelionis tą darys ir ateinančiais metais. Pasibaigus 2019-ųjų metų sezonui vartų sargas su Kauno klubu pratęsė savo kontraktą.</p>
      <p>Pasibaigusiame A lygos sezone 24-erių metų vartininkas komandos vartus gynė 24 rungtynėse ir iš jų net 8 kartus išlaikė savo vartus „sausus“. Taip pat, jis 5 kartus pateko į simbolinę A lygos turo rinktinę, o tai yra geriausias rezultatas visoje lygoje.</p>
      <p>Beje, įdomu tai, kad vartininkas vilkėdamas žaliai baltus marškinėlius A lygoje jau yra sužaidęs 90 rungtynių ir pagal šį skaičių dabartinėje komandoje yra aiškus lyderis.</p>
      <p>„Džiaugiuosi galimybe tęsti tai, ką pradėjome su šiuo klubu nuo pirmų dienų – tai didelis įvertinimas man. Tikiu šiuo klubu ir atiduosiu visas jėgas, kad kitais metais sezonas būtų dar geresnis ir įsimintinesnis“, – Žalgiris.lt teigė ir UEFA Europos lygos atrankose rungtynėse komandos vartus gynęs kaunietis.</p>
      <p>Savo ateitį su „Kauno Žalgirio“ klubu D. Mikelionis susiejo iki 2021-ųjų metų sezono pabaigos.</p>
    </article>
  </body>
</html>