<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322622/Zoveel-kostte-de-nieuwe-naam-van-het-Orkest-van-het-Oosten"/>
    <meta property="og:site_name" content="RTV Oost"/>
    <meta property="article:published_time" content="2019-12-09T14:39:05+00:00"/>
    <meta property="og:title" content="Zoveel kostte de nieuwe naam van het Orkest van het Oosten"/>
    <meta property="og:description" content="De kosten voor het invoeren van Phion, orkest van Gelderland &amp; Overijssel, de nieuwe naam van Het Orkest van het Oosten en Het Gelders Orkest, bedragen 73.000 euro. Dat antwoordt gedeputeerde Roy de Witte op vragen van de PVV."/>
  </head>
  <body>
    <article>
      <h1>Zoveel kostte de nieuwe naam van het Orkest van het Oosten</h1>
      <address>
        <time datetime="2019-12-09T14:39:05+00:00">09 Dec 2019, 14:39</time>
      </address>
      <slideshow>
        <figure>
          <img src="https://imgo.rgcdn.nl/c23a21e775a9409db910cc462af42ae9/opener/Orkest-van-het-Oosten-Foto-RTV-Oost.jpg?v=ku6itZeBChrY5cw3I9X0rw2"/>
        </figure>
        <figure>
          <img src="https://imgo.rgcdn.nl/c23a21e775a9409db910cc462af42ae9/opener/Orkest-van-het-Oosten-Foto-RTV-Oost.jpg?v=ku6itZeBChrY5cw3I9X0rw2"/>
        </figure>
        <figcaption>Orkest van het Oosten (Foto: RTV Oost)</figcaption>
      </slideshow>
      <p>De kosten voor het invoeren van Phion, orkest van Gelderland &amp; Overijssel, de nieuwe naam van Het Orkest van het Oosten en Het Gelders Orkest, bedragen 73.000 euro. Dat antwoordt gedeputeerde Roy de Witte op vragen van de PVV.</p>
      <p>In een commissievergadering van provincie Overijssel in november wilde PVV-Statenlid Joeri Pool weten hoeveel de nieuwe naam heeft gekost. Op dat moment moest gedeputeerde Roy de Witte het antwoord schuldig blijven. Vandaag is er alsnog een schriftelijk antwoord.</p>
      <p>Pool is zeer verbaasd. "Bij het horen van dit bedrag sloegen we echt stijl achterover. Absurd hoog voor een naam die klinkt als een energiemaatschappij."</p>
      <p>
        <b>'Dekt de lading'</b>
      </p>
      <p>Maar volgens de directie van het orkest dekt dit bedrag de totale kosten van het ontwikkelen van de merknaam en de marketing en communicatie die erbij komt kijken.</p>
      <p>Sinds 1 september 2019 zijn het Orkest van het Oosten en het Gelders Orkest gefuseerd. Op hun nieuwe naam kregen ze al eerder <a href="https://www.rtvoost.nl/nieuws/319366/Kritiek-op-nieuwe-naam-Orkest-van-het-Oosten-Is-het-een-ziekenhuis">veel kritiek</a> op Twitter. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Zoveel+kostte+de+nieuwe+naam+van+het+Orkest+van+het+Oosten">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/319366/Kritiek-op-nieuwe-naam-Orkest-van-het-Oosten-Is-het-een-ziekenhuis"/>
      </related>
    </article>
  </body>
</html>