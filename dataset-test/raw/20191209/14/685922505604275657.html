<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483482"/>
    <meta property="og:site_name" content="طرفداری"/>
    <meta property="article:published_time" content="2019-12-09T14:28:55+00:00"/>
    <meta property="og:title" content="حمیداوی مالک باشگاه شهرخودرو: باشگاه فوتبال خریدم، اما مقابل ما هندبال بازی کردند"/>
    <meta property="og:description" content="طرفداری - تساوی 1-1 شهرخودرو و سپاهان در یکی از حساس ترین دیدارهای هفته چهاردهم لیگ برتر ایران، جنجال ساز شد. به گزارش وب سایت رسمی باشگاه شهرخودرو خراسان، فرهاد حمیداوی مالک باشگاه شهرخودرو پس از پایان این دیدار گفت: من فکر می‌کردم که فقط یک باشگاه فوتبال خریده‌ام اما گویا مقابل ما فوتبال و هندبال بازی می‌کنند."/>
  </head>
  <body>
    <article>
      <h1>حمیداوی مالک باشگاه شهرخودرو: باشگاه فوتبال خریدم، اما مقابل ما هندبال بازی کردند</h1>
      <address><time datetime="2019-12-09T14:28:55+00:00">09 Dec 2019, 14:28</time> by <a rel="author" href="https://www.tarafdari.com/%D8%B4%D9%87%D8%B1%D9%88%D8%B2-%D8%AD%D8%AF%D8%A7%D8%AF%DB%8C%D8%A7%D9%86/6984" target="_blank">شهروز حدادیان</a></address>
      <pre>مالک باشگاه شهرخودرو می گوید که در دیدار مقابل سپاهان شاهد هندبال بوده، اما داور آن را نادیده گرفته است.</pre>
      <p><b><a href="https://www.tarafdari.com/">طرفداری </a></b>- <a href="https://www.tarafdari.com/node/1483409">تساوی 1-1 شهرخودرو و سپاهان</a> در یکی از حساس ترین دیدارهای هفته چهاردهم لیگ برتر ایران، جنجال ساز شد. به گزارش <b>وب سایت رسمی باشگاه شهرخودرو خراسان</b>، فرهاد حمیداوی مالک باشگاه شهرخودرو پس از پایان این دیدار گفت:</p>
      <blockquote>من فکر می‌کردم که فقط یک باشگاه فوتبال خریده‌ام اما گویا مقابل ما فوتبال و هندبال بازی می‌کنند.</blockquote>
      <p>وی در خصوص تساوی تیمش مقابل سپاهان اظهار کرد:</p>
      <blockquote>به تیم سپاهان خسته نباشید می گویم. ترکیب فوتبال و هندبال را تابحال ندیده‌بودیم. یک باشگاه فوتبال خریدیم و مالک تیم هندبال هم هستیم. از داور شخصا به این خاطر تشکر می‌کنم.</blockquote>
      <p>مالک باشگاه شهرخودرو خراسان تصریح کرد:</p>
      <blockquote>نمی‌دانم کمیته داوران یا سازمان لیگ، کدام مرجع باید پاسخگو باشد، اما فکر می‌کنم بخش خصوصی با این شرایط فوتبال‌زده می‌شود. ۲ پنالتی صد در صد را نگرفتند و نمی‌دانم چه بگویم.</blockquote>
      <p>حمیداوی تاکید کرد:</p>
      <blockquote>این نگاه قطعا با وجود عشقی که بخش خصوصی به فوتبال دارد، باعث دلزدگی می‌شود. نباید حق تیمی خورده شود و نباید زحمات ما، اینطور با تصمیمات اشتباه زایل شود. جواب هواداران ما را چه کسی می‌دهد؟ در روز غیرتعطیل، در ساعت نامناسب باز هم پشت ما بودند و از آنها ممنونیم و به خاطر این اتفاقات تلخ متاسفیم</blockquote>
    </article>
  </body>
</html>