<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/oikonomia/staikoyras-se-trochia-dynamikis-epanekkinisis-i-elliniki-oikonomia/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T14:31:10+00:00"/>
    <meta property="og:title" content="Σταϊκούρας: Σε τροχιά δυναμικής επανεκκίνησης η ελληνική οικονομία"/>
    <meta property="og:description" content="Για τη δυναμική επανεκκίνηση της ελληνικής οικονομίας μίλησε ο υπουργός Οικονομικών, Χρήστος Σταϊκούρας, στους Αμερικανούς επενδυτές"/>
  </head>
  <body>
    <article>
      <h1>Σταϊκούρας: Σε τροχιά δυναμικής επανεκκίνησης η ελληνική οικονομία</h1>
      <address>
        <time datetime="2019-12-09T14:31:10+00:00">09 Dec 2019, 14:31</time>
      </address>
      <p>Για τη δυναμική επανεκκίνηση της ελληνικής οικονομίας μίλησε ο <a href="https://neaselida.gr/tag/ypourgos-ikonomikon/">υπουργός Οικονομικών</a>, <a href="https://neaselida.gr/tag/christos-stekouras/"><b>Χρήστος Σταϊκούρας</b></a>, στους <b>Αμερικανούς επενδυτές</b> που συμμετείχαν στις εργασίες του 21oυ Ετήσιου Επενδυτικού Συνέδριου της Capital Link στη <a href="https://neaselida.gr/tag/nea-yorki/"><b>Νέα Υόρκη</b></a>.</p>
      <p>Όπως μάλιστα εξήγησε, <b>η κυβέρνηση κινείται στη βάση</b> ενός συνεκτικού σχεδίου που έχει ως στόχο να αποκαταστήσει, βήμα προς βήμα, την οικονομική κανονικότητα στη χώρα.</p>
      <p>«Στο πλαίσιο αυτό, από τις 7 Ιουλίου <b>η Ελλάδα αναμφισβήτητα έκανε μια δυναμική επανεκκίνηση</b>. Η εμπιστοσύνη και η αξιοπιστία αποκαθίστανται, το οικονομικό κλίμα βελτιώνεται, τόσο η πολιτική σταθερότητα όσο και η ρεαλιστική αισιοδοξία επιστρέφουν στη χώρα», ανέφερε χαρακτηριστικά.</p>
      <h3>Τα Πεπραγμένα των Πρώτων Έξι Μηνών</h3>
      <p>Αναφερόμενος στο οικονομικό σχέδιο της κυβέρνησης, ο <b>Χρήστος Σταϊκούρας</b> παρουσίασε τα πεπραγμένα των πρώτων έξη μηνών, λέγοντας ότι:</p>
      <p>· Έκλεισαν τα πιθανά δημοσιονομικά κενά</p>
      <p>· Επιτεύχθηκαν οι δημοσιονομικοί στόχοι</p>
      <p>· Μειώθηκε ο φόρος ακίνητης περιουσίας</p>
      <p>· Εξαλείφθηκαν τα υπολειπόμενα Capital Controls</p>
      <p>· Ανατράπηκε η αναποτελεσματική νομοθεσία στην αγορά εργασίας</p>
      <p>· Προχώρησε μια συστηματική λύση για τη μείωση των μη εξυπηρετούμενων δανείων στους ισολογισμούς των τραπεζών</p>
      <p>· Επανεκκινήθηκαν εμβληματικά έργα και ιδιωτικοποιήσεις</p>
      <p>· Προπληρώθηκε το ακριβότερο μέρος του δανείου του ΔΝΤ</p>
      <p>· Ψηφίστηκε νόμος για τη βελτίωση του επενδυτικού περιβάλλοντος</p>
      <p>· Ρυθμίστηκε η ηλεκτρονική αγορά τυχερών παιχνιδιών</p>
      <p>· Ψηφίστηκε μια συνολική φορολογική μεταρρύθμιση που θα επιταχύνει την οικονομική ανάπτυξη</p>
      <h3>Ορατά Αποτελέσματα</h3>
      <p>Εκτιμώντας ότι τα αποτελέσματα αυτών των ενεργειών είναι ήδη ορατά, ο υπουργός Οικονομικών υποστήριξε ότι <b>«η κοινωνία, οι εταίροι, οι επενδυτές, οι αγορές</b> και οι οίκοι αξιολόγησης είναι πλέον αισιόδοξοι για τις δυνατότητες της ελληνικής οικονομίας».</p>
      <p>Όπως μάλιστα σημείωσε, αυτή η αισιοδοξία αντανακλάται:</p>
      <p>· Στην 4η βελτιωμένη έκθεση επιτήρησης</p>
      <p>· Στην επιτυχή έκδοση κρατικών ομολόγων όσον αφορά τα επιτόκια και την ποιότητα</p>
      <p>· Στις αναβαθμίσεις των οργανισμών αξιολόγησης πιστοληπτικής ικανότητας</p>
      <p>· Στη σημαντική βελτίωση του Δείκτη Οικονομικού Κλίματος και του Δείκτη Εμπιστοσύνης Καταναλωτή</p>
      <p>«Αναμφισβήτητα, η Ελλάδα έχει περάσει πολλά κατά την τελευταία δεκαετία. Και τώρα επιστρέφει στην κανονικότητα», τόνισε ο Έλληνας υπουργός.</p>
      <h3>Τα Επόμενα Βήματα</h3>
      <p>Λέγοντας ότι η κυβέρνηση θα εντείνει τις προσπάθειες της για να αντιμετωπίσει τις επερχόμενες προκλήσεις, <b>ο Χρήστος Σταϊκούρας σκιαγράφησε τα επόμενα βήματα</b>, λέγοντας ότι αποτελούν βασικές πολιτικές προτεραιότητες:</p>
      <p>· Η επιτυχία των συμφωνημένων δημοσιονομικών στόχων</p>
      <p>· Η διασφάλιση της σταθερότητας του χρηματοπιστωτικού συστήματος</p>
      <p>· Η ενίσχυση της ρευστότητας στην πραγματική οικονομία</p>
      <p>· Η προώθηση του Σχεδίου Ανάπτυξης Περιουσιακών Στοιχείων</p>
      <p>· Η εισαγωγή κατάλληλου πλαισίου για τη διαχείριση του ιδιωτικού χρέους</p>
      <related>
        <a href="https://neaselida.gr/oikonomia/fitch-thetikes-oi-prooptikes-ton-ellinikon-trapezon-gia-to-2020/"/>
      </related>
    </article>
  </body>
</html>