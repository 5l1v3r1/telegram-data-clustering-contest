<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/when-discussion-goes-on-in-citizenship-amendment-bill-modi-and-rahul-were-in-jharkhan282.html"/>
    <meta property="og:site_name" content="DoolNews"/>
    <meta property="article:published_time" content="2019-12-09T14:26:00+00:00"/>
    <meta property="og:title" content="പൗരത്വ ഭേദഗതി ബില്ലില്‍ ചൂടന്‍ ചര്‍ച്ച നടക്കുമ്പോള്‍ ലോക്‌സഭയിലെത്താതെ മോദിയും രാഹുലും; ഇരുവരുമുള്ളത് ഇവിടെയാണ്"/>
    <meta property="og:description" content="Citizenship (Amendment) Bill Congress PM Narendra Modi Rahul Gandhi India ന്യൂദല്‍ഹി: പൗരത്വ ഭേദഗതി ബില്ലില്‍ രാജ്യത്തുടനീളം പ്രതിഷേധവും ലോക്‌സഭയില്‍ ചൂടേറിയ ചര്‍ച്ചയും ന"/>
  </head>
  <body>
    <article>
      <h1>പൗരത്വ ഭേദഗതി ബില്ലില്‍ ചൂടന്‍ ചര്‍ച്ച നടക്കുമ്പോള്‍ ലോക്‌സഭയിലെത്താതെ മോദിയും രാഹുലും; ഇരുവരുമുള്ളത് ഇവിടെയാണ്</h1>
      <address><time datetime="2019-12-09T14:26:00+00:00">09 Dec 2019, 14:26</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: പൗരത്വ ഭേദഗതി ബില്ലില്‍ രാജ്യത്തുടനീളം പ്രതിഷേധവും ലോക്‌സഭയില്‍ ചൂടേറിയ ചര്‍ച്ചയും നടക്കുമ്പോള്‍ രണ്ടു പ്രമുഖര്‍ തെരഞ്ഞെടുപ്പിന്റെ ചൂടിലാണ്. പ്രധാനമന്ത്രി നരേന്ദ്രമോദിയും കോണ്‍ഗ്രസ് നേതാവ് രാഹുല്‍ ഗാന്ധിയും. ഇരുവരും ജാര്‍ഖണ്ഡിലെ തെരഞ്ഞെടുപ്പ് റാലികളിലാണ്.</p>
      <p>ഇരുവരും ഇന്നു രാവിലെ മുതല്‍ വിവിധ തെരഞ്ഞെടുപ്പ് പ്രചാരണ റാലികളില്‍ സംസാരിക്കുന്നുണ്ട്. മോദി കര്‍ണാടക ഉപതെരഞ്ഞെടുപ്പില്‍ ബി.ജെ.പി കൈവരിച്ച വിജയമായിരുന്നു പ്രധാനമായും സംസാരിച്ചതെങ്കില്‍, രാഹുല്‍ രാജ്യത്തു സ്ത്രീകള്‍ക്കെതിരെ നടക്കുന്ന ആക്രമണങ്ങളിലാണു ശ്രദ്ധ കേന്ദ്രീകരിച്ചത്.</p>
      <p>അതേസമയം ലോക്‌സഭയില്‍ ബില്ലിനെതിരെ കടുത്ത പ്രതിഷേധമാണു പ്രതിപക്ഷ പാര്‍ട്ടികള്‍ ഉയര്‍ത്തിയത്. ബില്ലിനെതിരെ കോണ്‍ഗ്രസ്, തൃണമൂല്‍ കോണ്‍ഗ്രസ്, സമാജ് വാദി പാര്‍ട്ടി, സി.പി.ഐ.എം, ആം ആദ്മി പാര്‍ട്ടി തുടങ്ങിയവര്‍ രംഗത്തെത്തി.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>പൗരത്വഭേദഗതി ബില്ലില്‍ നിന്നും ഒരു പ്രത്യേക മതവിഭാഗത്തെ മാത്രം ഒഴിവാക്കിയെന്നും ഇത് ഒരിക്കലും സംഭവിക്കാന്‍ പാടില്ലാത്ത കാര്യമാണെന്നും മുസ്ലിം ലീഗ് നേതാവ് പി.കെ കുഞ്ഞാലിക്കുട്ടി പറഞ്ഞു.</p>
      <related>
        <a href="https://www.doolnews.com/if-the-citizenship-bill-passed-i-will-declare-as-a-muslim-says-harsh-mandar234.html?utm_source=doolnews&amp;utm_medium=related"/>
      </related>
      <p>‘ഇത് എല്ലാവരും പറയുന്ന കാര്യമാണ്. ഇത് ഒരിക്കലും സംഭവിക്കാന്‍ പാടില്ല. നാലോ അഞ്ചോ വിഭാഗങ്ങളെ അവര്‍ ഉള്‍പ്പെടുത്തുന്നു. ഒരു മതവിഭാഗത്തെ മാത്രം ഒഴിവാക്കുന്നു. ഇത് ഇന്ത്യന്‍ ഭരണഘടനയ്ക്ക് എതിരാണ്. മൗലികാവകാശത്തിന്റെ ലംഘനമാണ്. ഇത് എങ്ങനെ അനുവദിച്ചുകൊടുക്കാന്‍ സാധിക്കും- അദ്ദേഹം ചോദിച്ചു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>എന്നാല്‍ ഒരു മതവിഭാഗക്കാരുടേയും പേര് ബില്ലില്‍ എടുത്തുപറഞ്ഞിട്ടില്ലെന്നും എല്ലാ മത വിഭാഗക്കാരേയും ഇതില്‍ ഉള്‍പ്പെടുത്തിയിട്ടുണ്ടെന്നുമായിരുന്നു അമിത് ഷായുടെ മറുപടി.</p>
      <figure>
        <iframe src="https://www.youtube.com/embed/n0Mg7SRcSBw" width="500" height="281" data-service="Youtube" scrolling="no"/>
      </figure>
    </article>
  </body>
</html>