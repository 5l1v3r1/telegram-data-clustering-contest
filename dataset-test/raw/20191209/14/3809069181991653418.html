<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/world/article/1423264/stoys-dromoys-oi-opadoi-tis-estegklal-gia-na-epistrepsei-o-stramatsoni-pic"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T14:28:00+00:00"/>
    <meta property="og:title" content="Στους δρόμους οι οπαδοί της Εστεγκλάλ για να επιστρέψει ο Στραματσόνι! (pic)"/>
    <meta property="og:description" content="Σε διαδηλώσεις έξω από το υπουργείο αθλητισμού στην Τεχεράνη προχώρησαν εκατοντάδες οπαδοί της Εστεγκλάλ προκειμένου ο Αντρέα Στραματσόνι να επιστρέψει στον σύλλογο!  "/>
  </head>
  <body>
    <article>
      <h6 class="kicker">ΔΙΑΔΗΛΩΣΕΙΣ ΣΤΗΝ ΤΕΧΕΡΑΝΗ ΥΠΕΡ ΤΟΥ ΣΤΡΑΜΑΤΣΟΝΙ</h6>
      <h1>Στους δρόμους οι οπαδοί της Εστεγκλάλ για να επιστρέψει ο Στραματσόνι! (pic)</h1>
      <h2>Σε διαδηλώσεις έξω από το υπουργείο αθλητισμού στην Τεχεράνη προχώρησαν εκατοντάδες οπαδοί της Εστεγκλάλ προκειμένου ο Αντρέα Στραματσόνι να επιστρέψει στον σύλλογο!  </h2>
      <address><time datetime="2019-12-09T14:28:00+00:00">09 Dec 2019, 14:28</time> by <a rel="author" href="http://www.gazzetta.gr/dimosiografos/giannis-georgopoulos" target="_blank">Γιάννης Γεωργόπουλος</a></address>
      <p>Σκηνές απείρου κάλλους εκτυλίχθηκαν στους κεντρικούς δρόμους της Τεχεράνης, αλλά και έξω από το υπουργείο Αθλητισμού τους χώρας, από εκατοντάδες οπαδούς της Εστεγκλάλ, οι οποίοι διαδήλωσαν κατά της απόφασης του συλλόγου να λύσει τη συνεργασία του με τον Αντρέα Στραματσόνι.</p>
      <p>Ο Ιταλός τεχνικός αποχώρησε λόγω της οικονομικής ασυνέπειας της διοίκησης της Εστεγκλάλ και μάλιστα έφτασε στη Ρώμη μέσω ιδιωτικής πτήσης. Αντίθετα δεν επετράπη στον Σεμπάστιαν Λέτο, αλλά και στους υπόλοιπους συνεργάτες του «Στράμα» να εγκαταλείψουν την ιρανική πρωτεύουσα.</p>
      <figure>
        <img src="http://www.gazzetta.gr/sites/default/files/sitefiles_2019-12/stra_.jpg"/>
      </figure>
      <p>Η Εστεγκλάλ βρίσκεται στην κορυφή της βαθμολογίας του ιρανικού πρωταθλήματος και οι οπαδοί της ζητούν να ανακληθεί η απόφαση περί λύσης του συμβολαίου του πρώην προπονητή του Παναθηναϊκού, επιθυμώντας άμεσα την επιστροφή του.</p>
      <p>Ο πρόεδρος και το διοικητικό συμβούλιο της ομάδας μετά το χάος που προκλήθηκε υπέβαλε την παραίτηση του, τονίζοντας πως γίνονται προσπάθειες προκειμένου ο Στραματσόνι να μεταπεισθεί.</p>
    </article>
  </body>
</html>