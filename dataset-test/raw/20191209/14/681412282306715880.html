<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/realisticniji-bitmodzi-snapchat-cameo-koristi-deepfake-tehnologiju/"/>
    <meta property="og:site_name" content="PC Press"/>
    <meta property="article:published_time" content="2019-12-09T14:38:58+00:00"/>
    <meta property="og:title" content="Realističniji Bitmodži? Snapchat Cameo koristi Deepfake tehnologiju"/>
    <meta property="og:description" content="SnapChat će uskoro dodati novu mogućnost koja će vam omogućiti da se realistično, kao nikada do sada, ubacite u neki video ili GIF. Cameo je u stvari alat koji vaš lice lepi na digitalizovano telo.…"/>
  </head>
  <body>
    <article>
      <h1>Realističniji Bitmodži? Snapchat Cameo koristi Deepfake tehnologiju</h1>
      <address><time datetime="2019-12-09T14:38:58+00:00">09 Dec 2019, 14:38</time> by <a rel="author" href="https://pcpress.rs/author/stefandev/" target="_blank">Stefan Dević</a></address>
      <p>SnapChat će uskoro dodati novu mogućnost koja će vam omogućiti da se <b>realistično, kao nikada do sada</b>, ubacite u neki video ili GIF.</p>
      <figure>
        <img src="https://i1.wp.com/pcpress.rs/wp-content/uploads/2019/12/snapchat-deepfake.jpg"/>
      </figure>
      <p>Cameo je u stvari <b>alat koji vaš lice lepi na digitalizovano telo.</b> Izgleda poput aplikacije bitmoji, samo bi trebalo da bude realističnije. Prema izjavama koje su dali zvaničnici te kompanije TechCrunchu, Cameo će biti ubačen na mesto gde je sada Bitmoji u aplikaciji, a čim ovaj dodatak bude predstavljen u SAD.</p>
      <p>Možete da birate telo na koje želite da stavite facu, a <b>Snapchat će uz pomoć veštačke inteligencije manipulisati licem pokazujući različita osećanja i izraze.</b> Ova mogućnost je primećena kod francuskih Snapchat korisnika koji su dobili test verziju tog alata. Poslednji dodatak je aplikacija Cameo, za čije postojanje je potvrdila i direktno kompanija.</p>
      <p>“Cameos još nisu spremni da izađu na pozornicu, ali budite u toku sa globalnim predstavljanjem uskoro!”, iz Snapchat-a su javili zapadnim IT medijima. Na primeru videa koje su delili korisnici na Twitteru, jasno se vide velike potencijalne mogućnosti, pre svega zabavne, ovakvog servisa.</p>
      <p>https://twitter.com/gregv_/status/1203268574195994624</p>
      <p>Deepfake tehnologija će biti novitet za ovu aplikaciju, međutim sigurno će izdvojiti Snapchat od njegovih rivala poput Facebook-a, Instagram-a ali i TikTok-a. Tehnologija, koja se koristi kako bi se pravili lažni videi, našla se već pod kritikama šire javnosti, jer se vrlo verno koristi u manipulacijama video sadržajem i velike su potencijalne opasnosti u budućnosti u korišćenju ovakvih video u političke svrhe.</p>
      <p>https://twitter.com/gartr268/status/1203080218912739330</p>
      <p>Sa druge strane, Snapchat radi naporno kako bi privoleo mlađu publiku da ostane na platformi ali i privoleo novu koja je konstantno u potražnji za novim, sve kreativnijim načinima komunikacije.</p>
      <p>Izvor: <a href="https://pcpress.rs/PCout/?url=https://www.usatoday.com/story/tech/2019/12/08/snapchat-cameo-deepfake-tool-social-media-app/4376790002/">usatoday</a></p>
      <p>Tagovi: <a href="https://pcpress.rs/tag/ai-deepfake/">ai deepfake</a>, <a href="https://pcpress.rs/tag/cameos-deepfake/">cameos deepfake</a>, <a href="https://pcpress.rs/tag/snapchat-ai/">snapchat ai</a>, <a href="https://pcpress.rs/tag/snapchat-cameos/">snapchat cameos</a>, <a href="https://pcpress.rs/tag/snapchat-deepfake/">snapchat deepfake</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/snapchat-planira-reklame-od-sest-sekundi/"/>
        <a href="https://pcpress.rs/ai-deepfake-kao-pretnja-drustvenom-poretku/"/>
        <a href="https://pcpress.rs/google-radi-na-novom-proizvodu-koji-ce-biti-rival-snapchat-u/"/>
      </related>
    </article>
  </body>
</html>