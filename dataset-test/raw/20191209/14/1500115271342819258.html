<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/film/artikel/4949536/opnieuw-alleen-mannen-race-voor-regie-golden-globe"/>
    <meta property="og:site_name" content="RTL Boulevard"/>
    <meta property="article:published_time" content="2019-12-09T14:33:17+00:00"/>
    <meta property="og:title" content="Geen vrouwelijke regisseurs in de race voor Golden Globe"/>
    <meta property="og:description" content="In een jaar dat gekenmerkt wordt door verschillende hitfilms die geregisseerd werden door vrouwen, van Hustlers tot The Farewell, heeft de organisatie van de Golden Globes opnieuw alleen mannen genomineerd in de categorie beste regie. Onder anderen Martin Scorsese (The Irishman), Quentin Tarantino (One Upon a Time... in Hollywood) en Todd Philips (Joker) wisten een nominatie binnen te slepen."/>
  </head>
  <body>
    <article>
      <h1>Geen vrouwelijke regisseurs in de race voor Golden Globe</h1>
      <address>
        <time datetime="2019-12-09T14:33:17+00:00">09 Dec 2019, 14:33</time>
      </address>
      <p>In een jaar dat gekenmerkt wordt door verschillende hitfilms die geregisseerd werden door vrouwen, van Hustlers tot The Farewell, heeft de organisatie van de Golden Globes opnieuw alleen mannen genomineerd in de categorie beste regie. Onder anderen Martin Scorsese (The Irishman), Quentin Tarantino (One Upon a Time... in Hollywood) en Todd Philips (Joker) wisten een nominatie binnen te slepen.</p>
      <p>In de 77-jarige historie van de Golden Globes werd slechts zeven keer een vrouw genomineerd. Daarvan wist alleen Barbra Streisand haar nominatie voor het maken van <i>Yentl</i> in 1984 te verzilveren. Streisand maakte in 1992 nog eens kans voor de regie van <i>The Prince of Tides</i>. De andere genomineerden waren Jane Campion (<i>The Piano</i>, 1994), Sofia Coppola (<i>Lost in Translation</i>, 2004), Kathryn Bigelow (<i>The Hurt Locker</i>, 2010 en <i>Zero Dark Thirty</i>, 2013) en Ava DuVernay (<i>Selma</i>, 2015).</p>
      <p>Sommige experts hadden volgens Variety voor dit jaar een nominatie voor Greta Gerwig verwacht. Haar film <i>Little Women</i> werd wel in twee andere categorieÃ«n geselecteerd waaronder beste actrice voor Saoirse Ronan.</p>
      <p>De nominaties worden bepaald door zo'n honderd leden van de Hollywood Foreign Press Association. De Golden Globes vormen jaarlijks een van de belangrijkste graadmeters voor de uitreiking van de Oscars. De uitreiking is op 5 januari.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/film/artikel/4949151/wonder-woman-maakt-grandioze-terugkeer-nieuwe-trailer"/>
        <a href="https://www.rtlboulevard.nl/entertainment/film/artikel/4948806/john-travolta-ontdekt-foutje-once-upon-time-hollywood"/>
        <a href="https://www.rtlboulevard.nl/entertainment/film/artikel/4947791/spin-van-aladdin-de-maak-voor-disney"/>
        <a href="https://www.rtlboulevard.nl/video/tv-fragmenten/video/4947321/de-nieuwste-jumanji-film-belooft-een-knaller-te-worden"/>
        <a href="https://www.rtlboulevard.nl/entertainment/film/artikel/4946236/reboot-van-honey-i-shrunk-kids-de-maak"/>
        <a href="https://www.rtlboulevard.nl/entertainment/film/artikel/4945831/disney-lanceert-nieuwe-trailer-van-mulan"/>
      </related>
      <related>
        <a href="https://www.rtlboulevard.nl/entertainment/showbizz/artikel/4949506/meeste-golden-globe-nominaties-voor-marriage-story"/>
      </related>
    </article>
  </body>
</html>