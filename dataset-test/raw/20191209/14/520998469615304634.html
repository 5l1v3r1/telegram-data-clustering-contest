<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/ukraine/v-ukrayini-zapustili-8-novih-poyizdiv-381507"/>
    <meta property="og:site_name" content="Погляд"/>
    <meta property="article:published_time" content="2019-12-09T14:53:00+00:00"/>
    <meta property="og:title" content="В Україні запустили 8 нових поїздів"/>
    <meta property="og:description" content="«Укрзалізниця» в новому графіку руху пасажирських поїздів на 2019/2020 роки призначила 8 нових поїздів"/>
  </head>
  <body>
    <article>
      <h1>В Україні запустили 8 нових поїздів</h1>
      <h2>Новий графік руху поїздів почав діяти з 8 грудня</h2>
      <address>
        <time datetime="2019-12-09T14:53:00+00:00">09 Dec 2019, 14:53</time>
      </address>
      <p>Публічна акціонерна компанія «Укрзалізниця» в новому графіку руху пасажирських поїздів на 2019/2020 роки призначила 8 нових поїздів, більшість з яких курсуватимуть у популярному серед туристів західному напрямку.</p>
      <p>Як повідомили в пресслужбі компанії, новий графік руху поїздів почав діяти з 8 грудня, в ньому передбачено курсування 185 пар пасажирських поїздів. Зокрема, формуванням «Укрзалізниці» - 162 пар (14 з яких - швидкісні), країн СНД - 9 пар, інших країн - 14 пар. У міжнародному сполученні курсуватиме 20 пар поїздів з країнами Заходу і 17 пар - з країнами СНД.</p>
      <p>«Більше 90% поїздів у новому графіку руху - це швидкі і прискорені поїзди», - відзначили в «Укрзалізниці».</p>
      <p>Згідно з повідомленням, компанія призначила такі 8 нових поїздів: № 192/291 Львів - Дніпро, № 203/204 Львів - Дніпро, № 179/180 Львів - Дніпро, № 129/130 Полтава - Ворохта, № 201/202 Львів - Ужгород, № 960/961, 962/963 Кошице - Мукачеве, № 241/242 Дніпро - Одеса, № 233/234 Київ - Вінниця.</p>
      <p>Крім того, для перевезень пасажирів у пікові періоди «Укрзалізниця» передбачила продовження маршрутів поїздів <b>№ 7/8 Київ - Івано-Франківськ до Чернівців</b>, № 75/76 Кривий Ріг - Київ та № 71/72 Запоріжжя - Київ до Ужгорода, № 140/139 Лисичанськ - Харків/Дніпро-Головний до Миколаєва.</p>
      <p>Крім того, передбачені сезонні поїзди на літній період. Також у графіку руху 2019/2020 кілька пасажирських поїздів змінили маршрути курсування, серед яких поїзд № 1/2 Івано-Франківськ - Костянтинівка, № 357/358 Київ - Рахів, № 161/162 Миколаїв - Київ, № 67/68 Київ - Варшава.</p>
      <p>Також повідомляється, що в новому графіку компанія змінила нумерацію таких поїздів: № 63/64 Дніпро - Одеса на № 53/54, № 247/248 Житомир - Одеса на № 131/132, № 641/642 Кишинів - Одеса на № 841/842, № 61/62 Санкт-Петербург - Кишинів на № 361/362, № 73/74 Москва - Кривий Ріг № 95/96, № 95/96 Маріуполь - Бахмут на №77/78.</p>
      <footer>Джерело: <a href="https://www.unian.ua/">УНІАН</a></footer>
      <related>
        <h4>Схожі записи</h4>
        <a href="https://pogliad.ua/news/ukraine/ukrzaliznicya-nagadala-pasazhiram-pro-perevedennya-godinnikiv-na-vihidnih-362433"/>
        <a href="https://pogliad.ua/news/ukraine/na-zimovi-svyata-ukrayincyam-dodali-potyagiv-381054"/>
        <a href="https://pogliad.ua/news/ukraine/ministr-anonsuvav-novi-poyizdi-z-zaporizhzhya-do-chernivciv-frankivska-i-kieva-380195"/>
        <a href="https://pogliad.ua/news/ukraine/ukrzaliznicya-priznachila-14-dodatkovih-poyizdiv-do-dnya-zahisnika-ukrayini-378566"/>
      </related>
    </article>
  </body>
</html>