<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234305/"/>
    <meta property="og:site_name" content="Українська правда"/>
    <meta property="article:published_time" content="2019-12-09T14:49:59+00:00"/>
    <meta property="og:title" content="Діти на Чернігівщині отруїлися небезпечною рослиною – поліція"/>
    <meta property="og:description" content="Двоє дітей, які отруїлися на Чернігівщині, прийшли до тями в реанімації, поліція розслідує обставини трагедії."/>
  </head>
  <body>
    <article>
      <h1>Діти на Чернігівщині отруїлися небезпечною рослиною – поліція</h1>
      <address>
        <time datetime="2019-12-09T14:49:59+00:00">09 Dec 2019, 14:49</time>
      </address>
      <p>Двоє дітей, які отруїлися на Чернігівщині, прийшли до тями в реанімації, поліція розслідує обставини трагедії.</p>
      <p><b>Джерело</b>: <a href="https://cn.npu.gov.ua/news/novini/policziya-chernigivshhini-rozsliduje-obstavini-otrujennya-trox-pidlitkiv-nebezpechnoyu-roslinoyu/">поліція</a> Чернігівської області</p>
      <p><b>Дослівно:</b> "Один хлопчик помер, двоє знаходяться в реанімації Чернігівської обласної лікарні. Після проведеного медиками комплексу реанімаційних заходів життю пацієнтів нічого не загрожує". </p>
      <p><b>Деталі:</b> Підлітки розповіли, під час гри на околиці села вони з’їли корінь рослини, схожої на отруйний борщівник, та запили його водою з річки. Після цього усім стало зле й діти були госпіталізовані до лікарні. </p>
      <p>Відкрито провадження за статтею 115 Кримінального кодексу (вбивство) (традиційно у випадку загибелі –ред).</p>
      <p>Поліція проводить досудове розслідування обставин нещасного випадку.</p>
      <p><b>Що передувало</b>: Троє хлопців 2005, 2007 і 2010 років народження надійшли до Новгород-Сіверської центральної районної лікарні з одного з сіл району. У всіх трьох було <a href="https://www.pravda.com.ua/news/2019/12/9/7234262/">отруєння невідомої етіології.</a></p>
      <p>На жаль, за кілька годин наймолодший школяр помер. Зважаючи на тяжкий стан хлопців, медики прийняли рішення про термінове переведення пацієнтів до Чернігівської обласної лікарні. Там медперсоналу вдалося стабілізувати стан потерпілих, вони опритомніли.</p>
      <footer>Українська правда</footer>
      <related>
        <a href="https://www.pravda.com.ua/news/2019/12/9/7234262/"/>
        <a href="https://www.pravda.com.ua/news/2019/12/4/7233876/"/>
        <a href="https://www.pravda.com.ua/news/2019/11/21/7232669/"/>
      </related>
    </article>
  </body>
</html>