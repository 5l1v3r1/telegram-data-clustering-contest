<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/vlada-pridava-take-policistum-a-hasicum-pristi-rok-jim-vzros/r~303ec4da1a9111ea88f50cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-12-09T14:53:08+00:00"/>
    <meta property="og:title" content="Vláda přidá také policistům a hasičům, příští rok jim vzrostou platy o 1500 korun"/>
    <meta property="og:description" content="Navýšení je stejné jako u zaměstnanců ve veřejné správě a u vojáků. Výjimkou jsou učitelé."/>
  </head>
  <body>
    <article>
      <h1>Vláda přidá také policistům a hasičům, příští rok jim vzrostou platy o 1500 korun</h1>
      <address>
        <time datetime="2019-12-09T14:53:08+00:00">09 Dec 2019, 14:53</time>
      </address>
      <p>Příslušníkům bezpečnostních sborů se stanoví stupnice základních tarifů v jedenácti tarifních třídách a v každé z nich ve dvanácti tarifních stupních. Po zvýšení by tak příslušník v nejnižší třídě a nejnižším stupni měl dostat v základním tarifu 19 210 korun, v nejvyšší kategorii pak 61 520 korun.</p>
      <p>Kromě <a href="https://zpravy.aktualne.cz/policista/l~650eb6500cca11e49e9f002590604f2e/">policistů</a> a <a href="https://zpravy.aktualne.cz/hasici/l~i:keyword:47/">hasičů</a> se vládním nařízením zvednou tarify příslušníkům Úřadu pro zahraniční styky a informace, Bezpečnostní informační služby, Vězeňské služby, Celní správy a Generální inspekce bezpečnostních sborů.</p>
      <p>Související</p>
      <h3>Vánoce budou štědré. Třináctý plat vyplatí rekordně firem, odměny přesáhnou 34 tisíc</h3>
      <figure>
        <img src="https://cdn.xsd.cz/resize/f153aefecbc33ac7a9bf6d49e2771042_resize=240,135_.jpg?hash=1ec44b5c808b21933b15c90a4af09eb3"/>
      </figure>
      <p>Příslušníkům, kteří vykonávají službu ve dvousměnném, třísměnném nebo nepřetržitém režimu služby, stoupnou tarify o dalších deset procent. Například pro výjezdového hasiče či strojníka s praxí do tří let tak půjde o více než šestiprocentní zvýšení platu, uvedlo ministerstvo.</p>
      <p>Podle informací Unie bezpečnostních složek ze září letošního roku činí průměrný plat policistů přibližně 43 tisíc korun, v reálu ale řadoví policisté dostávají okolo 30 tisíc korun hrubého. Nástupní plat policistů se pohybuje okolo 24 tisíc korun.</p>
    </article>
  </body>
</html>