<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2598650/tragedia-na-ternopilsini-na-budivnictvi-colovika-pereihav-kran"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-12-09T14:45:00+00:00"/>
    <meta property="og:title" content="Трагедія на Тернопільщині: на будівництві чоловіка переїхав кран"/>
    <meta property="og:description" content="Даний факт працівники поліції внесли в ЄРДР відповідно до статті 272 частина 1 ККУ"/>
  </head>
  <body>
    <article>
      <h1>Трагедія на Тернопільщині: на будівництві чоловіка переїхав кран</h1>
      <address><time datetime="2019-12-09T14:45:00+00:00">09 Dec 2019, 14:45</time> by <a rel="author">Олег Давибіда</a></address>
      <p>
        <i>Нещастя з п’ятдесятидворічним жителем Підволочиського району трапилося 6 грудня.</i>
      </p>
      <p>Як інформує "<a href="http://dosie102.te.ua/2019/12/09/cherez-vlasnu-neoberezhnist-na-budivnytstvi-zahynuv-cholovik/">Досьє-102</a>", чоловік працює кранівником на одній із будівельних фірм офіційно близько шести років. Очевидці кажуть, що потерпілий саме збирався їхати з будови на базу, але щось пішло не так.</p>
      <p>Він вийшов з транспортного засобу, аби перевірити його. Проте залишив кран на передачі з ключами в замку запалювання.</p>
      <p>Коли робітник намагався заглянути під крило, сперся на колесо. В результаті, кран почав котитися і підім’яв під себе чоловіка. Це побачили майстри й викликали швидку.</p>
      <p>З больовим шоком та ушкодженням черевної та грудної порожнини потерпілого госпіталізували до лікарні.</p>
      <p>Проте врятувати життя чоловікові не вдалося. За кілька годин він помер. Даний факт працівники поліції внесли в ЄРДР відповідно до статті 272 частина 1 ККУ – Порушення правил безпеки під час виконання робіт з підвищеною небезпекою.</p>
    </article>
  </body>
</html>