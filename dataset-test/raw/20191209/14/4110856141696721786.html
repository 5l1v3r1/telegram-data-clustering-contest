<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/synantisi_labrof_tramp_stin_ouasingkton-593062/"/>
    <meta property="og:site_name" content="Real.gr"/>
    <meta property="article:published_time" content="2019-12-09T14:09:00+00:00"/>
    <meta property="og:title" content="Ανυπόμονο, απρόσεκτο και αλλοπρόσαλλο «γέρο» χαρακτήρισε η Β. Κορέα τον Τραμπ"/>
    <meta property="og:description" content="Ο Ρώσος υπουργός Εξωτερικών Σεργκέι Λαβρόφ θα συναντηθεί με τον πρόεδρο των ΗΠΑ Ντόναλντ Τραμπ στη διάρκεια συνομιλιών που θα έχει στην Ουάσινγκτον την Τρίτη, σύμφωνα με το πρακτορείο Interfax που επικαλείται πηγή του υπουργείου Εξωτερικών της Ρωσίας."/>
  </head>
  <body>
    <article>
      <h1>
        <a href="https://www.real.gr/kosmos/arthro/anypomono_aprosekto_kai_alloprosallo_gero_xaraktirise_h_b_korea_ton_tramp-593057/">Ανυπόμονο, απρόσεκτο και αλλοπρόσαλλο «γέρο» χαρακτήρισε η Β. Κορέα τον Τραμπ</a>
      </h1>
      <address><time datetime="2019-12-09T14:09:00+00:00">09 Dec 2019, 14:09</time> by <a rel="author">ΑΠΕ-ΜΠΕ-Reuters-TASS</a></address>
      <p>
        <b>Ο Ρώσος υπουργός Εξωτερικών Σεργκέι Λαβρόφ θα συναντηθεί με τον πρόεδρο των ΗΠΑ Ντόναλντ Τραμπ στη διάρκεια συνομιλιών που θα έχει στην Ουάσινγκτον την Τρίτη, σύμφωνα με το πρακτορείο Interfax που επικαλείται πηγή του υπουργείου Εξωτερικών της Ρωσίας.</b>
      </p>
      <p>«Στις 10 Δεκεμβρίου ο Σεργκέι Λαβρόφ θα πραγματοποιήσει επίσκεψη εργασίας στην Ουάσινγκτον. Αναμένεται να γίνει δεκτός από τον πρόεδρο των ΗΠΑ Ντοναλντ Τραμπ, θα έχει επίσης συνομιλίες με τον υπουργό Εξωτερικών Μάικ Πομπέο. Τα μέρη αναμένεται να συζητήσουν ένα μεγάλο εύρος θεμάτων που αφορούν την τρέχουσα και τη μελλοντική κατάσταση των σχέσεων ανάμεσα στη Ρωσία και τις Ηνωμένες Πολιτείες, καθώς και επείγοντα διεθνή θέματα», ανέφερε η πηγή αυτή.</p>
      <p>Η πηγή τόνισε πως ο Λαβρόφ θα επισκεφθεί τις Ηνωμένες Πολιτείες έπειτα από πρόσκληση του ΥΠΕΞ των ΗΠΑ.</p>
      <p>Το υπουργείο Εξωτερικών της Ρωσίας ανέφερε πως ο Λαβρόφ θα ταξιδέψει στην Ουάσινγκτον για συνομιλίες με τον υπουργό Εξωτερικών των ΗΠΑ Μάικ Πομπέο, αλλά δεν αναφέρθηκε σε συνομιλίες με τον Τραμπ. Οι σχέσεις της Μόσχας με τις Ηνωμένες Πολιτείες είναι στο χαμηλότερο σημείο τους μετά το τέλος του Ψυχρού Πολέμου.</p>
      <p>Οι Λαβρόφ και Τραμπ συναντήθηκαν στον Λευκό Οίκο στις 10 Μαΐου 2017. Αργότερα είχαν μια σύντομη συνομιλία στο περιθώριο της Γενικής Συνέλευσης των Ηνωμένων Εθνών στη Νέα Υόρκη. Ο Ρώσος ανώτατος διπλωμάτης είχε επίσης συνάντηση με τον ομόλογό του των ΗΠΑ στη Νέα Υόρκη στις 27 Σεπτεμβρίου.</p>
    </article>
  </body>
</html>