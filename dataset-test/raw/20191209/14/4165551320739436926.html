<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727725/darzhavno-gorsko-stopanstvo-dobrich-predlaga-blagotvoritelno-zhivi-elhi-za-kolednite-i-novogodishni-praznitsi.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T14:24:00+00:00"/>
    <meta property="og:title" content="Държавно горско стопанство - Добрич предлага благотворително живи елхи за коледните и новогодишни празници"/>
    <meta property="og:description" content="Добрич. Държавно горско стопанство (ДГС) - Добрич предлага благотворително живи елхички за коледните и новогодишни празници. Това съобщи Татяна Димитрова, експерт „Връзки с обществеността“ в Североизточно държавно предприятие (СИДП), предаде кореспондентът на Радио „Фокус” – Варна. Адресът на стопанството, пред чиято сграда се продава обикновена ела, е ул. „Марин Дринов“ N"/>
  </head>
  <body>
    <article>
      <h1>Държавно горско стопанство - Добрич предлага благотворително живи елхи за коледните и новогодишни празници</h1>
      <address><time datetime="2019-12-09T14:24:00+00:00">09 Dec 2019, 14:24</time> by <a rel="author">Агенция "Фокус"</a></address>
      <p><b><i>Добрич. </i></b>Държавно горско стопанство (ДГС) - Добрич предлага благотворително живи елхички за коледните и новогодишни празници. Това съобщи Татяна Димитрова, експерт „Връзки с обществеността“ в Североизточно държавно предприятие (СИДП), предаде кореспондентът на <b>Радио „Фокус” – Варна</b>. <br/><br/>Адресът на стопанството, пред чиято сграда се продава обикновена ела, е ул. „Марин Дринов“ No 5. Кампанията, която започна от днес, е на Министерство на земеделието, храните и горите и е под надслов: „Посади надежда”. Държавните горски предприятия предоставят 10 000 коледни дръвчета, като пет лева от продажбата на всяка елхичка ще бъдат дарени за каузата. Тази година кампанията е в партньорство с Фондация „Искам бебе“ и има за цел да бъдат подпомогнати двойки с репродуктивни проблеми. <br/><br/>Продажбата на живи елхички ще продължи до навечерието на коледните празници – 23 декември 2019 г. Инициативата за подпомагане на значими каузи на Министерството от предходните кампании през 2015 и 2016 г. - „Купи жива елхичка, помогни на дете“ бе за набиране на средства за работа с деца от фондация „Аутизъм Днес” и за лечение на дете в чужбина.<br/><br/>Жулиета НИКОЛОВА</p>
    </article>
  </body>
</html>