<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/hirek/2019/12/09/sofor-nelkul-jon-a-mercedes-taxi/"/>
    <meta property="og:site_name" content="Vezess"/>
    <meta property="article:published_time" content="2019-12-09T14:20:31+00:00"/>
    <meta property="og:title" content="Sofőr nélkül jön a Mercedes taxi"/>
    <meta property="og:description" content="A Mercedes és a Bosch közös projektjében robotpilótával felszerelt S-osztályok szállítják az utasokat a kaliforniai San José városában."/>
  </head>
  <body>
    <article>
      <h1>Sofőr nélkül jön a Mercedes taxi</h1>
      <address><time datetime="2019-12-09T14:20:31+00:00">09 Dec 2019, 14:20</time> by <a rel="author" href="https://www.vezess.hu/author/svekus-gergo/" target="_blank">Svékus Gergő</a></address>
      <p>
        <b>A Mercedes és a Bosch közös projektjében robotpilótával felszerelt S-osztályok szállítják az utasokat a kaliforniai San José városában.</b>
      </p>
      <p>Önjáró luxuslimuzinok szállítják az utasokat San José nyugati része és a városközpont között abban a kísérleti projektben, amelyet a Bosch és a Mercedes-Benz indított útjára.</p>
      <p>Az okostelefonos alkalmazásról hívható autó felveszi az utast, majd az applikációban megadott címre szállítja, emberi beavatkozás nélkül. A volán mögött ott ül azért egy tartalék sofőr, mert soha nem lehet tudni.</p>
      <slideshow>
        <figure>
          <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-6.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-5.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-4.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-3.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-2.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-9.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-7.jpg"/>
        </figure>
      </slideshow>
      <p>A 4/5 szintű, azaz a létező legfejlettebb autonóm mobilitási rendszereket tesztelő programot nem véletlenül helyezték San Joséba: a város már 2017 derekán, az USA-ban legelsőként engedélyezte az autonóm járművek közúti tesztelését.</p>
      <p>A résztvevő felek nem csak a technológiát vizsgálják, hanem azt is, az önjáró taxi mennyire képes hasznosan és szervesen beleilleszkedni a városi közlekedési struktúrába.</p>
      <figure>
        <img src="https://vezess2.p3k.hu/app/uploads/2019/12/mercedes-benz-bosch-san-jose-autonom-taxi-8.jpg"/>
      </figure>
      <table>
        <tr>
          <td valign="top">
            <a href="https://www.vezess.hu/firstclass/2019/11/25/mit-vegyek-karacsonyra-iden-harc-a-kilok-ellen/">
              <pic src="https://vezess2.p3k.hu/app/uploads/2019/11/weight-loss-2036965_1920-196x131.jpg"/>
            </a>
          </td>
          <td valign="top">
            <a href="https://www.vezess.hu/firstclass/2019/11/25/mit-vegyek-karacsonyra-iden-harc-a-kilok-ellen/">
              <b>5 tuti ajándékötlet, hogy az ünnepek alatt is megtartsd a formád<br/></b>
            </a>
            <a href="https://www.vezess.hu/firstclass/2019/11/25/mit-vegyek-karacsonyra-iden-harc-a-kilok-ellen/">A karácsonyi időszak mindig kritikus, ha a kilókról van szó…</a>
          </td>
        </tr>
      </table>
      <footer>Forrás: Mercedes-Benz</footer>
    </article>
  </body>
</html>