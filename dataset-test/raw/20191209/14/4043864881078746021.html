<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234307/"/>
    <meta property="og:site_name" content="Українська правда"/>
    <meta property="article:published_time" content="2019-12-09T14:53:19+00:00"/>
    <meta property="og:title" content="Російські паспорти отримали 125 тисяч жителів окупованого Донбасу – МВС РФ"/>
    <meta property="og:description" content="За повідомленням МВС РФ, російські паспорти отримали близько 125 тисяч осіб, що проживають на тимчасово окупованій території Донецької та Луганської областей (ОРДЛО)."/>
  </head>
  <body>
    <article>
      <h1>Російські паспорти отримали 125 тисяч жителів окупованого Донбасу – МВС РФ</h1>
      <address>
        <time datetime="2019-12-09T14:53:19+00:00">09 Dec 2019, 14:53</time>
      </address>
      <p>За повідомленням МВС РФ, російські паспорти отримали близько 125 тисяч осіб, що проживають на тимчасово окупованій території Донецької та Луганської областей (ОРДЛО).</p>
      <p><b>Джерело:</b> <a href="https://www.svoboda.org/a/30315962.html">Радіо Свобода</a> з посиланням на главу МВС Росії Володимира Колокольцева</p>
      <p><b>Деталі</b>: За словами Колокольцева з квітня 2019 року російські паспорти отримали близько 125 тисяч осіб, що проживають в ОРДЛО.</p>
      <p>Всього в пункти прийому документів в Ростовській області надійшло понад 160 тисяч заяв на отримання російського громадянства.</p>
      <p><b>Що було раніше:</b> В листопаді губернатор Ростовської області РФ Василь Голубєв заявив, що російські паспорти з кінця квітня 2019 року видано понад 170 тисячам жителів окупованих районів Донецької та Луганської областей України.</p>
      <p>
        <b>Передісторія:</b>
      </p>
      <ul>
        <li>24 квітня 2019 року, після другого туру президентських виборів в Україні, президент РФ Володимир <a href="https://www.pravda.com.ua/news/2019/04/24/7213454/">Путін підписав </a>указ, що дає жителям окремих районів Донецької та Луганської областей України право отримати громадянство РФ у спрощеному порядку.</li>
        <li>Путін назвав це питанням "<a href="https://www.pravda.com.ua/news/2019/04/24/7213480/">гуманітарного характеру</a>". "У нас немає жодного бажання створювати проблеми новій українській владі. Але терпіти ситуацію, за якої люди, що проживають на території Донецької та Луганської республік, взагалі позбавлені будь-яких цивільних прав, – це переходить усі межі з точки зору прав людини", – заявив тоді он.</li>
        <li>Росія спровокувала конфлікт на сході України навесні 2014 року і підтримує його досі, домагаючись особливого статусу для Донбасу від України.</li>
        <li>Відкрито "приєднувати" ОРДЛО до РФ, як анексований Крим, Росія не намагається.</li>
      </ul>
      <related>
        <a href="https://www.pravda.com.ua/news/2019/12/9/7234300/"/>
        <a href="https://www.pravda.com.ua/news/2019/12/7/7234148/"/>
        <a href="https://www.pravda.com.ua/news/2019/12/7/7234137/"/>
      </related>
    </article>
  </body>
</html>