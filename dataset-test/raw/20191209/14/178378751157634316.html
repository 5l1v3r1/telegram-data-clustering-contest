<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/prossime-puntate-upas-9-13-dicembre-2019.html"/>
    <meta property="og:site_name" content="Today"/>
    <meta property="article:published_time" content="2019-12-09T14:20:00+00:00"/>
    <meta property="og:title" content="Un Posto al Sole, anticipazioni dal 9 al 13 dicembre 2019"/>
    <meta property="og:description" content="L'appuntamento con la storica soap ambientata a Napoli è alle 20.35 su Rai Tre"/>
  </head>
  <body>
    <article>
      <h1>Un Posto al Sole, anticipazioni dal 9 al 13 dicembre 2019</h1>
      <h2>L'appuntamento con la storica soap ambientata a Napoli è alle 20.35 su Rai Tre</h2>
      <address><time datetime="2019-12-09T14:20:00+00:00">09 Dec 2019, 14:20</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/51026028245297/video-tassista-picchia-cliente-fiumicino-2.mp4"/>
      </figure>
      <p>Tutto pronto per una nuova settimana in compagnia dei protagonisti di <b>Un Posto al Sole</b>. Tante le novità attese nelle prossime puntate, in onda<b> da lunedì 9 a venerdì 13 dicembre 2019.</b> Tra amori, litigi e beghe familiari, ancora una volta la soap ambientata a Napoli saprà tenere i telespettatori con il fiato sospeso. Di seguito trovate qualche anticipazione di ciò che vedremo in onda. Intanto, vi ricordiamo che l'appuntamento con la serie tv è <b>alle 20.35 su Rai Tre.</b></p>
      <h3>Anticipazioni Upas 9 13 dicembre 2019</h3>
      <p>Peggiora il rapporto tra <b>Otello e Teresa,</b> con lui sempre più nervoso dopo l'ennesimo litigio. <b>Patrizio </b>nel frattempo è particolarmente preoccupato per le scelte del fratello dopo aver saputo dell'incontro di <b>Diego </b>con <b>Aldo</b>.</p>
      <p>Il figlio di <b>Raffaele </b>ha infatti capito che ad investire l'avvocato, vicenda per cui era anche finito in carcere, è stato <b>Jacopo</b>. Pur conoscendo la verità, però, l'idea di <b>Diego </b>pare essere quella di accettare la somma di denaro che Leone gli ha offerto in cambio del suo silenzio.</p>
      <p><b>Andrea </b>torna da Londra. È il momento di rivelare i suoi progetti per il futuro ad <b>Arianna</b>, parole che non possono non lasciarla delusa.</p>
      <p>Nel frattempo <b>Alberto </b>è sempre più in difficoltà. <b>Angela </b>insiste perché <b>Clara </b>lo denunci, e lei sembra indecisa sul da farsi.</p>
    </article>
  </body>
</html>