<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/diethni/mporis-tzonson-meta-to-brexit-o-erotas-th-anthisei-se-oli-ti-chora/"/>
    <meta property="og:site_name" content="TheCaller.Gr"/>
    <meta property="article:published_time" content="2019-12-09T14:05:28+00:00"/>
    <meta property="og:title" content="Μπόρις Τζόνσον: Μετά το Brexit... ο έρωτας θ΄ανθίσει σε όλη τη χώρα"/>
    <meta property="og:description" content="«Τα βέλη του (σ.σ θεού) Έρωτα θα πετάξουν γι΄άλλη μια φορά μετά το Brexit. Ο έρωτας θ' ανθίσει σε όλη τη χώρα», δήλωσε ο Μπόρις Τζόνσον."/>
  </head>
  <body>
    <article>
      <h1>Μπόρις Τζόνσον: Μετά το Brexit... ο έρωτας θ΄ανθίσει σε όλη τη χώρα</h1>
      <address>
        <time datetime="2019-12-09T14:05:28+00:00">09 Dec 2019, 14:05</time>
      </address>
      <p>Ο Μπόρις Τζόνσον προέβλεψε μια αύξηση των γεννήσεων (baby boom) στο Ηνωμένο Βασίλειο μετά το Brexit, επικαλούμενος ως παράδειγμα εκείνο που συνέβη «μετά τους Ολυμπιακούς Αγώνες» του Λονδίνου το 2012, κάτι που όμως δεν συνέβη ποτέ στην πραγματικότητα.</p>
      <p>Ο ιστότοπος επαλήθευσης Full Fact επισημαίνει σχετικά πως το Ηνωμένο Βασίλειο δεν κατέγραψε καμία αύξηση της γεννητικότητας έπειτα από τους Ολυμπιακούς Αγώνες του Λονδίνου.</p>
      <p>Για την ακρίβεια, συνέβη ακριβώς το αντίθετο: ο αριθμός των γεννήσεων υποχώρησε κατά 4,3% στην Αγγλία και στην Ουαλία το 2013 σε σχέση με το 2012, σύμφωνα με τα στοιχεία του Εθνικού Γραφείου Στατιστικής (ONS), ενώ η γεννητικότητα δεν είχε σταματήσει να αυξάνεται από το 2001, με εξαίρεση το 2009 (1).</p>
      <p>Το 2012 ήταν εξαιρετικό από την άποψη της γεννητικότητας, με σχεδόν 730.000 γεννήσεις. Αλλά αυτό δεν μπορεί σε καμία περίπτωση να αποδοθεί σε ένα μετα-ολυμπιακό baby boom: με τους Ολυμπιακούς Αγώνες να διεξάγονται από τις 27 Ιουλίου έως τις 12 Αυγούστου 2012, κανένα μωρό που είχε συλληφθεί στη διάρκεια των Αγώνων ή μετά δεν θα μπορούσε να έχει γεννηθεί εκείνη τη χρονιά.</p>
    </article>
  </body>
</html>