<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/173976/milunovic-zasluzili-smo-izborimo-prolece-evropi"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T14:50:00+00:00"/>
    <meta property="og:title" content="Milunović: Zaslužili smo da izborimo proleće u Evropi"/>
    <meta property="og:description" content="Fudbaler Crvene zvezde Nemanja Milunović, pred meč poslednjeg kola Lige šampiona protiv Olimpijakosa, veruje da će crveno-beli polusezonu krunisati evropskim prolećem."/>
  </head>
  <body>
    <article>
      <h1>Milunović: Zaslužili smo da izborimo proleće u Evropi</h1>
      <h2>Fudbaler Crvene zvezde Nemanja Milunović, pred meč poslednjeg kola Lige šampiona protiv Olimpijakosa, veruje da će crveno-beli polusezonu krunisati evropskim prolećem.</h2>
      <address><time datetime="2019-12-09T14:50:00+00:00">09 Dec 2019, 14:50</time> by <a rel="author">Republika</a></address>
      <p>- Znamo šta nam donosi ovaj meč, bićemo maksimalno koncentrisani i daćemo sve od sebe za pozitivan rezultat. Realno, prema svemu što smo prikazali ove sezone zaslužujemo da igramo Evropu - rekao je Milunović za klupski sajt.</p>
      <p>Defanzivac Zvezde istakao je da reč umor ne postoji pred susret u Atini, koji će za fudbalere srpskog šampiona biti 35. po redu od jula meseca.</p>
      <p>- Ne osvrćemo se na broj mečeva koji smo odigrali do sada, već samo na važnost ove utakmice. Znamo da nas posle Atine očekuje samo još duel sa Čukarickim, pa zaslužen odmor i zato moramo dati maksimum. Ne treba se štedeti i siguran sam da ce ekipa to i uraditi. Psihološka iscrpljenost je u ovom slučaju u drugom planu. Svi mi želimo posle dve godine da Zvezda dočeka proleće u Evropi, izuzetno motivisani idemo u Atinu po pozitivan rezultat.</p>
      <p>Atmosfera na stadionu „Karaiskakis“ biće prijateljska, kao i u Beogradu na prvom susretu dva bratska tima, bez obzira na značaj meča.</p>
      <p>- Lepo je kad ceo stadion peva istu pesmu, uveren sam da ce atmosfera ponovo biti vrhunska. Podrška navijača ce nam značiti, kao i uvek i nadam se da cemo ih mi obradovati dobrim rezultatom i plasmanom u Ligu Evrope - zaključio je Milunović.</p>
      <p>Crvena zvezda je posle pet kola treća u grupi B sa tri osvojena boda, dok je Olimpijakos poslednji sa samo jednim.</p>
      <p>Izabranicima Vladan Milojevića dovoljan je i remi za ostanak na ovoj poziciji i plasman u šesnaestinu finala Lige Evrope, dok klubu iz Atine odgovara samo pobeda.</p>
      <p>Meč između Olimpijakosa i Crvene zvezde igra se u sredu od 21 sat u Atini.</p>
      <related>
        <h4>Pročitajte još:</h4>
        <a href="http://republika.rs/sport/fudbal/173948/Zvezdi-protiv-Olimpijakosa-sudi-dobro-poznati-arbitar"/>
        <a href="http://republika.rs/sport/fudbal/173854/TOMANE-ISECI-TAJ-OLIMPIJAKOS"/>
        <a href="http://republika.rs/sport/fudbal/173707/Olimpijakos-naostrio-Zvezdu"/>
        <a href="http://republika.rs/sport/fudbal/173034/Vladan-Milojevic-posle-gostovanja-Lucanima-Imali-smo-odredjeni-strah-ali-zadovoljan-sam-partijom-protiv-Mladosti"/>
        <a href="http://republika.rs/sport/fudbal/172814/Pizonova-emotivna-poruka-navijacima-poziv-stadion-voli-Zvezdu-kad-gubi-taj-nije-zvezdas"/>
      </related>
    </article>
  </body>
</html>