<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/google-chrome-mostrera-lanteprima-delle-schede-su-pc-windows-637733"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T14:30:46+00:00"/>
    <meta property="og:title" content="Google Chrome mostrerà l’anteprima delle schede su PC Windows"/>
    <meta property="og:description" content="Un prossimo aggiornamento di Google Chrome introdurrà l'opzione Tab Strips, che mostra in anteprima il contenuto delle schede aperte."/>
  </head>
  <body>
    <article>
      <h1>Google Chrome mostrerà l’anteprima delle schede su PC Windows</h1>
      <h2>Un prossimo aggiornamento di Google Chrome introdurrà l'opzione Tab Strips, che mostra in anteprima il contenuto delle schede aperte.</h2>
      <address><time datetime="2019-12-09T14:30:46+00:00">09 Dec 2019, 14:30</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/Untitled-design-2019-12-09T103218.105.png"/>
      </figure>
      <p><b>Google Chrome</b> è il browser Web più utilizzato al mondo. Complice della sua popolarità sono, sicuramente, la sua <b>semplicità d’uso</b> e le sue <b>numerose funzionalità</b>. Funzionalità che il colosso di Mountain View cerca costantemente di migliorare per fare di Chrome il miglior browser Web di sempre e per regalare agli utenti una esperienza d’utilizzo appagante.</p>
      <p>Un <b>prossimo aggiornamento</b> di <b>Google Chrome</b> per PC <b>Windows</b> potrebbe introdurre la nuova opzione di <i><b>Tab Strips</b></i>, che <b>mostra un’anteprima delle schede aperte</b> in forma di miniatura. Per il momento disponibile esclusivamente su <b>Chrome OS</b>, questa nuova funzionalità <b>mostra in miniatura il contenuto della pagina aperta semplicemente puntando il cursore sul suo titolo</b>. A questo punto, verrà aperto un <b>pannello</b> in cui vengono mostrare <b>tutte le anteprime delle pagine aperte</b>, così che l’utente possa avere una <b>panoramica sulla propria attività senza dover accedere alla scheda</b> per vederne, effettivamente, il contenuto.</p>
      <h3>Come attivare la funzionalità di Tab Strips su Chrome Canary per vedere in anteprima il contenuto delle schede aperte</h3>
      <p>Chi è in possesso di <b>Google Chrome Canary</b> può <b>già attivare Tab Strips</b> seguendo questa procedura: anzitutto, occorre aggiornare l’app all’ultima versione disponibile, dopodiché andare su <b><i>chrome: // flags</i></b> e cercare “<b>strip</b>“. Da qui, poi, trovare ed abilitare <i>#<b>webui-tab-strip</b></i>, <i>#<b>new-tabstrip-animation</b></i> e <i>#<b>scrollable-tabstrip</b>. </i>A questo punto, occorre riavviare <a href="https://www.tecnoandroid.it/2019/08/19/google-chrome-come-attivare-la-dark-mode-su-desktop-e-smartphone-570096"><b>Chrome</b></a> ed il gioco è fatto. Ecco un video condiviso dai ragazzi di <b><i>9to5google</i></b> che mostra in anteprima il funzionamento della funzionalità in questione.</p>
      <figure>
        <iframe src="https://www.youtube.com/embed/MDzosFzEgXk" width="696" height="392" data-service="Youtube" scrolling="no"/>
      </figure>
      <p>Come detto in precedenza, <b>la funzione di Tab Strips potrebbe debuttare presto su Windows, </b>per arrivare poi in un secondo momento su Linux e MacOS.</p>
    </article>
  </body>
</html>