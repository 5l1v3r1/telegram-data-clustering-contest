<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907177/niets-geregeld-voor-feyenoord-fans-in-porto-gaan-met-z-n-allen-naar-kerstmarkt-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T14:15:00+00:00"/>
    <meta property="og:title" content="Rellen niet uitgesloten bij Porto-Feyenoord: 'Goed dat fans wel worden toegelaten'"/>
    <meta property="og:description" content="Door een straf van de UEFA blijft het uitvak donderdag vermoedelijk leeg tijdens FC Porto-Feyenoord. Een tegenvaller voor veel Feyenoord-supporters, aangezien het vervoer naar Portugal allemaal al geregeld is. De fans hopen dan ook dat de UEFA de straf uitstelt, zodat ze gewoon naar binnen mogen bij de wedstrijd. &quot;Om ongeregeldheden te voorkomen is het goed als supporters wél worden toegelaten. Dat geeft rust&quot;, geeft Remco Ravenhorst, voorzitter van supportersvereniging FSV De Feijenoorder aan tegen RTV Rijnmond. De supporters van de Feyenoord mogen niet naar binnen in het Estádio do Dragão, omdat er tijdens de uitwedstrijd tegen Young Boys vuurwerk werd afgestoken. Feyenoord ontvangt zware UEFA-straf: geen uitsupporters mee naar Porto Feyenoord tekent beroep aan tegen UEFA-straf en wil uitfans meenemen naar Porto"/>
  </head>
  <body>
    <article>
      <h1>Rellen niet uitgesloten bij Porto-Feyenoord: 'Goed dat fans wel worden toegelaten'</h1>
      <address>
        <time datetime="2019-12-09T14:15:00+00:00">09 Dec 2019, 14:15</time>
      </address>
      <p>
        <b>Door een straf van de UEFA blijft het uitvak donderdag vermoedelijk leeg tijdens FC Porto-Feyenoord. Een tegenvaller voor veel Feyenoord-supporters, aangezien het vervoer naar Portugal allemaal al geregeld is. De fans hopen dan ook dat de UEFA de straf uitstelt, zodat ze gewoon naar binnen mogen bij de wedstrijd.</b>
      </p>
      <p>"Om ongeregeldheden te voorkomen is het goed als supporters wél worden toegelaten. Dat geeft rust", geeft Remco Ravenhorst, voorzitter van supportersvereniging FSV De Feijenoorder aan tegen <a href="https://www.rijnmond.nl/nieuws/189471/Er-is-niets-geregeld-voor-Feyenoord-supporters-in-Porto"><i>RTV Rijnmond</i></a>. De supporters van de Feyenoord mogen niet naar binnen in het Estádio do Dragão, omdat er tijdens de uitwedstrijd tegen Young Boys vuurwerk werd afgestoken.</p>
      <p>De fans reizen sowieso naar Porto, aangezien de vliegtickets allemaal al geregeld waren. Een alternatief om de wedstrijd met zijn allen te kijken wordt er vooralsnog niet geboden. "Het is ook lastig. Zie maar iets voor zo'n grote groep te organiseren. Dan krijg je toch overal kleinere groepen", vervolgt Ravenhorst, die niet weet of er rellen gaan ontstaan donderdag. "In Napels verliep het prima, ondanks de fanatieke achterban van Napoli, maar zulke wedstrijden zijn nooit zonder risico."</p>
      <p>Feyenoord adviseert de supporters om niet naar het stadion te gaan donderdag. "Dat begrijp ik wel. De club wil problemen in en rond het stadion voorkomen. Wie weet gaan we dan wel met z'n allen naar de kerstmarkt."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904650/feyenoord-bestraft-na-wanordelijkheden-in-bern-geen-supporters-mee-naar-porto.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/905477/feyenoord-tekent-beroep-aan-tegen-uefa-straf-en-wil-uitfans-meenemen-naar-porto.html?campname=highlighted-content&amp;camplink=onderaan"/>
      </related>
    </article>
  </body>
</html>