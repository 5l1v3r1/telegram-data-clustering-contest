<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techzine.be/nieuws/infrastructure/50076/hpe-gaat-samenwerken-met-ruimtestartup-orbitsedge/"/>
    <meta property="og:site_name" content="Techzine"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="HPE gaat samenwerken met ruimte-start-up OrbitsEdge"/>
    <meta property="og:description" content="Hewlett Packard Enterprises (HPE) gaat een samenwerking aan met het  eerder dit jaar opgerichte OrbitsEdge. De in Florida gevestigde ruimtestartup wordt de hardwareleverancier voor de Edgeline Converged Edge-systemen van HPE.  OrbitsEdge handelt in feite alles af wat nodig is om de standaard HPE microdatacenter-apparatuur voor gebruik in de ruimte te ‘verharden’. Verharding is een standaardproces […]"/>
  </head>
  <body>
    <article>
      <h1>HPE gaat samenwerken met ruimte-start-up OrbitsEdge</h1>
      <address><time datetime="2019-12-09T14:00:00+00:00">09 Dec 2019, 14:00</time> by <a rel="author">Zamire Willems</a></address>
      <p>
        <b>Hewlett Packard Enterprises (HPE) gaat een samenwerking aan met het  eerder dit jaar opgerichte OrbitsEdge. De in Florida gevestigde ruimtestartup wordt de hardwareleverancier voor de Edgeline Converged Edge-systemen van HPE. </b>
      </p>
      <p><a href="https://orbitsedge.com/">OrbitsEdge</a> handelt in feite alles af wat nodig is om de standaard HPE microdatacenter-apparatuur voor gebruik in de ruimte te ‘verharden’. Verharding is een standaardproces om spullen gebruiksklaar te maken in de ruimte. Het proces bereidt in wezen apparatuur voor op de verhoogde straling, extreme temperaturen en andere stressoren die ruimte aan de mix toevoegt, aldus <a href="https://techcrunch.com/2019/12/03/orbitsedge-partners-with-hpe-on-orbital-datacenter-computing-and-analytics/">Techcrunch</a>. </p>
      <p>De ruimte biedt een interessante maar uitdagende omgeving voor <a href="https://www.techzine.be/nieuws/infrastructure/37415/hpe-supercomputer-terug-op-aarde-na-ruimte-experiment/">datacenteractiviteiten</a>. Analyse van data, gegenereerd door bijvoorbeeld experimenten aan boord van het ISS, zou idealiter ter plekke gebeuren gezien de uitdagingen die gepaard gaan met het verzenden van de gegevens naar een grondstation.</p>
      <h3>SatFrame</h3>
      <p>OrbitsEdge heeft een eigen stuk hardware ontwikkeld, genaamd SatFrame. Het is speciaal ontworpen om de stress van een op de ruimte gebaseerde bedrijfsomgeving tegen te gaan. Hierdoor is het relatief eenvoudig om standaard <i>off-the-shelf</i> verkrijgbare apparatuur, zoals een HPE Edgeline systeem, in de ruimte te laten werken zonder dat daarvoor enorm veel aanpassingen gedaan moeten worden.</p>
      <h3>In-space manufacturing</h3>
      <p>Door de samenwerking komt de haalbaarheid om een kleinschalig datacenter in een baan om de aarde op te zetten steeds dichterbij. Het kleinschalig datacenter moet op zijn minst een deel van de verwerking van op de ruimte gebaseerde gegevens direct in de buurt van waar het wordt verzameld af te handelen in plaats van om het terug te brengen naar de aarde. Een duur en gecompliceerd proces met het oog op het vinden van bedrijven en geschikte infrastructuur. Maar als je <i>in-space manufacturing</i> als uitgangspunt neemt en lokaal dingen zou kunnen doen, bespaar je veel overhead en ontgrendel je bovendien gaandeweg tonnen aan potentieel.</p>
    </article>
  </body>
</html>