<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.napi.hu/tozsdek-piacok/leeresztett_a_kormany_lufija.696526.html"/>
    <meta property="og:site_name" content="Napi.hu"/>
    <meta property="article:published_time" content="2019-12-09T14:18:00+00:00"/>
    <meta property="og:title" content="Leeresztett a kormány lufija"/>
    <meta property="og:description" content="Nagyon kevés lakossági állampapír fogyott el a múlt héten, a szuperkötvény sosem volt még ilyen népszerűtlen."/>
  </head>
  <body>
    <article>
      <h1>Leeresztett a kormány lufija</h1>
      <h2>Nagyon kevés lakossági állampapír fogyott el a múlt héten, a szuperkötvény sosem volt még ilyen népszerűtlen.</h2>
      <address><time datetime="2019-12-09T14:18:00+00:00">09 Dec 2019, 14:18</time> by <a rel="author" href="https://www.napi.hu/szerzo/Herman%20Bernadett" target="_blank">Herman Bernadett</a></address>
      <p>Mindössze 64,6 milliárd forintnyi Magyar Állampapír Pluszt (MÁP+) jegyeztek a múlt héten a befektetők az Államadósság Kezelő Központ (ÁKK) közlése szerint. A szuperállampapír megjelenése óta ez volt a leggyengébb hét.</p>
      <p>Az ÁKK 100 milliárd forintnyit ajánl fel hétről hétre az állampapírból, de utoljára október végén sikerült csak ennyit eladnia.</p>
      <p>Az Egyéves Magyar Állampapír (1MÁP) sem fogyott jól, 62,9 milliárd forintnyit ajánlott fel az ÁKK belőle, de csak 27,3 milliárdnyit adott el. Hogy miért vásárolták meg a befektetők a mindössze 2,5 százalékos kamatot fizető kincstárjegyet, rejtély, hiszen a MÁP+-t vissza lehet váltani egy év múlva költségmentesen, és addigra 3,785 százalékos hozamot fizet.</p>
      <p>Az IMF azt javasolta a kormánynak, csökkentse a MÁP+ kamatát, <a href="https://www.napi.hu/tozsdek-piacok/a-kritikak-ellenere-sincs-napirenden-a-map+-megvaltoztatasa.696500.html">de ilyen terv nincs napirenden.</a></p>
      <p>Tájékoztatás<br/><br/>A jelen oldalon található információk és elemzések a szerzők magánvéleményét tükrözik. A jelen oldalon megjelenő írások nem valósítanak meg a 2007. évi CXXXVIII. törvény (Bszt.) 4. § (2). bek 8. pontja szerinti befektetési elemzést és a 9. pont szerinti befektetési tanácsadást. <br/>Bármely befektetési döntés meghozatala során az adott befektetés megfelelőségét csak az adott befektető személyére szabott vizsgálattal lehet megállapítani, melyre a jelen oldal nem vállalkozik és nem is alkalmas. Az egyes befektetési döntések előtt éppen ezért tájékozódjon részletesen és több forrásból, szükség esetén konzultáljon személyes befektetési tanácsadóval!</p>
    </article>
  </body>
</html>