<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/-Skret-Klaus-ml-Milion-chvilek-zbroji-Lide-se-zlobi-na-Trikoloru-maji-novy-plan-606373"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T14:19:00+00:00"/>
    <meta property="og:title" content="„Skřet Klaus ml.!“ Milion chvilek zbrojí: Lidé se zlobí na Trikolóru, mají nový plán"/>
    <meta property="og:description" content="Václav Klaus mladší opět naštval účastníky protestů Milionu chvilek pro demokracii. Neřekl nic nového ani nic nenapsal. Jen založil hnutí. A nyní aktivisté naříkají, že jim ukradl trikoloru a už si ji nemohou vzít na demonstraci. A obviňují Klause mladšího, že názvem manipuluje a že jde o zneužití."/>
  </head>
  <body>
    <article>
      <h1>„Skřet Klaus ml.!“ Milion chvilek zbrojí: Lidé se zlobí na Trikolóru, mají nový plán</h1>
      <address>
        <time datetime="2019-12-09T14:19:00+00:00">09 Dec 2019, 14:19</time>
      </address>
      <p>
        <b>Václav Klaus mladší opět naštval účastníky protestů Milionu chvilek pro demokracii. Neřekl nic nového ani nic nenapsal. Jen založil hnutí. A nyní aktivisté naříkají, že jim ukradl trikoloru a už si ji nemohou vzít na demonstraci. A obviňují Klause mladšího, že názvem manipuluje a že jde o zneužití.</b>
      </p>
      <p>Jak je známo, demonstranti z Milionu chvilek pro demokracii se už zítra opět shromáždí na Václavském náměstí, následně mají v plánu se přesunout na Hlavní nádraží, strkat kolemjdoucím letáky a u toho pískat na píšťalky, bubnovat a obecně dělat hluk.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/-Zapojit-i-vidlaky-z-venkova-Vari-se-to-Odpurci-Babise-pry-pritvrdi-I-Milion-chvilek-605870"/>
      </related>
      <p>Ale co ti, co se v úterý 10.12. do Prahy nedostanou? Právě tuto otázku řešila na Chvilkové skupině Blažena Nedbálková. „Navrhuji, abychom my, co nemůžeme v úterý jet do Prahy, na výraz solidarity nosili placky Milionů chvilek a trikolory. Ať jsme vidět. Vzkaz do Prahy. Jsme s vámi a děkujeme všem organizátorům!“ vzkázala na skupině, ve které si „chvilkaři“ povídají a sdílejí různé poznatky a články.</p>
      <figure>
        <img src="https://cms.parlamentnilisty.cz/edition_files/uploaded-images/chvl1.JPG"/>
      </figure>
      <p>Nicméně, na slovo trikolóra jsou na Chvilkové skupině zřejmě hákliví. „Tak s trikolorou opatrně, přátelé!“ vyzývala Ivana Fridrichová. „Přesně! Největší podraz nazvat to ukrutné ‚společenství‘ Trikolóra! Skřet je řízen KGB a StB. Jablko nepadá daleko od pokřivenému stromu,“ vztekal se Jiří Kohout. „Já tomu uskupení s mladým Klausem říkám Spartakiáda. Ten jejich znak připomíná spartakiádu 85, pitomci, trikolóra je ve tvaru vlnky,“ přisadil si Jaromír Obšil. A jedna z diskutujících se dokonce tázala, zda nejde o zneužití státních symbolů.</p>
      <figure>
        <img src="https://cms.parlamentnilisty.cz/edition_files/uploaded-images/chvl2.JPG"/>
      </figure>
      <p>Jan Švarc to pak dotyčné vyvracel. Ale dodal: „Je to ale záměrně manipulativní; stejně jako název ANO, jedno z nejhezčích slov. Obojí uskupení ale potřebují hlasy těch, kteří nad tím nepřemýšlí.“</p>
      <figure>
        <img src="https://cms.parlamentnilisty.cz/edition_files/uploaded-images/chvl3.JPG"/>
      </figure>
      <p>Dle Pavla Matouše si trikoloru „ukradl miniKlaus“.</p>
      <figure>
        <img src="https://cms.parlamentnilisty.cz/edition_files/uploaded-images/chvl4.JPG"/>
      </figure>
      <p>„S plackou nemám problém, s trikolorou ano... Ukradený státní symbol, a nikomu to nevadí...“ rozčilovala se Leona Čermáková. „Zneužití“ štvalo i Lenku Prokšovou Zuskou.</p>
      <figure>
        <img src="https://cms.parlamentnilisty.cz/edition_files/uploaded-images/chvl5.JPG"/>
      </figure>
      <figure>
        <img src="https://cms.parlamentnilisty.cz/edition_files/uploaded-images/chvl8.JPG"/>
      </figure>
      <p>I další se ozvali, že od té doby, co se tak nazvalo hnutí Václava Klause mladšího, tak trikoloru nenosí.</p>
      <figure>
        <img src="https://cms.parlamentnilisty.cz/edition_files/uploaded-images/chvl6.JPG"/>
      </figure>
      <p>„Placku Trikolóry si nevezmu, ale trikoloru si přeci nenecháme ukrást!“ burcoval Ivan Stropek.</p>
      <figure>
        <img src="https://cms.parlamentnilisty.cz/edition_files/uploaded-images/chvl7.JPG"/>
      </figure>
      <p>A to, že Trikolóra je nyní jménem a znakem hnutí Václav Klause mladšího, vadilo i jiným. „Autorka to asi myslela ne jako placku Trikolóry, ale jako trikoloru samotnou. Blbý je, že je to prostě kvůli jedné nejmenované stejnojmenné straně momentálně zprofanovaný symbol,“ dodávala například Jana Žárská.</p>
      <figure>
        <img src="https://cms.parlamentnilisty.cz/edition_files/uploaded-images/chvl9.JPG"/>
      </figure>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Hluk-malovani-transparenty-A-kdyz-nekdo-nebude-souhlasit-Milion-chvilek-o-akci-proti-Babisovi-606316"/>
        <a href="https://www.parlamentnilisty.cz/arena/monitor/-Ze-pry-mame-poslouchat-EU-Babis-shrnul-brutalni-tyden-A-sokoval-na-tema-Milionu-chvilek-606295"/>
        <a href="https://www.parlamentnilisty.cz/arena/monitor/Klausova-Trikolora-by-se-dostala-do-Snemovny-preskocila-by-i-CSSD-Oznameno-v-CT-606282"/>
        <a href="https://www.parlamentnilisty.cz/arena/monitor/Klaus-ml-opet-nastve-Ne-slovy-ale-cinem-Jde-o-Gretu-A-vlastne-i-o-Sabatovou-605927"/>
      </related>
    </article>
  </body>
</html>