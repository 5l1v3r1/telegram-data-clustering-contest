<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/champions/2019/12/09/news/barcellona_messi_non_convocato_per_sfida_con_inter-243006663/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T14:33:00+00:00"/>
    <meta property="og:title" content="Barcellona, Messi non convocato per la sfida con l'Inter"/>
    <meta property="og:description" content="Con la qualificazione agli ottavi e il primo posto già al sicuro il tecnico Valverde lascia a casa il fuoriclasse argentino"/>
  </head>
  <body>
    <article>
      <h1>Barcellona, Messi non convocato per la sfida con l'Inter</h1>
      <h2>Con la qualificazione agli ottavi e il primo posto già al sicuro il tecnico Valverde lascia a casa il fuoriclasse argentino</h2>
      <address>
        <time datetime="2019-12-09T14:33:00+00:00">09 Dec 2019, 14:33</time>
      </address>
      <p><b>BARCELLONA -</b> Un piccolo vantaggio per l'Inter in vista della sfida di domani sera contro il Barcellona, decisiva per i nerazzurri in chiave qualificazione agli ottavi, arriva dalla lista dei convocati di Ernesto Valverde. Non c'è infatti <a href="https://www.repubblica.it/sport/calcio/esteri/2019/12/02/news/pallone_d_oro_messi_de_ligt-242460051/">Lionel Messi</a>. Con la qualificazione e il primo posto nel girone già sicuri il tecnico ha voluto concedere un turno di riposo al fuoriclasse argentino. Altre assenze di rilievo quelle di Piquè e Sergi Roberto oltre agli infortunati Dembelè, Semedo e Jordi Alba. In elenco invece i Primavera Inaki Pena, Carles Perez, Riqui Puig, Ansu Fati, Araujo e Morè.<br/>Questo l'elenco: Ter Stegen, Rakitic, Busquets, Todibo, Suarez, Neto, Lenglet, Wage, Griezmann, Alena, De Jong, Vidal, Umtiti, Junior Firpo, Pena, Perez, Puig, Fati, Araujo e Morè.<br/><br/> </p>
    </article>
  </body>
</html>