<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/482/Artykul/2418691,Miedzynarodowy-Festiwal-Filmowy-w-Kairze-To-byly-filmowe-petardy"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T14:41:00+00:00"/>
    <meta property="og:title" content="Międzynarodowy Festiwal Filmowy w Kairze. &quot;To były filmowe petardy&quot;"/>
    <meta property="og:description" content="W Kairze zakończył się Międzynarodowy Festiwal Filmowy. To wydarzenie ważne także dla polskich filmowców, którzy chętnie prezentują za granicą swoje obrazy. - Polskie kino dociera wszędzie, jesteśmy dostrzegani na świecie i jesteśmy w świetnej kondycji artystycznej - mówił Artur Zaborski, krytyk filmowy.   "/>
  </head>
  <body>
    <article>
      <h1>Międzynarodowy Festiwal Filmowy w Kairze. "To były filmowe petardy"</h1>
      <address>
        <time datetime="2019-12-09T14:41:00+00:00">09 Dec 2019, 14:41</time>
      </address>
      <p>
        <b>W Kairze zakończył się Międzynarodowy Festiwal Filmowy. To wydarzenie ważne także dla polskich filmowców, którzy chętnie prezentują za granicą swoje obrazy. - Polskie kino dociera wszędzie, jesteśmy dostrzegani na świecie i jesteśmy w świetnej kondycji artystycznej - mówił Artur Zaborski, krytyk filmowy.   </b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/0c72f237-0058-468f-a701-788af547d5e5.mp3"/>
          </figure>
          <p>O Międzynarodowym Festiwalu filmowym w Kairze opowiada Artur Zaborski (Stacja Kultura/Czwórka)</p>
        </li>
      </ul>
      <related>
        <a href="https://www.polskieradio.pl/10/482/Artykul/2418556,Atlas-film-lekarza-Czy-dostanie-nominacje-do-Oscara"/>
      </related>
      <p>Jednak jak przekonywał, dla tamtejszego odbiorcy najważniejsi są aktorzy lokalni. - Na Bliskim Wschodzie panuje ogromny kult lokalnych aktorów. Na tamtejsze festiwale przylatują największe hollywoodzkie gwiazdy, jak Sylvester Stallone, czy Clive Owen, a okazuje się, że budzą mniejsze zainteresowanie, niż aktorki znane z egipskiej telewizji - mówił Artur Zaborski. - Mam wrażenie, że dziś największą gwiazdą jest "egipska twarz ekspertowa", czyli Mena Massoud, odtwórca roli Alladyna. </p>
      <p>
        <b>POSŁUCHAJ TAKŻE <a href="https://www.polskieradio.pl/10/482/Artykul/2417176,Polski-Acid-Rain-zawalczy-o-Oscara">Polski film "Acid Rain" zawalczy o Oscara? &gt;&gt;&gt;</a></b>
      </p>
      <p>Jak podkreślał gość Czwórki, podczas kairskiego festiwalu, wiele krajów zaprezentowało filmowe "petardy", ale furorę zrobić miała produkcja z Sudanu pt. "You would die at 20". - To film, w którym zderza się tradycja i nowoczesność, próba pokazania współczesnego państwa, w którym jednak wciąż panują dawne kulty - opowiadał gość Czwórki. - Główny bohater otrzymuje przepowiednię, w myśl której umrze w wieku 20 lat. Mamy więc człowieka doskonale wykształconego, który nie chce wierzyć w zabobony, ale nie potrafi zignorować tej wróżby. </p>
      <p>Czy w Kairze kocha się zagraniczne kino? Jak Egipcjanie postrzegają Ramiego Maleka, który ma tamtejsze korzenie? Jaka jest współczesna kinematografia, jak zmieniła się na przestrzeni lat? O tym w nagraniu rozmowy ze studia Czwórki. Podczas kairskiego festiwalu zaprezentowano m.in. polski film "Koniec dnia" Jacka Borcucha. Jak został przyjęty? I dlaczego gość Czwórki był w Egipcie traktowany jak celebryta?</p>
      <p>***</p>
      <p>
        <b>Tytuł audycji: </b>
        <a href="http://www.polskieradio.pl/10/Audycja/7549">Stacja Kultura</a>
      </p>
      <p><b>Prowadzi:</b> <a href="https://www.polskieradio.pl/Katarzyna-Dydo/Tag172803">Kasia Dydo</a></p>
      <p><b>Gość:</b> Artur Zaborski (krytyk filmowy)</p>
      <p><b>Data emisji:</b> 9.12.2019</p>
      <p><b>Godzina emisji:</b> 10.39</p>
      <p>kd/ac</p>
      <related>
        <a href="https://www.polskieradio.pl/10/482/Artykul/2180770,Bytom-Film-Festival-przeglad-dla-popularyzatorow-kina"/>
      </related>
      <related>
        <a href="https://www.polskieradio.pl/10/482/Artykul/2202545,Festiwal-filmowy-ktory-bedzie-burzyc-mur"/>
      </related>
      <related>
        <a href="https://www.polskieradio.pl/10/482/Artykul/2415371,SplatFilmFest-Nicolas-Cage-w-ekranizacji-Lovecrafta-i-powrot-tworcow-Morderczej-opony"/>
      </related>
    </article>
  </body>
</html>