<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957514"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T14:39:00+00:00"/>
    <meta property="og:title" content="Сондаж в Скопие: ВМРО-ДПМНЕ води пред управляващите"/>
    <meta property="og:description" content="Проучване на скопския Институт за политически проучвания /ИПИС/ показва, че 22,9 процента от гражданите не подкрепят нито една политическа партия в Северна Македония"/>
  </head>
  <body>
    <article>
      <h1>Сондаж в Скопие: ВМРО-ДПМНЕ води пред управляващите</h1>
      <address><time datetime="2019-12-09T14:39:00+00:00">09 Dec 2019, 14:39</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Проучване на скопския Институт за политически проучвания /ИПИС/ показва, че 22,9 процента от гражданите не подкрепят нито една политическа партия в Северна Македония, съобщава информационният портал Плусинфо.</p>
      <p>Най-голямата опозиционна партия ВМРО-ДПМНЕ се ползва с подкрепата на 21,4 процента от анкетираните, а управляващата партия СДСМ - с подкрепата на 17,5 процента.</p>
      <p>Плусинфо отбелязва, че рейтингът на СДСМ е паднал с 2 процента през последните шест месеца.</p>
      <p>От партиите на етническите албанци най-висок рейтинг има Демократичният съюз за интеграция - 4,9 процента, а опозиционният Алианс за албанците се радва на подкрепата на 3,2 процента от анкетираните.</p>
      <p>От общия брой участници в анкетата 14,7 процента не са пожелали да посочат коя партия подкрепят, а 12,5 процента са казали, че не знаят коя партия да подкрепят.</p>
      <p>Проучването е направено в периода от 2 до 6 декември и в него са участвали 1121 пълнолетни граждани от цялата територия на страната.</p>
      <p>Предсрочни парламентарни избори в Северна Македония са планирани на 12 април.</p>
    </article>
  </body>
</html>