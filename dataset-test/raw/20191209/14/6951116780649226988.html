<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-vladimir-luxuria-nome-vero-eta-altezza-fidanzato-instagram-grande-fratello-16-news/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T14:33:59+00:00"/>
    <meta property="og:title" content="Chi è Vladimir Luxuria? Nome vero, età, altezza, fidanzato e Instagram"/>
    <meta property="og:description" content="Conosciamo meglio insieme chi è Vladimir Luxuria: il nome vero, età, altezza e fidanzato, fino a dove poterla seguire su Instagram."/>
  </head>
  <body>
    <article>
      <h1>Chi è Vladimir Luxuria? Nome vero, età, altezza, fidanzato e Instagram</h1>
      <address><time datetime="2019-12-09T14:33:59+00:00">09 Dec 2019, 14:33</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <aside>
        <a href="https://www.novella2000.it/chi-e-vladimir-luxuria-nome-vero-eta-altezza-fidanzato-instagram-grande-fratello-16-news/#Chi_e_Vladimir_Luxuria">Chi è Vladimir Luxuria? <br/></a>
        <a href="https://www.novella2000.it/chi-e-vladimir-luxuria-nome-vero-eta-altezza-fidanzato-instagram-grande-fratello-16-news/#Nome_vero_eta_e_altezza">Nome vero, età e altezza<br/></a>
        <a href="https://www.novella2000.it/chi-e-vladimir-luxuria-nome-vero-eta-altezza-fidanzato-instagram-grande-fratello-16-news/#Fidanzato">Fidanzato<br/></a>
        <a href="https://www.novella2000.it/chi-e-vladimir-luxuria-nome-vero-eta-altezza-fidanzato-instagram-grande-fratello-16-news/#Instagram">Instagram<br/></a>
        <a href="https://www.novella2000.it/chi-e-vladimir-luxuria-nome-vero-eta-altezza-fidanzato-instagram-grande-fratello-16-news/#Vladimir_Luxuria_al_Grande_Fratello_16">Vladimir Luxuria al Grande Fratello 16</a>
      </aside>
      <p>Conosciamo meglio insieme <i><b>chi è Vladimir Luxuria</b></i>: il <b>nome vero</b>, <b>età</b>, <b>altezza</b> e <b>fidanzato</b>, fino a dove poterla seguire sul suo account ufficiale di <b><a href="https://www.instagram.com/vladimir_luxuria/?hl=it">Instagram</a></b><a href="https://www.instagram.com/vladimir_luxuria/?hl=it">.</a></p>
      <h3><anchor name="Chi_e_Vladimir_Luxuria"/>Chi è Vladimir Luxuria?</h3>
      <p>Uno dei personaggi più amati e seguiti della tv italiana, parliamo di <b>Vladimir Luxuria</b>. Da quando si è dichiarata apertamente trans con fierezza è diventata un vero e proprio simbolo.</p>
      <p>Ha fatto parte per un certo periodo del mondo della politica (durante il governo Prodi), per poi dedicarsi ad altro. L’abbiamo vista come concorrente dell’<b>Isola dei Famosi </b>nel 2017 e ospite come opinionista in diversi programmi televisivi.</p>
      <p>Di recente abbiamo visto <b>Vladimir Luxuria</b> come capitana della squadra <i>Gay Pride</i> a <b><a href="https://www.novella2000.it/ciao-darwin-8-seconda-puntata-family-day-gay-pride-streaming-video/">Ciao Darwin 8</a></b>. Adesso per lei la nuova esperienza del <b>Grande Fratello 16</b>. Per non trovarci impreparati, scopriamo qualcosa in più su di lei, partendo dal vero nome, <b>età </b>e <b>altezza</b>…</p>
      <h3><anchor name="Nome_vero_eta_e_altezza"/>Vladimir Luxuria nome vero, età e altezza</h3>
      <p>Il suo <b>nome vero</b> è <b>Wladimiro Guadagno,</b> diventata poi <b>Vladimir Luxuria</b>. L’ex parlamentare è nata a Foggia nel 1965, dunque ha 54 anni. Famiglia numerosa la sua, composta per un totale di 5 figli. Come da lei svelato, poco tempo fa, <a href="https://www.novella2000.it/vladimir-luxuria-molestie-sessuali/">ha avuto un’infanzia segnata dall’essere stata vittima di molestie sessuali.</a></p>
      <p>L’opinionista<b> è alta 178 cm</b>. Nel lontano 2011 avrebbe dovuto effettuare l’operazione vaginoplastica, ma all’ultimo ha rinunciato.<br/>Ha deciso di intervenire però con un’operazione di elettrocoagulazione per inibire la crescita della barba e in seguito, nell’aprile del 2007, una rinoplastica e una mastoplastica.</p>
      <p><b>Vladimir</b> si dice comunque felice e in qualche modo è diventata un vero e proprio esempio di forza e coraggio per tanti giovani che non riescono, per paura o altro, a mostrare la loro vera natura.</p>
      <p>Entrando nella sfera privata della <b>Luxuria</b> in molti vorranno sapere se è o no impegnata. Ha un <b>fidanzato</b>? Ecco cosa sappiamo a riguardo…</p>
      <h3><anchor name="Fidanzato"/>Vladimir Luxuria fidanzato</h3>
      <p>Rispetto ad altri personaggi del mondo dello spettacolo, della sfera sentimentale di <b>Vladimir Luxuria</b> non si sa moltissimo. La scrittrice sotto questo punto di vista è da sempre molto riservata e non si è mai esposta con delle dichiarazioni in merito.</p>
      <p>Nel 2016 alcuni siti di gossip e informazione, come<i> Dagospia</i>, avevano dato la notizia di una relazione dell’opinionista con siriano di religione cattolica, ma in merito non si sa molto. Dunque attualmente non sappiamo se qualcuno abbia o meno fatto breccia nel cuore di <b>Vladimir </b>e se ci sia di mezzo un <b>fidanzato</b>.</p>
      <p>Messa da parte la vita amorosa, vediamo ora dove è possibile seguirla su <b>Instagram</b>…</p>
      <h3><anchor name="Instagram"/>Chi è Vladimir Luxuria? Dove seguirla su Instagram</h3>
      <p>Sostenuta da oltre <i>248mila followers</i> (almeno durante la scrittura dell’articolo in questione), <b>Vladimir Luxuria</b> ha un <i><a href="https://www.instagram.com/vladimir_luxuria/?hl=it">profilo Instagram</a> </i>dove è possibile seguirla.</p>
      <p>Qui l’opinionista condivide con i suoi fans alcuni dei suoi pensieri, senza nascondersi dietro ad un dito e soprattutto senza peli sulla lingua. Sappiamo bene, infatti, che la <b>Luxuria </b>è sempre molto diretta nell’esprimersi. E proprio questo uno dei motivi che la porta ad essere così apprezzata e amata dai telespettatori.</p>
      <p>Ma non solo, perché <b>Vladi </b>è possibile seguirla anche su <a href="https://twitter.com/vladiluxuria">Twitter</a>, che al momento conta 112.025 follower.</p>
      <h3><anchor name="Vladimir_Luxuria_al_Grande_Fratello_16"/>Vladimir Luxuria al Grande Fratello 16</h3>
      <p>Dal 20 maggio 2019 <b>Vladimir </b>affronterà una nuova esperienza: dopo vari reality entrerà nella casa del <b>Grande Fratello</b> <b>16 </b>e ci starà per qualche settimana. Avrà in definitiva lo stesso identico ruolo di <b>Guendalina Tavassi</b>. <a href="https://www.novella2000.it/vladimir-luxuria-entra-casa-grande-fratello-16/">L’annuncio è arrivato nella serata di oggi direttamente dai social della trasmissione</a>:</p>
      <blockquote>
        <i>“Vladimir Luxuria ospite a sorpresa nella Casa di Grande Fratello, questa sera lunedì 20 maggio in prima serata. Luxuria, pronta in passerella, attende di varcare la Porta Rossa per trascorrere alcuni giorni in compagnia dei concorrenti della sedicesima edizione del reality”</i>
      </blockquote>
      <p>Terminata l’esperienza nella casa del <i>GF16,</i> <b>Vladimir Luxuria</b> ha continuato a lavorare come opinionista e non solo.</p>
      <p>Di recente è stata protagonista di <a href="https://www.novella2000.it/vladimir-luxuria-sfoga-scontro-vittorio-sgarbi-domenica-live/">uno scontro durissimo</a> con Vittorio Sgarbi a <i>Live Non è la d’Urso</i> e oggi 9 Dicembre 2019, tornerà per affrontare 5 temutissime sfere che avranno qualcosa da dirle.</p>
    </article>
  </body>
</html>