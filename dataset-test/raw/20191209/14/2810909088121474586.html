<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361420"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-12-09T14:11:00+00:00"/>
    <meta property="og:title" content="Финска добила најмлађу премијерку у историји"/>
    <meta property="og:description" content="Финска министарка саобраћаја и комуникације Сана Марин изабрана је за нову премијерку те земље. Она ће постати најмлађа предсjедница финске владе и тренутно најмлађи шеф неке свjетске државе."/>
  </head>
  <body>
    <article>
      <h1>Финска добила најмлађу премијерку у историји</h1>
      <address>
        <time datetime="2019-12-09T14:11:00+00:00">09 Dec 2019, 14:11</time>
      </address>
      <p>
        <i>Финска министарка саобраћаја и комуникације Сана Марин изабрана је за нову премијерку те земље. Она ће постати најмлађа предсjедница финске владе и тренутно најмлађи шеф неке свjетске државе.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1530/153063.jpg"/>
        <figcaption>Сана Марин (фото: instagram.com/sannamarin)</figcaption>
      </figure>
      <p>Социјалдемократска странка, која предводи коалициону владу састављену од пет партија, изабрала је Сану Марин за нову премијерку Финске.</p>
      <p>Марин има 34 године и преузеће функцију сљедеће недеље, послије оставке Антија Ринеа, пренио је синоћ Ројтерс.</p>
      <p>Она ће бити трећа жена која ће предводити владу Финске.</p>
      <p>Почетком недјеље Рине је поднио оставку након што је коалициона Централна странка саопштила да је изгубила повјерење у њега због низа штрајкова.</p>
      <p>- Много нас посла чека да поново изградимо поверење. Имамо заједнички програм владе који држи коалицију заједно - изјавила је Марин након тијесног гласања руководства странке.</p>
      <p>Други главни кандидат за премијера био је Анти Линтман, шеф парламентарне групе Социјалдемократске странке.</p>
      <p>Марин је добила 32 гласа, а Линтман 29 гласова.</p>
      <p>Она је потрпредсједница Социјалдемократске странке, посланик од 2015. а до ове недјеље била је министарка за саобраћај и комуникације.</p>
    </article>
  </body>
</html>