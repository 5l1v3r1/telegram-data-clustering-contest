<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/veliki-spektakl-na-vembliju-stizu-italijani-394969.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T14:58:00+00:00"/>
    <meta property="og:title" content="Veliki spektakl na Vembliju, stižu Italijani!"/>
    <meta property="og:description" content="Zanimljiv meč pred početak Evropskog prvenstva."/>
  </head>
  <body>
    <article>
      <h1>Veliki spektakl na Vembliju, stižu Italijani!</h1>
      <h2>Zanimljiv meč pred početak Evropskog prvenstva.</h2>
      <address><time datetime="2019-12-09T14:58:00+00:00">09 Dec 2019, 14:58</time> by <a rel="author">Beta</a></address>
      <p>Fudbalska reprezentacija Engleske ugostiće selekciju Italije u prijateljskoj utakmici 27. marta naredne godine u sklopu priprema za predstojeće Evropsko prvenstvo, preneli su danas britanski mediji. <br/><br/>Ovaj duel je samo jedan od četiri koji očekuje engleske fudbalere, pošto će 31. marta ugostiti i Dansku takođe na stadionu Vembli. Posle toga, 2. juna izabranici Gareta Sautgejta putuju u Austriju, dok će poslednji pripremni meč igrati protiv Rumunije.<br/><br/>Englezi će ugostiti Rumune izvan Londona, ali tačna lokacija još nije poznata.<br/><br/>Evropski šampionat naredne godine održaće se u 12 gradova, a svečana ceremonija otvaranja biće u Rimu na "Olimpijskom stadionu".</p>
      <p>Izvor: Beta</p>
    </article>
  </body>
</html>