<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Reprezentacija/a317073-Ruska-suspenzija-sansa-za-kosarkase-Crne-Gore.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T14:05:00+00:00"/>
    <meta property="og:title" content="Ruska suspenzija šansa za košarkaše Crne Gore"/>
    <meta property="og:description" content="Crnogorska košarkaška reprezentacija sve je bliža kvalifikacionom turniru za Olimpijske igre, Svetska antidoping federacija (WADA) donela je odluku suspenduje ruske sportiste i ne dozvoli im nastup u Tokiju."/>
  </head>
  <body>
    <article>
      <h1>Ruska suspenzija šansa za košarkaše Crne Gore</h1>
      <h2>Crnogorska košarkaška reprezentacija sve je bliža kvalifikacionom turniru za Olimpijske igre, Svetska antidoping federacija (WADA) donela je odluku suspenduje ruske sportiste i ne dozvoli im nastup u Tokiju.</h2>
      <address><time datetime="2019-12-09T14:05:00+00:00">09 Dec 2019, 14:05</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/171242/jpeg/kosarkaska-reprezentacija-Crne-Gore"/>
        <figcaption>
          <cite>fiba.basketball</cite>
        </figcaption>
      </figure>
      <p>Rusija ima pravo na žalbu, a objektivno teško je poverovati da će Rusi pristati da učestvuju na Igrama pod neutralnom zastavom. Sada se čeka 21. decembra, ali čelnici Košarkaškog saveza Crne Gore moraju da se ubrzaju jer se bliži početak kvalifikacija za Evropsko prvenstvo, postoji više nego realna mogućnost da Crna Gora bude učesnik kvalifikacionog turnira za Olimpijske igre, a još uvek nema selektora!</p>
      <p>Ako žalba Rusije bude odbijena 21. decembra, ako Rusi odbiju da igraju pod neutralnom zastavom, Rusiju bi na kvalifikacionom turniru u Splitu, zamenila Crna Gora. Crna Gora se trenutno nalazi na 26.mestu FIBA listi, odnosno najbolje je plasirana od svih reprezentacija koje nisu obezbedile ni direktan plasman u Tokio, ni vizu za kvalifikacioni turnir.</p>
      <p>Kvalifikacioni turnir u Splitu na rasporedu je od 23. do 28. juna sledeće godine, a ukoliko Crna Gora kojim slučajem dobije šansu da igra, bila bi u grupi A sa Nemačkom i Meksikom, a dve najbolje bi se u polufinalu sudarile sa timovima iz grupe B, u kojoj su Hrvatska, Brazil i Tunis.</p>
      <p>Samo pobednik tog turnira će izboriti vizu za Tokio.</p>
    </article>
  </body>
</html>