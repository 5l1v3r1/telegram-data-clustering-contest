<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/kultur-sanat/140006/gorulmusturne-atinadan-iki-odul-birden"/>
    <meta property="og:site_name" content="Gerçek Gündem"/>
    <meta property="article:published_time" content="2019-12-09T14:51:00+00:00"/>
    <meta property="og:title" content="‘Görülmüştür’ne Atina’dan iki ödül birden"/>
    <meta property="og:description" content="Berkay Ateş ile Saadet Işıl Aksoy’un başrolleri paylaştığı “Görülmüştür”, Atina’da düzenlenen 32. Avrupa Sinema Panoraması Film Festivali’nde iki ayrı jüri tarafından ödüllendirildi."/>
  </head>
  <body>
    <article>
      <h1>‘Görülmüştür’ne Atina’dan iki ödül birden</h1>
      <h2>Berkay Ateş ile Saadet Işıl Aksoy’un başrolleri paylaştığı “Görülmüştür”, Atina’da düzenlenen 32. Avrupa Sinema Panoraması Film Festivali’nde iki ayrı jüri tarafından ödüllendirildi.</h2>
      <address>
        <time datetime="2019-12-09T14:51:00+00:00">09 Dec 2019, 14:51</time>
      </address>
      <p>Serhat Karaaslan’ın ilk uzun metraj filmi “Görülmüştür”, 32. Avrupa Sinema Panoraması Festivali’nde Uluslararası FIPRESCI ve Panorama Jürisi En İyi Uluslararası Film ödüllerine değer görüldü.</p>
      <p>Alena Sycheva, Tassos Goudelis ve Vecdi Sayar’ın yer aldığı Uluslararası FIPRESCI (Uluslararası Sinema Yazarları Federasyonu) jürisi, usta yönetmen Theo Angelopoulos adına verilen ödülü “Görülmüştür”e değer gördü.</p>
      <p>Yönetmen Angelopoulos’un kızı, Uluslararası FIPRESCI ödülünün “Görülmüştür”e verilme gerekçesini şu sözlerle açıkladı:</p>
      <p>“Film, mahkâmların mektuplarını inceleyen bir gardiyanın sosyal ve entelektüel sorunlarını ustalıkla yansıtıyor. Türkiye’deki hapishane sistemini eleştirirken, gardiyanın adalet arayışını, erotik duygularını inandırıcılıkla aktarıyor ve kurmaca ile gerçeklik arasındaki ilişki üzerinde odaklanıyor. Yönetmen, kahramanının öğrendiği yaratıcı yazarlık ile sansür kavramını yan yana getirerek, bir metafor oluşturuyor.”</p>
      <p>“Görülmüştür” ayrıca Stathis Valoukos, Antonis Boskoitis, Elisavet Chronopoulou’dan oluşan jüri tarafından da Panorama Jürisi En İyi Uluslararası Film ödülünü aldı.</p>
      <p>Filmde, mahkûmların mektuplarını sansürleyen infaz memuru Zakir’in, mahkûmlardan birinin eşine takıntılı bir şekilde bağlanması anlatılıyor.</p>
      <p>İlkgösterimini Karlovy Film Festivali’nde yapan “Görülmüştür”, geçen hafta sona eren 30. Singapur Uluslararası Film Festivali Ana Yarışması’nda da Jüri Özel Ödülü’ne değer görülmüştü. Film,  13 Aralık’a kadar devam edecek olan Hindistan’daki 24. Kerala Uluslararası Film Festivali’nde açılış filmi olarak gösterilecek.</p>
    </article>
  </body>
</html>