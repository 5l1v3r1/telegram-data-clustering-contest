<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/florin-citu-despre-proiectul-de-lege-care-vizeaza-modificarea-codului-fiscal-eliminarea-supra-accizei-si-impozitarii-contractelor-part-time-au-un-impact-de-4-mld-lei-18660413"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T14:31:06+00:00"/>
    <meta property="og:title" content="Florin Cîţu, despre proiectul de lege care vizează modificarea Codului Fiscal: Eliminarea supra-accizei şi impozitării contractelor part-time au un impact de 4 mld. lei"/>
    <meta property="og:description" content="Eliminarea supra-accizei la carburanţi şi a supra-impozitării contractelor de muncă part-time au un impact bugetar de 4 miliarde de lei, a anunţat, luni, ministrul Finanţelor Florin Cîţu, într-o conferinţă de presă."/>
  </head>
  <body>
    <article>
      <h1>Florin Cîţu, despre proiectul de lege care vizează modificarea Codului Fiscal: Eliminarea supra-accizei şi impozitării contractelor part-time au un impact de 4 mld. lei</h1>
      <address><time datetime="2019-12-09T14:31:06+00:00">09 Dec 2019, 14:31</time> by <a rel="author">Mihai Gongoroi, Mediafax</a></address>
      <p>Eliminarea supra-accizei la carburanţi şi a supra-impozitării contractelor de muncă part-time au un impact bugetar de 4 miliarde de lei, a anunţat, luni, ministrul Finanţelor Florin Cîţu, într-o conferinţă de presă.</p>
      <p>"Proiectul de lege care a trecut de Parlament cu eliminarea supraaccizei şi cel cu supraimpozitarea contractelor part-time au un impact bugetar de 4 miliarde de lei", a precizat Cîţu.</p>
      <p>Camera Deputaţilor a adoptat, miercuri, 4 decembrie, în calitate de for decizional, proiectul de lege care vizează modificarea Codului Fiscal prin eliminarea supraaccizei la carburanţi şi a supraimpozitării contractelor part-time.</p>
      <p>Deputatul PNL Robert Sighiartău a afirmat, tot miercuri, că, începând cu 1 ianuarie 2020, odată cu eliminarea supraaccizei la carburanţi, românii vor plăti, în medie, cu 20 de lei mai puţin la un plin de combustibil de 60 de litri.</p>
      <p>Premierul Ludovic Orban a declarat ulterior că este convins că eliminarea supraaccizei pe carburanţi va genera o creştere în consumul din economia naţională iar astfel bugetul statului va beneficia de măsura respectivă. Premierul consideră că reducerea accizei va duce la micşorarea inflaţiei.</p>
    </article>
  </body>
</html>