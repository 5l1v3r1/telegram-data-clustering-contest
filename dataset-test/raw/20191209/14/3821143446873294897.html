<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/italia/cronaca_nera/incidente_bagnara_di_romagna_morto_andrea_pasini_ultime_notizie-4915610.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-12-09T14:23:00+00:00"/>
    <meta property="og:title" content="Incidente a Bagnara di Romagna, Andrea Pasini morto a 22 anni. La scoperta choc fatta dalla mamma"/>
    <meta property="og:description" content="Si è schiantato a pochi metri da casa sua, dove stava rientrando nella notte tra sabato e domenica. È morto così, a 22 anni, il giovanissimo Andrea Pasini, vittima di un grave..."/>
  </head>
  <body>
    <article>
      <h1>Incidente a Bagnara di Romagna, Andrea Pasini morto a 22 anni. La scoperta choc fatta dalla mamma</h1>
      <address>
        <time datetime="2019-12-09T14:23:00+00:00">09 Dec 2019, 14:23</time>
      </address>
      <p>Si è schiantato a pochi metri da casa sua, dove stava rientrando nella notte tra sabato e domenica. È morto così, a 22 anni, il giovanissimo <b>Andrea Pasini</b>, vittima di un grave incidente stradale avvenuto a Bagnara di Romagna, in provincia di <b><a href="http://www.ilmessaggero.it/t/RAVENNA">Ravenna</a></b>: a bordo della sua auto, è finito fuori strada dopo aver perso il controllo del mezzo e ha sfondato la recinzione di ferro di un’azienda.</p>
      <figure>
        <img src="https://www.ilgazzettino.it/uploads/ckfile/201912/andrea%20pasini%20morto%20incidente_09130647.jpg"/>
      </figure>
      <p>Un impatto talmente violento, racconta <i>Il Resto del Carlino</i>, che il 22enne è stato sbalzato fuori dalla macchina dopo che la stessa si è rovesciata. Sua madre, che non lo vedeva arrivare ed era preoccupata, è uscita, si è messa in auto ed è andata a cercarlo: dopo poche centinaia di metri ha visto le ambulanze e l’auto accartocciata, con i soccorsi che provavano a rianimare un giovane.</p>
      <figure>
        <img src="https://www.ilgazzettino.it/uploads/ckfile/201912/61535498_1241477139353399_9205524824242257920_o_09130641.jpg"/>
      </figure>
      <p>
        <b>Quel giovane era suo figlio.</b>
      </p>
    </article>
  </body>
</html>