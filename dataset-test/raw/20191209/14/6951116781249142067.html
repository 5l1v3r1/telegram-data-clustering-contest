<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/asia-argento-altezza-figli-news-instagram-live-non-e-la-durso-vita-oggi-live-non-e-la-durso-curiosita/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T14:39:22+00:00"/>
    <meta property="og:title" content="Asia Argento: altezza, figli, news e Instagram dell'attrice"/>
    <meta property="og:description" content="Scopriamo qualcosa in più su Asia Argento: l'altezza, i figli, le news che la riguardano e il profilo Instagram dove seguire l'attrice."/>
  </head>
  <body>
    <article>
      <h1>Asia Argento: altezza, figli, news e Instagram dell'attrice</h1>
      <address><time datetime="2019-12-09T14:39:22+00:00">09 Dec 2019, 14:39</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Conosciamo meglio Asia Argento attraverso alcune curiosità: l’altezza, i due figli, le news su di lei e il profilo Instagram dove seguirla.</h3>
      <p>Negli ultimi mesi abbiamo sentito parecchio parlare di <b>Asia Argento</b> e della sua vita privata, che oggi andremo a rispolverare attraverso delle curiosità come <b>altezza</b>,<b> figli, vita privata </b>e le <b>news </b>che la riguardano.</p>
      <p>Recentemente l’attrice è stata coinvolta nello <a href="https://www.novella2000.it/jimmy-bennett-parla-accuse-asia-argento/">scandalo legato a </a><b><a href="https://www.novella2000.it/jimmy-bennett-parla-accuse-asia-argento/">Jimmy Bennett</a></b>, di cui è stata accusata di averne abusato in passato. Questo ha avuto poi delle conseguenze importanti per la sua vita lavorativa: venne di fatto <a href="https://www.novella2000.it/x-factor-2018-asia-argento-licenziata/">licenziata da </a><b><a href="https://www.novella2000.it/x-factor-2018-asia-argento-licenziata/">X Factor</a></b>, dove doveva rivestire i panni di giudice.</p>
      <p>Per settimane ha riempito le pagine di gossip non solo per questo, ma anche per <a href="https://www.novella2000.it/fabrizio-corona-asia-argento-insieme/">la breve relazione avuta con </a><b><a href="https://www.novella2000.it/fabrizio-corona-asia-argento-insieme/">Fabrizio Corona</a></b>. Un amore nato per caso il loro che non è durato quanto entrambi speravamo. Per incompatibilità e alcune dichiarazioni fatte dall’ex re dei paparazzi, i due hanno deciso di dividersi e dirsi addio per sempre.<a href="https://www.novella2000.it/asia-argento-fine-relazione-fabrizio-corona/"> E anche in questo caso si è scatenato un polverone mediatico non indifferente</a>.</p>
      <p>Da questi episodi sono passati ormai diversi mesi. Poco tempo fa <b>Asia Argento </b>è stata ospite di <i><b><a href="https://www.novella2000.it/live-non-e-la-durso-terza-puntata-ospiti-streaming/">Live – Non è la d’Urso</a></b></i> e ha avuto modo di affrontare gli argomenti di sopra citati. Ma ora vediamo qualcosa che riguarda la sua persona, partendo dall’<b>altezza </b>e dai <b>figli</b>…</p>
      <h3>Asia Argento altezza, figli e vita privata</h3>
      <p>Nata a Roma il 20 settembre 1975, <b>Asia Argento</b>, pseudonimo di <b>Aria Maria Vittoria Rossa Argento,</b> ha <b>43 anni</b> ed è <b>alta</b> 168 cm. Figlia del famoso regista <b>Dario Argento</b> e dell’attrice<b> Daria Nicolodi</b>, ha seguito le orme dei suoi genitori, diventando negli anni una delle attrici, registe e sceneggiatrici italiane più apprezzate del cinema.</p>
      <p>Il suo lavoro le ha dato modo di levarsi parecchie soddisfazioni come la vittoria di due <i>David di Donatello</i>, per esempio. Tra l’altro proprio in questa edizione dell’ambita manifestazione, le verrà consegnato un premio speciale,<a href="https://www.novella2000.it/carlo-conti-la-corrida-svela-progetti-futuri-rai-1/"> come annunciato già da Carlo Conti qualche giorno fa</a>.</p>
      <p>Della<b> vita privata</b> di <b>Asia Argento</b> sappiamo che è stata sposata per 7 anni con <b>Morgan,</b> con il quale ha avuto una <b>figlia</b>, <b>Anna Lou</b>. Nonostante i ritorni di fiamma, hanno pensato fosse meglio porre fine definitivamente alla loro storia. Nel 2008 ha poi sposato il regista <b>Michele Civetta </b>e anche da questa relazione è nato un <b>figlio</b>, <b>Nicola Giovanni</b>. Storia durata poco, quando, nel 2013 i due si sono separati. Poi il fidanzamento con lo chef<b> Anthony Bourdain</b>, venuto a mancare lo scorso anno e infine il breve flirt con <b>Fabrizio Corona.</b></p>
      <p>Scopriamo ora altre <b>news </b>che riguardano <b>Asia Argento</b>…</p>
      <h3>Tutte le news su Asia Argento</h3>
      <p>Tra le varie <b>new</b>s che possiamo darvi su <b>Asia Argento</b>, una che riguarda la sua presenza al concerto dell’ormai ex <b>Morgan</b>. La regista ha avuto il piacere di assistere ad un suo concerto, lasciandosi andare poi a una bella dichiarazione e complimenti su <i><b>Instagram</b></i> nei suoi confronti. Anche se ultimamente tra loro sembra esserci ancora dell’astio a causa dei problemi di quest’ultimo.</p>
      <p>In questi ultimi giorni però abbiamo visto l’<b>Argento</b> anche parecchio nostalgica, per aver ricordato la sua cara nonna scomparsa, la quale ha lasciato in lei un vuoto incolmabile e per cui sente parecchio la mancanza.</p>
      <p>Tra le tante <b>news</b> che sappiamo su <b>Asia</b>: l’attrice sabato 30 Marzo è stata la super ospite nel noto locale piemontese, <i>Supermarket club </i>di Torino per festeggiare il ventesimo anniversario. La stessa ha annunciato il tutto anche tramite il suo account ufficiale di <b>Instagram. </b>Ma sono davvero tante le serate a cui prende parte.</p>
      <p>Di recente invece ha partecipato a Pechino Express, abbandonando l’avventura a poche settimane dall’inizio del programma (che vedremo nel piccolo schermo a partire da Febbraio 2020) e ha sponsorizzato Frida Viva la Vida, un docufilm dedicato alla vita di Frida Kahlo. </p>
      <p>A tal proposito scopriamo dove è possibile seguire la regista sui social…</p>
      <h3>Asia Argento su Instagram</h3>
      <p>Se <a href="https://www.novella2000.it/asia-argento-chiuso-account-twitter-motivo/">su Twitter aveva deciso di rimuovere l’account spiegandone i motivi </a>che l’hanno spinta a fare questa scelta, è comunque possibile seguire Asia Argento su<i> Instagram</i>, sul profilo <a href="https://www.instagram.com/asiaargento/?hl=it">@asiaargento</a>.</p>
      <p>Qui l’attrice condivide con gli oltre <i>606mila followers</i>, non soltanto i suoi progetti lavorativi e pensieri, ma anche ciò che riguarda il suo privato, con scatti inediti, dove racconta sempre qualcosa di sé.</p>
      <p>Stasera, come dicevamo,<b> Asia Argento</b> sarà ospite di <b>Live – Non è la d’Urso</b> e avrà modo di raccontarsi e raccontare come ha vissuto gli ultimi mesi che per un modo o nell’altro l’hanno vista protagonista.</p>
      <p>Non ci resta che attendere la puntata della fortunata trasmissione di <i>Canale 5</i>, che ha preso il via il 13 Marzo 2019.</p>
      <p>AGGIORNAMENTO: Oggi 9 Dicembre 2019 Asia Argento sarà nuovamente ospite di Live – Non è la d’Urso e affronterà 5 temutissime sfere insieme.</p>
    </article>
  </body>
</html>