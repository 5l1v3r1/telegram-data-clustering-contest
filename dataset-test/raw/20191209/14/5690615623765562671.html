<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840299-eksministru-rudkovskomu-u-rf-dali-dva-roki-vyaznitsi-za-napad-na-rosiyske-posolstvo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T14:37:00+00:00"/>
    <meta property="og:title" content="Ексміністру Рудьковському у РФ дали два роки в'язниці за напад на російське посольство"/>
    <meta property="og:description" content="КИЇВ. 9 грудня. УНН. Московський міський суд засудив до двох років колонії колишнього міністра транспорту і зв'язку України Миколу Рудьковського, якого …"/>
  </head>
  <body>
    <article>
      <h1>Ексміністру Рудьковському у РФ дали два роки в'язниці за напад на російське посольство</h1>
      <address><time datetime="2019-12-09T14:37:00+00:00">09 Dec 2019, 14:37</time> by <a rel="author">Дар'я Панченко</a></address>
      <p><b>КИЇВ. 9 грудня. УНН.</b> Московський міський суд засудив до двох років колонії колишнього міністра транспорту і зв'язку України Миколу Рудьковського, якого звинувачували в "нападі" на посольство Росії в Києві в червні 2014 року. Про це повідомляє <b>УНН</b> з посиланням на <a href="https://tass.ru/">ТАСС</a>.</p>
      <p>"Визнати Рудьковського винним і призначити йому покарання у вигляді двох років позбавлення волі в колонії загального режиму", - оголосила вирок суддя Олена Поспєлова.</p>
      <p>Повідомляється, що Рудьковському зарахований термін перебування в СІЗО з 28 вересня 2018 року за розрахунком один день за півтора.</p>
      <p>"Суд також задовольнив цивільні позови в рахунок відшкодування матеріальної шкоди потерпілій стороні в особі Міністерства закордонних справ Росії - близько 5,75 млн руб. - і страховій компанії "Согаз" на суму 8,2 млн рублів. Позовні вимоги Рудьковський визнав в повному обсязі та частково погасив збиток на суму 2 млн рублів, говориться у вироку", - повідомили в ЗМІ.</p>
      <p>Також повідомляється, що до вступу вироку в законну силу засуджений буде перебувати під вартою.</p>
      <p>Нагадаємо, 1 жовтня 2018 року в російських ЗМІ з'явилося повідомлення про те, що поліція затримала колишнього міністра транспорту України в четвер, 28 вересня, в справі про "<a href="https://www.unn.com.ua/ru/news/1755048-u-moskvi-zaareshtuvali-eks-ministra-transportu-ukrayini-zmi">напад</a>" на російське посольство в Києві. <br/><br/>Також нагадаємо, 6 лютого СК РФ висунув обвинувачення у справах про "<a href="https://www.unn.com.ua/ru/news/1641668-sk-rf-predyaviv-obvinuvachennya-u-spravakh-pro-napadi-na-posolstvo-rosiyi-u-kiyevi">напад</a>" на посольство Росії в Києві. <a href="https://www.unn.com.ua/uk/news/1833623-u-rosiyi-peredali-do-sudu-spravu-rudkovskogo-za-napad-na-posolstvo-rf-u-kiyevi">Справу</a> передали в суд 3 листопада.</p>
    </article>
  </body>
</html>