<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/portatili/chuwi-hipen-h6-lanciata-ecco-la-penna-da-4096-livelli-di-pressione-anche-per-i-surface_85943.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-12-09T14:21:01+00:00"/>
    <meta property="og:title" content="Chuwi HiPen H6 lanciata: ecco la penna da 4096 livelli di pressione (anche) per i Surface"/>
    <meta property="og:description" content="La nuova penna progettata per UBook Pro costa un quinto della Surface Pen e può essere usata con tutti i modelli di device Surface con touch-screen"/>
  </head>
  <body>
    <article>
      <h1>Chuwi HiPen H6 lanciata: ecco la penna da 4096 livelli di pressione (anche) per i Surface</h1>
      <h2>La nuova penna progettata per UBook Pro costa un quinto della Surface Pen e può essere usata con tutti i modelli di device Surface con touch-screen</h2>
      <address><time datetime="2019-12-09T14:21:01+00:00">09 Dec 2019, 14:21</time> by <a rel="author">Redazione</a></address>
      <p>Dotato di processore Intel Core m3-8100Y, 8GB di RAM più 128GB di spazio di archiviazione e, soprattutto, un design "ultra-portatile", <b>Chuwi</b> UBook Pro è un ottimo sistema per chi ha bisogno di compiere lavori di produttività in mobilità. Si tratta infatti di un 2-in-1, alla Surface per intenderci, la cui campagna di crowdfunding via Indiegogo è terminata la scorsa settimana con investimenti da parte di oltre 500 utenti in tutto il mondo.</p>
      <figure>
        <img src="https://www.hwupgrade.it/immagini/hipenh6_720.jpg"/>
      </figure>
      <p>Nel corso della campagna il produttore ha migliorato la penna, che è passata da 2048 a <b>4096 livelli di pressione</b>. La nuova <a href="https://www.chuwi.com/product/items/Chuwi-HiPen-H6.html"><b>Chuwi HiPen H6</b></a> non solo è compatibile con il 2-in-1 proprietario, ma anche con tutti i tablet, i notebook e i 2-in-1 della famiglia <b>Microsoft Surface</b> con touch-screen. La sensibilità maggiore della nuova penna consente, ad esempio, una precisione migliore nei software di grafica e disegno, con l'utente che può dosare la forza in maniera più certosina in modo da ottenere tratti più o meno spessi o marcati.</p>
      <p>Quando si disegna o si prendono appunti con la nuova <b>HiPen H6</b>, inoltre, si abilita una modalità per il rilevamento del palmo sullo schermo, quindi anche in presenza di <b>schermi multi-touch</b> il software riconosce come input solo quelli dettati dalla punta della penna, senza falsi positivi e senza - quindi - sporcare il documento finale. Il produttore promette inoltre un'elevata autonomia operativa, sia in stand-by che in uso: nello specifico i dati di targa parlano di <b>90 giorni di scrittura continua</b> e fino a 180 giorni di stand-by.</p>
      <p>Molto interessante anche la possibilità di <b>caricare la HiPen H6 attraverso la porta Micro-USB</b> presente lungo la parte superiore: all'interno è presente una batteria agli ioni di litio ad alta densità ricaricabile che non deve essere sostituita con altre batterie una volta scarica. Come abbiamo scritto poco sopra, inoltre,<b> la Chuwi HiPen H6 è compatibile con tutti i sistemi della famiglia Surface di Microsoft</b>, visto che usa lo stesso Microsoft Pen Protocol dei prodotti dell'azienda di Redmond.</p>
      <figure>
        <img src="https://www.hwupgrade.it/immagini/hipenh6.jpg"/>
      </figure>
      <p>La HiPen H6 costa inoltre <b>un quinto rispetto alla Surface Pen</b>, e si vuole candidare come un'alternativa al prodotto ufficiale Microsoft dal rapporto qualità-prezzo più appetibile anche per scrivere o disegnare sui dispositivi della famiglia Surface.</p>
      <p><a href="https://www.chuwi.com/product/items/Chuwi-HiPen-H6.html"><b>Clicca qui per ulteriori informazioni sulla Chuwi HiPen H6</b></a>.</p>
    </article>
  </body>
</html>