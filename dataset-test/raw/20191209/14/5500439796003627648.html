<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/23008/brezdomci-napisali-813-pisem-bozicku.html"/>
    <meta property="og:site_name" content="Prlekija on net"/>
    <meta property="article:published_time" content="2019-12-09T14:23:00+00:00"/>
    <meta property="og:title" content="Brezdomci napisali 813 pisem božičku"/>
    <meta property="og:description" content="Tudi letos je že 7. leto društvo Humanitarček v okviru 30 dni za 30 srčnih dejanj - ker verjamemo v dobro organiziral skritega božička brezdomcem. V akcijo so vključeni brezdomci iz vse Slovenije - od Ptuja, Murske Sobote, Ajdovščine, Kopra, Bertokov, Ljubljane, Maribora.Skupno so napisali 813 pisem, ki so v ..."/>
  </head>
  <body>
    <article>
      <h1>Brezdomci napisali 813 pisem božičku</h1>
      <h2>Skriti božiček 813. brezdomcem že na poti. Skupno so napisali 813 pisem, ki so v manj kot treh dneh našla svoje Skrite božičke.</h2>
      <address><time datetime="2019-12-09T14:23:00+00:00">09 Dec 2019, 14:23</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_12/brezdomci-skupno-napisali-813-pisem-bozicku_12607182176.jpg"/>
        <figcaption>Pismo božičku</figcaption>
      </figure>
      <p>Tudi letos je že 7. leto društvo <b>Humanitarček</b> v okviru 30 dni za 30 srčnih dejanj - ker verjamemo v dobro organiziral skritega božička brezdomcem. V akcijo so vključeni brezdomci iz vse Slovenije - od Ptuja, Murske Sobote, Ajdovščine, Kopra, Bertokov, Ljubljane, Maribora.<br/>Skupno so napisali 813 pisem, ki so v manj kot treh dneh našla svoje Skrite božičke preko portala Dobrodelko.</p>
      <p>V novembru brezdomci napišejo pisma po vsej državi. Jih oddajo koordinatorjem zavetišč, ti pa društvu. Pisma nato preko portala Dobrodelko najdejo svoje skrite božičke. Darila odromajo v posamezna zavetišča, kjer pod jelko čakajo na božični večer ustrezno označena.</p>
      <p>Najpogostejša želja letos je bil turški med oz. mandolat, suhe banane in paštete. Zaželeli so si tudi luč za kolo, nepremočljivo jakno in celo šotor.</p>
      <p>Predsednica <b>Ninna Kozorog</b> je povedala, da vsako leto beležijo večji odziv, tako s strani brezdomcev, kot s strani skritih božičkov.</p>
      <p>"<i>Že drugo leto se trudimo, da božiček obdari tudi tiste, ki mu še ne upajo pisati. V tem primeru nam pomagajo koordinatorji, ki poslušajo želje, da so le čim bolj osebne</i>", so še povedali v društvu. "<i>Takšni se nato navadno naslednje leto opogumijo in pišejo</i>".</p>
      <p>Začeli so leta 2012 z nekaj pismi, a je nato akcija prerasla v vseslovensko. V Humanitarčku so veseli, da so po začetnih težavah neustreznih daril, ki so imela tudi plesnive čokolade, ljudje začutili pravi čar božiča in so darila vedno pripravljena s srcem.</p>
      <p>Letos so obdarili na tak način tudi 435 starostnikov. Med njimi so z roko v roki z Upornikovo ekipo omogočili obdarovanje v času Miklavža tudi za 20 njihovih starostnikov.</p>
      <p>"<i>Nič od tega pa ne bi (z)mogli brez dobrih ljudi</i>" poudarjajo.</p>
    </article>
  </body>
</html>