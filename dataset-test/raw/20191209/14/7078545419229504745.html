<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://auto.dziennik.pl/aktualnosci/artykuly/615040,ojciec-tadeusz-rydzyk-drogi-bydgoszcz-radio-maryja-urodziny.html"/>
    <meta property="og:site_name" content="auto.dziennik.pl"/>
    <meta property="article:published_time" content="2019-12-09T14:10:00+00:00"/>
    <meta property="og:title" content="Roboty drogowe pokonały ojca Rydzyka. Nie dotarł na urodziny Radia Maryja"/>
    <meta property="og:description" content="Ojciec Tadeusz Rydzyk nie dotarł na niedzielne 28. urodziny Radia Maryja w Bydgoszczy. Tłumaczył, że przez brak należytego oznakowania razem ze współpracownikami nie mógł dojechać do katedry w Bydgoszczy - informuje Onet."/>
  </head>
  <body>
    <article>
      <h1>Roboty drogowe pokonały ojca Rydzyka. Nie dotarł na urodziny Radia Maryja</h1>
      <h2>Ojciec Tadeusz Rydzyk nie dotarł na niedzielne 28. urodziny Radia Maryja w Bydgoszczy. Tłumaczył, że przez brak należytego oznakowania razem ze współpracownikami nie mógł dojechać do katedry w Bydgoszczy - informuje Onet.</h2>
      <address>
        <time datetime="2019-12-09T14:10:00+00:00">09 Dec 2019, 14:10</time>
      </address>
      <figure>
        <img src="https://s5.dziennik.pl/pliki/10560000/10560571-ojciec-tadeusz-rydzyk-900-556.jpg"/>
        <figcaption>Ojciec Tadeusz Rydzyk / Polska Agencja Prasowa / Tytus mijewski</figcaption>
      </figure>
      <p>Redakcja Dziennik.pl</p>
      <p>Co roku główne uroczystości rocznicowe odbywają się w Toruniu oraz w Bydgoszczy.</p>
      <p>Po sobotnim świętowaniu w grodzie Kopernika <a href="https://rozrywka.dziennik.pl/jegostrona/ojciec">ojciec</a> <a href="https://www.dziennik.pl/tagi/rydzyk">Rydzyk</a> udał się w niedzielę na urodziny stacji do <b>Bydgoszczy.</b></p>
      <p>Na początku mszy <b>ojciec Rydzyk</b> został wymieniony jako jeden z jej uczestników. Dopiero potem duchowni zdali sobie sprawę, że założyciel Radia Maryja do nich nie dotrze – podaje Onet. Po półtorej godziny połączyli się z nim telefonicznie, dzięki czemu mógł przemówić do zgromadzonych. Wytłumaczył swoją nieobecność w oryginalny sposób.</p>
      <p>- <i>Przepraszam, że nie ma mnie, ale powiem, że byłem w Bydgoszczy - stwierdził. - Błądziłem. No, nie dojechaliśmy. Kręciliśmy się w kółko, gdzieś tam... Co najgorsze, kochani, to oznakowania nawet nie ma porządnego. Nie wiem, czy Bydgoszczy nie stać na oznakowanie, żeby pokazać drogę do katedry? W ogóle tyle razy byłem w Bydgoszczy i jakoś teraz są jakieś trudności. Nawet ostatnio dojechaliśmy do księdza biskupa, no i nie można dojechać tam w ogóle. Co się to porobiło? Boże mój. U nas w Toruniu to wszystko widać. Nawet żeśmy się <a href="https://www.dziennik.pl/tagi/policja">policji</a> pytali dzisiaj, tłumaczyli nam. Niestety, już było trudno, jak msza <a href="https://www.dziennik.pl/tagi/swieta">święta</a> zaczyna się i ileś już trwa, żeby wchodzić. To przecież wstyd </i>– cytuje ojca Rydzyka Onet.</p>
      <p><i>- Katedra to jest <a href="https://www.dziennik.pl/tagi/kultura">kultura</a> miasta. Niechżeż oni coś tam zrobią. My tu mamy takiego prezydenta, że jest gospodarz. Dobry i życzliwy jest </i>– kontynuował duchowny.</p>
      <p><i>Drogi ojcze Tadeuszu! Ja bardzo serdecznie dziękuję, że ojciec tak się upomina o nas i o naszą katedrę. Dziś sytuacja jest taka, że przekazaliśmy całą sprawę w ręce <a href="https://www.dziennik.pl/tagi/wladza">władzy</a> i dopóki nie zapadną ostateczne decyzje, nie chciałbym się na ten temat wypowiadać </i>- odpowiedział mu <b>biskup Jan Tyrawa.</b></p>
      <p>W Bydgoszczy trwa od września przebudowa kilku ważnych dróg.</p>
    </article>
  </body>
</html>