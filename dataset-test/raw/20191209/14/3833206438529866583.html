<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Golyam-skandalsled-finala-na-Igri-na-volyata-920501"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T14:33:00+00:00"/>
    <meta property="og:title" content="Голям скандал след финала на &quot;Игри на волята&quot;"/>
    <meta property="og:description" content="Страховит скандал се вихри след финала на &quot;Игри на волята&quot;. Интернет гърми от недоволство и настоява..."/>
  </head>
  <body>
    <article>
      <h1>Голям скандал след финала на "Игри на волята"</h1>
      <address>
        <time datetime="2019-12-09T14:33:00+00:00">09 Dec 2019, 14:33</time>
      </address>
      <p>Страховит скандал се вихри след финала на "Игри на волята". Интернет гърми от недоволство и настоява, че истинският победител е отпадналият Юлиян, а не Добрин, който спечели 200 хиляди лева. Зрителският вот показва, че 52,9% от гласувалите с есемес искат Добрин за победител.</p>
      <p>"Игри на есемес! Такава несправедливост не съм виждала!", недоволна е зрителка, която се чуди дали е гледала риалити за сила, психика и издържливост или предаване тип "Биг Брадър".</p>
      <p>"Не разбрах в "Биг Брадър" ли бяхме или в оцеляване на "Игри на волята". Тя вярно, че простотията по хората ходи, но тия от формата доказаха за пореден път как докато се мъкнеш между капките, може да станеш началник, в случая финалист. За мен трябваше да има последна решаваща битка + събрания "вот от народа" и така да се определи победител. От тази несправедливост, която направиха, почти не съм спала да мисля защо толкова абсурдно, нечестно и недостойно постъпиха за финала. За мен реалният победител е Юлиян! Този човек е повече от достоен да носи името победител - такива воини като него трябват на тази държава, а не шматки като повечето мъже", допълва тя.</p>
      <p>Феновете стигат по-далеч. Искат да дават пари директно на Юлиян, защото в очите им той е истинският победител и заслужава финансова подкрепа.</p>
      <p>Юлиян обаче е против: "Пари на мен не ми трябват. Единствените дарения, които бих взел, са пари в помощ на спортния клуб, който създадох. Клубът е с общественополезна дейност, който желае да подпомогне развитието на спорта и децата, да дари в тази клубна сметка", казва той.</p>
      <p>"Човек, измисли нещо, някаква фен среща, защото дъщеря ми вчера плака час и нещо и заспа хълцайки, че не си спечелил ти. Пускахме, пускахме есемеси, не знам какво стана. Сигурна съм, че си много разочарован, и с право, и не ти е до феновете, но все пак помисли!", пише друга фенка на Юлиян.</p>
      <p>Има обаче и доволни, че именно Юли не е победителят. Той успя да си спечели заклети врагове с тежкия характер и трудното общуване с жените, което демонстрира в епизодите на предаването, пише "<a href="https://www.bgdnes.bg/">България днес</a>".</p>
    </article>
  </body>
</html>