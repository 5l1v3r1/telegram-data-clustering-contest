<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/mparaz_elegxon_kata_tou_paremporiou-593047/"/>
    <meta property="og:site_name" content="Real.gr"/>
    <meta property="article:published_time" content="2019-12-09T14:40:00+00:00"/>
    <meta property="og:title" content="ΕΔΕ για τα επεισόδια στα Εξάρχεια διατάχθηκε από την ΕΛΑΣ"/>
    <meta property="og:description" content="Περισσότερους ελέγχους για θέματα παρεμπορίου πραγματοποίησαν οι υπηρεσίες του υπουργείου Ανάπτυξης &amp; Επενδύσεων την προηγούμενη εβδομάδα σε όλη τη χώρα."/>
  </head>
  <body>
    <article>
      <h1>
        <a href="https://www.real.gr/koinonia/arthro/ede_gia_ta_epeisodia_sta_eksarxeia_diataxthike_apo_tin_elas-593037/">ΕΔΕ για τα επεισόδια στα Εξάρχεια διατάχθηκε από την ΕΛΑΣ</a>
      </h1>
      <address><time datetime="2019-12-09T14:40:00+00:00">09 Dec 2019, 14:40</time> by <a rel="author">ΑΠΕ-ΜΠΕ</a></address>
      <p>
        <b>Περισσότερους ελέγχους για θέματα παρεμπορίου πραγματοποίησαν οι υπηρεσίες του υπουργείου Ανάπτυξης &amp; Επενδύσεων την προηγούμενη εβδομάδα σε όλη τη χώρα.</b>
      </p>
      <p>Ειδικότερα, κατά το διάστημα από 2 έως 7 Δεκεμβρίου πραγματοποιήθηκαν 833 έλεγχοι, κατά 79% περισσότεροι σε σύγκριση με την εβδομάδα 25.11 έως 30.11.2019. Οι παραβάσεις (συνολικά 55) στο ίδιο διάστημα παρουσιάζουν αύξηση κατά 17%.</p>
      <p>Οι επιχειρήσεις ελέγχου για την αντιμετώπιση του παρεμπορίου πραγματοποιήθηκαν σε συνεργασία με την Ελληνική Αστυνομία, τη Δημοτική Αστυνομία, το Λιμενικό Σώμα, Υπηρεσίες της ΑΑΔΕ και την συνδρομή των τοπικών δημοτικών και περιφερειακών αρχών σε Αττική, Θεσσαλονίκη, Σέρρες, Ροδόπη και Έβρο.</p>
      <p>Ελέγχθηκαν, κατασχέθηκαν και καταστράφηκαν χιλιάδες είδη παραεμπορίου (14.324 τεμάχια), κυρίως απομιμητικά, τα οποία θα διακινούνταν παράνομα στην αγορά και επιβλήθηκαν πρόστιμα για έλλειψη παραστατικών εμπορίας και παράνομης διακίνησης, έλλειψη αδείας κ.α. συνολικού ύψους 45.000 ευρώ.</p>
      <p>Επιπλέον πραγματοποιήθηκαν 678 έλεγχοι από το Συντονιστικού Κέντρου Εποπτείας Αγοράς και Αντιμετώπισης Παρεμπορίου (ΣΥΚΕΑΑΠ) της Γενικής Γραμματείας Εμπορίου και Προστασίας Καταναλωτή του Υπουργείου Ανάπτυξης και Επενδύσεων, στις μεγαλύτερες πύλες εισόδου της χώρας: στον Προμαχώνα Σερρών, τους Κήπους και το Ορμένιο Έβρου και τη Νυμφαία Κομοτηνής και επιβλήθηκαν πρόστιμα συνολικού ύψους 24.100 ευρώ.</p>
    </article>
  </body>
</html>