<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191209_amd_radeon_boost_videokartya_adrenalin_2020_edition"/>
    <meta property="og:site_name" content="HVG.hu"/>
    <meta property="article:published_time" content="2019-12-09T14:03:00+00:00"/>
    <meta property="og:title" content="Olyan új szoftvert adhat ki az AMD, amellyel jobban futnak a videojátékok"/>
    <meta property="og:description" content="Már javában készül a Radeon videokártyákhoz tartozó Adrenalin új, 2020-as változata. Egy érdekes funkció is kerülhet bele."/>
  </head>
  <body>
    <article>
      <h1>Olyan új szoftvert adhat ki az AMD, amellyel jobban futnak a videojátékok</h1>
      <address><time datetime="2019-12-09T14:03:00+00:00">09 Dec 2019, 14:03</time> by <a rel="author">hvg.hu</a></address>
      <p>
        <b>Már javában készül a Radeon videokártyákhoz tartozó Adrenalin új, 2020-as változata. Egy érdekes funkció is kerülhet bele.</b>
      </p>
      <p>Az AMD nem csak a videokártyáit igyekszik fejleszteni, a hardverekhez tartozó szoftvert, az Adrenalint is folyamatosan bővíti. Egy kiszivárgott információ szerint a 2020-as változatba olyan új megoldást ültetnek, amelyet elsősorban a videojátékosok fognak díjazni.</p>
      <p>A <i><a href="https://hothardware.com/news/amd-teases-adrenalin-2020-edition-radeon-boost-tech">Hothardware</a></i> oldala azt írja, a Radeon Boost nevű fejlesztés képes jobbá tenni a játékélményt, azáltal, hogy az akciódúsabb jeleneteknél, illetve kameramozgás esetén a rendszer automatikusan csökkenti a felbontást, így a játékos több fps-hez juthat.</p>
      <p>Az AMD 2016-ban felvásárolta a HiAlgo nevű céget, amely már korábban is kísérletezett egy ilyen újdonsággal. A jelek szerint a munka gyümölcse mostanság fog beérni. </p>
      <blockquote>A Radeon Boost elvileg mindent magától csinál, így ott, ahol nincs szükség a felbontás csökkentésére, a szoftver automatikusan visszaáll az eredeti képernyőbeállításra.</blockquote>
      <p>A fejlesztést egyelőre nem erősítette meg a chipgyártó, de több olyan képernyőkép is kiszivárgott, amelyek állítólag az új szoftvert és funkcióját népszerűsítik.</p>
      <figure>
        <iframe data-src="https://twitter.com/BlazeK_AMDRT/status/1203398552027910145?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ha igaz, amit mondanak, a fejlesztés szinte biztos, hogy csak bizonyos kártyák esetén fog működni, de azt még nem tudni, melyek ezek.</p>
      <related>
        <a href="https://hvg.hu/tudomany/20190607_samsung_amd_grafika_telefonokban"/>
        <a href="https://hvg.hu/tudomany/20190110_amd_radeon_7_nvidia_geforce_rtx_2080_ces_2019"/>
      </related>
    </article>
  </body>
</html>