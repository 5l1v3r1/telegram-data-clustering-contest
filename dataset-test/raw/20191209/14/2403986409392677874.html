<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/medreforma_yaku_nam_obitsyali_vzhe_nemozhliva__litovchenko_n1246022"/>
    <meta property="og:site_name" content="24 Канал"/>
    <meta property="article:published_time" content="2019-12-09T14:57:00+00:00"/>
    <meta property="og:title" content="Медреформа, яку нам обіцяли, вже неможлива, – Литовченко"/>
    <meta property="og:description" content="Очільниця директорату стратегічного планування та євроінтеграції у Міністерстві охорони здоров’я Ірина Литовченко заявила про те, що тієї реформи, на яку чекають люди, вже не буде."/>
  </head>
  <body>
    <article>
      <h1>Медреформа, яку нам обіцяли, вже неможлива, – Литовченко</h1>
      <address><time datetime="2019-12-09T14:57:00+00:00">09 Dec 2019, 14:57</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Очільниця директорату стратегічного планування та євроінтеграції у Міністерстві охорони здоров’я Ірина Литовченко заявила про те, що тієї реформи, на яку чекають люди, вже не буде.</b>
      </p>
      <p>Втрачений шанс на реформу можна буде витягнути лише в тому випадку, якщо прийде новий лідер, який не боятиметься брати на себе негатив і говорити правду, розповіла Ірина Литовченко під час інтерв'ю <a href="https://life.pravda.com.ua/health/2019/12/7/239230/?fbclid=IwAR0CVwm6NcShpvZBckE0TKVe1pnZPtRjWI07eNf0ClYFgasvwX9V9ua1LJs">УП Життя</a>.</p>
      <blockquote>До теми: <a href="https://24tv.ua/health/mayzhe_ves_direktorat_moz_na_choli_z_kerivnitseyu__zvilnyayetsya_n1244843">Майже весь директорат МОЗ на чолі з керівницею – звільняється</a></blockquote>
      <p>  Ірина Литовченко “Зміни в охороні здоров’я завжди болючі та викликають багато негативу. Має бути лідер, який не буде боятися брати на себе цей негатив і не боятися говорити правду. Тоді ривок можливий. Нинішнє керівництво хоче подобатися. А так не буває”.</p>
      <p>За словами Литовченко, якщо з 1 квітня якісь зміни й справді розпочнуться, то ці рішення будуть половинчастими. Наприклад, законтрактують абсолютно всі лікарні, що означає – не з’являться додаткові ресурси на те, аби підняти хорошим лікарям заробітну плату. </p>
      <p>В одному з відеозвернень Володимир Зеленський розповів, що Зоряна Скалецька пообіцяла з 1 квітня зробити всі медичні послуги безкоштовними. Але реформа зовсім не про це, а про те, що держава чітко скаже, що оплачено з податків громадян, а за що треба доплатити.</p>
      <p>Відповідно, що пацієнти, які приходитимуть у лікарню, не знатимуть, які послуги надаються безкоштовно, а які – ні.</p>
      <p>  Ірина Литовченко “ Нерозуміння президента, прем’єра і людей, що на них чекає, зрештою викличе величезне розчарування".  </p>
      <blockquote>Варто знати: <a href="https://24tv.ua/health/lyudi_vzhe_rozbigayutsya_z_moz__litovchenko_rozpovila_hto_shhe_pokidaye_ministerstvo_n1245965">Люди вже розбігаються з МОЗ, – Литовченко розповіла, хто ще покидає міністерство</a></blockquote>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/zdorovya_tag3301/">Здоров'я.</a></blockquote>
    </article>
  </body>
</html>