<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/9vW2g9/ettaaring-i-tromsoe-tragedien-utenfor-livsfare"/>
    <meta property="og:site_name" content="Bergens Tidende"/>
    <meta property="article:published_time" content="2019-12-09T14:55:17+00:00"/>
    <meta property="og:title" content="Ettåring i Tromsø-tragedien utenfor livsfare"/>
    <meta property="og:description" content="Ettåringen, som ble funnet livløs i vannet i Tromsø sammen med moren og to søstre, er utenfor livsfare."/>
  </head>
  <body>
    <article>
      <h1>Ettåring i Tromsø-tragedien utenfor livsfare</h1>
      <h2>Ettåringen, som ble funnet livløs i vannet i Tromsø sammen med moren og to søstre, er utenfor livsfare.</h2>
      <address><time datetime="2019-12-09T14:55:17+00:00">09 Dec 2019, 14:55</time> by <a rel="author">NTB</a></address>
      <p>Tilstanden til den yngste av de tre jentene er uavklart, men stabil og hun er utenfor umiddelbar livsfare, opplyser Troms politidistrikt.</p>
      <p>Jenten får fremdeles behandling på Rikshospitalet.</p>
      <p>Tidligere mandag ble det klart at kvinnen som døde etter at hun og hennes tre døtre ble funnet livløse i vannet i Tromsø 2. desember, døde av drukning og alvorlig nedkjøling. Det viser den foreløpige obduksjonsrapporten.</p>
      <p>De tre jentene på syv, fire og halvannet år og deres mor i 20-årene ble funnet livløse i sjøen ved Fagereng på Tromsøya. Moren og jentene på syv og fire år er døde, mens den tredje jenten fortsatt er innlagt på Rikshospitalet. Den døde moren er siktet for drap og drapsforsøk.</p>
      <p>Fireåringen som døde torsdag 5. desember, døde også av en kombinasjon av drukning og alvorlig nedkjøling, viser den foreløpige obduksjonsrapporten. Det samme gjelder den syv år gamle jenten som døde mandag i forrige uke.</p>
      <related>
        <h4>Les også</h4>
        <a href="https://www.bt.no/innenriks/i/XgOk9x/fireaaringen-fra-tromsoe-doede-paa-rikshospitalet"/>
        <a href="https://www.bt.no/innenriks/i/zGwwgr/det-sudanske-miljoeet-i-tromsoe-preget-av-doedsfallene"/>
        <a href="https://www.bt.no/innenriks/i/jdnxBL/tromsoe-politiet-etterforsker-den-doede-moren-for-drap-og-forsoek-paa-dra"/>
        <a href="https://www.bt.no/innenriks/i/narnW5/fire-personer-hentet-livloese-opp-av-sjoeen-i-tromsoe"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/3JKQgd/ronny-doede-paa-jobb-familien-faar-ikke-fred-og-er-kritisk-til-politiets"/>
        <a href="https://www.bt.no/btmeninger/debatt/i/2Gwz2x/jeg-var-14-aar-foerste-gang-jeg-ble-slaatt-av-politiet"/>
        <a href="https://www.bt.no/kultur/i/K3KJnG/disse-ti-laatene-har-vaert-med-paa-aa-definere-lyden-av-bergen-paa-2010-tal"/>
        <a href="https://www.bt.no/nyheter/lokalt/i/qL8qzo/meteorologen-melder-liten-storm-og-20-millimeter-nedboer"/>
        <a href="https://www.bt.no/btmeninger/debatt/i/lAm0k3/far-min-vil-doey"/>
        <a href="https://www.bt.no/btmeninger/debatt/i/dOzE6o/aa-leve-som-fattig-blant-de-rikeste"/>
      </related>
    </article>
  </body>
</html>