<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957505"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T14:38:00+00:00"/>
    <meta property="og:title" content="Астрономи разкриха причините за загадъчното поведение на астероида Бену"/>
    <meta property="og:description" content="Учени от университета на Аризона разкриха причините за загадъчното поведение на потенциално опасния за Земята астероид Бену, от чиято повърхност непрестанно се изхвърлят частици в космоса, съобщи Физ"/>
  </head>
  <body>
    <article>
      <h1>Астрономи разкриха причините за загадъчното поведение на астероида Бену</h1>
      <address><time datetime="2019-12-09T14:38:00+00:00">09 Dec 2019, 14:38</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Учени от университета на Аризона разкриха причините за загадъчното поведение на потенциално опасния за Земята астероид Бену, от чиято повърхност непрестанно се изхвърлят частици в космоса, съобщи Физ.орг.</p>
      <p>Специалисти, ангажирали се с проекта ОСИРИС-РЕКС, са наблюдавали три големи изхвърляния на частици от различни места на повърхността на астероида. След изхвърлянето им частиците кръжали около небесното тяло и падали на повърхността му или отлитали в космоса. Скоростта им била 3 метра в секунда, а размерите им достигали 10 сантиметра, предава БТА.</p>
      <p>Предложени са няколко възможни обяснения за изхвърлянето - сблъсъци с метеорити, термично разрушаване и отделяне на водни пари. До термично разрушаване може да се стигне вследствие на резки изменения на температурата на повърхността по време на завъртането на астероида, чийто период е 4,3 часа. Този процес допринася също за раздробяване на скалните отломки от небесното тяло.</p>
      <p>Сондата ОСИРИС-РЕКС (OSIRIS-REx - Origins, Spectral Interpretation, Resource Identificatiom, Security-Regolith Explorer) има за цел да достави образци от грунта на астероида Бену. Събирането им е планирано за лятото следващата година. Образците ще бъдат доставени на Земята през септември 2023 г.</p>
    </article>
  </body>
</html>