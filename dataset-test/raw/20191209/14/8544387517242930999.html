<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/oaed-epidoma-360-dikaiologitika/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T14:15:43+00:00"/>
    <meta property="og:title" content="ΟΑΕΔ: Πώς θα κάνεις αίτηση για το επίδομα των 360 ευρώ – Απαραίτητα δικαιολογητικά"/>
    <meta property="og:description" content="Από τα επιδόματα που καταβάλλει ΟΑΕΔ σε ανέργους που είναι εντεταγμένοι στο μητρώο του, συγκαταλέγεται και το βοήθημα των 360 ευρώ."/>
  </head>
  <body>
    <article>
      <h1>ΟΑΕΔ: Πώς θα κάνεις αίτηση για το επίδομα των 360 ευρώ – Απαραίτητα δικαιολογητικά</h1>
      <h2>ΟΑΕΔ: Δείτε αναλυτικά!</h2>
      <address><time datetime="2019-12-09T14:15:43+00:00">09 Dec 2019, 14:15</time> by <a rel="author">neolaia.gr Team</a></address>
      <p>Από τα <a href="https://www.neolaia.gr/tag/%CE%B5%CF%80%CE%B9%CE%B4%CF%8C%CE%BC%CE%B1%CF%84%CE%B1"><b>επιδόματα</b></a> που καταβάλλει <a href="https://www.neolaia.gr/tag/%CE%BF%CE%B1%CE%B5%CE%B4/"><b>ΟΑΕΔ</b></a> σε ανέργους που είναι εντεταγμένοι στο μητρώο του, συγκαταλέγεται και το βοήθημα των<b> 360 ευρώ.</b></p>
      <h4>ΟΑΕΔ – Επίδομα 360 ευρώ:</h4>
      <p>
        <b>Δικαιούχοι του βοηθήματος ανεργίας των 360 ευρώ είναι:</b>
      </p>
      <p>– οι ελεύθεροι επαγγελματίες και αυτοτελώς απασχολούμενοι, οι οποίοι είναι ασφαλισμένοι του ΕΦΚΑ – τ.Ο.Α.Ε..Ε και τ.Ε.Τ.Α.Π.–Μ.Μ.Ε., εφόσον διέκοψαν αποδεδειγμένα το επάγγελμά τους από την 1.1.2012 και μετά, δεν αυτοαπασχολούνται, δεν αναλαμβάνουν μισθωτή απασχόληση, έχουν εξοφλήσει ή ρυθμίσει τις οφειλόμενες ασφαλιστικές εισφορές τους ή τυχόν οφειλές τους από οποιαδήποτε αιτία προς τον ασφαλιστικό φορέα στον οποίο υπάγονται και είναι ενήμεροι με τους όρους της ρύθμισης και δεν λαμβάνουν σύνταξη για οποιαδήποτε αιτία από φορέα κύριας ασφάλισης, τον Ο.Γ.Α., το Ν.Α.Τ., ή το Δημόσιο, ή φορέα κύριας ασφάλισης της αλλοδαπής, καθώς επίσης και έχουν καταβάλει την ειδική εισφορά της παρ. 2 του άρθρου 44 του ν. 3986/2011, δηλαδή την από 1.1.2011 εισφορά υπέρ του Ειδικού Λογαριασμού Ανεργίας υπέρ των Αυτοτελώς και Ανεξαρτήτως Απασχολουμένων που έχει συσταθεί στον ΟΑΕΔ.(Υ.Α Φ.80000/8285/253/2013 ΦΕΚ 705/Β΄/ 28.03.2013 και Υ.Α. Φ. 10035/οικ.1239/63, ΦΕΚ 290/Β’/10.02.2014).</p>
      <h4>Προϋποθέσεις βοηθήματος:</h4>
      <p>Για τη χορήγηση του βοηθήματος ανεργίας στους δικαιούχους απαιτείται σωρευτικά η συνδρομή των κάτωθι προϋποθέσεων:</p>
      <p>α. Πραγματοποίηση σε κάθε περίπτωση τουλάχιστον τριών (3) ετών συνεχούς ή διακεκομμένης ασφάλισης στον ασφαλιστικό φορέα που υπάγονται κατά τη διακοπή του επαγγέλματος και καταβολή της ειδικής εισφοράς.</p>
      <p>Για ασφαλισμένους που διέκοψαν την επαγγελματική τους δραστηριότητα μετά την 01.01.2012 και ήταν ασφαλισμένοι κατά την 01.01.2011:</p>
      <p>Απαιτείται η καταβολή εισφοράς στον Ειδικό λογαριασμό Ανεργίας ως εξής:</p>
      <h4>
        <a href="https://www.neolaia.gr/tag/%CE%B5%CF%80%CE%B9%CE%B4%CF%8C%CE%BC%CE%B1%CF%84%CE%B1/">ΜΑΘΕ ΕΔΩ ΟΛΑ ΤΑ ΝΕΑ ΓΙΑ ΤΑ ΕΠΙΔΟΜΑΤΑ</a>
      </h4>
      <ul>
        <li>για ένα (1) τουλάχιστον έτος, εφόσον διέκοψαν την επαγγελματική τους δραστηριότητα μετά τη 01.01.2012</li>
        <li>για δύο (2) τουλάχιστον έτη, εφόσον διέκοψαν την επαγγελματική τους δραστηριότητα μετά την 01.01.2013</li>
        <li>και</li>
        <li>για τρία (3) τουλάχιστον έτη, για όσους διακόψουν την επαγγελματική τους δραστηριότητα από την 01.01.2014 και εφεξής.</li>
      </ul>
      <p>Για ασφαλισμένους που διέκοψαν την επαγγελματική τους δραστηριότητα πριν την 01.01.2011 και επαναδραστηριοποιούνται μετά τη ημερομηνία αυτή, ισχύουν οι ως άνω ελάχιστες προϋποθέσεις καταβολής του βοηθήματος με τη διαφορά ότι ο απαιτούμενος χρόνος καταβολής της ειδικής εισφοράς προσδιορίζεται από την ημερομηνία επανέναρξης δραστηριότητας.</p>
      <p>β. Το συνολικό ατομικό καθαρό εισόδημα από οποιαδήποτε πηγή της τελευταίας διετίας από το έτος που προηγείται της υποβολής της αίτησης να μην υπερβαίνει αθροιστικά το ποσό των 20.000 €, και το συνολικό οικογενειακό καθαρό εισόδημα από οποιαδήποτε πηγή της τελευταίας διετίας από το έτος που προηγείται της υποβολής της αίτησης να μην υπερβαίνει αθροιστικά το ποσό των 30.000 €.</p>
      <p>Ακολουθούν ενδεικτικά παραδείγματα προσκομιστέων ΕΚΚΑΘΑΡΙΣΤΙΚΩΝ ΣΗΜΕΙΩΜΑΤΩΝ για τα ημερολογιακά έτη 2016, 2017 και 2018:</p>
      <ul>
        <li>Για τις αιτήσεις που θα υποβληθούν εντός του ημερολογιακού έτους 2016, θα πρέπει να προσκομισθούν τα ΕΚΚΑΘΑΡΙΣΤΙΚΑ ΣΗΜΕΙΩΜΑΤΑ με την αντίστοιχη ένδειξη «ΦΟΡ. ΕΤΟΣ 2014» και «ΟΙΚ. ΕΤΟΣ 2014»</li>
        <li>Για αιτήσεις που θα υποβληθούν εντός του ημερολογιακού έτους 2017, θα πρέπει να προσκομισθούν τα ΕΚΚΑΘΑΡΙΣΤΙΚΑ ΣΗΜΕΙΩΜΑΤΑ με την αντίστοιχη ένδειξη «ΦΟΡ. ΕΤΟΣ 2015» και «ΦΟΡ. ΕΤΟΣ 2014»</li>
        <li>Για αιτήσεις που θα υποβληθούν εντός του ημερολογιακού έτους 2018, θα πρέπει να υποβληθούν τα ΕΚΚΑΘΑΡΙΣΤΙΚΑ ΣΗΜΕΙΩΜΑΤΑ με την αντίστοιχη ένδειξη «ΦΟΡ. ΕΤΟΣ 2016» και «ΦΟΡ. ΕΤΟΣ 2015».<br/>Διευκρινίζεται ότι: για τον υπολογισμό του συνολικού ατομικού καθαρού εισοδήματος ανά έτος λαμβάνονται υπόψη τα εξής ποσά: 1) το συνολικό δηλωθέν εισόδημα από κάθε πηγή, 2) η προστιθέμενη διαφορά αντικειμενικών δαπανών (ΠΙΝΑΚΑΣ Γ1-ΕΚΚΑΘΑΡΙΣΗ Φ.Ε.) 3) τα απαλλασσόμενα ποσα και 4) τα αυτοτελώς φορολογούμενα ποσά (ΠΙΝΑΚΑΣ Δ1-ΣΥΝΟΛΙΚΟ ΕΙΣΟΔΗΜΑ). Αντίστοιχα για τον υπολογισμό του συνολικού οικογενειακού καθαρού εισοδήματος ανά έτος λαμβάνονται υπόψη τα ως άνω αναφερόμενα ποσά του υπόχρεου, της συζύγου και των ανήλικων τέκνων του.</li>
      </ul>
      <p>γ. Αποδεδειγμένη διακοπή του επαγγέλματος από την 01.01.2012 και εφεξής, για τρεις τουλάχιστον μήνες πριν την λήψη του βοηθήματος, σύμφωνα με τα οριζόμενα στην παρούσα.</p>
      <p>δ. Ο δικαιούχος μετά την διακοπή επαγγέλματος να μην έχει υπαχθεί στην προαιρετική ασφάλιση του φορέα του ή άλλου φορέα και να μην έχει υποβάλει αίτηση για συνταξιοδότηση για οποιαδήποτε αιτία, σε οποιοδήποτε φορέα ημεδαπής ή αλλοδαπής.</p>
      <p>ε. Ο δικαιούχος να μην έχει μεταβιβάσει την επιχείρησή του ή το μερίδιο του ή τις μετοχές του στην επιχείρηση, στην οποία ανήκε, σε σύζυγο ή πρόσωπο α΄ και β΄ βαθμού συγγένειας.</p>
      <p>στ. Ο δικαιούχος να έχει εξοφλήσει ή ρυθμίσει τις οφειλόμενες ασφαλιστικές εισφορές του ή τυχόν οφειλές του από οποιαδήποτε αιτία προς τον ασφαλιστικό φορέα στον οποίο υπάγεται και είναι ενήμερος με τους όρους της ρύθμισης</p>
      <p>ζ. Ο δικαιούχος να διαμένει μόνιμα στην Ελλάδα.</p>
      <p>η. O ασφαλισμένος που πραγματοποιεί διακοπή δύο ελευθέρων επαγγελμάτων, δικαιούται βοηθήματος από ένα μόνο φορέα, τον οποίο επιλέγει ο ίδιος με υπεύθυνη δήλωσή του.</p>
      <p>
        <b>Οι ενδιαφερόμενοι, άνεργοι ελεύθεροι επαγγελματίες/αυτοτελώς απασχολούμενοι υποβάλλουν τις αιτήσεις και τα απαραίτητα δικαιολογητικά με τους εξής τρόπους:</b>
      </p>
      <ul>
        <li>
          <ul>
            <li>αυτοπροσώπως στις αρμόδιες Υπηρεσίες του ΟΑΕΔ του τόπου κατοικίας τους ή της τελευταίας απασχόλησής</li>
            <li>τους<br/>ηλεκτρονικά, μέσω του e-services. Για την μετάβασή σας στο e-services, παρακαλούμε, πατήστε εδώ.</li>
            <li>μέσω των ΚΕΠ</li>
          </ul>
        </li>
      </ul>
      <p>Η παραλαβή της απόφασης γίνεται, είτε μέσω του ατομικού λογαριασμού στο e-services του ΟΑΕΔ, είτε από το ΚΠΑ 2 ΟΑΕΔ όπου υποβλήθηκε το αίτημα.</p>
      <p>Η αίτηση υποβάλετε εντός προθεσμίας τριών μηνών από την επομένη της ημερομηνίας έκδοσης της απόφασης του τελευταίου αρμόδιου ασφαλιστικού φορέα (ΕΦΚΑ-τ.ΟΑΕΕ, τ.ΕΤΑΠ-ΜΜΕ) περί διαγραφής του ασφαλισμένου από τα σχετικά μητρώα και όχι από την επομένη της ημερομηνίας της ίδιας της διαγραφής.</p>
      <p>ΣΗΜΕΙΩΣΗ: οι ασφαλισμένοι που διέκοψαν το αυτοτελές επάγγελμά τους μετά την 1.1.2012 και η κατά τα ανωτέρω απόφαση διαγραφής εκδόθηκε πριν από τη δημοσίευση της παρούσας Υ.Α. στο ΦΕΚ (28.3.2013), είχαν τη δυνατότητα να υποβάλλουν εμπρόθεσμη αίτηση για χορήγηση βοηθήματος μέχρι τις 28.6.2013.</p>
      <h4>ΑΠΑΡΑΙΤΗΤΑ ΔΙΚΑΙΟΛΟΓΗΤΙΚΑ:</h4>
      <p>1. Βεβαiωση του αρμόδιου ασφαλιστικού φορέα, με την οποία πιστοποιείται η διακοπή του επαγγέλματος ή της ιδιότητας, ο χρόνος ασφάλισης και η μη ύπαρξη οφειλής ή ρύθμιση αυτής.</p>
      <p>2. Υπεύθυνη δήλωση του ν. 1599/86 του δικαιούχου, ότι δεν έχει υποβάλει δήλωση έναρξης εργασιών σε οποιαδήποτε Δ.Ο.Υ. και δεν συμμετέχει σε νομικό πρόσωπο ιδιωτικού δικαίου οποιασδήποτε νομικής μορφής ή ένωσης προσώπων. (Χορηγείται από τον ΟΑΕΔ).</p>
      <p>3. Εκκαθαριστικά σημειώματα της τελευταίας διετίας από το έτος που προηγείται της υποβολής της αίτησης για τη λήψη του βοηθήματος, όπου έχει δηλωθεί το παγκόσμιο εισόδημα (εισόδημα ημεδαπής προέλευσης και τυχόν εισόδημα αλλοδαπής προέλευσης) του/της δικαιούχου, η διεύθυνση κύριας κατοικίας, ο Αριθμός Φορολογικού Μητρώου (Α.Φ.Μ) συζύγου και το εισόδημα συζύγου (αν υφίσταται). Σε περίπτωση που αποκτήθηκε ή μη εισόδημα στην αλλοδαπή κατά τη διάρκεια των δυο προηγούμενων της αίτησης ετών, θα πρέπει να υποβληθεί βεβαίωση της αλλοδαπής φορολογικής αρχής για το ύψος του συγκεκριμένου εισοδήματος, νομίμως επικυρωμένη και μεταφρασμένη.</p>
      <p>4. Για την πιστοποίηση της μόνιμης διαμονής στην Ελλάδα απαιτείται:</p>
      <ul>
        <li>
          <ul>
            <li>Για τους πολίτες κρατών μελών της Ε.Ε.,:«Έγγραφο πιστοποίησης μόνιμης διαμονής πολίτη της Ένωσης» του άρθρου 16 του π.δ. 106/2007 χορηγούμενο από τη Δ/νση Αλλοδαπών του Αρχηγείου της Ελληνικής Αστυνομίας, μετά από 5ετή συνεχή νόμιμη διαμονή.</li>
            <li>Για τους υπηκόους τρίτων χωρών που διαμένουν νόμιμα στην Ελλάδα:<br/>Ειδικά για τους υπηκόους τρίτων χωρών στους οποίους έχει χορηγηθεί πολιτικό άσυλο: Άδεια διαμονής αναγνωρισμένου πολιτικού πρόσφυγα ή μέλους οικογένειας κατόχου τέτοιας άδειας και ταξιδιωτικό έγγραφο (titre de voyage) που εκδίδεται σύμφωνα με το άρθρο 28 της Σύμβασης της Γενεύης.</li>
          </ul>
        </li>
      </ul>
      <ul>
        <li>Για τους ομογενείς από τρίτες χώρες: Ειδικό δελτίο Ταυτότητας Ομογενούς ή Δελτίο ή άλλος τίτλος διαμονής ομογενούς κάθε τύπου ή αυτετελής άδεια διαμονής επαναπατρισθέντος ή παλλινοστήσαντος ή ομογενούς.</li>
      </ul>
      <p>5. Παραστατικό ταυτοπροσωπίας:</p>
      <ul>
        <li>Για Έλληνες πολίτες: Δελτίο Αστυνομικής Ταυτότητας ή σχετική προσωρινή βεβαίωση της αρμόδιας αρχής ή το διαβατήριο ή άδεια οδήγησης ή ατομικό βιβλιάριο υγείας.</li>
        <li>Για πολίτες Κράτους – Μέλους της Ε.Ε.: Δελτίο ταυτότητας ή διαβατήριο.</li>
        <li>Για υπηκόους τρίτων χωρών: Διαβατήριο ή άλλο έγγραφο βάσει του οποίου επιτρέπεται η είσοδός του στη</li>
        <li>χώρα ή τα έγγραφα που έχουν εκδώσει οι αρμόδιες ελληνικές αρχές.</li>
      </ul>
      <p>6. Αποδεικτικό διεύθυνσης κατοικίας του ασφαλισμένου (λογαριασμός ρεύματος ή τηλεφώνου ή ύδρευσης).</p>
      <p>7. Αριθμός Καταθετικού Λογαριασμού (ΙΒΑΝ) στον οποίο ο ενδιαφερόμενος είναι πρώτος δικαιούχος.</p>
      <p>8. Υπεύθυνη δήλωση του ν. 1599/86 στην οποία δηλώνεται από τον ασφαλισμένο ότι κατά το χρόνο υποβολής της αίτησης για τη λήψη του βοηθήματος δεν έχει αναλάβει μισθωτή εργασία, δεν αυτοαπασχολείται, δεν έχει απολέσει τη ρύθμιση στην οποία έχει υπαχθεί για εξόφληση των οφειλομένων ασφαλιστικών εισφορών του προς τον ασφαλιστικό φορέα στον οποίο υπάγεται, δεν λαμβάνει σύνταξη από φορέα κύριας ασφάλισης, τον Ο.Γ.Α., το Ν.Α.Τ. ή το Δημόσιο, ή φορέα κύριας ασφάλισης της αλλοδαπής και δεν έχει μεταβιβάσει την επιχείρησή του ή το μερίδιο του ή τις μετοχές του στην επιχείρηση στην οποία ανήκε σε σύζυγο ή πρόσωπο α΄ και β΄ βαθμού συγγένειας. Στην ίδια υπεύθυνη δήλωση δηλώνει το φορέα από τον οποίο επιθυμεί να καταστεί δικαιούχος του βοηθήματος στη περίπτωση διακοπής δύο ελεύθερων επαγγελμάτων του. (Χορηγείται από τον ΟΑΕΔ).</p>
      <p>
        <b>Πίστωση Μηνιαίων Επιδομάτων κατά τη διάρκεια χορήγησης του βοηθήματος</b>
      </p>
      <ul>
        <li>Κάθε μήνας χορήγησης του βοηθήματος πιστώνεται αυτόματα στον τραπεζικό λογαριασμό που έχει δηλώσει ο δικαιούχος, εφόσον αυτός παρουσιάζεται ανελλιπώς για τη δήλωση φυσικής παρουσίας εντός των προκαθορισμένων χρονικών διαστημάτων, όπως αυτά αναγράφονται αναλυτικά στην «Απόφαση Υπαγωγής στην Επιδότηση» που έχει παραλάβει από την αρμόδια Υπηρεσία.</li>
        <li>Η πίστωση των μηναίων βοηθημάτων γίνεται μια φορά την εβδομάδα και συγκεκριμένα την τελευταία εργάσιμη ημέρα αυτής δηλαδή κάθε Παρασκευή.</li>
      </ul>
      <h4>Υποχρέωση του Ανέργου για ενημέρωση της Υπηρεσίας/Αναστολή – Συνέχιση -Διακοπή βοηθήματος</h4>
      <p>Ο άνεργος που λαμβάνει το βοήθημα είναι υποχρεωμένος να ενημερώνει την Υπηρεσία του ΟΑΕΔ που τον επιδοτεί για οποιαδήποτε μεταβολή προκύτπει στην κατάστασή του κατά τη διάρκεια της καταβολής του βοηθήματος.</p>
      <p>Η καταβολή του βοηθήματος αναστέλλεται για τους εξής λόγους:</p>
      <ul>
        <li>
          <ul>
            <li>ανάληψη μισθωτής εργασίας ή έναρξη αυτοαπασχόλησης, καθώς και άσκηση οποιασδήποτε άλλης μορφής απασχόλησης</li>
            <li>υποβολή αίτησης συνταξιοδότησης για οποιαδήποτε αιτία σε οποιοδήποτε φορέα της ημεδαπής ή της αλλοδαπής</li>
            <li>υπαγωγή του δικαιούχου στην προαιρετική ασφάλιση του φορέα του ή άλλου φορέα, μετά τη διακοπή του επαγγέλματoς/ιδιότητας και η υποβολή αίτησης για συνταξιοδότηση για οποιαδήποτε αιτία, σε οποιοδήποτε φορέα ημεδαπής ή αλλοδαπής</li>
          </ul>
        </li>
      </ul>
      <ul>
        <li>λήξη της ισχύος του εγγράφου πιστοποίησης της μόνιμης διαμονής στην Ελλάδα, όταν πρόκειται για πολίτες τρίτων χωρών</li>
        <li>απώλειας της ρύθμισης στην οποία είχε υπαχθεί ο δικαιούχος για εξόφληση των οφειλομένων ασφαλιστικών εισφορών του ή τυχόν οφειλών του από οποιαδήποτε αιτία προς τον ασφαλιστικό του φορέα</li>
      </ul>
      <h4>Υποχρεωτική Παρουσία κατά τη διάρκεια χορήγησης του βοηθήματος.</h4>
      <ul>
        <li>
          <ul>
            <li>Ο επιδοτούμενος άνεργος μετά την υποβολή της αίτησης για χορήγηση του βοηθήματος είναι υποχρεωμένος:</li>
            <li>να εμφανιστεί, για πρώτη φορά, τον τρίτο μήνα από την ημερομηνία υποβολής της αίτησης, αυτοπροσώπως και αποκλειστικά στην Υπηρεσία στην οποία κατέθεσε την αίτηση του, σε χρονικό διάστημα που υπάρχει τυπωμένο σε αυτή, χωρίς να απαιτείται άλλη ενημέρωση από την Υπηρεσία του ΟΑΕΔ</li>
            <li>να εμφανίζεται, μετά την πρώτη φορά, αυτοπροσώπως στις Υπηρεσίες του ΟΑΕΔ, στα χρονικά διαστήματα δήλωσης παρουσίας του, όπως αυτά αναγράφονται αναλυτικά στην «Απόφαση Υπαγωγής στην Επιδότηση» που έχει παραλάβει από την αρμόδια Υπηρεσία του ΟΑΕΔ</li>
          </ul>
        </li>
        <li>να δηλώνει την παρουσία του μόνο τον τρίτο μήνα κάθε τριμήνου χορήγησης του βοηθήματος.</li>
      </ul>
      <p>ΠΡΟΣΟΧΗ: Η δήλωση παρουσίας για τους άνεργους του βοηθήματος πραγματοποιείται ΑΠΟΚΛΕΙΣΤΙΚΑ στις Υπηρεσίες του ΟΑΕΔ στα αρμόδια Τμήματα Ασφάλισης και σε καμία περίπτωση μέσω των ηλεκτρονικών υπηρεσιών του ΟΑΕΔ ή των Κέντρων Εξυπηρέτησης Πολιτών.</p>
      <h3>Διάρκεια / Ποσό Επιδότησης: (Δείτε στην επόμενη)</h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/12/09/oaed-epidoma-360-dikaiologitika/2">Επόμενη Σελίδα (1/2) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/09/miss-universe-2019-poia-einai-i-fetini-nikitria/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/xrises-sfaires-2020-ipopsifiotites-gia-tainies-ke-seires/"/>
        <a href="https://neolaia.gr/2019/12/09/212-theseis-ston-idiotiko-ellada/"/>
        <a href="https://neolaia.gr/neo/ergasia"/>
        <a href="https://neolaia.gr/2019/12/09/wonder-woman-1984-kikloforise-i-to-trailer-tis-neas-tainias/"/>
        <a href="https://neolaia.gr/2019/12/09/juice-wrld-o-xafnikos-thanatos-tou-nearou-rapper/"/>
      </related>
    </article>
  </body>
</html>