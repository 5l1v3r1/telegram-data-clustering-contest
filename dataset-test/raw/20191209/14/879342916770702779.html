<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/12/09/novyna/polityka/rf-vynesly-vyrok-eksministru-transportu-ukrayiny"/>
    <meta property="og:site_name" content="Слово і Діло"/>
    <meta property="article:published_time" content="2019-12-09T14:43:01+00:00"/>
    <meta property="og:title" content="У РФ винесли вирок ексміністру транспорту України"/>
    <meta property="og:description" content="У РФ винесли вирок екснардепу України, колишньому міністру транспорту і зв'язку України Миколі Рудьковському."/>
  </head>
  <body>
    <article>
      <h1>У РФ винесли вирок ексміністру транспорту України</h1>
      <address>
        <time datetime="2019-12-09T14:43:01+00:00">09 Dec 2019, 14:43</time>
      </address>
      <p>
        <b>У РФ винесли вирок екснардепу України, <a href="https://www.slovoidilo.ua/2018/10/01/novyna/polityka/moskvi-areshtuvaly-eks-ministra-ukrayiny-zmi">колишньому міністру транспорту і зв'язку України Миколі Рудьковському</a>.</b>
      </p>
      <p>Про це пише Інтерфакс у понеділок, 9 грудня.</p>
      <p>«<i>Призначити Рудьковському покарання у вигляді двох років позбавлення волі з відбуванням покарання у виправній колонії загального режиму</i>», - йдеться у вироку судді Мосміськсуду Олени Поспєлової.</p>
      <p>Згідно з матеріалами справи в червні 2014 року Рудьковський разом із «невстановленими активістами української націоналістичної організації «Правий сектор» і футбольними фанатами брав участь у нападі на російське посольство в Києві, «при цьому використовувалися палиці, ломи, сокири і каміння». Також з вироку випливає, що МЗС Росії внаслідок нападу було завдано збитків на суму близько 15 мільйонів рублів.</p>
      <p>Російське слідство і суд визнали, що метою нападу «було ускладнення міжнародних відносин РФ з Україною та іншими державами, репутаційна шкода та міжнародна ізоляція Росії».</p>
      <p>Український ексдепутат і ексміністр був визнаний винним у нападі на установу, яка користується міжнародним захистом, із метою ускладнення міжнародних відносин (ч.2 ст.360 КК РФ).</p>
      <p>Нагадаємо, <a href="https://www.slovoidilo.ua/2018/11/23/novyna/polityka/eks-ministru-rudkovskomu-rf-provodyat-psyxiatrychnu-ekspertyzu">Рудьковський був заочно арештований у РФ 26 травня 2016 року</a> у справі про напад на російське посольство в Києві.</p>
      <p>28 вересня 2018 року <a href="https://www.slovoidilo.ua/2018/10/01/novyna/polityka/moskvi-areshtuvaly-eks-ministra-ukrayiny-zmi">він був затриманий у Москві і поміщений під варту</a>.</p>
      <p>Адвокати стверджують, що їхній підзахисний не переховувався від слідства і нічого не знав про порушення проти нього кримінальної справи.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/05/07/novyna/polityka/eks-ministra-rudkovskoho-zatrymaly-dubayi-zmi"/>
        <a href="https://www.slovoidilo.ua/2019/11/25/novyna/pravo/eksministr-ekonomiky-vyjshov-sizo-zastavu"/>
        <a href="https://www.slovoidilo.ua/2018/05/08/novyna/polityka/policziya-oae-vidpustyla-rudkovskoho-vin-zalyshyv-krayinu-zmi"/>
      </related>
    </article>
  </body>
</html>