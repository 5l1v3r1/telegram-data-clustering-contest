<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840292-ukrayintsi-splatili-na-35-bilshe-podatkiv-na-nerukhome-mayno"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T14:04:00+00:00"/>
    <meta property="og:title" content="Українці сплатили на 35% більше податків на нерухоме майно"/>
    <meta property="og:description" content="КИЇВ. 9 грудня. УНН. За 11 місяців 2019 року українців сплатили на 35% більше податків на нерухоме майно, ніж у минулому році. Про це повідомляє УНН з …"/>
  </head>
  <body>
    <article>
      <h1>Українці сплатили на 35% більше податків на нерухоме майно</h1>
      <address><time datetime="2019-12-09T14:04:00+00:00">09 Dec 2019, 14:04</time> by <a rel="author">Дар'я Панченко</a></address>
      <p><b>КИЇВ. 9 грудня. УНН.</b> За 11 місяців 2019 року українців сплатили на 35% більше податків на нерухоме майно, ніж у минулому році. Про це повідомляє <b>УНН</b> з посиланням на пресслужбу Державної податкової служби.</p>
      <p>"Податок на нерухоме майно, відмінне від земельної ділянки – забезпечив суму у 382,4 млн грн, збільшивши показник на 35% або 99,6 млн грн", - йдеться у повідомленні.</p>
      <p>Також вказано, що всього до місцевих бюджетів за 11 місяців надійшло 2,6 мільярдів гривень податків, що на 24% більше, ніж минулого року.</p>
      <p>Нагадаємо, податок на нерухоме майно сплачують за квартиру, площа якої перевищує 60 кв. м та будинок з площею понад 120 кв. м. За кожен квадратний метр сплачується 1,5% від мінімальної заробітної плати 2018 року. У Києві це 1% - близько 37 грн за кожен кв. м.</p>
      <p>Також нагадаємо, великий бізнес у цьому році <a href="https://www.unn.com.ua/uk/news/1839714-velikiy-biznes-u-tsomu-rotsi-vzhe-splativ-ponad-300-mlrd-grn-podatkiv?fbclid=IwAR1FeWnjOR5yRusC3Q-IDTKkGXcWeAmfl3gZhltr9ftXvyxEIZyCOWJ4g0g">вже сплатив</a> понад 300 млрд грн податків.</p>
    </article>
  </body>
</html>