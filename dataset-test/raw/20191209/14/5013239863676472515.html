<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/breking-hivatalos-keszul-az-uj-bioshock/52005"/>
    <meta property="og:site_name" content="PC Guru"/>
    <meta property="article:published_time" content="2019-12-09T14:22:00+00:00"/>
    <meta property="og:title" content="[Bréking] Hivatalos, készül az új BioShock"/>
    <meta property="og:description" content="A 2K nemrég bejelentette a Cloud Chamber stúdió megalakulását, akik hivatalosan is a következő BioShock játékon fognak dolgozni."/>
  </head>
  <body>
    <article>
      <h1>[Bréking] Hivatalos, készül az új BioShock</h1>
      <address><time datetime="2019-12-09T14:22:00+00:00">09 Dec 2019, 14:22</time> by <a rel="author">SteelSaint</a></address>
      <p>
        <b>A 2K nemrég bejelentette a Cloud Chamber stúdió megalakulását, akik hivatalosan is a következő BioShock játékon fognak dolgozni.</b>
      </p>
      <ul>
        <li>Megalakult a BioShock játékokon dolgozó Cloud Chamber</li>
        <li>Akik Kaliforniában és Montrealban is jelen lesznek</li>
        <li>Sajnos viszont a következő pár évben még nem várható tőlük új BioShock</li>
      </ul>
      <p>A 2K nemrég egy sajtóközleményben bejelentette legújabb stúdiójuk, a Cloud Chamber, megalakulását. A játékipar veteránjaiból toborzott, a Firaxis Gamestől két évtized után távozó Kelley Gilmore által vezetett alakulatnak egyből két irodája is lesz majd, egy Novatóban, Kaliforniában, egy pedig Montrealban, Quebec-ben.</p>
      <p>Mindez azonban nem is annyira lényeges, az igazán jó hír az az, hogy a kiadó ezek mellett azt is elárulta, hogy a Cloud Chamber a következő BioShock játékon és úgy általában a BioShock IP-n fog dolgozni, ezzel kvázi bejelentve, hogy érkezik a közkedvelt széria folytatása. Sajnos azonban nagyon úgy néz ki, hogy sokáig kell még várnunk a megjelenésre, a 2K ugyanis sietett leszögezni a közleményében, hogy ez az új BioShock még jó pár évig fejlesztés alatt fog állni.</p>
      <figure>
        <img src="https://www.pcguru.hu/uploads/gallery/mid/bioshock-jatekkepek-f1f2ef000f1ce3cc8ba8-mid.jpg"/>
      </figure>
      <h3>Kapcsolódó információk</h3>
      <p><b>megjelenés:</b> Nincs adat</p>
      <p>
        <b>hírek</b>
      </p>
    </article>
  </body>
</html>