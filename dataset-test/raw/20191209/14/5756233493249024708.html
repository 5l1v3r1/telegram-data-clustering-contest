<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625678/%D8%B9%DA%A9%D8%B3-%DB%8C%D8%A7%D8%AF%DA%AF%D8%A7%D8%B1%DB%8C-%D8%B1%D9%88%D9%86%D8%A7%D9%84%D8%AF%D9%88-%D8%A8%D8%A7-%D9%88%D8%B2%DB%8C%D8%B1-%D8%AE%D8%A7%D8%B1%D8%AC%D9%87-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%AC%D9%86%D8%AC%D8%A7%D9%84-%D8%A8%D9%87-%D9%BE%D8%A7-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T14:14:00+00:00"/>
    <meta property="og:title" content="عکس یادگاری رونالدو با وزیر خارجه رژیم صهیونیستی جنجال به پا کرد"/>
    <meta property="og:description" content="دیدار کریستیانو رونالدو ستاره پرتغالی تیم فوتبال یوونتوس با &quot;یسرائیل کاتس&quot; وزیر خارجه رژیم اشغالگر صهیونیستی و دست دادن با او موجی از خشم و عصبانیت را در میان طرفداران او در شبکه‌های اجتماعی در پی داشته است."/>
  </head>
  <body>
    <article>
      <h1>عکس یادگاری رونالدو با وزیر خارجه رژیم صهیونیستی جنجال به پا کرد</h1>
      <address>
        <time datetime="2019-12-09T14:14:00+00:00">09 Dec 2019, 14:14</time>
      </address>
      <p>
        <i>دیدار کریستیانو رونالدو ستاره پرتغالی تیم فوتبال یوونتوس با "یسرائیل کاتس" وزیر خارجه رژیم اشغالگر صهیونیستی و دست دادن با او موجی از خشم و عصبانیت را در میان طرفداران او در شبکه‌های اجتماعی در پی داشته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مرکز اطلاع رسانی فلسطین اعلام کرد رژیم صهیونیستی چند روز پیش تصویری را منتشر کرد که طی آن کاتس در کنار رونالدو دیده می‌شود و رونالدو پیراهن خود را به او می‌دهد.</p>
      <figure>
        <img src="https://aftabnews.ir/files/fa/news/1398/9/18/368928_584.jpg"/>
      </figure>
      <p>این اقدام رونالدو که طرفدارانش پیشتر او را به عنوان یکی از حامیان ملت فلسطین می‌شناختند، بسیار عجیب است. طرفداران رونالدو به شدت از این حرکت به خشم آمده‌اند.</p>
      <p>در همین راستا، یکی از کاربران نوشته است: رونالدو دورو است، دیروز با کودکان غزه اعلام همبستگی می‌کرد و امروز با وزیر اسرائیلی عکس یادگاری می‌گیرد.</p>
      <p>یک نفر دیگر گفته است: "اسرائیل" فاقد تاریخ و هویت است و کسی آن را به رسمیت نمی‌شناسد به همین خاطر تلاش می‌کند تا از هر کسی برای کسب این هویت و به رسمیت شناخته شدن بهره ببرد.</p>
      <p>شخصی دیگر هم گفته که مایه ننگ است که او دستان خود را در دست قاتل کودکان فلسطینی گذاشته است.</p>
      <p>کاتس پس از این دیدار اظهار داشت که رونالدو پیراهن خود را به من هدیه داد و من سلام اسرائیلی‌ها را به او رسانده و برایش در مسابقات لیگ اروپا آرزوی موفقیت کردم.</p>
      <p>کاتس به منظور شرکت در اجلاس گفتگوهای خاورمیانه‌ای راهی رم ـ پایتخت ایتالیا ـ شده است. او دراین سفر با بازیکنان و اعضای تیم فوتبال یوونتوس نیز دیدار کرد.</p>
    </article>
  </body>
</html>