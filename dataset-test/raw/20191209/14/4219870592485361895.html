<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novosti.rs/vesti/naslovna/ekonomija/aktuelno.239.html:835036-Ugrozena-isplata-penzija-na-ruke-Jos-nema-dogovora-radnika-Poste-sa-predstavnicima-drzave"/>
    <meta property="og:site_name" content="Вечерње новости"/>
    <meta property="article:published_time" content="2019-12-09T14:51:00+00:00"/>
    <meta property="og:title" content="Ugrožena isplata penzija “na ruke“? Još nema dogovora radnika „Pošte“ sa predstavnicima države"/>
    <meta property="og:description" content="Ukoliko u toku dana ne bude postignut dogovor radnika „Pošte Srbije“ i predstavnika države o zaradama, mogla bi biti ugrožena isplata penzija u gotovini, koja treba da počne u sredu"/>
  </head>
  <body>
    <article>
      <h1>Ugrožena isplata penzija “na ruke“? Još nema dogovora radnika „Pošte“ sa predstavnicima države</h1>
      <address><time datetime="2019-12-09T14:51:00+00:00">09 Dec 2019, 14:51</time> by <a rel="author">Novosti online</a></address>
      <p>
        <b>Ukoliko u toku dana ne bude postignut dogovor radnika „Pošte Srbije“ i predstavnika države o zaradama, mogla bi biti ugrožena isplata penzija u gotovini, koja treba da počne u sredu</b>
      </p>
      <p>AKO se radnici “Pošte” tokom dana ne dogovore sa predstavnicima države o povećanju zarada zaposlenih sa najnižim primanjima, mogla bi da bude ugrožena isplata penzija koja počinje u sredu.</p>
      <p>Od 1,7 miliona penzionera, oko 1,3 miliona penzije prima preko tekućih računa u bankama, i njima bi novac u utorak trebalo da "legne" na račun. Isplata novca "na ruke" je dan kasnije.</p>
      <related>
        <a href="https://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D0%B5%D0%BA%D0%BE%D0%BD%D0%BE%D0%BC%D0%B8%D1%98%D0%B0.397.html:834341-%D0%9F%D0%BE%D1%88%D1%82%D0%B0%D1%80%D0%B8-%D1%85%D0%BE%D1%9B%D0%B5-%D0%B2%D0%B5%D1%9B%D0%B5-%D0%BF%D0%BB%D0%B0%D1%82%D0%B5-%D0%94%D0%B0-%D0%BB%D0%B8-%D1%9B%D0%B5-%D0%BF%D0%BE%D1%81%D0%BB%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B0-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B0-%D1%80%D0%B0%D0%B4%D0%BD%D0%B8%D0%BA%D0%B0-%D0%B8-%D0%92%D0%BB%D0%B0%D0%B4%D0%B5-%D0%A1%D1%80%D0%B1%D0%B8%D1%98%D0%B5-%D0%9F%D0%BE%D1%88%D1%82%D0%B0-%D0%BD%D0%B0%D1%81%D1%82%D0%B0%D0%B2%D0%B8%D1%82%D0%B8-%D1%81%D0%B0-%D1%80%D0%B0%D0%B4%D0%BE%D0%BC"/>
      </related>
      <p>Naime, nešto više od 400.000 najstarijih građana, svoj novac dobija u gotovini, "na ruke", bez posredovanja bankara. Među njima su i oni koji žive u mestima gde bankama nije isplativo da otvore svoje šaltere, ali i oni koji su izabrali ovaj način podizanja penzije. Ukoliko se štrajk nastavi i u utorak i sredu, a prema najavama radnici “Pošte” ne odstupaju od svojih zahteva, deo penzionera mogao bi da čeka na svoj novac.</p>
      <related>
        <h4>Srodne vesti</h4>
        <a href="https://www.novosti.rs/vesti/naslovna/ekonomija/aktuelno.239.html:835059-Vlada-uputila-apel-radnicima-Poste-da-prihvate-ponudu---10-posto-povecanje-mase-zarade"/>
        <a href="https://www.novosti.rs/vesti/naslovna/drustvo/aktuelno.290.html:834944-Nista-od-dogovora-Zaposleni-u-Posti-odbili-ponudu-nastavljaju-strajk"/>
        <a href="https://www.novosti.rs/vesti/naslovna/ekonomija/aktuelno.239.html:825714-Lepa-vest-za-penzionere-Jednokratna-pomoc-od-5000-dinara-stize-mesec-dana-ranije"/>
      </related>
    </article>
  </body>
</html>