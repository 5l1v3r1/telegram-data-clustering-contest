<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_551149/"/>
    <meta property="og:site_name" content="INNnews"/>
    <meta property="article:published_time" content="2019-12-09T14:08:00+00:00"/>
    <meta property="og:title" content="โรงงานฟอร์นิเจอร์จีนสร้างงานคนปัตตานี"/>
    <meta property="og:description" content="ที่ บริษัท ซูเพิร์บ ครีเอชั่น เฟอร์นิเจอร์ (ประเทศไทย) …"/>
  </head>
  <body>
    <article>
      <h1>โรงงานฟอร์นิเจอร์จีนสร้างงานคนปัตตานี</h1>
      <h2>โรงงานฟอร์นิเจอร์จากเซินเจิ้น บุกปัตตานี สร้างอาชีพแล้ว 100 คนอนาคต จ้างเพิ่ม 3,500 หวังไฟใต้สงบ</h2>
      <address>
        <time datetime="2019-12-09T14:08:00+00:00">09 Dec 2019, 14:08</time>
      </address>
      <p>ที่ บริษัท ซูเพิร์บ ครีเอชั่น เฟอร์นิเจอร์ (ประเทศไทย) จำกัด อาคารดอนบอสโก เลขที่ 141 ต.บางเขา อ.หนองจิก จ.ปัตตานี  นายอิสระ ละอองสกุล. ผู้ช่วยเลขาธิการ ศอ.บต. นายแวดือราแม มะมิงจิ ประธานคณะกรรมการอิสลามประจำจังหวัดปัตตานี นายเอก ยังอภัย ณ สงขลา นายอำเภอหนองจิก ร่วมพิธีเปิด โรงงานผลิตฟอร์นิเจอร์ หรือ บริษัท ซูเพิร์บ ครีเอชั่น เฟอร์นิเจอร์ (ประเทศไทย) จำกัด อย่างเป็นทางการหลังจากได้ย้ายฐานผลิตจากประเทศจีนมาตั้งในพื้นที่ เพื่อผลิตเฟอร์นิเจอร์ส่งออกไปยังประเทศอเมริกา  ในกิจกรรมนี้  นายแวดือราแม มะมิงจิ ประธานคณะกรรมการอิสลามประจำจังหวัดปัตตานี ได้เป็นประธานทำพิธีละหมาดฮายัดขอพรอีกด้วย พร้อมกล่าวขอบคุณบริษัทที่มีความเชื่อมั่นการลงทุนในพื้นที่จังหวัดปัตตานี เพราะผลประประโยชน์การสร้างอาชีพให้ชาวปัตตานี</p>
      <p>นายสุเมธ สุขพันธ์โพธาราม  ผู้จัดการ บริษัทชูเพิร์บกรีเอชั่น เฟอร์นิเจอร์(ประเทศไทย)จำกัด กล่าวว่า วันนี้เราเปิดตัวอย่างเป็นทางการแล้ว มีบุคคลกร 100 กว่าคน และจะขยายงานเพิ่มอีก ในเดือนเมษายนต์นี้ ไปที่ ศูนย์โอทอป จะมีการจ้างงานเพิ่มอีก 300 คน เพื่อให้สามารถผลิตเก้าอี้ให้ได้ วันละ 3 ตู้ จากปกติตอนนี้ เราผลิตได้เพียง 2 ตู้ต่อหนึ่งสัปดาห์ซึ่งถือว่าน้อยกว่าออเดอร์ที่มี และจากนี้ไป อีก 3 ปี เราจะย้ายฐานการผลิต จากเซินเจิ้น ประเทศจีน มาที่ปัตตานีทั้งหมด จะต้องมีการสร้างอาชีพให้คนพื้นที่ มากถึง 3,500 คน</p>
      <p>สำหรับที่ ศูนย์ฝึกอาชีพ ดอน บอสโค เช่าเป็นที่ตั้งของโรงงานชั่วคราวในระยะเวลา3ปีและจะขยายงานเช้าที่ศูนย์โอทอป ระยะยาวเรากำลังสร้างโรงงาน ตอนนี้ซื้อที่ดินแล้ว 215 ไร่ อยู่ติดกับ ศูนย์ฝึกอาชีพ ดอน บอสโคนี้เองเพื่อย้ายทั้งหมดมาที่นี้ เพื่อประกอบฟอร์นิเจอร์ในไทยที่ปัตตานี บริษัทฯได้นำพนักงานที่มีความเชี่ยวชาญเข้ามาฝึกฝนทักษะให้กับพนักงานทุกคน จนเชี่ยวชาญเป็นที่พอใจ จนฝ่ายขายของบริษัทและผู้ออกแบบของบริษัทฯที่มาจากสหรัฐอเมริกาเดินทางมาดูขั้นตอนการปฏิบัติงานของคนงานเพื่อให้อยู่ในมาตรฐานเดียวกันที่ผลิต ในประเทศจีน หลังจากฟอร์นิเจอร์โซฟาที่ประกอบจากที่นี่ได้ส่งออกไปยังสหรัฐมากกว่า 12 ตู้คอนเทนเนอร์ เป็นที่น่าพอใจมีมาตรฐาน 100 เปอร์เซ็นต์ ทำให้ความเชื่อมั่นของผู้ประกอบการหรือเจ้าของบริษัทฯเป็นที่ไว้วางใจ ในเรื่องคุณภาพของผู้ประกอบการนำเข้าของสหรัฐอเมริกาอยู่แล้ว จึงทำให้เพิ่มโอกาสให้กับทางบริษัทฯในการที่จะพัฒนาธุรกิจต่อไปในอนาคตได้อย่างไม่ต้องเป็นหวง จึงกลายเป็นโอกาสดีสำหรับคนในสามจังหวัดชายแดนภาคใต้ เกิดการจ้างงาน สร้างรายได้ ในการพัฒนาคุณภาพชีวิตที่ดีขึ้นในอนาคตได้อีกทางหนึ่ง เพราะนโยบายของบริษัทฯรับเฉพาะคนในพื้นที่จังหวัดชายแดนภาคใต้“ตอนนี้เราผลิตได้ 2 ตู้ต่อ 1 สัปดาห์ ตอแรกเราต้องผลิตให้ได้วันละ 1 ตู้ ใน 1 เดือนต้องผลิตให้ได้ 26 ตู้ ซึ่ง 1 ตู้ขนาด 40 ฟุต จุเก้าอี้ 48 ตัว ล่าสุดมียอดสั่งเข้ามาในเดือนเมษายน นี้เราจะต้องผลิตให้ได้ 3 ตู้ต่อวันจึงต้องการหาคนทำงานมาเพิ่มอย่างเร่งด่วนอีก 200 คน เราวางเป้า พนักงาน 100 คน สามารถผลิตงานให้ได้วันละ 1 ตู้ คือ 48 ตัว ตอนนี้เรามีพนักงานแล้ว 100 คน จ้างเพิ่มอีก 200 เราจะสามารถผลิตงานทันตามยอดที่สั่งเข้ามา” มีความเชื่อว่าถ้าคนมีงานทำปัญหาความไม่สงบในพื้นที่อาจจะหายไปด้วยจนเกิดความสงบ เพราะพื้นฐานของคนทุกคนถ้ามีอาชีพที่ดีก็จะไม่ไปทำอย่างอื่นที่ไม่ดี</p>
      <figure>
        <img src="https://www.innnews.co.th/wp-content/uploads/2019/12/1575889043879-1024x576.jpg"/>
      </figure>
      <p>นอกจากคนงานที่เราจะจ้างจากพื้นที่เรายังมีความต้องการวัตถุดิบในการผลิตที่สามารถจัดหาได้จากพื้นที่ เช่น ไม้ยางพารา ไม้อัดซึ่งตอนนี้เรากำลังมองหาวัตถุดิบเหล่านี้จากพื้นที่ เพราะเราเชื่อในคน งานเราเป็นงานฝีมือ เราอยากได้คนมาพัฒนาฝีมือเราอยู่แบบครอบครัวมาพัฒนาเพื่อเป็นคนเก่งต่อไป จึงเลือกที่นี้ ทั้งที่แรกๆเราก็มีความกังวลในเรื่องของความปลอดภัย ทักษะของคนงาน ต่อมาเมื่อได้มาเห็นทักษะของคนที่นี้ที่มีความพร้อมบางคนเรียนรู้งานได้เร็วมาก เรามีผู้เชียวชาญมาสอนงาน ที่มาจากเซินเจิ้น 7 คนเพื่อมาฝึกทักษะโดยตรง</p>
      <p> </p>
    </article>
  </body>
</html>