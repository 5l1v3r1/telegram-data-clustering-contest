<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/l-ati-vazut-tanarul-este-mut-si-a-disparut-sambata-din-satul-suncuis-comuna-finis-153332.html"/>
    <meta property="og:site_name" content="Bihoreanul"/>
    <meta property="article:published_time" content="2019-12-09T14:51:00+00:00"/>
    <meta property="og:title" content="L-aţi văzut? Tânărul este mut şi a dispărut sâmbătă din satul Şuncuiş, comuna Finiş"/>
    <meta property="og:description" content="Un tânăr cu dizabilităţi este căutat de rude şi poliţişti după ce, sâmbătă dimineaţă, a plecat de la locuinţa familiei din satul Şuncuiş, comuna Finiş, şi nu s-a mai întors. Ovidiu Lingurar purta geacă gri, cu glugă, blugi albaştri, cizme de cauciuc, negre, fes negru cu inscripţii albe. El comunică doar prin limbajul semnelor."/>
  </head>
  <body>
    <article>
      <h1>L-aţi văzut? Tânărul este mut şi a dispărut sâmbătă din satul Şuncuiş, comuna Finiş</h1>
      <address><time datetime="2019-12-09T14:51:00+00:00">09 Dec 2019, 14:51</time> by <a rel="author" href="https://www.ebihoreanul.ro/contact/Laura%20Gal#redactia_form" target="_blank">Laura Gal</a></address>
      <figure>
        <img src="https://cdn.ebihoreanul.ro/static/gallery_big/masina-de-politie-lingurar-091219.JPG"/>
      </figure>
      <p>Un tânăr cu dizabilităţi este căutat de rude şi poliţişti, după ce, sâmbătă dimineaţa în jurul orei 7, a plecat de la locuinţa familiei din satul Şuncuiş, comuna Finiş, şi nu s-a mai întors.</p>
      <p>Potrivit unui comunicat transmis, luni, de Biroul de presă al Poliţiei Bihor, dispariţia lui Ovidiu Lingurar a fost sesizată Secţiei 2 de Poliţie Rurală Beiuş duminică, familia susţinând că până acum acesta a mai fost plecat de la domiciliu, revenind de fiecare dată de bunăvoie.</p>
      <p>Ovidiu Lingurar are o înălţime 1,60 – 1,70 metri, o greutate de 60 – 70 de kilograme, faţă ovală, ochi căprui, păr brunet, constituţie atletică, iar în prezent poartă mustaţă.</p>
      <p>Sâmbătă, când a plecat de acasă, tânărul purta o geacă gri, cu glugă, blugi albaştri, cizme din cauciuc, negre, fes negru cu inscripţii albe.</p>
      <p>"Tânărul comunică doar prin limbajul semnelor", se mai precizează în informarea poliţiştilor.</p>
    </article>
  </body>
</html>