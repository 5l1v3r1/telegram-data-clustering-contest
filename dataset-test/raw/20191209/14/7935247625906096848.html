<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tofas-tur-icin-sahada-217793h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T14:21:04+00:00"/>
    <meta property="og:title" content="TOFAŞ tur için sahada"/>
    <meta property="og:description" content="Basketbolda 7Days EuroCup B Grubu 9. hafta mücadelesinde TOFAŞ, bugün TSİ 20.00'de deplasmanda Rytas Vilnius'a konuk oluyor."/>
  </head>
  <body>
    <article>
      <h1>TOFAŞ tur için sahada</h1>
      <h2>Basketbolda 7Days EuroCup B Grubu 9. hafta mücadelesinde TOFAŞ, bugün TSİ 20.00'de deplasmanda Rytas Vilnius'a konuk oluyor.</h2>
      <address>
        <time datetime="2019-12-09T14:21:04+00:00">09 Dec 2019, 14:21</time>
      </address>
      <p>Grupta geride kalan 8 haftada 4 galibiyet, 4 mağlubiyet alarak üçüncü sırada yer alan mavi yeşilliler, Litvanya deplasmanından galibiyetle ayrılarak TOP16'yı garantilemeyi hedefliyor. ING Basketbol Süper Ligi'nde hafta sonu lider Pınar Karşıyaka'yı devirerek moral depolayan Bursa ekibinde, Avrupa mücadelesi öncesi eksik oyuncu bulunmazken, Rytas Vilnius ise grupta 3 galibiyet, 5 mağlubiyet ile averajla dördüncü sırada. Bursa'daki maçta Litvanya temsilcisini 91-81 mağlup eden mavi yeşilliler, 10 sayılık sayı averajı üstünlüğünü elinde bulundururken TOFAŞ, karşılaşmadan galip ayrılması halinde tur biletini cebine koyacak. Siemens Arena'da oynanacak karşılaşmayı Slovenya'dan Matej Boltauzer, Sırbistan'dan Uros Obrknezevic ve Belçika'dan Nick van den Broeck hakem üçlüsü yönetecek.</p>
    </article>
  </body>
</html>