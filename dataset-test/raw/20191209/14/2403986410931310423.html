<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/voni_postiyno_krichat_litovchenko_rozpovila_shho_narazi_koyitsya_u_moz_n1246017"/>
    <meta property="og:site_name" content="24 Канал"/>
    <meta property="article:published_time" content="2019-12-09T14:53:00+00:00"/>
    <meta property="og:title" content="&quot;Вони постійно кричать&quot;: Литовченко розповіла, що наразі коїться у МОЗ"/>
    <meta property="og:description" content="Керівниця директорату стратегічного планування та євроінтеграції Ірина Литовченко пояснила, що відбувалося в МОЗ впродовж трьох останніх місяців, та чому не вірить, що нова політична команда зможе вдало запустити реформу лікарень та інших видів меддопомоги."/>
  </head>
  <body>
    <article>
      <h1>"Вони постійно кричать": Литовченко розповіла, що наразі коїться у МОЗ</h1>
      <address><time datetime="2019-12-09T14:53:00+00:00">09 Dec 2019, 14:53</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Керівниця директорату стратегічного планування та євроінтеграції Ірина Литовченко пояснила, що відбувалося в МОЗ впродовж трьох останніх місяців, та чому не вірить, що нова політична команда зможе вдало запустити реформу лікарень та інших видів меддопомоги.</b>
      </p>
      <p>Ірина Литовченко в інтерв'ю <a href="https://life.pravda.com.ua/health/2019/12/7/239230/?fbclid=IwAR291QZi49I1M6rbHsfoxsYGPVqKdxqXSbHB2o1wfCNIVr3YIR43X-JaD0s">Українській Правді.Життя </a>зазначила, що співпраця з політичним керівництвом міністерства за ці три місяці була складною та досить напруженою. </p>
      <blockquote>Читайте також:<a href="https://24tv.ua/health/lyudi_vzhe_rozbigayutsya_z_moz__litovchenko_rozpovila_hto_shhe_pokidaye_ministerstvo_n1245965"> Люди вже розбігаються з МОЗ, – Литовченко розповіла, хто ще покидає міністерство</a></blockquote>
      <aside>В Зоряни відсутній будь-який досвід роботи в компаніях великих, у неї немає управлінського досвіду, і стало зрозуміло, що вона не уявляє, як це – керувати такою великою системою як міністерство,<cite>– повідомлила Литовченко.</cite></aside>
      <p>Ірина пригадує, що після зустрічі з офісом реформи при МОЗ наприкінці жовтня з ними більше ніхто не зустрічався. Однак, в той час почались наїзди СБУ, різні листи. </p>
      <p>  Ірина Литовченко “ Нас також намагались підловити на порушенні дисципліни, лунали погрози в ті три дні, коли я працювала держсекретарем. Сюди приходив дивний чоловік, його приводила Інна Солодка (нинішня в.о. державного секретаря МОЗ, який керує всіма держслужбовцями – УП). Вона просила охорону не записувати його ім’я та прізвище.</p>
      <p>Він почав ходити і погрожувати співробітникам, вимагати документи, особові справи, вривався в приміщення відділу кадрів, де зберігаються особові справи, хоча не мав права. Його просили звідти піти, викликали охорону. Він порадив мені уважніше слідкувати за своїм здоров’ям і не ходити вечорами одній. Це було страшно”.</p>
      <p>
        <b>Вся комунікація керівництва ведеться в істерично-агресивному тоні. Вони постійно кричать.</b>
      </p>
      <p>Заходиш до держсекретаря, чуєш, як в.о. держсекретаря кричить на секретарок міністра. Міністр кричить на заступника міністра, паперами швиряються люди. Постійні якісь крики, істерики.</p>
      <p>Також Ірина підтвердила, що у МОЗ існує табу на прізвище "Супрун".</p>
      <aside>Так, це правда. Ще у перші тижні роботи міністра мене примусили переписувати усі протоколи міжнародних зустрічей та довідки про попередню співпрацю, щоб ніде не було згадано прізвища Супрун, "бо Зоряна нервує".</aside>
      <p>Зокрема, у документах про зустріч міністра з міжнародною фінансовою корпорацією довелося змінювати в протоколах і довідках прізвище Супрун на "представник міністерства зазначив", бо не можна, щоб там було згадано прізвище Супрун.</p>
      <p>Як відомо, 5 грудня з сайту Міністерства охорони здоров'я України <a href="https://24tv.ua/health/z_saytu_moz_znikli_usi_zgadki_pro_suprun_ta_yiyi_zastupnikiv_n1244377">зникли всі згадки про Уляну Супрун</a>, Павла Ковтонюка, Олександра Лінчевського, Ольги Стефанишиної та Романа Ілика,</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/zdorovya_tag3301/">Здоров'я.</a></blockquote>
    </article>
  </body>
</html>