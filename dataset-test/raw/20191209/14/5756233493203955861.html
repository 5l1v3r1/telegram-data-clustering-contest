<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625673/%D8%AA%D9%88%D8%B5%DB%8C%D9%87%E2%80%8C%D9%87%D8%A7%DB%8C-%D9%85%D9%87%D9%85-%D8%BA%D8%B0%D8%A7%DB%8C%DB%8C-%D8%A8%D8%B1%D8%A7%DB%8C-%D9%88%D8%B1%D8%B2%D8%B4%DA%A9%D8%A7%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T14:04:00+00:00"/>
    <meta property="og:title" content="توصیه‌های مهم غذایی برای ورزشکاران"/>
    <meta property="og:description" content="تغذیه یکی از ارکان اصلی و مهم تاثیرگذار در ورزش است که اگر ورزشکاران اهمیت ارتباط بین دو مقوله را درک کنند، علاوه بر تضمین سلامتی می‌توانند عملکرد بسیار موفقی هم داشته باشند."/>
  </head>
  <body>
    <article>
      <h1>توصیه‌های مهم غذایی برای ورزشکاران</h1>
      <address>
        <time datetime="2019-12-09T14:04:00+00:00">09 Dec 2019, 14:04</time>
      </address>
      <p>
        <i>تغذیه یکی از ارکان اصلی و مهم تاثیرگذار در ورزش است که اگر ورزشکاران اهمیت ارتباط بین دو مقوله را درک کنند، علاوه بر تضمین سلامتی می‌توانند عملکرد بسیار موفقی هم داشته باشند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>فاطمه محمدی، کارشناس ارشد تغذیه ورزشی با اشاره به اهمیت تغذیه سالم و درست در ورزشکاران آن را یک ضرورت برای سلامتی ورزشکاران به‌ویژه در سطح حرفه‌ای برای افزایش کارآیی و سلامتی جسمی عنوان کرد و به موارد زیر در این زمینه اشاره کرد:</p>
      <p>
        <b>ضرورت خوردن یک صبحانه سالم</b>
      </p>
      <p>اگر می‌خواهید صبح فعالیت ورزش داشته باشید، سعی کنید زودتر بیدار شوید و یک ساعت قبل از ورزش صبحانه بخورید. خوردن کربوهیدرات قبل از ورزش می‌تواند کارایی ورزش شما را افزایش دهد و باعث می‌شود که بتوانید طولانی‌مدت تر ورزش کنید. اگر قبل از ورزش غذا نخورید احتمال داشتن احساس ضعف وجود دارد، همچنین اگر بین صبحانه و ورزش یک ساعت فاصله نباشد، بهتر است صبحانه سبک‌تری بخورید. صبحانه خوب برای ورزشکاران شامل شیر کم‌چرب، آبمیوه، موز، ماست و پنکیک می‌شود، همچنین می‌توانید نیم ساعت قبل از ورزش یک لیوان قهوه میل کنید، چراکه سوخت‌وساز را افزایش می‌دهد.</p>
      <p>بهتر است قبل از صبحانه در خوردن غذا زیاده‌روی نکنید. اگر می‌خواهید غذای مفصلی بخورید بهتر است سه تا چهار ساعت قبل از ورزش غذا بخورید. یک تا سه ساعت بعد از ورزش یک میان وعده کوچک می‌تواند گزینه خوبی برای ورزشکاران باشد.</p>
      <p>
        <b>اهمیت میان وعده</b>
      </p>
      <p>برخی افراد عادت دارند درست قبل از شروع ورزش یا حین ورزش میان وعده بخورند. باید ببینید که از خوردن میان وعده به هنگام ورزش چه حسی دارید، چیزی که مهم است تأثیر مثبتی است که بر روی شما می‌گذارد، بنابراین آن را انجام دهید. اگر ورزش شما بیش از یک ساعت است، خوردن میان وعده قبل از ورزش کافی نیست و باید حین ورزش کربوهیدرات مصرف کنید.</p>
      <p>موز، سیب، میوه‌های تازه، ماست، اسموتی، گرانولا کم‌چرب، ساندویچ کره بادام‌زمینی گزینه‌های خوبی برای استفاده در حین ورزش به شمار می‌روند.</p>
      <p>
        <b>خوردن غذا بعد از ورزش</b>
      </p>
      <p>برای اینکه عضلات ریکاوری داشته باشند و گلیکوژن بدن تأمین شود بعد از ورزش غذایی که کربوهیدرات و پروتئین دارد مصرف کنید، غذاهایی مثل ماست و میوه، کره بادام‌زمینی، شیرکاکائو کم‌چرب، اسموتی، گوشت بوقلمون و سبزیجات در این گروه جا دارند.</p>
      <p>
        <b>اهمیت نوشیدن آب و مایعات</b>
      </p>
      <p>نوشیدن مایعات را فراموش نکنید. قبل، حین و بعد از ورزش شما به مایعات احتیاج دارید. قبل از ورزش حداقل دو تا سه لیوان آب استفاده کنید، بهتر است هر ۱۵ تا ۲۰ دقیقه ورزش نیز یک لیوان آب بنوشید. البته مصرف آب بستگی به وزن بدن دارد.</p>
    </article>
  </body>
</html>