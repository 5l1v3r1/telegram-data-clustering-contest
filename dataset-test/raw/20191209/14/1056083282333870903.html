<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813654/%D8%A8%D8%B1%D8%B1%D8%B3%DB%8C-%D8%B7%D8%B1%D8%AD-%D8%B4%D9%81%D8%A7%D9%81%DB%8C%D8%AA-%D8%A2%D8%B1%D8%A7%DB%8C-%D9%86%D8%B8%D8%A7%D9%85-%D8%AA%D9%82%D9%86%DB%8C%D9%86%DB%8C-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%B4%D9%88%D8%B1%D8%A7%D9%87%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-12-09T14:23:12+00:00"/>
    <meta property="og:title" content="بررسی طرح شفافیت آرای نظام تقنینی در کمیسیون شوراها"/>
    <meta property="og:description" content="سخنگوی کمیسیون امور داخلی کشور و شوراها از بررسی کلیات طرح شفافیت آرای نظام تقنینی در جلسه امروز این کمیسیون خبر داد."/>
  </head>
  <body>
    <article>
      <h1>بررسی طرح شفافیت آرای نظام تقنینی در کمیسیون شوراها</h1>
      <address><time datetime="2019-12-09T14:23:12+00:00">09 Dec 2019, 14:23</time> by <a rel="author">علی قورچیان</a></address>
      <p>سخنگوی کمیسیون امور داخلی کشور و شوراها از بررسی کلیات طرح شفافیت آرای نظام تقنینی در جلسه امروز این کمیسیون خبر داد.</p>
      <p>اصغر سلیمی در گفت و گو با ایسنا ضمن تشریح جلسه امروز کمیسیون امور داخلی کشور و شوراها، بیان کرد: در جلسه امروز کمیسیون کلیات طرح یک فوریتی شفافیت آرای نظام تقنینی مورد بررسی قرار گرفت و با موافقت اعضای کمیسیون به تصویب رسید.</p>
      <p>وی در ادامه اظهار کرد: قرار بر این شد که کارگروهی در کمیسیون تشکیل شده و جزئیات این طرح را بررسی کرده و برای رای گیری نهایی به صحن کمیسیون بیاورد. کمیسیون امور داخلی کشور و شوراها به عنوان کمیسیون فرعی و کمیسیون حقوقی و قضائی به عنوان کمیسیون اصلی این طرح را بررسی می کنند.</p>
      <p>نماینده مردم سمیرم در مجلس تصریح کرد: در ادامه جلسه نیز سردار سلیمانی فرمانده سازمان بسیج مستضعفین در جلسه حضور یافته و گزارشی از اقدامات جهادی و عمرانی انجام شده توسط این نهاد ارائه دادند.</p>
      <p>وی افزود: در این جلسه فرمانده بسیج از سازماندهی 2000 گردان جهادی برای استفاده از آن برای مواقع اضطراری مانند سیل و زلزله خبر داد. ساخت مسکن محرومین، راه اندازی صندوق‌های قرض الحسنه مردم نهاد و مدیریت و بهسازی منابع آبی سنتی در روستاها از دیگر برنامه های بسیج سازندگی در کشور است که امروز در کمیسیون مطرح شد.</p>
      <p>انتهای پیام</p>
    </article>
  </body>
</html>