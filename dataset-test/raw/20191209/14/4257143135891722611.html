<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/12/09/meghalt-kovacs-sandor-ivan-irodalomtortenesz"/>
    <meta property="og:site_name" content="infostart"/>
    <meta property="article:published_time" content="2019-12-09T14:03:00+00:00"/>
    <meta property="og:title" content="Meghalt Kovács Sándor Iván irodalomtörténész"/>
    <meta property="og:description" content="Hosszan tartó betegség után életének 83. évében hétfőn elhunyt Kovács Sándor Iván József Attila-díjas irodalomtörténész, kritikus, a Magyar Tudományos Akadémia (MTA) tagja - közölte a család."/>
  </head>
  <body>
    <article>
      <h1>Meghalt Kovács Sándor Iván irodalomtörténész</h1>
      <address><time datetime="2019-12-09T14:03:00+00:00">09 Dec 2019, 14:03</time> by <a rel="author">Infostart / MTI</a></address>
      <h3>Hosszan tartó betegség után életének 83. évében hétfőn elhunyt Kovács Sándor Iván József Attila-díjas irodalomtörténész, kritikus, a Magyar Tudományos Akadémia (MTA) tagja - közölte a család.</h3>
      <p>Kovács Sándor Iván mély barátságot ápolt Weöres Sándor költővel, valamint Szabó Magda íróval - írja a család közleménye, amely szerint a temetéséről később intézkednek.</p>
      <p>Kovács Sándor Iván fő kutatási területe a 17. századi magyar irodalom és Zrínyi Miklós munkássága: 1984 és 1989 között a Zrínyi-dolgozatok, 1985-től a Zrínyi-Könyvtár alapító szerkesztője volt. 1985-től az Irodalomtörténeti Társaság főtitkára, majd elnöke. 1986-tól az Irodalomtörténet, 1990-től az Irodalomismeret szerkesztője, 1993-tól főszerkesztője. Munkásságát számos irodalmi díjjal ismerték el. 1973-ban József Attila-díjat kapott.</p>
    </article>
  </body>
</html>