<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Razsledvat-dali-e-izvursheno-prestuplenie-vuv-vruzka-s-otkrivashtotosubitie-na-ESK-2019-920515"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T14:48:00+00:00"/>
    <meta property="og:title" content="Разследват дали е извършено престъпление във връзка с откриващото събитие на ЕСК 2019"/>
    <meta property="og:description" content="Пловдивската прокуратура разследва дали е извършено престъпление във връзка с откриващото събитие на..."/>
  </head>
  <body>
    <article>
      <h1>Разследват дали е извършено престъпление във връзка с откриващото събитие на ЕСК 2019</h1>
      <address>
        <time datetime="2019-12-09T14:48:00+00:00">09 Dec 2019, 14:48</time>
      </address>
      <p>Пловдивската прокуратура разследва дали е извършено престъпление във връзка с откриващото събитие на Eвропейска столица на културата 2019, за което бяха изхарчени над 2.6 милиона лева, предаде репортер на <b>Plovdiv24.bg</b>. Това съобщи за читателите зам.-окръжният прокурор Галина Аднреева и уточни, че става въпрос за това дали е сключена неизгодна сделка, от която да са произлезли значителни вреди за фондацията.</p>
      <p>Проверката, която завърши с образуваното досъдебно производство, започна няколко дни след откриващото събитие. Тогава обвинението се самосезира за извършено длъжностно престъпление при разходването на средствата.</p>
      <p>Към този момент няма конкретен заподозрян, тъй като се разследва самото престъпление, а не кой го е извършил. Едва след като се съберат достатъчно доказателства, може да се премине към "повдигането на обвинение“ - където виновникът се назовава конкретно. Предвиденото от закона наказание е от една до шест години "лишаване от свобода“.</p>
      <p>Разследването е започнало през ноември, а първоначалният срок за приключването му е два месеца. При преценка на обвинителите, той може да бъде удължен допълнително.</p>
    </article>
  </body>
</html>