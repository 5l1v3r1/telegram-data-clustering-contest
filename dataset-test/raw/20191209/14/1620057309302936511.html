<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/special/01/233364"/>
    <meta property="og:site_name" content="Tamilwin"/>
    <meta property="article:published_time" content="2019-12-09T14:56:35+00:00"/>
    <meta property="og:title" content="ஐ.நா பொது செயலாளர் பதவிக்கு ரணில் விக்ரமசிங்கவின் பெயர் பரிந்துரை?"/>
    <meta property="og:description" content="ஐக்கிய நாடுகள் பொது செயலாளர் பதவிக்கு, ஐக்கிய."/>
  </head>
  <body>
    <article>
      <h1>ஐ.நா பொது செயலாளர் பதவிக்கு ரணில் விக்ரமசிங்கவின் பெயர் பரிந்துரை?</h1>
      <address><time datetime="2019-12-09T14:56:35+00:00">09 Dec 2019, 14:56</time> by <a rel="author">Murali, Manoshankar</a></address>
      <p>ஐக்கிய நாடுகள் பொது செயலாளர் பதவிக்கு, ஐக்கிய தேசியக் கட்சியின் தலைவர் ரணில் விக்ரமசிங்கவின் பெயர் பரிந்துரைக்கப்பட்டுள்ளதாக, சமூக ஊடகங்களில் வெளியாகியுள்ள செய்தி உண்மையானது என நாடாளுமன்ற உறுப்பினர் ஜோன் அமரதுங்க உறுதிப்படுத்தியுள்ளார்.</p>
      <p>கொழும்பு ஆங்கில ஊடகம் ஒன்று வெளியிட்டுள்ள செய்தியில் இந்த விடயம் தெரிவிக்கப்பட்டுள்ளது.</p>
      <p>ஐ.நா சபையால் இந்த கோரிக்கை விடுக்கப்பட்டதாகவும், இது குறித்து ரணில் விக்ரமசிங்க பரிசீலித்து வருவதாகவும் அவர் கூறியுள்ளார்.</p>
      <p>அத்துடன், ரணில் விக்ரமசிங்க இந்த பதவியை ஏற்றுக்கொள்ள வேண்டும் என்பதே தனது தனிப்பட்ட கருத்தாகும் எனவும் ஜோன் அமரதுங்க வலியுறுத்தியுள்ளார்.</p>
      <p>எவ்வாறாயினும், சர்வதேச அங்கிகாரம் கொண்ட பதவியொன்று இலங்கைக்கு கிடைப்பது பெரும் பாக்கியம் எனவும் நாடாளுமன்ற உறுப்பினர் ஜோன் அமரதுங்க மேலும் கூறியுள்ளார்.</p>
    </article>
  </body>
</html>