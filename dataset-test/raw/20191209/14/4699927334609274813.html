<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kobieta.interia.pl/uroda/news-domowa-kuracja-przeciw-wypadaniu-wlosow,nId,3378917"/>
    <meta property="og:site_name" content="kobieta.interia.pl"/>
    <meta property="article:published_time" content="2019-12-09T14:56:23+00:00"/>
    <meta property="og:title" content="Domowa kuracja przeciw wypadaniu włosów"/>
    <meta property="og:description" content="Zimą wypada więcej włosów. Warto je wzmocnić miesięczną kuracją – maseczkami, wcierkami i okładami stosowanymi naprzemiennie. Zabiegi stosujemy przy każdym myciu głowy – maseczkę i wcierkę robimy przed nim, a okład po."/>
  </head>
  <body>
    <article>
      <h1>Domowa kuracja przeciw wypadaniu włosów</h1>
      <address><time datetime="2019-12-09T14:56:23+00:00">09 Dec 2019, 14:56</time> by <a rel="author">INTERIA.PL</a></address>
      <p>
        <b>Zimą wypada więcej włosów. Warto je wzmocnić miesięczną kuracją – maseczkami, wcierkami i okładami stosowanymi naprzemiennie. Zabiegi stosujemy przy każdym myciu głowy – maseczkę i wcierkę robimy przed nim, a okład po.</b>
      </p>
      <h3>Maseczka z nasion kozieradki</h3>
      <p>Kozieradka pobudza cebulki i stymuluje szybszy wzrost nowych włosów. 2 łyżki nasion kozieradki ucieramy. Mieszamy z 3 łyżkami oleju lnianego. Nakładamy na włosy. Zawijamy folią. Po 30 minutach myjemy włosy delikatnym szamponem. </p>
      <h3>Wcierka z czarnej rzepy</h3>
      <p>Rzepa zawiera związki siarki, które poprawiają ukrwienie skóry, pobudzając cebulki. Wyciskamy sok z jednej rzepy. Maczamy wacik i wcieramy w skórę głowy - mrowienie jest naturalne. Owijamy folią i ręcznikiem. Po godzinie zmywamy szamponem.</p>
      <h3>Okład z wierzbownicy</h3>
      <p>Wierzbownica (11 zł/200 g) wpływa na zwiększenie poziomu estrogenu, który odpowiada za mocne włosy. Łyżkę wierzbownicy zalewamy szklanką wrzątku i parzymy 20 min. Moczymy w płynie bandaż, lekko odciskamy i zawijamy na głowie, a potem zawijamy ją w ręcznik - trzymamy godzinę.</p>
    </article>
  </body>
</html>