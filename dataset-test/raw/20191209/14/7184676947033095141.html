<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/12/09/niyakogo-optymizmu-tuka-dav-nebezpechnyj-prognoz-shhodo-normandskoyi-zustrichi/"/>
    <meta property="og:site_name" content="Народна Правда"/>
    <meta property="article:published_time" content="2019-12-09T14:01:42+00:00"/>
    <meta property="og:title" content="Ніякого оптимізму: Тука дав небезпечний прогноз щодо нормандської зустрічі"/>
    <meta property="og:description" content="Зустріч в рамках нормандського формату розпочнеться за лічені години - колишній заступник міністра МінТОТ Георгій Тука заявив, що не відчуває з цього приводу ніякого оптимізму."/>
  </head>
  <body>
    <article>
      <h1>Ніякого оптимізму: Тука дав небезпечний прогноз щодо нормандської зустрічі</h1>
      <h2>Після зустрічі на Донбасі можливі два сценарії розвитку подій</h2>
      <address>
        <time datetime="2019-12-09T14:01:42+00:00">09 Dec 2019, 14:01</time>
      </address>
      <p>Зустріч в рамках “нормандського формату” <a href="https://narodna-pravda.ua/2019/12/06/peregovori-normandskoyi-chetvirki-opublikovano-grafik-zustrichej/">розпочнеться за лічені години</a> – колишній заступник міністра з питань тимчасово окупованих територій і внутрішньо переміщених осіб України, волонтер Георгій Тука заявив, що не відчуває з цього приводу ніякого оптимізму.</p>
      <p>Про це розповідає НАРОДНА ПРАВДА із посиланням на <a href="https://www.obozrevatel.com/ukr/crime/eskalatsiya-tuka-sprognozuvav-rezultat-normandskoi-zustrichi.htm">Обозреватель.</a></p>
      <p>Loading...</p>
      <p>“Будь-яких передумов – хоч найменших – не тільки на вирішення питання про деокупацію Донбасу, а навіть просто натяків на це, я абсолютно не бачу”, – зазначив він.</p>
      <p>За прогнозами Туки, після нормандської зустрічі на Донбасі можливі два сценарії розвитку подій – або все залишиться як є, або спостерігатиметься ескалація конфлікту.</p>
      <p>“Такого розвитку подій я виключати не можу. Навіть вчора і позавчора (7-8 грудня – НП) були посилені обстріли, зокрема у Золотому. А в демілітаризованій зоні у Станиці Луганській були помічені люди у військовій формі і навіть зі зброєю”, – пояснив свою думку екс-заступник міністра.</p>
      <p>“Ескалація можлива. Але в тому, що Україна не буде ініціатором, у мене сумнівів немає”, – резюмував він.</p>
      <p>Нагадаємо, міністр закордонних справ Росії Сергій Лавров заявив, що російська сторона на саміті “нормандської четвірки”, який відбудеться у Парижі <a href="https://narodna-pravda.ua/2019/11/27/rosiya-vymagatyme-pryamogo-dialogu-z-terorystamy-ozvucheno-plany-putina-na-normandskyj-samit/">наполягатиме на прямому діалозі України з представниками окупованого Донбасу.</a></p>
      <p>Нагадаємо також, У<a href="https://narodna-pravda.ua/2019/12/06/stina-na-donbasi-ne-viklyuchayetsya-diplomat-rozkriv-pozitsiyu-ukrayini-na-samiti-normandskoyi-chetvirki/">країна може задіяти на Донбасі запасні сценарії</a> аж до стіни на кордоні з окупованими районами Донецької і Луганської областей, якщо переговори “нормандської четвірки” щодо мирного врегулювання завершаться нічим.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>