<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-parizhi-rozpochalasya-zustrich-zelenskogo-i-makrona-645558.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T14:34:16+00:00"/>
    <meta property="og:title" content="У Парижі розпочалася зустріч Зеленського і Макрона"/>
    <meta property="og:description" content="Двостороння зустріч між Зеленським та Путіним відбудеться після зустрічі Нормандської четвірки"/>
  </head>
  <body>
    <article>
      <h1>У Парижі розпочалася зустріч Зеленського і Макрона</h1>
      <address>
        <time datetime="2019-12-09T14:34:16+00:00">09 Dec 2019, 14:34</time>
      </address>
      <h4>Двостороння зустріч між Зеленським та Путіним відбудеться після зустрічі Нормандської четвірки</h4>
      <p>Президент України <a href="https://glavcom.ua/news/zelenskiy-pribuv-do-jeliseyskogo-palacu--645549.html">Володимир Зеленський та президент Франції Еммануель Макрон</a> розпочали зустріч в межах «нормандського саміту» в Парижі. Про це повідомляє Офіс президента.</p>
      <p>«Розпочалася зустріч президента України Володимира Зеленського та президента Франції Еммануеля Макрона в рамках «нормандського саміту» в Парижі», - вказали у пресслужбі Офісу президента.</p>
      <figure>
        <iframe data-src="https://twitter.com/APUkraine/status/1204042659855253504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Як відомо, 9 грудня відбудеться зустріч президента України Володимира Зеленського із своїми колегами з Франції, Німеччини та Росії щодо врегулювання ситуації на Донбасі.</p>
      <p>Згідно з графіком Зеленський спочатку має зустрітися зі своїм колегою з Франції Еммануелем Макроном. Очікується, що пізніше Зеленський проведе аналогічну зустріч з канцлером Німеччини Ангелою Меркель.</p>
      <p>Вже безпосередньо о 17:00 за київським часом має початися зустріч лідерів країн-учасниць «нормандського формату». Після цього, о 19:45 відбудеться зустріч лідерів країн-учасниць «нормандського формату» з представниками ЗМІ.</p>
      <p>Раніше стало відомо, <a href="https://glavcom.ua/news/ogolosheno-sklad-ukrajinskoji-delegaciji-na-samiti-normandskoji-chetvirki--645524.html">хто поїхав на «нормандську зустріч»</a> у складі офіційної делегації від України.</p>
      <p>За словами заступника керівника офісу президента Кирила Тимошенка, залежно від теми обговорення радники президента можуть змінюватися.</p>
      <p>Як вже відомо, канцлер ФРН Ангела <a href="https://glavcom.ua/country/society/merkel-planuje-zustritisya-vich-na-vich-z-kozhnim-z-troh-prezidentiv-do-samitu-normandskoji-chetvirki-645516.html">Меркель проведе 9 грудня у Парижі двосторонні зустрічі</a> з трьома президентами до початку саміту Нормандської четвірки.</p>
      <p>Крім того, <a href="https://glavcom.ua/country/society/u-nimechchini-chekayut-vid-rosiji-kompromisu-shchodo-vregulyuvannya-situaciji-na-donbasi--645511.html">у</a><a href="https://glavcom.ua/country/society/u-nimechchini-chekayut-vid-rosiji-kompromisu-shchodo-vregulyuvannya-situaciji-na-donbasi--645511.html"> Німеччині чекають від Росії компромісу</a> щодо врегулювання ситуації на Донбасі.</p>
      <p>Нагадаємо, сьогодні, 9 грудня, <a href="https://glavcom.ua/country/society/u-zelenskogo-pidtverdili-zustrich-z-putinim-645484.html">у Зеленського підтвердили зустріч з Путіним</a> після нормадського саміту.</p>
      <related>
        <a href="https://glavcom.ua/news/pitannya-zakinchennya-viyni-oznachaje-dlya-zelenskogo-dilemu-abo-pan-abo-propav-foreign-policy-645551.html"/>
        <a href="https://glavcom.ua/news/zelenskiy-pribuv-do-jeliseyskogo-palacu--645549.html"/>
        <a href="https://glavcom.ua/news/yak-normandsku-chetvirku-zustrichayut-u-parizhi-onlayn-translyaciya-645541.html"/>
      </related>
    </article>
  </body>
</html>