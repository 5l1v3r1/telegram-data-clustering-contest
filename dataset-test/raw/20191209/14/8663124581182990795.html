<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/mourin-yu-potriben-zahysnyk-za-90-mln/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T14:51:00+00:00"/>
    <meta property="og:title" content="Моурінью потрібен захисник за 90 млн"/>
    <meta property="og:description" content="Головний тренер «Тоттенхема» Жозе Моурінью планує серйозно підсилити захисну лінію лондонської команди."/>
  </head>
  <body>
    <article>
      <h1>Моурінью потрібен захисник за 90 млн</h1>
      <address><time datetime="2019-12-09T14:51:00+00:00">09 Dec 2019, 14:51</time> by <a rel="author">Максим Рудніцький</a></address>
      <p>Головний тренер «Тоттенхема» Жозе Моурінью планує серйозно підсилити захисну лінію лондонської команди.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/12/Bez-nazvanyya-1-1.jpg?w=1280&amp;ssl=1"/>
        <figcaption>Головний тренер «Тоттенхема» Жозе Моурінью планує серйозно підсилити захисну лінію лондонської команди.</figcaption>
      </figure>
      <p>Один із найкращих захисників чемпіонату Італії Каліду Кулібалі може продовжити кар’єру на Туманному Альбіоні, пише El Desmarque.</p>
      <p>За інформацією видання, Жозе Моурінью особисто зацікавлений у запрошенні сенегальського оборонця «Наполі» у лондонський клуб. Португальський фахівець вважає, що Кулібалі зможе надійно та на довгий час позбавити «Тоттенхем» від проблем в обороні. Ба більше, «шпори» вже розпочали перемовини з представниками гравця. Очікується, що у випадку домовленості з футболістом лондонці запропонують «Наполі» 90 млн фунтів стерлінгів.</p>
      <p>Моурінью давно спостерігає за розвитком кар’єри Кулібалі та є прихильником його таланту. Ще під час роботи у «Манчестер Юнайтед» португальський фахівець намагався придбати оборонця, однак тоді спроба виявилася безуспішною.</p>
      <p>У поточному сезоні Серії А Кулібалі зіграв 13 поєдинків. Контракт сенегальця з «Наполі» діє до червня 2023 року. Авторитетний портал Transfermarkt оцінює гравця у 75 млн євро.</p>
      <p>Нагадаємо, президент «Наполі» Ауреліо Де Лаурентіс нещодавно посварився з низкою гравців клубу через незадовільні результати команди. Цей факт може стати каталізатором для трансферу Кулібалі у «Тоттенхем».</p>
      <p>
        <a href="https://bookmaker-ratings.com.ua/manchester-yunajted-ta-tottenhem-gotuyut-guchnyj-obmin-futbolistamy/">«Манчестер Юнайтед» та «Тоттенхем» готують гучний обмін футболістами</a>
      </p>
      <p>
        <a href="https://bookmaker-ratings.com.ua/tips/bavariya-tottenhem-prognoz-i-stavka-ivana-gromikova/">«Баварія» – «Тоттенхем». Прогноз і ставка Івана Громікова</a>
      </p>
      <related>
        <h4>Схожі записи</h4>
        <a href="https://bookmaker-ratings.com.ua/dynamo-kyyiv-lugano-stavky-prognozy-i-koefitsiyenty-bukmekeriv-na-match-12-grudnya-2019-roku/"/>
        <a href="https://bookmaker-ratings.com.ua/golkiper-lillya-skazav-ibragimovychu-shho-vin-gydotnyj-forvard/"/>
        <a href="https://bookmaker-ratings.com.ua/pszh-vyznachyvsya-z-priorytetnym-kandydatom-na-zaminu-nejmaru/"/>
      </related>
    </article>
  </body>
</html>