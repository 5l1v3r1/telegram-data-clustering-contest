<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/advokaty-prosiat-sud-vyznaty-yanukovycha-nevynnym-204334.html"/>
    <meta property="og:site_name" content="5 канал"/>
    <meta property="article:published_time" content="2019-12-09T14:58:00+00:00"/>
    <meta property="og:title" content="Адвокати просять суд визнати Януковича невинним"/>
    <meta property="og:description" content="На думку захисту, було допущено чимало помилок під час судового слухання"/>
  </head>
  <body>
    <article>
      <h1>Адвокати просять суд визнати Януковича невинним</h1>
      <address>
        <time datetime="2019-12-09T14:58:00+00:00">09 Dec 2019, 14:58</time>
      </address>
      <p>Сторона захисту президента-утікача просить скасувати рішення суду першої інстанції, тобто визнати ВіктораЯнуковича невинним. Про це з зали суду повідомляє кореспондентка "5 каналу" Валерія Павленко.</p>
      <p>Зараз адвокати виступають з доповідями. Третій по черзі. Попереду ще четверо. Кожен наголошує на тому, що було допущено чимало помилок під час судового слухання протягом усього часу розгляду справи.</p>
      <p>Нагадаємо, сьогодні розпочався суд за апеляційною скаргою щодо вироку президенту-утікачу Віктору Януковичу. Основна вимога апеляційної скарги сторони захисту – перегляд справи у суді першої інстанції.</p>
      <p>Захист просить переглянути всі томи справи, їх нараховується понад 80.</p>
      <p>Ссьогодні Феміда також має з'ясовувати питання розгляду судового засідання судом присяжних. Адже ще у 2017-му році Янукович надавав заяву, щоби його справу розглядав суд присяжних, утім ця заява не була розглянута судом.</p>
      <blockquote>Як повідомляв 5.UA, 24 січня 2019 року Оболонський райсуд Києва <a href="https://www.5.ua/suspilstvo/sprava-pro-derzhzradu-sud-oholosyv-vyrok-yanukovychu-185288.html">визнав Януковича винним у держзраді</a> й пособництві у веденні агресивної війни проти України та заочно присудив 13 років позбавлення волі. </blockquote>
    </article>
  </body>
</html>