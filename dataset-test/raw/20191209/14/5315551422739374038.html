<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/il-traditore-e-fuori-dalla-cinquina-dei-film-stranieri-candidati-ai-golden-globe_it_5dee5862e4b00563b854e948?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T14:25:58+00:00"/>
    <meta property="og:title" content="&quot;Il traditore&quot; è fuori dalla cinquina dei film stranieri candidati ai Golden Globe"/>
    <meta property="og:description" content="“Marriage Story” (Storia di un matrimonio) guida la lista delle nomination, con sei candidature"/>
  </head>
  <body>
    <article>
      <h1>"Il traditore" è fuori dalla cinquina dei film stranieri candidati ai Golden Globe</h1>
      <h2>“Marriage Story” (Storia di un matrimonio) guida la lista delle nomination, con sei candidature</h2>
      <address><time datetime="2019-12-09T14:25:58+00:00">09 Dec 2019, 14:25</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee58952500004a5bd2f964.jpeg?cache=59FNSgsEC6&amp;ops=scalefit_630_noupscale"/>
        <figcaption>Il Traditore</figcaption>
      </figure>
      <p>“<a href="https://www.huffingtonpost.it/news/il-traditore/">Il traditore</a>” non entra nella cinquina dei migliori film stranieri candidati alla 77esima edizione dei Golden Globe. La pellicola di Marco Bellocchio con Pierfrancesco Favino nel ruolo del boss mafioso Tommaso Buscetta è stata scalzata da “Pain and Glory” (Spagna), “Parasite” (Corea del Sud), “Portrait of a lady on fire” (Francia), “Les Miserables” (Francia) e “The farewell”.</p>
      <p>“Marriage Story” (Storia di un matrimonio) guida la lista delle nomination, con sei candidature. Diretto da Noah Baumbach e interpretato da Scarlett Johansson e Adam Driver, è candidato tra l’altro come miglior film insieme a “<a href="https://www.huffingtonpost.it/entry/the-irishman-capolavoro-critica-americana_it_5d934773e4b0e9e76052fedc">The Irishman</a>”, “Joker”, “I due papi” e “1917”.</p>
      <p>Scarlett Johansson, protagonista di “Marriage Story” (Storia di un matrimonio) ha ottenuto la nomination come miglior attrice in un film drammatico; per la stessa categoria sono state nominate anche Cynthia Erivo per “Harriet”, Saoirse Ronan per “Little Women”, Charlize Theron per “Bombshell” e Renee Zellweger per “Judy”.</p>
      <p>Come miglior attore in un film drammatico sono stati nominati Christian Bale per “Ford v Ferrari” (Le Mans 66 - La grande sfida), Antonio Banderas per “Pain and Glory” (Dolor y Gloria), Adam Driver per “Marriage Story”, Joaquin Phoenix per “<a href="https://www.huffingtonpost.it/news/joker/">Joker</a>”, Jonathan Pryce per “I due papi”.</p>
      <p>Nella categoria miglior regista sono candidati Martin Scorsese per “The Irishman”, Bong Joon Ho per “Parasite”, Sam Mendes per 1917, Todd Phillips per “Joker”, Quentin Tarantino per “Once Upon a Time in Hollywood (C’era una volta a... Hollywood)”.</p>
      <ul>
        <li>HuffPost</li>
      </ul>
    </article>
  </body>
</html>