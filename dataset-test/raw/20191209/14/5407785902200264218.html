<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/mucize-doktor-da-buyuk-surpriz-doktorlar-in-12701368-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T14:27:36+00:00"/>
    <meta property="og:title" content="Mucize Doktor'da büyük sürpriz! Doktorlar'ın yıldız ismi Ela diziye dahil oldu"/>
    <meta property="og:description" content="Reytinglerde zirveyi kimseye kaptırmayan Mucize Doktor'un yeni bölümünde izleyiciyi büyük bir sürpriz bekliyor. Doktorlar dizisinin yıldızı Ela, Mucize Doktor'un kadrosuna dahil oldu."/>
  </head>
  <body>
    <article>
      <h1>Mucize Doktor'da büyük sürpriz! Doktorlar'ın yıldız ismi Ela diziye dahil oldu</h1>
      <address>
        <time datetime="2019-12-09T14:27:36+00:00">09 Dec 2019, 14:27</time>
      </address>
      <p>FOX <a href="https://www.haberler.com/tv/"><b>TV</b></a>'nin yayınladığı günden beri reyting rekorları kıran dizisi <a href="https://www.haberler.com/mucize/"><b>Mucize</b></a> Doktor'da büyük sürpriz yaşanacak. Her yeni bölümü iple çekilen dizinin yeni bölüm fragmanında Doktorlar dizisiyle tanıdığımız güzel oyuncu Yasemin Özilhan'ı gören izleyiciler gözlerine inanamadı. Özilhan, diziye misafir doktor rolüyle dahil oldu.</p>
      <h3>DOKTOR ELA DİZİDE</h3>
      <p>Dizinin 14'üncü bölüm 2'inci fragmanı da yayınlandı. Fragmanda, Ali Vefa'nın Adil Hoca'ya "Sediğin birini sevmiyormuş gibi yapmak, O nasıl yapılıyor" sorusu dikkat çekerken, hastane yöneticilerinden Kıvılcım'ın "Birazdan misafir doktorumuz gelecek ve ortalık acayip şenlenecek" sözünden sonra efsane dizi Doktorlar'ın yıldız ismi Yasemin Özilhan'ın görünmesi izleyiciyi heyecanlandırdı.</p>
      <figure>
        <img src="https://foto.haberler.com/haber/2019/12/09/mucize-doktor-da-buyuk-surpriz-doktorlar-in-12701368_7738_m.jpg"/>
      </figure>
      <h3>"GÖZYAŞLARIMI TUTAMIYORUM"</h3>
      <p>Sosyal medyada duygularını dile getiren dizinin hayranları, "Mekanın sahibi geri döndü, Artık 90 bölüm rahat izlenir, gözyaşlarımı tutamıyorum" gibi yorumlarla mutluluklarını dile getirdiler.</p>
      <figure>
        <img src="https://foto.haberler.com/haber/2019/12/09/mucize-doktor-da-buyuk-surpriz-doktorlar-in-12701368_6398_m.jpg"/>
      </figure>
      <figure>
        <img src="https://foto.haberler.com/haber/2019/12/09/mucize-doktor-da-buyuk-surpriz-doktorlar-in-12701368_9444_m.jpg"/>
      </figure>
      <h3>SON BÖLÜMDE NELER OLDU?</h3>
      <p>Mucize Doktor'da Ferman'ın yıllardır herkesten sakladığı sırrı ortaya çıktı. Doktor Ferman Ali'yi, bakım evinde kalan kız kardeşinin yanına götürdü. Kardeşinin hastalığına kendisinin neden olduğunu söyleyen Ferman gözyaşlarına boğuldu. Ali ise hayatında ilk defa kendi isteğiyle birisine dokundu ve Ferman'a sarıldı.</p>
      <figure>
        <img src="https://foto.haberler.com/haber/2019/12/09/mucize-doktor-da-buyuk-surpriz-doktorlar-in-12701368_875_m.jpg"/>
      </figure>
      <h3>BİR HASTA ALİ'Yİ DUDAĞINDAN ÖPTÜ</h3>
      <p>Mucize Doktor 13. bölümde Adil'in de desteklemesiyle Ali sonunda birine dokunmaya karar verdi. Ali, Nazlı'ya dokunmak için kendisini hazırlarken beklemediği bir olay yaşadı. Tümör nedeniyle yaptığı davranışları kontrol edemeyen bir kadın hasta, muayene sırasında Ali'yi dudağından öptü.</p>
      <figure>
        <img src="https://foto.haberler.com/haber/2019/12/09/mucize-doktor-da-buyuk-surpriz-doktorlar-in-12701368_4284_m.jpg"/>
      </figure>
      <figure>
        <img src="https://foto.haberler.com/haber/2019/12/09/mucize-doktor-da-buyuk-surpriz-doktorlar-in-12701368_5118_o.jpg"/>
      </figure>
      <h4>Haber Videosu</h4>
      <p>: <a href="https://www.haberler.com/video/mucize-doktor-da-buyuk-surpriz-doktorlar-in-12701368-videosu/">Mucize Doktor'da büyük sürpriz! Doktorlar'ın yıldız ismi Ela diziye dahil oldu</a></p>
    </article>
  </body>
</html>