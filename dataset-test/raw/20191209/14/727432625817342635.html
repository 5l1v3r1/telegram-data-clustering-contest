<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/motor/du-sparer-400000-kroner/71901214"/>
    <meta property="og:site_name" content="Dinside"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="Du sparer 400.000 kroner"/>
    <meta property="og:description" content="Men den imponerer ikke."/>
  </head>
  <body>
    <article>
      <h6 class="kicker">Test: Range Rover Sport P400e</h6>
      <h1>Du sparer 400.000 kroner</h1>
      <h2>Men den imponerer ikke.</h2>
      <address><time datetime="2019-12-09T14:00:00+00:00">09 Dec 2019, 14:00</time> by <a rel="author">Rune Nesheim</a></address>
      <p>Endelig har den kommet som en potensielt gjerrig ladbar hybrid på 404 hester. Med reduserte avgifter blir den 100.000 kroner billigere enn 300 hk bensin og nesten 400.000 billigere enn den seksylindrede versjonen med like mye effekt.</p>
      <p>En aldri så liten gavepakke.</p>
      <figure>
        <img src="https://dbstatic.no/71909635.jpg?imageId=71909635&amp;x=15.822784810127&amp;y=11.977186311787&amp;cropw=81.392405063291&amp;croph=73.384030418251&amp;width=643&amp;height=387"/>
        <figcaption><b>LUKSUSLOOK:</b> Range Rover har sin helt egen look og den har bare blitt mer eksklusiv, men den kler større hjul, selv om HSE har 21-tommere. Foto: Rune M. Nesheim. Vis mer</figcaption>
      </figure>
      <p>Range Rover Sport kom allerede i 2013, men ser fortsatt uforskammet bra ut. Den har en bamsete look med lite overheng foran og særegen design, nærmest uten tradisjonelle støtfanger bak.</p>
      <p>Selv med den nye avrundede looken har Range Rover klart å beholde et slags kantete DNA fra aller første Range Rover. Den ser rett og slett feit ut og sklir godt inn i øvre samfunnslag.</p>
      <related>
        <a href="https://www.dinside.no/motor/britisk-luksus-for-den-nye-tid/69663478"/>
      </related>
      <h3>Foreløpig redning</h3>
      <p>De ladbare hybridene er tvingende nødvendige for Range Rover i årene som kommer. De har bare store SUV-er, og selv om de relativt nye firesylindrede ingenium-motorene er gjerrige, blir det først når de kombineres med hybridteknikk at forbruket for alvor går ned.</p>
      <figure>
        <img src="https://dbstatic.no/71908660.jpg?imageId=71908660&amp;width=1024&amp;height=615"/>
        <figcaption><b>FRA VELAR:</b> Den linjelekre Velar var først ute med tre digitale skjermer. De to hjulene for temperatur og seteregulering er limt oppå skjermen. Artig. Hovedskjermen vinkles en smule når tenninga slås på. De store berøringsflatene på rattet endrer funksjoner etter bruk. Det er med på å gi Range rover premium følelse. Foto: Range Rover Vis mer</figcaption>
      </figure>
      <p>Løsningen er en turbomatet firesylindret 2-liters bensinmotor på 300 hk og 400 Nm som er koblet sammen med en elmotor på 115 hk og 240 Nm. Elmotoren drives av et batteri på 13 kWt som har havnet under gulvet i bagasjerommet.</p>
      <p>Dermed går man glipp av den tredje seteraden. De er kompromissløse på firehjulsdriften og 8-trinnskassen er i hovedsak den samme som på bensinmodellene. Løsningen finnes også i Range Rover og vil bli rullet ut på flere modeller også, blant annet nye Defender.</p>
      <slideshow>
        <figure>
          <img src="https://dbstatic.no/71909664.jpg?imageId=71909664&amp;width=1024&amp;height=682"/>
        </figure>
        <figure>
          <img src="https://dbstatic.no/71909668.jpg?imageId=71909668&amp;width=1024&amp;height=682"/>
        </figure>
        <figure>
          <img src="https://dbstatic.no/71909674.jpg?imageId=71909674&amp;width=1024&amp;height=682"/>
        </figure>
        <figure>
          <img src="https://dbstatic.no/71909662.jpg?imageId=71909662&amp;width=1024&amp;height=682"/>
        </figure>
        <figure>
          <img src="https://dbstatic.no/71909652.jpg?imageId=71909652&amp;width=1024&amp;height=682"/>
        </figure>
        <figure>
          <img src="https://dbstatic.no/71909654.jpg?imageId=71909654&amp;width=1024&amp;height=682"/>
        </figure>
        <figure>
          <img src="https://dbstatic.no/71909644.jpg?imageId=71909644&amp;width=1024&amp;height=682"/>
        </figure>
      </slideshow>
      <h3>Føles ikke som 400 hk</h3>
      <p>På papiret er denne konfigurasjonen sprekere enn den sekssylindrede og turbomatede rekkesekseren på tre liter. Den har 4 hester og 90 Nm mer og skal klare 0-100 km/t på 6,8 sekunder mot 7,1 for fossilvarianten.</p>
      <p>Toppfarta er 220 km/t mot 209. Oppgitt WLTP Co2-utslipp er 74 gram per kilometer og forbruket oppgis til 0,33 liter på mila. En grei kontrast til den jevnsterke sekseren som har oppgitt forbruk (NEDC) på 0,92 og slipper ut 214 gram Co2, men ikke like bra som for eksempel Volvo for eksempel Volvo XC90 T8 og Mercedes-Benz GLE 350 de.</p>
      <figure>
        <img src="https://dbstatic.no/71908658.jpg?imageId=71908658&amp;width=1024&amp;height=615"/>
        <figcaption><b>INGENIUM:</b> Det er ikke mange årene siden Jaguar Land Rover kom med en ny serie motorer. Den firesylindrede toliteren er tilgjengelig i flere effektstørrelser i nesten i samtlige modeller. Nå er den også koblet til den hybride drivlinjen, med samme effekt som innstegsmodellen av F-Type. Foto: Range Rover. Vis mer</figcaption>
      </figure>
      <p>I praksis oppleves ikke hybridsystemet knirkefritt. Elmotoren føles svak når den må jobbe alene. Skal man fort ut i kryss, blir den for treig og bensinmotoren bruker for lang tid på å starte opp og bistå med akselerasjon.</p>
      <related>
        <a href="https://www.dinside.no/motor/vi-har-kjort-nye-range-rover-sport/61266405"/>
      </related>
      <p>Når den først slår inn, skjer det ganske uraffinert. Hver eneste gang fireren starter opp, skjer det med et lite brooom, men den tunge bilen føles ikke som en bil med 400 hester.</p>
      <p>Kommer man fra en kraftig diesel, vil man savne det direkte trykket og følelsen av moment.</p>
      <p>Det er ikke noe eget sportsprogram på hjulet for kjøreprogrammer, men man får et «Sport Light»-program dersom du vipper girspaken til siden slik at girkassa går i manuell modus. Da går motoren hele tiden.</p>
      <h3>Starter i hybridmodus</h3>
      <p>Du må aktivt gå inn for å kjøre bilen elektrisk. For det første er systemet satt opp slik at motor og alle rensesystemer skal ha riktig temperatur før den går over til eldrift.</p>
      <figure>
        <img src="https://dbstatic.no/71908659.jpg?imageId=71908659&amp;x=0&amp;y=14.560289555326&amp;cropw=100&amp;croph=40.537745604964&amp;width=644&amp;height=392"/>
        <figcaption><b>NY KNAPP:</b> Du må selv velge elektrisk modus med denne knappen. vi kommer drøyt 4 mil med ekstremt fin kjøring, før bensinmotoren starter. Foto: Range Rover Vis mer</figcaption>
      </figure>
      <p>Dette er fordi man ønsker lave utslipp hvis du må bruke bensinmotoren, men det betyr i praksis at man ikke kjører helelektriske småturer på vinterhalvåret.</p>
      <p>Den starter alltid på hybrid og du må trykke på EV knappen for å tvinge den over i elektrisk kjøring.</p>
      <figure>
        <img src="https://dbstatic.no/71908656.jpg?imageId=71908656&amp;width=1024&amp;height=615"/>
        <figcaption><b>LADBAR:</b> Bilen lades mellom 2,5 og 7,5 timer avhengig av hvor mye strøm uttaket ditt gir. Foto: Range Rover Vis mer</figcaption>
      </figure>
      <p>Det var kaldt under testen på vår 20 mil lange testrute. Vi reiste med ferdig oppvarmet bil fra 15 grader varm garasje. Da klarte den 45 kilometer rekkevidde. Vi stiller kjøreprogrammet inn fra Auto til Eco, lav viftefunksjon, 20 grader varme og trykker på elektrisk drift. Ute er det 0-grader.</p>
      <p>Bensinmotoren starter og går en liten periode før vi kjører elektrisk. Range Rover oppgir bare 51 km elektrisk rekkevidde (NEDC), vi kom 41,8.</p>
      <p>Våre avlesninger hver mil, viser en jevn stigning av gjennomsnittsforbruk og vi ender med et oppgitt forbruk på hele turen på 0,62 liter på mila.</p>
      <figure>
        <img src="https://dbstatic.no/71901285.jpg?imageId=71901285&amp;width=1024&amp;height=615"/>
        <figcaption><b>STORE MEN SMÅ:</b> Det er svære 5-eikede 21-tommere på HSE-modellen. Foto: Rune M. Nesheim Vis mer</figcaption>
      </figure>
      <p>Når vi fyller tanken, viser den et faktisk forbruk på 0,75 liter på mila. Det er ikke spesielt imponerende, selv i den temperaturen.</p>
      <h3>Tenker ikke selv</h3>
      <p>Den har ikke aktivt kartsystem som planlegger hvilken drivlinje som brukes på vei til målet dersom du har plottet inn desitansjon. Den prioriterer for eksempel ikke å ha nok strøm igjen på batteriet, selv om den vet at man har to mil med kø det siste stykket av ruta.</p>
      <figure>
        <img src="https://dbstatic.no/71901282.jpg?imageId=71901282&amp;width=1024&amp;height=615"/>
        <figcaption><b>RØDT OG SVART:</b> Range Rover har lykkes å få rød metallic til å blir sporty med tung bruk av blank sort på mange detaljer og hele innramming av vinduene, inkludert D-stolpen. Foto: Rune M. Nesheim Vis mer</figcaption>
      </figure>
      <p>Fartsholderen er ikke i toppklasse. Her kan man ikke slippe rattet og stole på bilen. Det gjøres ikke mye her for at man skal føle at man har kjøpt en hybrid.</p>
      <p>Bra for noen, dårlig for enkelte. Flere produsenter viser elektrisk toppfart og tilgjengelig elektrisk effekt og enkelte kan skilte med både effektmåler og turteller samtidig. Her har man hybridløsning ELLER turteller. Litt frustrerende for oss de som liker å følge med litt.</p>
      <h3>Forventer mer komfort</h3>
      <p>Selv om modellen heter sport, sitter vi høyt og prominent i 10-veis elektrisk justerbare stoler. Oversikten er formidabel. Man sitter helt konge baki også. Bakseteryggene kan justeres i fire trinn.</p>
      <figure>
        <img src="https://dbstatic.no/71901287.jpg?imageId=71901287&amp;width=1024&amp;height=615"/>
        <figcaption><b>FAKE:</b> Litt fake detaljer her og der for å bryte opp. Fargevalgene avslører hvilken utstyrsvariant du har valgt. Foto: Rune M. Nesheim Vis mer</figcaption>
      </figure>
      <p>Luksusgraden bestemmes av modellen du velger. Velg mellom S, SE, HSE eller toppmodellen Autobiography. Vi kjører HSE. Da har vi skinn og innslag av tre, men mangler varme i baksetene og kjøling og massasje foran.</p>
      <p>Vil føler ikke man er ikke helt i mål, først og fremst på grunn av noen uheldige materialvalg her og der, men de er neimen ikke langt unna.</p>
      <figure>
        <img src="https://dbstatic.no/71901291.jpg?imageId=71901291&amp;width=1024&amp;height=615"/>
        <figcaption><b>LED MATRIX:</b> Du må opp på HSE for å få LED Matrix som standardutsyr. Den masker ut all trafikk foran deg og funker bra. Foto: Rune M. Nesheim Vis mer</figcaption>
      </figure>
      <p>Range Rover var sammen med Audi aller først med tre info-skjermer og her er de kombinert med faktiske knapper limt oppå den nedre skjermen. Kult og praktisk, men de har kanskje ikke lykkes like godt med grafisk design og logikk som sine tyske konkurrenter.</p>
      <related>
        <a href="https://www.dinside.no/motor/raskinn-og-gentleman/69694895"/>
      </related>
      <p>Vi savner å kunne designe førermiljøet litt på egenhånd. Det er tross alt en dyr bil. Man får for eksempel ikke kombinere effektmåler og turteller samtidig, du må velge en av dem. Selv billige biler som Peugeot har fem visningsvalg.</p>
      <p>Knappene på rattet er også små skjermer som endrer funksjoner etter bruken. Det gir helt klart en viss James Bond faktor.</p>
      <p>Også byggeteknisk er Range Rovers modeller annerledes enn alle andre. Karosseriet er helt i aluminium og poppet sammen på en spesiell måte. Det har gjort den langt lettere enn forgjengeren, selv om den fortsatt veier over 2,5 tonn i hybridversjonen.</p>
      <figure>
        <img src="https://dbstatic.no/71901277.jpg?imageId=71901277&amp;width=1024&amp;height=615"/>
        <figcaption><b>SPORTY:</b> Sport ser langt mer sporty ut en Store Range Rover, men ønkser du sporty kjøreegenskaper må du gå for SVR med 5-liters V8 med 575 hk. Foto: Rune M. Nesheim Vis mer</figcaption>
      </figure>
      <h3>Savner mer komfort</h3>
      <p>Bilen er fullt luftfjæret og understellet justerbart opp til 28 cm i bakkeklaring. Bilen legger seg skikkelig nedpå når den parkerer og velger lav bakkeklaring før du velger et offroad-program.</p>
      <p>Bilen er utpreget myk og setter seg deilig i hekken under pådrag og krenger forholdsvis mye i svinger uten at det gjør særlig mye for kjørekomforten eller dynamikken i den brede bilen.</p>
      <p>Styreutvekslingen er raskt, men ikke unaturlig skarp og gjør sværingen kvikk og enkel å plassere, men komforten forringes litt av vibrasjoner fra hjulene og slag fra understellet i dumper.</p>
      <h3>Ikke i mål</h3>
      <p>Den ladbare hybriden skuffer litt. Premiumfølelsen forringes når drivverket ikke spiller helt på lag. Elmotoren burde vært sterkere, rekkevidden lenger og forbruket lavere. Det er rart man ikke bruker kartsystemene til å styre hybriddriften. Der er det mange som er bedre i dag.</p>
      <h4>Range Rover Sport P400e</h4>
      <table bordered="">
        <tr>
          <td>Motor:</td>
          <td>R4 Bensin Turbo</td>
        </tr>
        <tr>
          <td>Slagvolum:</td>
          <td>1998 ccm</td>
        </tr>
        <tr>
          <td>Effekt - o/min :</td>
          <td>300 hk / 5500</td>
        </tr>
        <tr>
          <td>Dreiemoment - o/min:</td>
          <td>400 Nm / 1500</td>
        </tr>
        <tr>
          <td>Elmotor :</td>
          <td>115 hk / 240 Nm</td>
        </tr>
        <tr>
          <td>Batteri:</td>
          <td>30 kWt</td>
        </tr>
        <tr>
          <td>Systemeffekt</td>
          <td>404 Hk / 640 Nm</td>
        </tr>
        <tr>
          <td>Drivlinje:</td>
          <td>8-trinns automat. Firehjulstrekk</td>
        </tr>
        <tr>
          <td>0-100 km/t:</td>
          <td>6,8 sek</td>
        </tr>
        <tr>
          <td>Toppfart:</td>
          <td>220 km/t</td>
        </tr>
        <tr>
          <td>Forbruk:</td>
          <td>0,33 l/mil</td>
        </tr>
        <tr>
          <td>CO2-utslipp NEDC:</td>
          <td>74 g/km</td>
        </tr>
        <tr>
          <td>Tankvolum:</td>
          <td>77 liter</td>
        </tr>
        <tr>
          <td>L/B/H:</td>
          <td>485/198/178 cm</td>
        </tr>
        <tr>
          <td>Akselavstand:</td>
          <td>292 cm</td>
        </tr>
        <tr>
          <td>Dekkdimensjon:</td>
          <td>255/50R21</td>
        </tr>
        <tr>
          <td>Bagasjerom:</td>
          <td>489/1791 l</td>
        </tr>
        <tr>
          <td>Egenvekt:</td>
          <td>2540 liter</td>
        </tr>
        <tr>
          <td>Hengervekt:</td>
          <td>3500 kg</td>
        </tr>
        <tr>
          <td>Pris fra kr.:</td>
          <td>1.126.950</td>
        </tr>
        <tr>
          <td>Pris Testbil kr:</td>
          <td>1.169.950</td>
        </tr>
      </table>
      <related>
        <a href="https://www.dinside.no/motor/ingen-hybrid-gar-lenger-pa-strom/71596509"/>
      </related>
    </article>
  </body>
</html>