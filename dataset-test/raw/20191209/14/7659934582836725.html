<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2028161/d%C3%BCnyan%C4%B1n-en-az%C4%B1l%C4%B1-siber-su%C3%A7-%C3%A7etesi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-12-09T14:30:00+00:00"/>
    <meta property="og:title" content="Dünyanın en azılı siber suç çetesi"/>
    <meta property="og:description" content="Antony Cuthbertson ABD, uluslararası çapta yürüttüğü hukuki sürecin ardından “Evil Corp” adlı ünlü Rus hacker çetesinin iki üyesinin suçlu bulunduğunu duyurdu. Rus vatandaşları Maksim Yakubts ve Igor Turaşev, son 10 yılda çeteye milyon dolarlar kazan"/>
  </head>
  <body>
    <article>
      <h1>Dünyanın en azılı siber suç çetesi</h1>
      <address>
        <time datetime="2019-12-09T14:30:00+00:00">09 Dec 2019, 14:30</time>
      </address>
      <p>Antony Cuthbertson<br/><br/>ABD, uluslararası çapta yürüttüğü hukuki sürecin ardından “Evil Corp” adlı ünlü Rus hacker çetesinin iki üyesinin suçlu bulunduğunu duyurdu.<br/><br/>Rus vatandaşları Maksim Yakubts ve Igor Turaşev, son 10 yılda çeteye milyon dolarlar kazandıran hacker faaliyetlerinde bulunmakla ve banka dolandırıcılığıyla suçlandı.<br/><br/>Ulusal Suç Ajansı (NCA), bilgisayar korsanlığı operasyonlarının gelişmişliği ve küresel hacmi nedeniyle Evil Corp'u “dünyanın en zararlı siber suç çetesi” olarak niteledi.<br/><br/>NCA, 2014’te, Dridex adlı zararlı bir yazılım geliştiren Evil Corp’un arkasında gizlenen failleri ortaya çıkarmak için FBI ve İngiltere Ulusal Siber Güvenlik Merkezi (NCSC) arasında müthiş bir iş birliği başlamıştı.<br/><br/>NCA Genel Müdürü Lynne Owens, konuyla ilgili şunları söyledi:<br/><br/>“Siber suçlulardan oluşan bu çetenin ciddiyetini gün yüzüne çıkarmak kolay değil. Söz konusu kişiler, son 10 yılda çok sayıda kötü amaçlı yazılımlarla finansal yapılarımızı hedef alan saldırılardan sorumlular. Tüm bunların ne kadara mâl olacağını henüz bilmiyoruz bile. Yalnızca İngiltere üzerindeki parasal etkisi yüz milyonlara varacak. Maksim Yakubts ve kendisinin kontrol ettiği hacker çetesi Evil Corp’un İngiltere’ye yönelik en önemli siber suç tehdidi olduğunu düşünüyoruz.”<br/><br/>ABD Hazine Bakanlığı, Maksim Yakubts’ın yakalanması için bilgi sağlayanlara 5 milyon dolar ödül verileceğini açıkladı. Hazine yetkilileri de Evil Corp'u “şimdiye kadarki en büyük hacker çetelerinden biri” olarak niteledi.<br/><br/>ABD Hazine Bakanı Steven Mnuchin, konuyla ilgili yaptığı açıklamada şunları söyledi:<br/><br/>“Bakanlık, Evil Corp’u dünyanın en aktif siber suç örgütlerinden biri olmakla suçluyor. Amacımız Evil Corp’a bitirmek, Dridex dağıtımını engellemek, çalıntı fonları transfer etmek için kullanılan ‘para taşıyıcıları’ ağını hedeflemek ve vatandaşlarımızı grubun suç faaliyetlerinden korumaktır.”<br/><br/>FBI Başkan Vekili David Bowdich da konuya dair şu açıklamada bulundu:<br/><br/>“FBI, özel sektörün, uluslararası tarafların ve ABD ortaklarının yardımıyla tüm suçluları soruşturarak eylemlerinden sorumlu tutmak için birlikte çalışacağımıza dair güçlü bir mesaj gönderiyor. Hafızamız çok güçlüdür. Nerede saklanırlarsa saklansınlar onları yargı önüne çıkaracağız.”</p>
    </article>
  </body>
</html>