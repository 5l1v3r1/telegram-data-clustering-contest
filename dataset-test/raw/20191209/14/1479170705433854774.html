<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber3.com/spor/futbol/italya-ligi/milan-zlatan-ibrahimovice-teklifini-sundu-haberi-5063858"/>
    <meta property="og:site_name" content="Haber3"/>
    <meta property="article:published_time" content="2019-12-09T14:25:51+00:00"/>
    <meta property="og:title" content="Milan Zlatan Ibrahimoviç'e teklifini sundu"/>
    <meta property="og:description" content="Amerika kariyerinin ardından Milan ile pazarlık halinde olduğu iddia edilen Zlatan Ibrahimovic'in en az 18 aylık kontrat istediği ve kırmızı siyahlı ekibin bu süre için 9 milyon euro önerdiği iddia edildi."/>
  </head>
  <body>
    <article>
      <h1>Milan Zlatan Ibrahimoviç'e teklifini sundu</h1>
      <h2>Amerika kariyerinin ardından Milan ile pazarlık halinde olduğu iddia edilen Zlatan Ibrahimovic'in en az 18 aylık kontrat istediği ve kırmızı siyahlı ekibin bu süre için 9 milyon euro önerdiği iddia edildi.</h2>
      <address><time datetime="2019-12-09T14:25:51+00:00">09 Dec 2019, 14:25</time> by <a rel="author">Haber3</a></address>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
      <p>Yeni takımı merak konusu olan <b>Zlatan Ibrahimovic</b>'in <b>Los Angeles Galaxy</b>'den sonraki durağı olacağı tahmin edilen <b>Milan</b>'ın süper yıldıza yaptığı teklif İtalyan basınında yer aldı.</p>
      <p>İtalyan gazeteci Gianluca Dimarzio'nun haberine göre Milan, Zlatan Ibrahimovic'e sezon sonuna kadar 3 milyon euro, önümüzdeki sezon için ise 6 milyon euroluk bir sözleşme teklif etmiş durumda. Pazarlıklarda son aşamaya gelindiği belirtilen haberde Ibrahimovic'in ücret konusunda bir miktar daha artış beklediği ve kendisine teklif edilen kontratın en az 18 aylık olmasını istediği kaydedildi.</p>
      <p>Avrupa macerasının ardından gittiği Amerika Birleşik Devletleri Ligi MLS'te 38 yaşındaki Ibrahimovic Los Angeles Galaxy formasıyla iki sezonda toplam 58 maça çıkıp 53 gol atarak tarihi bir performans segilemişti.</p>
      <p>Barcelona'nın ardından gittiği Milan'da ise 2 sezonda 61 Serie A maçına çıkan Zlatan 42 gol kaydetmiş ve İtalya Şampiyonluğu yaşamıştı.</p>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
    </article>
  </body>
</html>