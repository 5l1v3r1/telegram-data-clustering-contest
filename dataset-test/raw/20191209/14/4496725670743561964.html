<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1708320-jxcat-confia-que-la-sentencia-del-tjue-obri-un-nou-escenari-a-puigdemont.html"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T14:03:31+00:00"/>
    <meta property="og:title" content="JxCat confia que la sentència del TJUE “obri un nou escenari” a Puigdemont"/>
    <meta property="og:description" content="La formació no descarta intentar investir-lo Aposta per buscar primer un nou candidat a la presidència si Torra és inhabilitat"/>
  </head>
  <body>
    <article>
      <h1>JxCat confia que la sentència del TJUE “obri un nou escenari” a Puigdemont</h1>
      <address><time datetime="2019-12-09T14:03:31+00:00">09 Dec 2019, 14:03</time> by <a rel="author">ACN</a></address>
      <ul>
        <li>
          <b>La formació no descarta intentar investir-lo</b>
        </li>
        <li>
          <b>Aposta per buscar primer un nou candidat a la presidència si Torra és inhabilitat</b>
        </li>
      </ul>
      <p>Junts per Catalunya té “esperances” que la sentència del Tribunal de Justícia de la Unió Europea sobre el cas d’Oriol Junqueras “obri un nou escenari” polític a l’expresident Carles Puigdemont i no ha descartat tornar a investir-lo. La formació ha assegurat que si el president Quim Torra és inhabilitat, primer s’hauria de veure si el Parlament proposa un nou candidat que pugui “obtenir una majoria per ser investit” i que, en cas contrari, al cap de dos mesos es posaria en marxa el “rellotge de les eleccions”. La diputada al Congrés Laura Borràs ha assegurat que, de moment, no han parlat sobre la possibilitat d’intentar investir a Puigdemont, però ha remarcat que el líder de JxCat continua sent el seu “candidat”. “L’escenari de la justícia europea podrà marcar un punt d’inflexió que condicionarà també la legislatura tant al Parlament com al Congrés” ha dit Borràs declaracions a la premsa després de la reunió de la formació Torra i Puigdemont. Així, JxCat confia en un possible reconeixement de la immunitat de Puigdemont com a eurodiputat per impulsar el futur polític del seu líder.</p>
      <related>
        <h4>Notícies relacionades</h4>
        <a href="http://www.elpuntavui.cat/politica/article/17-politica/1708247-torra-i-puigdemont-es-reuneixen-a-brussel-les-per-abordar-la-investidura-de-sanchez-i-la-possible-inhabilitacio.html"/>
      </related>
    </article>
  </body>
</html>