<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247793/presedintele-klaus-iohannis-imi-doresc-ca-primarii-sa-fie-alesi-in-doua-tururi-de-scrutin.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T14:51:46+00:00"/>
    <meta property="og:title" content="Presedintele Klaus Iohannis: Imi doresc ca primarii sa fie alesi in doua tururi de scrutin"/>
    <meta property="og:description" content="Presedintele Klaus Iohannis a afirmat luni ca isi doreste ca primarii sa fie alesi in doua tururi de scrutin si a subliniat ca este necesar un parteneriat real intre administratia publica centrala si cea locala, noteaza Agerpres."/>
  </head>
  <body>
    <article>
      <h1>Presedintele Klaus Iohannis: Imi doresc ca primarii sa fie alesi in doua tururi de scrutin</h1>
      <address>
        <time datetime="2019-12-09T14:51:46+00:00">09 Dec 2019, 14:51</time>
      </address>
      <p>
        <b>Presedintele Klaus Iohannis a afirmat luni ca isi doreste ca primarii sa fie alesi in doua tururi de scrutin si a subliniat ca este necesar un parteneriat real intre administratia publica centrala si cea locala, noteaza Agerpres.</b>
      </p>
      <p>"Mesajele pe care le am pentru primarii municipiilor sunt mesaje generale, pe care le voi da si celorlalti primari. De exemplu, ca imi doresc ca primarii sa fie alesi in doua tururi sau ca imi doresc foarte mult sa existe un parteneriat real intre administratia centrala, prin Guvern, si administratia locala, astfel incat toti romanii sa primeasca o sansa sa traiasca intr-o localitate bine pusa la punct. (...) Capitala nu este un oras bine pus la punct", a declarat seful statului, inainte de sedinta Adunarii Generale a Asociatiei Municipiilor din Romania.</p>
      <p>El a mentionat ca "este foarte bine" ca a venit si premierul la aceasta intalnire, pentru ca va exista "un dialog foarte bun".</p>
      <p>Intrebat daca mai este adeptul descentralizarii si regionalizarii, asa cum era in urma cu cinci ani, Klaus Iohannis a aratat ca discutiile pe aceasta tema trebuie reluate.</p>
      <p>"Da, sunt de parere ca trebuie sa reluam discutiile, dar probabil dupa alegerile parlamentare, ca pana atunci vom fi intr-o continua campanie electorala, dar dupa alegerile parlamentare chestiunile legate de descentralizare trebuie reluate. Sunt foarte multe domenii, foarte multe sectoare unde lucrurile s-au oprit la jumatate si acest fapt este contraproductiv. In acest fel nu ajutam nici comunitatile locale care asteapta decizii importante, dar nu ajutam nici administratia centrala care de multe ori este pusa in situatia sa gestioneze domenii intregi care de fapt nu ar trebui sa tina de administratia centrala", a argumentat presedintele.</p>
      <p>
        <a href="https://www.wall-street.ro/articol/Politic/246886/klaus-iohannis-sunt-pentru-alegerea-primarilor-in-doua-tururi.html">Citeste si:<br/>Iohannis: Sunt clar pentru alegerea primarilor in doua tururi</a>
      </p>
      <figure>
        <img src="https://img.wall-street.ro/image_thumbs/thumbs/f02/f02ad2f1b81ad11ef677080f1a3b7e54-400x250-00-65.jpg?v=1573976117"/>
      </figure>
      <p>Intrebat daca o asumare a raspunderii in Parlament pe alegerea primarilor in doua tururi ar fi potrivita, Iohannis a precizat ca, daca acest lucru nu se realizeaza de Legislativ, ''ar fi o abordare rezonabila'' sa se mearga cu angajarea raspunderii.</p>
      <p>"Parerea mea este ca trebuie sa revenim la alegerea primarilor in doua tururi. Stiu ca sunt diferite initiative legislative in Parlament. Daca ele nu se realizeaza in acest sens cred ca ar fi o abordare rezonabila sa se mearga cu angajarea raspunderii in Parlament", a aratat seful statului.</p>
      <footer>Sursa foto: Agerpres Foto</footer>
    </article>
  </body>
</html>