<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/poly-mprosta-i-finlandia-poia-einai-i-34chroni-kalloni-sana-marin-paidi-dyo-lesvion-poy-analamvanei-tin-prothypoyrgia-tis-choras/"/>
    <meta property="og:site_name" content="europost.gr"/>
    <meta property="article:published_time" content="2019-12-09T14:15:14+00:00"/>
    <meta property="og:title" content="«Πολύ μπροστά» η Φινλανδία: Ποιά είναι η 34χρονη καλλονή, Σάνα Μάριν, παιδί δύο λεσβιών, που αναλαμβάνει την πρωθυπουργία της χώρας?…"/>
    <meta property="og:description" content="Τον πρωθυπουργικό θώκο της Φινλανδίας αναλαμβάνει η 34χρονη υπουργός Μεταφορών Σάνα Μάριν, του Σοσιαλδημοκρατικού Κόμματος, κατακτώντας τον τίτλο της νεαρότερης σε ηλικία πρωθυπουργού παγκοσμίως. Η γοητευτική Σάνα, παιδί δύο λεσβιών, τίθεται επικεφαλής μιας κυβέρνησης συνασπισμού πέντε"/>
  </head>
  <body>
    <article>
      <h1>«Πολύ μπροστά» η Φινλανδία: Ποιά είναι η 34χρονη καλλονή, Σάνα Μάριν, παιδί δύο λεσβιών, που αναλαμβάνει την πρωθυπουργία της χώρας?…</h1>
      <address>
        <time datetime="2019-12-09T14:15:14+00:00">09 Dec 2019, 14:15</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Τον πρωθυπουργικό θώκο της Φινλανδίας αναλαμβάνει η 34χρονη υπουργός Μεταφορών Σάνα Μάριν, του Σοσιαλδημοκρατικού Κόμματος, κατακτώντας τον τίτλο της νεαρότερης σε ηλικία πρωθυπουργού παγκοσμίως.</p>
      <p>Η γοητευτική Σάνα, παιδί δύο λεσβιών, τίθεται επικεφαλής μιας κυβέρνησης συνασπισμού πέντε κομμάτων με άρωμα γυναίκας. Όπως επισημαίνουν τα ΜΜΕ της σκανδιναβικής χώρας, και οι πέντε αρχηγοί των κυβερνητικών εταίρων είναι εκπρόσωποι του ωραίου φύλου.</p>
      <p>Είχε προηγηθεί η παραίτηση του Άντι Ρίνε από την πρωθυπουργία, όταν ένα από τα κόμματα του συνασπισμού δήλωσε ότι πλέον δεν τον εμπιστεύεται, λόγω του τρόπου που χειρίστηκε την απεργία των υπαλλήλων στα Ταχυδρομεία.</p>
      <p>«Έχουμε δουλειά μπροστά μας για να κερδίσουμε την εμπιστοσύνη των πολιτών», δήλωσε η ίδια.</p>
      <p>Στον συνασπισμό των πέντε κομμάτων, το Σοσιαλδημοκρατικό Κόμμα είναι το μεγαλύτερο. Τα υπόλοιπα κόμματα είναι η «Αριστερή Συμμαχία» υπό την 32χρονη Λι Άντερσον, οι «Οικολόγοι» υπό την 34χρονη Μαρία Οχίσαο, το «Κεντρώο Κόμμα» υπό την 32χρονη Κάτρι Κουλούμνι και το «Κόμμα των Σουηδών» υπό την 55χρονη Αννα Μάγια Χένρικσον.</p>
      <p>Αμέσως μετά την ανάδειξή της στην πρωθυπουργία της Φινλανδίας, η Σάνα υποστήριξε ότι ουδέποτε έβλεπε την ηλικία της ως φρένο στα σχέδιά της: «Δεν έχω σκεφτεί ποτέ την ηλικία ή το φύλο μου, σκέφτομαι τους λόγους για τους οποίους κατέβηκα στην πολιτική και τα πράγματα για τα οποία έχουμε κερδίσει την εμπιστοσύνη του εκλογικού σώματος».</p>
      <p>Η Σάνα γεννήθηκε στο Ελσίνκι και σπούδασε κοινωνικές επιστήμες. Είναι απόφοιτος του πανεπιστημίου του Τάμπερε. Στις 6 Ιουνίου του 2019 της ανατέθηκε το υπουργείο Μεταφορών και Επικοινωνιών. Είναι παντρεμένη και μητέρα μιας κόρης 22 μηνών.</p>
      <p>Για τη μητέρα της και τη γυναίκα της έχει παραδεχτεί πως αισθανόταν αόρατη κατά τη διάρκεια της εφηβείας.</p>
      <p>Σε συνέντευξή της στον ιστότοπο Menaiset το 2015 είχε δηλώσει: «Ως παιδί αισθανόμουν “αόρατη” επειδή δεν μπορούσα να μιλήσω ανοιχτά για την οικογένειά μου».</p>
      <p>Πρόσθεσε ωστόσο, ότι η μητέρα της ήταν πάντα υποστηρικτική και την έκανε να πιστεύει ότι θα μπορούσε να κάνει ό,τι ήθελε στη ζωή της.</p>
    </article>
  </body>
</html>