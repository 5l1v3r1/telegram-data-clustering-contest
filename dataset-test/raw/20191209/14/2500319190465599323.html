<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/578305/"/>
    <meta property="og:site_name" content="רדיו קול חי"/>
    <meta property="article:published_time" content="2019-12-09T14:28:18+00:00"/>
    <meta property="og:title" content="לפיד: &quot;אוותר על הרוטציה&quot;; גנץ לנתניהו: &quot;וותר על החסינות&quot;"/>
    <meta property="og:description" content="לקראת פיזור הכנסת, בכחול לבן החלו להתעורר ולנסות להאשים את נתניהו בבחירות שלישיות: גנץ קרא לנתניהו לוותר על החסינות בפומבית ואז יתחילו לנהל מו&quot;מ | לאחר שבסביבתו של גנץ האשימו את לפיד בבלימת הקמת ממשלת אחדות, לפיד הכריז כי הוא יוותר על הרוטציה אם יהיו בחירות נוספות"/>
  </head>
  <body>
    <article>
      <h1>לפיד: "אוותר על הרוטציה"; גנץ לנתניהו: "וותר על החסינות"</h1>
      <address><time datetime="2019-12-09T14:28:18+00:00">09 Dec 2019, 14:28</time> by <a rel="author">איתי גדסי</a></address>
      <p>
        <b>לקראת פיזור הכנסת, בכחול לבן החלו להתעורר ולנסות להאשים את נתניהו בבחירות שלישיות: גנץ קרא לנתניהו לוותר על החסינות בפומבית ואז יתחילו לנהל מו"מ | לאחר שבסביבתו של גנץ האשימו את לפיד בבלימת הקמת ממשלת אחדות, לפיד הכריז כי הוא יוותר על הרוטציה אם יהיו בחירות נוספות</b>
      </p>
      <figure>
        <img src="http://www.93fm.co.il/wp-content/uploads/2019/12/F191209HP12.jpg"/>
        <figcaption>
          <cite>צילום: Hadas Parush/Flash90</cite>
        </figcaption>
      </figure>
      <p>יומיים לפיזור הכנסת: הלחץ המערכת הפוליטית עולה לקראת פיזור הכנסת ברביעי, כלל חברי הכנסת מכל סיעות הבית נפגשים זה עם זה במטרה לנסות למצוא פתח להקמת ממשלה לפני שחלקם יראו את הכנסת בפעם האחרונה. היום (שני) בישיבת סיעת כחול לבד הפתיע חבר הנהגת המפלגה יאיר לפיד והודיע כי אם יהיו בחירות, הוא מוותר על הרוטציה על ראשות הממשלה.</p>
      <p>הערכות הם, כי גנץ שרצה מאוד להיכנס לממשלת אחדות ולפיד מנע זאת, המחיר שלפיד מוכן לשלם בכדי שכחול לבן לא תתפרק ותיכנס לממשלת אחדות הוא הוויתור על הרוטציה לראשות הממשלה. בנוסף לפיד שסופג את כל האש הפוליטית לכיוונו, כאדם שמוביל לבחירות לאור התעקשותו לא להיכנס לממשלה תחת בנימין נתניהו. רוצה להראות לציבור וויתור פוליטי גדול במידה והבחירות ייצאו לדרך בגללו.</p>
      <p>ח"כ בני גנץ אמר בישיבת סיעת כחול לבן: "גם היום עוד לא אפסו הסיכויים למנוע את הבחירות המיותרות והיקרות האלה. אני חוזר היום על מה שאמרתי לך ולנציגיך מהיום הראשון של המשא ומתן- אם תוותר על חסינות אנחנו פרטנרים לתחילתו של שיח. התבצרת בקווי היסוד של הבלוק בשל החסינות, וגם כעת נדמה לך שבחירות נוספות יאפשרו לך רוב שיאפשר לך חסינות". האשים גנץ את נתניהו.</p>
      <p>"אני קורא לך להתחייב בקולך שלא תבקש חסינות. מגיע לאזרחי ישראל לדעת, לפני שתגרור אותם לעוד מערכת בחירות יקרה מה הן באמת כוונותיך", גנץ הוסיף וקרא לנתניהו, "אני קורא לך לעשות זאת עוד היום, כדי שנוכל לקיים משא ומתן ישיר, בלי בלוק החסינות, על הקמת ממשלת אחדות. נמצא את הדרך".</p>
      <p>ח"כ יאיר לפיד אמר בישיבת סיעה: "אם יהיו בחירות החלטנו שהפעם לא תהיה רוטציה. יש לנו תפקיד היסטורי. אנחנו צריכים לשחרר את המדינה. זו מלחמת השחרור שלנו", הוסיף לפיד והשתלח בראש הממשלה "לשחרר את המדינה מהשחיתות. לשחרר אותה מהסחטנות. לשחרר אותה מהקיצוניות. לשחרר אותה מנתניהו".</p>
      <related>
        <a href="http://www.93fm.co.il/radio/578369/"/>
        <a href="http://www.93fm.co.il/radio/578326/"/>
        <a href="http://www.93fm.co.il/radio/578200/"/>
      </related>
    </article>
  </body>
</html>