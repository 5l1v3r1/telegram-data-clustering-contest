<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/jabra-elite-75t-launched-in-israel/"/>
    <meta property="og:site_name" content="TGspot"/>
    <meta property="article:published_time" content="2019-12-09T14:00:41+00:00"/>
    <meta property="og:title" content="הושק בישראל: Jabra Elite 75t ב-699 שקלים"/>
    <meta property="og:description" content="הדור החדש לאוזניות ללא החוטים החדשות של ג'אברה (Jabra) שהוכרזו בחודש ספטמבר האחרון הגיעו לישראל במחיר של 699 שקלים"/>
  </head>
  <body>
    <article>
      <h1>הושק בישראל: Jabra Elite 75t ב-699 שקלים</h1>
      <address><time datetime="2019-12-09T14:00:41+00:00">09 Dec 2019, 14:00</time> by <a rel="author" href="https://www.tgspot.co.il/author/itaim/" target="_blank">איתי מקמל</a></address>
      <p>חברת ביקונקט משיקה בישראל את Jabra Elite 75t, הדור החדש לאוזניות ללא החוטים של ג'אברה (Jabra) <a href="https://www.tgspot.co.il/jabra-announced-elite-75t-as-its-new-leading-tws-earbuds/">שהוכרזו בחודש ספטמבר</a> האחרון. האוזניות זמינות בחנויות במחיר <a href="https://ksp.co.il/item/1791-76723">של 699 שקלים</a>.</p>
      <p>Elite 75t הן שידרוג לדגם המוצלח ל-<a href="https://www.tgspot.co.il/jabra-elite-65t-review/">Elite 65T</a> כאשר כעת הן קטנות וקלות יותר מה שאמור להפוך אותן לנוחות יותר לשימוש במשך שעות ארוכות. למרות הצמצום בגודלן הפיזי, זמן העבודה גדל בכמעט 50% ל-7.5 שעות שימוש לטעינה אחת, ובסך הכל עד 28 שעות בשימוש עם קופסת הטעינה.</p>
      <p>חיבור ההטענה של הסוללות הוא מסוג USB-C, שאמור לאפשר תאימות רבה יותר למטענים ומחשבים מודרניים. יתר המפרט נשמע מוכר: עמידות בתקן IP55 לאבק ומים, תמיכה בחיבור בלוטות' 5.0, ארבעה מיקרופונים ושימוש באלגוריתמים לסינון רעשי רוח ודיבור כדי להפוך שיחות קוליות לברורות ואיכותיות יותר. האוזניות תומכות בכל הסייעניות דיגיטליות לצורך פקודות קוליות בלחיצת כפתור, כאשר הממשק מול אלקסה, ההסעיינית הדיגיטלית של אמזון, יעבוד גם בפקודה קולית ללא כל לחיצה. קופסת הטעינה שופרה גם היא וכוללת פתיחה קלה יותר, כאשר האוזניות עצמן צמודות אליה בעזרת מגנט על מנת שלא יפלו.</p>
      <figure>
        <img src="https://icdn6.digitaltrends.com/image/digitaltrends/jabra-elite-75t_titanium-black_work-640x640.jpg"/>
      </figure>
      <p>האפליקציה התואמת, Jabra Sound Plus, מציעה אקולייזר משופר המאפשר להתאים את פרופיל הצליל לטעמו של המשתמש, וכן מאפשרת שליטה בבקרות שונות כגון רמת סינון הרעשים, בחירת הסייענית הדיגיטלית הרצויה, ובקרה על חיי הסוללה ותפקודה.</p>
      <figure>
        <iframe src="https://www.youtube.com/embed/QToOe3aNDqY" width="640" height="360" data-service="Youtube" scrolling="no"/>
      </figure>
      <p>רונן ברקוביץ', מנכ"ל ביקונקט ציין: "לאחר ההצלחה של סדרת Elite 65 בשנה האחרונה עם מכירות של למעלה מ 20 אלף יחידות, אנחנו צופים לגידול במכירות עם דגם Elite 75t של 30 אלף יחידות בשנת 2020" עוד הוסיף " כי מחיר סדרת אוזניות Elite 65t צפוי לרדת רק בתחילת בחודש ינואר 2020."</p>
      <p>
        <a href="https://www.tgspot.co.il/tellur-making-its-first-steps-in-israel/">קרא עוד:  תכירו: מותג האביזרים האירופאי טלור עושה עלייה</a>
      </p>
      <p>מחיר האוזניות כאמור עומד על 699 שקלים עם אחריות של שנתיים כנגד מים ואבק, כאשר בשלב ראשון תהיינה זמינות בצבע שחור טיטניום ובתחילת שנה הבאה יתווספו להיצע גם צבע שחור ומוזהב. דגם 75t Active יגיע לישראל ברבעון השני של 2020.</p>
    </article>
  </body>
</html>