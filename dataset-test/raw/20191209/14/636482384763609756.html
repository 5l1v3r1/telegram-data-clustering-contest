<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/doliu-in-lumea-filmului-unul-dintre-cei-mai-indragiti-actori-din-star-trek-a-fost-rapus-de-cancer-20106676"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T14:52:34+00:00"/>
    <meta property="og:title" content="Doliu în lumea filmului. Unul dintre cei mai îndrăgiţi actori din Star Trek a fost răpus de cancer"/>
    <meta property="og:description" content="Lumea filmului de la Hollywood este în doliu. Unul dintre cei mai îndrăgiţi actori din Star Trek a fost răpus de cancer, o maladie cu care s-a luptat în"/>
  </head>
  <body>
    <article>
      <h1>Doliu în lumea filmului. Unul dintre cei mai îndrăgiţi actori din Star Trek a fost răpus de cancer</h1>
      <address><time datetime="2019-12-09T14:52:34+00:00">09 Dec 2019, 14:52</time> by <a rel="author">Alice Zotta</a></address>
      <p>
        <b>Lumea filmului de la Hollywood este în doliu. Unul dintre cei mai îndrăgiţi actori din Star Trek a fost răpus de cancer, o maladie cu care s-a luptat în tăcere… Vestea tristă a fost făcută publică de unul dintre copiii regretatului star.</b>
      </p>
      <h3>René Auberjonois, răpus de cancer pulmonar la 79 de ani</h3>
      <p>Actorul american de origine franco-elveţiană René Auberjonois, cunoscut pentru rolul său din “Star Trek: Deep Space Nine” din anii ’90, a murit. Desesul a survenit în timp ce era în Los Angeles, iar în prima zi din iunie împlinise onorabila vârstă de 79 de ani.</p>
      <p><i><b>“Cu inima îndurerată confirmăm că René a murit astăzi (duminică, 8 decembrie)”</b></i>, se arată pe site-ul oficial al actorului. Fiul regretatului artist a făcut anunțul trist, dezvăluind și că acesta suferea de cancer pulmonar metastatic, relatează jurnaliștii de la <b><a href="https://edition.cnn.com/2019/12/08/entertainment/rene-auberjonois-obit/index.html">CNN</a></b>.</p>
      <p>René Auberjonois este poate cel mai bine cunoscut pentru rolul Odo, şeful securităţii staţiei spaţiale DS9, care poate lua multiple identităţi, în legendara serie science-fiction. Foşti colegi ai actorului din Star Trek au transmis condoleanţe pe rețelele de socializare.</p>
      <p><i><b>“Este o pierdere groaznică… A fost un om minunat, grijuliu şi inteligent. Când mă uit la stele, mă voi gândi la tine, prietene”</b></i>, a scris actorul George Takei pe contul său de Twitter.</p>
      <p><i><b>“Te voi păstra în gândurile mele şi îmi voi aminti o prietenie minunată cu Rene”</b></i>, a scris la rândul său actorul William Shatner.</p>
      <figure>
        <iframe src="https://www.youtube.com/embed/UdEvTKMlpFI" width="500" height="281" data-service="Youtube" scrolling="no"/>
      </figure>
      <p>Cariera lui René Auberjonois se întinde pe câteva decenii şi a inclus roluri pe Broadway, la Hollywood şi pe micul ecran. El a jucat în serialul “Boston Legal” din anii 2000 şi în câteva filme, între care “M*A*S*H” din 1970 şi “McCabe and Mrs Miller”.</p>
      <p>René Auberjonois a avut împreună cu soţia sa Judith doi copii, Tessa şi Remy, care au devenit şi ei actori.</p>
    </article>
  </body>
</html>