<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%a1%d7%a4%d7%95%d7%a8%d7%98/%d7%a1%d7%95%d7%9c%d7%99%d7%93%d7%a8%d7%99%d7%95%d7%aa-%d7%90%d7%a9%d7%93%d7%95%d7%93%d7%99%d7%aa-%d7%9c%d7%98%d7%95%d7%91%d7%aa-%d7%a2%d7%95%d7%98%d7%a3-%d7%a2%d7%96%d7%94-424004"/>
    <meta property="og:site_name" content="אשדוד נט"/>
    <meta property="article:published_time" content="2019-12-09T14:45:00+00:00"/>
    <meta property="og:title" content="סולידריות אשדודית לטובת עוטף עזה"/>
    <meta property="og:description" content="קבוצת הנערות בכדורעף של המועצה האזורית אשכול נאלצו פעם אחר פעם לצאת למשחקי חוץ, שכן הקבוצות המתמודדות בליגה חששו להגיע למשחקים בעוטף. קבוצת הנשים בליגת העל של מכבי AOV אשדוד הרימה את הכפפה והגיעה למשחק באולם הספורט שבמועצה"/>
  </head>
  <body>
    <article>
      <h1>סולידריות אשדודית לטובת עוטף עזה</h1>
      <address><time datetime="2019-12-09T14:45:00+00:00">09 Dec 2019, 14:45</time> by <a rel="author">שחר כחלון</a></address>
      <h3>קבוצת הנערות בכדורעף של המועצה האזורית אשכול נאלצו פעם אחר פעם לצאת למשחקי חוץ, שכן הקבוצות המתמודדות בליגה חששו להגיע למשחקים בעוטף. קבוצת הנשים בליגת העל של מכבי AOV אשדוד הרימה את הכפפה והגיעה למשחק באולם הספורט שבמועצה</h3>
      <figure>
        <img src="https://www.ashdodnet.com/dyncontent/2019/12/9/0e297876-3e14-4e4e-a0d3-46dcc9c4112b.jpeg"/>
        <figcaption>צילום: מכבי אשדוד</figcaption>
      </figure>
      <p>מאז המתיחות הביטחונית האחרונה, מתמודדת קבוצת הנערות בכדורעף של המועצה האזורית אשכול, מגל ביטולים למשחקיה הביתיים ונאלצת לשחק רק בחוץ.</p>
      <p>קבוצת הנשים בליגת העל של מכבי AOV אשדוד הרימה את הכפפה והגיעה למשחק <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">באולם</a> הספורט שבמועצה. </p>
      <p>"שמענו שאף קבוצה לא רוצה להגיע לאשכול לשחק כדורעף" אמרה המגישה קריסטינה זילברמן מקבוצת הנשים מכבי AOV אשדוד "אז החלטנו לעזוב הכל ולבוא להפגין סולידריות ואחווה דרומית".</p>
      <figure>
        <img src="https://www.ashdodnet.com/dyncontent/2019/12/9/f755ed22-40b3-420c-a5f4-90a98b92da27.jpeg"/>
        <figcaption>צילום: מכבי אשדוד</figcaption>
      </figure>
      <p>בתום המשחק שחקניות אשדוד נשארו ושוחחו עם בנות אשכול וכמובן הזמינו אותן למשחק ביום חמישי הקרוב בליגת העל באשדוד. </p>
      <p>מאמן הקבוצה, אורי שפירא, הוסיף ואמר: "אנחנו מודים לקבוצת הבנות אשכול על האירוח המושלם. היה כיף גדול לבוא ולשחק בעוטף את הספורט שכולנו כל כך אוהבים ובעיקר להעביר מסר חד וחלק שחייבים להמשיך בשגרה". </p>
      <p>נבחרת הבנות של המועצה האזורית אשכול מונה תלמידות מכיתות ט' ו-י'. למרות עשרה סבבי לחימה בשנה האחרונה והקושי לארח משחקים ביתיים, הקבוצה זכתה בשנה שעברה באליפות הליגה.</p>
      <p>ובכל זאת, ההנאה הספורטיבית נפגמת "מה שאנחנו רוצות זה לשחק" סיכמה שחקנית נבחרת הכדורעף של מועצת אשכול, מעיין רוגינסקי.</p>
      <figure>
        <img src="https://www.ashdodnet.com/dyncontent/2019/12/9/b7966e41-cb7f-4509-8388-8116432b42d8.jpeg"/>
        <figcaption>צילום: מכבי אשדוד</figcaption>
      </figure>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A7%D7%A8%D7%9E%D7%99%D7%A7%D7%94?utm_content=LinksUnderArticles">קרמיקה וחומרי בניין באשדוד לחצו כאן &gt;&gt;&gt;</a>
      </p>
    </article>
  </body>
</html>