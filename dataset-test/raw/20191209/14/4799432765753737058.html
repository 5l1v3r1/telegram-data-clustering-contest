<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://from-ua.com/news/523205-yahno-u-parizhi-ukrainskii-cap-vidbuvailo-mozhe-zminiti-istoriyu.html"/>
    <meta property="og:site_name" content="Новости Украины - From-UA"/>
    <meta property="article:published_time" content="2019-12-09T14:01:00+00:00"/>
    <meta property="og:title" content="Яхно: У Парижі український «цап-відбувайло» може змінити історію"/>
    <meta property="og:description" content="Результати нормандського саміту в Парижі вже давно написані і чекають на останні підписи. Про це в ексклюзивному коментарі інтернет-виданню Новости Украины – From-UA розповіла український політолог Олеся Яхно."/>
  </head>
  <body>
    <article>
      <h1>Яхно: У Парижі український «цап-відбувайло» може змінити історію</h1>
      <address>
        <time datetime="2019-12-09T14:01:00+00:00">09 Dec 2019, 14:01</time>
      </address>
      <p>Результати нормандського саміту в Парижі вже давно написані і чекають на останні підписи. Про це в ексклюзивному коментарі інтернет-виданню <a href="https://from-ua.com/news.html">Новости Украины – From-UA</a> розповіла український політолог Олеся Яхно.</p>
      <p>На думку нашої співрозмовниці, діапазон можливих варіантів і маневру для Зеленського дуже незначний під час цієї зустрічі.</p>
      <p>«Не зважаючи на те, що різні представники команди і сам Зеленський розказують, що не буде ніякої здачі інтересів, що ми наполягатимемо на безпековій частині, було зрозуміло, що час підготовки до цієї зустрічі триває вже дуже давно, починаючи з того, що ще в липні за інформацією певних ЗМІ Ермак обговорював формулу Штайнмайера, і зараз важко уявити, щоб туди хтось їхав на саміт, зокрема Путін, не будучи впевненим, який там буде порядок денний. Ми знаємо, що вже є готове попереднє комюніке — така заява, яка буде підписана за результатами цієї зустрічі», - додає експерт.</p>
      <p>Олеся Яхно впевнена, що вже є два варіанти. Або Зеленський погодиться з умовами РФ, які стосуються закону про особливий статус, тому що дуже часто звучало від офіційних російських представників, що саме цей закон є каменем спотикання цієї зустрічі, і дуже важливо мати гарантії, що Київ обговорюватиме з саме цими утвореннями цей закон. Або Зеленський не погодиться і приїде ні з чим.</p>
      <p>«В будь-якому разі Росія під час зустрічі нічого не програє на відміну від України, тому що якщо Зеленський погодитися, то Путін скаже, так, окей, наші умови, а якщо не погодиться, то Росія буде звинувачувати Україну — це ж не ми, це Україна не хоче миру, а ми доклали всіх зусиль, щоб дійсно дійти якоїсь мирної угоди», - зауважує політолог.</p>
      <p>За словами нашої співрозмовниці, є великий ризик, що Зеленського будуть обвинувачувати в Україні майже всі, тому що якщо він нічого не привезе, то проросійська частина і опозиційна платформа Медведчука скажуть, що, дивіться, він же обіцяв, але не зробив. Інша частина, яка налаштована патріотична — що обговорювався порядок денний, нав'язаний Росією, а не Україною. Тому, гадає експерт, що будуть критикувати усі, і невідомо, на що в принципі розраховував Володимир Зеленський, готуючись до цієї зустрічі.</p>
      <p>«А що стосується незапланованого, то це можуть бути двосторонні зустрічі, де мова може стосуватися не Донбасу, а якихось інших речей — газу, ще чогось, тут можуть бути несподіванки», - вважає політолог.</p>
      <p>Олеся Яхно думає, що Зеленський не розуміє, що Путін йде туди не про мир на Донбасі говорити, та говорити не стільки з Зеленським, скільки з Заходом, що у нього задача — зняття санкцій і якщо вдасться нав'язати свій варіант по Донбасу — це добре, а якщо не вдасться — нічого поганого, тому що його завдання в іншій площині.</p>
      <p>«Якщо порядок денний вже погоджений, якщо питання, які там обговорюватимуться, теж погоджені, з огляду на публічні заяви, то що може зараз змінити Зеленський? Всі ці заяви РНБО про те, що не будуть здані інтереси, мені здається, це вже більш розраховані на внутрішнього споживача, щоб було менше протестів і критики, а не на те, щоб реально щось змінити під час переговорів в Парижі», - резюмувала наша співрозмовниця Олеся Яхно.</p>
      <related>
        <h4>Читайте также:</h4>
        <a href="https://from-ua.com/news/522885-rabinovich-obiski-u-medvedchuka-eto-provokacii-specsluzhbi-pered-normandskim-sammitom.html"/>
        <a href="https://from-ua.com/news/522957-minsk-pohoronyat-zelenskii-uidet-politolog-dal-sobstvennoi-prognoz-po-normandskomu-sammitu.html"/>
        <a href="https://from-ua.com/news/523088-kogda-zelenskii-raspustit-radu-razumkov-dazh-okonchatelnii-otvet-video.html"/>
        <a href="https://from-ua.com/news/523199-vstretyatsya-li-zelenskii-s-putinim-tet-a-tet-v-op-rasstavili-vse-tochki-nad-i.html"/>
      </related>
    </article>
  </body>
</html>