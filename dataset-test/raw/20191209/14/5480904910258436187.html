<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/nejvice-nominaci-na-zlate-globy-ziskala-manzelska-historie/1830527?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-12-09T14:56:00+00:00"/>
    <meta property="og:title" content="Nejvíce nominací na Zlaté glóby získala Manželská historie"/>
    <meta property="og:description" content="Los Angeles - Komedie Manželská historie s šesti nominacemi vede žebříček pro nadcházejí udělování filmových cen Zlatý glóbus, na druhém místě je s pěti nominacemi drama Irčan. Oba snímky pocházejí z dílny Netflixu. Ocenění, považované za předzvěst Oscarů, uděluje Asociace zahraničních novinářů v Hollywoodu. Nynější vítězové budou známi 5. ledna."/>
  </head>
  <body>
    <article>
      <h1>Nejvíce nominací na Zlaté glóby získala Manželská historie</h1>
      <address><time datetime="2019-12-09T14:56:00+00:00">09 Dec 2019, 14:56</time> by <a rel="author" href="http://www.ctk.cz/" target="_blank">ČTK</a></address>
      <p>Los Angeles - Komedie Manželská historie s šesti nominacemi vede žebříček pro nadcházejí udělování filmových cen Zlatý glóbus, na druhém místě je s pěti nominacemi drama Irčan. Oba snímky pocházejí z dílny Netflixu. Ocenění, považované za předzvěst Oscarů, uděluje Asociace zahraničních novinářů v Hollywoodu. Nynější vítězové budou známi 5. ledna.</p>
      <slideshow>
        <figure>
          <img src="https://i3.cn.cz/6/1575921691_P201912090952601.jpg"/>
        </figure>
        <figure>
          <img src="https://i3.cn.cz/6/1575921710_P201912090952901.jpg"/>
        </figure>
        <figure>
          <img src="https://i3.cn.cz/6/1575901406_P201912090639501.jpg"/>
        </figure>
        <figure>
          <img src="https://i3.cn.cz/6/1575901373_P201912090638601.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3407">Fotogalerie: Filmové ceny Zlatý glóbus</a>
        </figcaption>
      </slideshow>
      <p>Manželská historie s Irčanem se také ucházejí o cenu v prestižní kategorii nejlepší film (drama), kam byl nominován rovněž další snímek od Netflixu nazvaný Dva papežové. Nominaci v této kategorii získaly také válečné drama 1917 a kriminální thriller Joker.</p>
      <p>O titul nejlepší herečka se utkají Scarlett Johanssonová (Manželská historie), Cynthia Erivoová (Harriet), Saoirse Ronanová (Malé ženy), Charlize Theronová (Bombshell) a Renée Zellwegerová (Judy).</p>
      <p>O glóbus pro nejlepšího herce svedou souboj Christian Bale (Le Mans '66), Antonio Banderas (Bolest a sláva), Adam Driver (Manželská historie), Joaquin Phoenix (Joker) a Jonathann Pryce (Dva papežové).</p>
      <p>Pokud jde o nominace, dobře si vedla komedie Tenkrát v Hollywoodu. Tarantino, který se podepsal nejen pod režii, ale také pod scénář, získal nominace v obou těchto kategoriích. Dále byl snímek navržen na nejlepší komediální nebo muzikálový film, Leonardo DiCaprio díky ústřední roli má šanci získat titul nejlepší herec komediální nebo muzikálového fimu a Brad Pitt pak za vedlejší roli.</p>
      <p>Do souboje v tomto ročníku poprvé vstoupila také technologická společnost Apple, která v listopadu spustila streamovací službu Apple TV+. Firma se svým seriálem z prostředí televizní stanice The Morning Show s Jennifer Anistonovou v hlavní roli získala tři nominace, konkrétně pak na nejlepší seriál (drama) a na nejlepší seriálovou herečku, kterou za výkon v The Morning Show dostala vedle Anistonové také Reese Witherspoonová.</p>
      <p>Ze seriálů získaly nejvíce ocenění - čtyři - drama Černobyl o známé katastrofě jaderné elekrárny, série Koruna mapující vládu britské královny Alžběty II. a kriminálka Neuvěřitelná.</p>
      <p>O cenách Zlatý glóbus, udělovaných ve více než dvou desítkách kategorií, rozhoduje devadesátka zahraničních novinářů působících v Hollywoodu. Poprvé se ceny udělovaly v roce 1944. Letos se slavnostní ceremonie koná v Los Angeles 5. ledna (6. ledna SEČ).</p>
      <h3>Nominace v hlavních kategoriích na Zlaté glóby:</h3>
      <p>--------</p>
      <p>
        <b>Film - drama:</b>
      </p>
      <p>Dva papežové (režie Fernando Meirelles)</p>
      <p>Irčan (režie Martin Scorsese)</p>
      <p>Joker (režie Todd Phillips)</p>
      <p>Manželská historie (režie Noah Baumbach)</p>
      <p>1917 (režie Sam Mendes)</p>
      <p>
        <b> </b>
      </p>
      <p>
        <b>Filmový herec - drama:</b>
      </p>
      <p>Christian Bale - Le Mans '66</p>
      <p>Antonio Banderas - Bolest a sláva</p>
      <p>Adam Driver - Manželská historie</p>
      <p>Joaquin Phoenix - Joker</p>
      <p>Jonathan Pryce - Dva papežové</p>
      <p>
        <b>Filmová herečka - drama:</b>
      </p>
      <p>Cynthia Erivoová - Harriet</p>
      <p>Scarlett Johanssonová - Manželská historie</p>
      <p>Saoirse Ronanová - Malé ženy</p>
      <p>Charlize Theronová - Šokující zpráva (Bombshell)</p>
      <p>Renée Zellwegerová - Judy</p>
      <p>
        <b>Film - komedie nebo muzikál:</b>
      </p>
      <p>Jmenuju se Dolemite (režie Craig Brewer)</p>
      <p>Králíček Jojo (režie Taika Waititi)</p>
      <p>Na nože (režie Rian Johnson)</p>
      <p>Rocketman (režie Dexter Fletcher)</p>
      <p>Tenkrát v Hollywoodu (režie Quentin Tarantino)</p>
      <p>
        <b>Filmový herec - komedie nebo muzikál:</b>
      </p>
      <p>Daniel Craig - Na nože</p>
      <p>Roman Griffin Davis - Králíček Jojo</p>
      <p>Leonardo DiCaprio - Tenkrát v Hollywoodu</p>
      <p>Taron Egerton - Rocketman</p>
      <p>Eddie Murphy - Jmenuju se Dolemite</p>
      <p>
        <b>Filmová herečka - komedie nebo muzikál:</b>
      </p>
      <p>Ana de Armasová - Na nože</p>
      <p>Awkwafina - Sbohem (The Farewell)</p>
      <p>Cate Blanchettová - Kam jsi zmizela, Bernadette (Where'd You Go, Bernadette)</p>
      <p>Beanie Feldsteinová - Šprtky to chtěj taky  </p>
      <p>Emma Thompsonová - Zpátky na výsluní (Late Night)  </p>
      <p>
        <b>Animovaný film:</b>
      </p>
      <p>Hledá se Yetti (režie Chris Butler)</p>
      <p>Jak vycvičit draka 3 (režie Dean DeBlois)</p>
      <p>Ledové království II (režie Chris Buck, Jennifer Leeová)</p>
      <p>Lví král (režie Jon Favreau)</p>
      <p>Toy Story 4: Příběh hraček (režie Josh Cooley)</p>
      <p>
        <b>Neanglicky mluvený film:</b>
      </p>
      <p>Bídníci - Francie, režie Ladj Ly</p>
      <p>Bolest a sláva - Španělsko, režie Pedro Almodóvar</p>
      <p>Parazit - Jiřní Korea, režie Pong Čun-ho</p>
      <p>Portrét dívky v plamenech - Francie, režie Céline Sciammaová</p>
      <p>Sbohem (The Farewell) - USA, režie Lulu Wangová</p>
      <p>
        <b>Filmová režie:</b>
      </p>
      <p>Pong Čun-ho - Parazit</p>
      <p>Sam Mendes - 1917</p>
      <p>Todd Phillips - Joker</p>
      <p>Martin Scorsese - Irčan</p>
      <p>Quentin Tarantino - Tenkrát v Hollywoodu</p>
      <p>
        <b>Filmový scénář:</b>
      </p>
      <p>Noah Baumbach - Manželská historie</p>
      <p>Pong Čun-ho, Han Čin-won - Parazit</p>
      <p>Anthony McCarten - Dva papežové</p>
      <p>Quentin Tarantino - Tenkrát v Hollywoodu </p>
      <p>Steven Zaillian - Irčan</p>
      <p>
        <b>Filmový herec ve vedlejší roli:</b>
      </p>
      <p>Al Pacino - Irčan</p>
      <p>Brad Pitt - Tenkrát v Hollywoodu</p>
      <p>Tom Hanks - Výjimečný přítel (A Beautiful Day in the Neighborhood)</p>
      <p>Anthony Hopkins - Dva papežové</p>
      <p>Joe Pesci - Irčan</p>
      <p>
        <b>Filmová herečka ve vedlejší roli:</b>
      </p>
      <p>Kathy Batesová - Richard Jewell</p>
      <p>Annette Beningová - Zpráva o mučení (The Report)</p>
      <p>Laura Dernová - Manželská historie</p>
      <p>Jennifer Lopezoví - Zlatokopky</p>
      <p>Margot Robbieová - Šokující zpráva (Bombshell)</p>
    </article>
  </body>
</html>