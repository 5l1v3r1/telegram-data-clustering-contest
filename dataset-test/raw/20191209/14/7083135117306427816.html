<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rynekzdrowia.pl/Prawo-w-ochronie-zdrowia/Zdaniem-NIL-nowe-paragony-za-uslugi-medyczne-moga-ujawniac-dane-wrazliwe,200820,1009.html"/>
    <meta property="og:site_name" content="www.rynekzdrowia.pl"/>
    <meta property="article:published_time" content="2019-12-09T14:10:00+00:00"/>
    <meta property="og:title" content="Zdaniem NIL nowe paragony za usługi medyczne mogą ujawniać dane wrażliwe"/>
    <meta property="og:description" content="Naczelna Izba Lekarska protestuje przeciw zmianom w przepisach, które nakazują podać na paragonie opis usługi medycznej, bo to może prowadzić do ujawnienia wrażliwych informacji o pacjentach i ich chorobach."/>
  </head>
  <body>
    <article>
      <h1>Zdaniem NIL nowe paragony za usługi medyczne mogą ujawniać dane wrażliwe</h1>
      <address><time datetime="2019-12-09T14:10:00+00:00">09 Dec 2019, 14:10</time> by <a rel="author">Dziennik Rzeczpospolita/Rynek Zdrowia</a></address>
      <p>
        <b>Naczelna Izba Lekarska protestuje przeciw zmianom w przepisach, które nakazują podać na paragonie opis usługi medycznej, bo to może prowadzić do ujawnienia wrażliwych informacji o pacjentach i ich chorobach.</b>
      </p>
      <p>Wszystko rozbija się o różne stawki podatkowe za usługi medyczne i inne, też świadczone w gabinetach lekarskich, które są objęte wyższymi stawkami. Ministerstwo Finansów chce, by lekarze szczegółowo opisywali paragony, aby móc weryfikować prawidłowość ich rozliczeń podatkowych.</p>
      <p>Nie do końca jednak wiadomo, jaka informacja ma się znaleźć na paragonie, aby była zgodna z §11 projektu rozporządzenia o kasach rejestrujących, który mówi, że nazwa usługi ma pozwalać na jednoznaczną jej identyfikację.</p>
      <p>Lekarze są zdania, że powinno wystarczyć ''usługa medyczna", bo bardziej rozbudowany opis naraża na ujawnienie wrażliwych danych pacjenta. Szczególnie, jeśli po wystawieniu paragonu poprosi on lekarza o wystawienie faktury VAT, dzięki czemu łatwo będzie powiązać informacje z paragonu z konkretną osobą.</p>
      <p>Więcej: <a href="https://www.rp.pl/Lekarze-i-pielegniarki/312099995-Lekarze-o-nowych-paragonach-za-uslugi-medyczne-moga-ujawniac-dane-wrazliwe.html">rp.pl</a></p>
    </article>
  </body>
</html>