<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/milyen-lehet-teli-alom-kozepen-nyugtato-injekciot-kapni-egy-anyamedve-tudhatja-aki-bocsaival"/>
    <meta property="og:site_name" content="Paraméter"/>
    <meta property="article:published_time" content="2019-12-09T14:53:00+00:00"/>
    <meta property="og:title" content="Milyen lehet téli álom közepén nyugtató injekciót kapni? Egy anyamedve tudhatja, aki bocsaival bevackolt egy kórházba"/>
    <meta property="og:description" content="Valószínűleg téli álmot aludt három medve, egy nőstény és két bocsa a japán Niigata prefektúra egy kórházának raktárépületében. Hétfőn fogták be mindhármukat, sem ember, sem állat nem sérült meg - közölte a helyi hatóság. A felnőtt példány másfél méter, a két kicsi fél méter magas volt."/>
  </head>
  <body>
    <article>
      <h1>Milyen lehet téli álom közepén nyugtató injekciót kapni? Egy anyamedve tudhatja, aki bocsaival bevackolt egy kórházba</h1>
      <h2>Valószínűleg téli álmot aludt három medve, egy nőstény és két bocsa a japán Niigata prefektúra egy kórházának raktárépületében. Hétfőn fogták be mindhármukat, sem ember, sem állat nem sérült meg - közölte a helyi hatóság. A felnőtt példány másfél méter, a két kicsi fél méter magas volt.</h2>
      <address>
        <time datetime="2019-12-09T14:53:00+00:00">09 Dec 2019, 14:53</time>
      </address>
      <p>Minami Uonuma város rendőrségét vasárnap reggel értesítették a medvékről. Még aznap megpróbálták kihozni az állatokat a kórházból, de nem jártak sikerrel.</p>
      <p>Hétfő reggel rendőrség értesítette a helyi vadásztársaságot, melynek egy tagja nyugtató injeckiót lőtt ki a felnőtt állatra, a két kicsit később hálóval fogták be - írták a helyi lapok.</p>
      <p>"Lehetséges, hogy téli álmot aludtak, ám ilyenkor is fel tudnak ébredni bizonyos ingerekre" - mondta el Migucsi Hideo, a Niigatai Egyetem munkatársa, az örvös medvék szakértője.</p>
      <p>MTI</p>
    </article>
  </body>
</html>