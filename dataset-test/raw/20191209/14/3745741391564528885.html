<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/tesla-cyberquad-cikis-tarihi-h81389.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T14:11:35+00:00"/>
    <meta property="og:title" content="Elon Musk, 'Cyberquad'ın Çıkış Tarihin, Açıkladı"/>
    <meta property="og:description" content="Elon Musk, Cyberturck ile birlikte duyurulan elektrik motorlu ATV modeli Cyberquad'ın ne zaman yollara ineceğini açıkladı."/>
  </head>
  <body>
    <article>
      <h1>Elon Musk, 'Cyberquad'ın Çıkış Tarihin, Açıkladı</h1>
      <h2>Elon Musk, Twitter üzerinden yaptığı yeni bir açıklamayla, Cybertruck ile birlikte duyurulan elektrik motorlu ATV modeli Cyberquad'ın ne zaman yollara ineceğini açıkladı. Musk'ın açıklamalarına göre Cyberquad, 2021 yılı sonunda yollarda olacak.</h2>
      <address><time datetime="2019-12-09T14:11:35+00:00">09 Dec 2019, 14:11</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Son dönemlerin en çok konuşulan isimlerinden bir tanesi olan <b>Tesla</b>, kısa bir süre önce ilk elektrik motorlu pick-up'ı Cybertruck'ı ve elektrik motorlu ATV'si Cyberquad'ı tanıttı. Yapılan tanıtımların hem öncesinde hem de sonrasında Tesla, daha çok <b>Cybertruck </b>modeli ile gündeme geldi. Şimdi ise Tesla'nın Cyberquad'ı ile ilgili daha detaylı bilgilere sahibiz.</p>
      <p>Elon Musk, yeni araçlarının tanıtımında Cybertruck'ın yollara ineceği tarihi <b>2021 </b>olarak açıklamıştı. Ancak Cyberquad için bu konuda herhangi bir açıklama yapılmadı. Şimdi ise Tesla'nın yeni elektrik motorlu ATV'sinin yollara ineceği tarih açıklandı. Elon Musk tarafından yapılan açıklamalar,<b> Cyberquad</b>'ın 2021 yılının sonunda piyasaya sürüleceğini açıkça ortaya koyuyor. </p>
      <h3>Elon Musk: Cyberquad, 2021'de ortaya çıkacak</h3>
      <figure>
        <img src="https://www.webtekno.com/images/editor/default/0002/33/53b0658d4fb7d1ec93db59441f2d8045fb0e74ca.jpeg"/>
      </figure>
      <p>Cyberquad, elektrikle şarj olabilen bir <b>ATV </b>ve Cybertruck da buna imkan veriyor. Öyle ki Cybertuck'ın üzerinde bulunan priz, bu ATV'nin şarj olabilmesini sağlıyor. Görünen o ki Tesla, bu aracı Cybertruck'la birlikte satacak. Çünkü Elon Musk tarafından yapılan açıklamalar, Cyberquad'ın Tesla'nın ilk pick-up modelinin bir <b>opsiyonu </b>olarak sunulacağını gösterdi. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/tesla-dan-roadster-sahiplerine-ozel-servis-h81344.html">Tesla, İlk Göz Ağrısı Roadster’ların Sahiplerine Özel Hizmet Verecek</a>
      </p>
      <p>Elon Musk, Twitter üzerinden yaptığı açıklamalarda Cybertruck'ın, kendisiyle birlikte çalışabilecek şekilde tasarlanmış bir ATV ile daha <b>eğlenceli </b>olabileceğini, bu yüzden de ATV modelini Cybertruck ile birlikte piyasaya sürebilmek için çalışacaklarını ifade etti. Bu açıklama, Cyberquad'ın da <b>2021 </b>sonunda piyasaya sürüleceğini gösteriyor. </p>
      <figure>
        <img src="https://www.webtekno.com/images/editor/default/0002/33/6f09de1e29d5a6c23771bbe0bb2b2dc4a1e17ce8.jpeg"/>
      </figure>
      <p>Aslına bakacak olursak Elon Musk ve Tesla ekibi, bu iki aracın yanına bir de elektrik motorlu <b>motosiklet </b>koymak istiyor. Ancak ne yazık ki bu durum gerçekleşmeyecek. <i>"Elektrik motorlu motosikletimiz olsa daha da iyi olurdu."</i> diyen Elon Musk, çok istemelerine rağmen böyle bir durumun gerçekleşmeyeceğini söyledi. Çünkü Tesla ekibi, motosikletlerin trafik açısından <b>tehlikeli </b>olduğunu düşünüyor ve bu yüzden de uzak durmak istiyor.</p>
      <p>Elon Musk'ın Twitter üzerinden yaptığı açıklamalar, Tesla'nın ilk elektrik motorlu ATV'si <b>Cyberquad</b>'ın ne zaman yollarda olacağını açıklamış oldu. Cybertruck, duyurulduğu ilk günden beri yoğun bir <b>ilgi </b>gördü. Bakalım Cyberquad, önümüzdeki dönemlerde Cybertruck'ın yakaladığı popülariteyi yakalayabilecek mi?</p>
      <p><b>Kaynak : </b>https://ww.electrek.co/2019/12/08/tesla-cyberquad-electric-atv-launch-2021-dirt-bike/</p>
    </article>
  </body>
</html>