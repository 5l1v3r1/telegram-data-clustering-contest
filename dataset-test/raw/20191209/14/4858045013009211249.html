<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/explozie-in-parcarea-unui-hotel-din-galati-patru-autospeciale-isu-intervin-de-urgenta-traficul-a-fost-restrictionat-din-motive-de-securitate_1411253.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T14:45:08+00:00"/>
    <meta property="og:title" content="Explozie în parcarea unui hotel din Galați: Patru autospeciale ISU intervin de urgență! Traficul a fost restricționat din motive de securitate"/>
    <meta property="og:description" content="O explozie subterană, urmată de un incendiu, s-a produs în parcarea unui hotel din Galați, din cauza unei acumulări de gaze. Nu au fost..."/>
  </head>
  <body>
    <article>
      <h1>Explozie în parcarea unui hotel din Galați: Patru autospeciale ISU intervin de urgență! Traficul a fost restricționat din motive de securitate</h1>
      <address><time datetime="2019-12-09T14:45:08+00:00">09 Dec 2019, 14:45</time> by <a rel="author">Alexandra Cruceru</a></address>
      <p>O explozie subterană, urmată de un incendiu, s-a produs în parcarea unui hotel din Galați, din cauza unei acumulări de gaze. Nu au fost victime, dar patru mașini au fost avariate, anunță Mediafax.</p>
      <p>Potrivit reprezentanților ISU Galați, deflagrația s-a produs luni în parcarea imobilului în care își desfășoară activitatea un hotel și o spălătorie auto.</p>
      <p>Clădirea nu a fost afectată, dar explozia a avariat patru mașini aflate în parcare.</p>
      <p>
        <a href="https://www.stiripesurse.ro/haos-total---florin-citu-explica-cum-se-vor-face-concedierile-bugetarilor-din-ministere_1411237.html">HAOS TOTAL - Florin Cîțu explică cum se vor face CONCEDIERILE bugetarilor din ministere</a>
      </p>
      <p>În trecut, pe acest amplasament a funcționat o stație de benzină și se pare că incidentul a fost provocat de o acumulare de gaze de la fostul depozit subteran de carburanți.</p>
      <p>La fața locului intervin patru autospeciale ISU cu apă și spumă, iar traficul auto a fost restricționat din motive de securitate.</p>
    </article>
  </body>
</html>