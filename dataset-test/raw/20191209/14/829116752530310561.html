<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-arthur-melo-a-barcelona-focistaja-nemi-betegseg-miatt-kihagyja-a-real-madrid-elleni-meccset.html"/>
    <meta property="og:site_name" content="Origo"/>
    <meta property="article:published_time" content="2019-12-09T14:12:00+00:00"/>
    <meta property="og:title" content="Nemi betegség miatt kell kihagynia az el Clásicót a Barca sztárjának"/>
    <meta property="og:description" content="A klub által közölt izomsérülés nem fedi teljes mértékben a valóságot."/>
  </head>
  <body>
    <article>
      <h1>Nemi betegség miatt kell kihagynia az el Clásicót a Barca sztárjának</h1>
      <address><time datetime="2019-12-09T14:12:00+00:00">09 Dec 2019, 14:12</time> by <a rel="author">Hegyi Áron</a></address>
      <p>
        <b>Spanyol források szerint nem a klub által közölt izomsérülés, hanem szexuális úton terjedő betegség miatt kellett kihagynia Arthurnak, az FC Barcelona brazil középpályásának a Mallorca elleni hétvégi bajnokit.</b>
      </p>
      <p>Andreu Ginola, katalán újságíró <a href="https://thesportsrush.com/arthur-melo-barcelona-midfielder-set-to-miss-el-clasico-due-to-treatment-of-std-infection/?fbclid=IwAR31jpvr9Rq1exQs-mxwIMXL68GktmnrarN1l0NXscWVNdpCY1XtvBwkMnI">információi szerint</a> szexuális úton terjedő betegség, jelesül tripper miatt nem léphetett pályára Arthur Melo a hétvégén, és emiatt kell kihagynia a december 18-i Real Madrid elleni rangadót is. </p>
      <p>A nem hétköznapi kellemetlenség ellenére akár még játszhatna is, azonban betegség kezelésére használt gyógyszer egyik hatóanyaga szerepel a doppinglistán, és, ha egy doppingvizsgálaton megbukik vele, akkor hosszú eltiltásra számíthatna. </p>
      <p>A Barcelona ugyan vezeti a spanyol bajnokságot, de csak jobb gólkülönbségének köszönhetően előzi meg a Real Madridot.</p>
    </article>
  </body>
</html>