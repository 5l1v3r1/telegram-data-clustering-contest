<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/others/news/598350/%E0%A6%A1%E0%A6%BF%E0%A6%8F%E0%A6%AB%E0%A6%AA%E0%A6%BF%E0%A6%A4%E0%A7%87-%E0%A6%A8%E0%A6%BF%E0%A7%9F%E0%A7%8B%E0%A6%97-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A7%A7%E0%A7%A9-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T14:47:00+00:00"/>
    <meta property="og:title" content="ডিএফপিতে নিয়োগ পরীক্ষা ১৩ ডিসেম্বর"/>
    <meta property="og:description" content="চলচ্চিত্র ও প্রকাশনা অধিদফতরের (ডিএফপি) পাঁচ ধরনের ১১টি শূন্যপদ পূরণের জন্য নিয়োগের লিখিত পরীক্ষা ১৩ ডিসেম্বর শুক্রবার বিকেল ৩টায় মতিঝিল সরকারি বালক উচ্চ বিদ্যালয়ে অনুষ্ঠিত হবে। পদগুলো হলো সাঁট মুদ্রাক্ষরিক কাম-কম্পিউটার অপারেটর, সাব-এডিটর, রেফ্রিজারেশন মেকানিক, ড্রাইভার, প্রুফ রিডার ও..."/>
  </head>
  <body>
    <article>
      <h1>ডিএফপিতে নিয়োগ পরীক্ষা ১৩ ডিসেম্বর</h1>
      <address><time datetime="2019-12-09T14:47:00+00:00">09 Dec 2019, 14:47</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="https://cdn.banglatribune.com/contents/cache/images/500x0x1/uploads/media/2016/04/18/14c4af93a565a8640a18a847d691dcea-5714d7f865a4e.png"/>
        <figcaption>গণপ্রজাতন্ত্রী বাংলাদেশ সরকার</figcaption>
      </figure>
      <p>চলচ্চিত্র ও প্রকাশনা অধিদফতরের (ডিএফপি) পাঁচ ধরনের ১১টি শূন্যপদ পূরণের জন্য নিয়োগের লিখিত পরীক্ষা ১৩ ডিসেম্বর শুক্রবার বিকেল ৩টায় মতিঝিল সরকারি বালক উচ্চ বিদ্যালয়ে অনুষ্ঠিত হবে। পদগুলো হলো সাঁট মুদ্রাক্ষরিক কাম-কম্পিউটার অপারেটর, সাব-এডিটর, রেফ্রিজারেশন মেকানিক, ড্রাইভার, প্রুফ রিডার ও কপিহোল্ডার। <br/>চলচ্চিত্র ও প্রকাশনা অধিদফতরের পরিচালক স. ম. গোলাম কিবরিয়া স্বাক্ষরিত এক সংবাদ বিজ্ঞপ্তিতে এসব তথ্য জানানো হয়। <br/>সংবাদ বিজ্ঞপ্তিতে জানানো হয়, প্রার্থীদের বর্তমান ঠিকানায় প্রবেশপত্র পাঠানো হয়েছে। যেসব প্রার্থী প্রবেশপত্র পাননি তাদেরকে জাতীয় পরিচয়পত্রের ফটোকপি ও দুইকপি পাসপোর্ট আকারের ছবিসহ ১২ ডিসেম্বরের মধ্যে ডিএফপি-তে যোগাযোগ করে ডুপ্লিকেট প্রবেশপত্র সংগ্রহের জন্য অনুরোধ করা হচ্ছে। <br/>লিখিত পরীক্ষার দিনেই অধিদফতরের ওয়েবসাইটে ও নোটিশ বোর্ডে ফল প্রকাশ করা হবে বলেও সংবাদ বিজ্ঞপ্তিতে জানানো হয়েছে।</p>
      <footer>/এসআই/টিএন/</footer>
    </article>
  </body>
</html>