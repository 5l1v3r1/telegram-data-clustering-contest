<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/12/09/news/guida_ai_rimborsi_del_treno-243005995/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T14:02:00+00:00"/>
    <meta property="og:title" content="Guida ai rimborsi del treno"/>
    <meta property="og:description" content="Tutti i passi da fare per chi si è trovato nella zona del terremoto con ritardi di oltre due ore"/>
  </head>
  <body>
    <article>
      <h1>Guida ai rimborsi del treno</h1>
      <h2>Tutti i passi da fare per chi si è trovato nella zona del terremoto con ritardi di oltre due ore</h2>
      <address>
        <time datetime="2019-12-09T14:02:00+00:00">09 Dec 2019, 14:02</time>
      </address>
      <p>ROMA. Rimborsi per i ritardi o le cancellazioni dei viaggi. Trenitalia mette a disposizione il suo personale per assistere i viaggiatori che si sono trovati a dover prendere un treno in giornata sulla tratta che poteva essere interessata da eventuali danni per il terremoto nel Mugello. Dall'alta velocità ai regionali della Toscana ed Emilia-Romagna.<br/><br/>Le informazioni sulla circolazione ferroviaria sono costantemente aggiornate sulla pagina Infomobilità del sito web <a href="https://www.trenitalia.com/">trenitalia.com</a>, sull’App Trenitalia e sul profilo Twitter <a href="https://twitter.com/fsnews_it">@fsnews_it</a>. È inoltre attivo il numero verde gratuito 800 89 20 21. I viaggiatori sono stati informati anche attraverso mail, sms e il servizio Infopush dell’App Trenitalia.<br/><br/>Per i regionali ci saranno i rimborsi secodno regolamento. Per i treni a media e lunga percorrenza è previsto il rimborso del 50% del prezzo del biglietto, in bonus o denaro, per ritardi pari e oltre le due ore; il 25% del prezzo del biglietto, in bonus o denaro, per ritardi fra 60 e 119 minuti. Inoltre, per le <i>Frecce</i> di Trenitalia il rimborso del 25% del prezzo del biglietto, in bonus, per ritardi fra 30 e 59 minuti.  I viaggiatori dei treni a media e lunga percorrenza di Trenitalia che hanno rinunciato al viaggio hanno diritto al rimborso integrale del biglietto (da richiedere prima della partenza) o alla riprogrammazione del proprio viaggio.</p>
    </article>
  </body>
</html>