<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/269782/detaliile-accidentului-de-pe-soseaua-de-centura-a-sucevei-soferul-care-si-a-pierdut-viata-a-scapat-masina-de-sub-control-si-a-intrat-in-coliziune-frontala-cu-un-autocamion"/>
    <meta property="og:site_name" content="NewsBucovina"/>
    <meta property="article:published_time" content="2019-12-09T14:09:38+00:00"/>
    <meta property="og:title" content="Detaliile accidentului de pe șoseaua de centură a Sucevei. Șoferul care și-a pierdut viața a scăpat mașina de sub control și a intrat în coliziune frontală cu un autocamion"/>
    <meta property="og:description" content="Un bărbat și-a pierdut viața, luni, în urma unui accident rutier produs pe șoseaua de centură a municipiului Suceava, pe raza comunei Șcheia. Potrivit ultimelor informații, impactul a avut loc în jurul orelor 11:20, pe VO2P Suceava, km 5 + 470m. În aceste împrejurări, un bărbat de 39 de ani din satul Stroiești, fiind la …"/>
  </head>
  <body>
    <article>
      <h1>Detaliile accidentului de pe șoseaua de centură a Sucevei. Șoferul care și-a pierdut viața a scăpat mașina de sub control și a intrat în coliziune frontală cu un autocamion</h1>
      <address>
        <time datetime="2019-12-09T14:09:38+00:00">09 Dec 2019, 14:09</time>
      </address>
      <p>Un bărbat și-a pierdut viața, luni, în urma unui accident rutier produs pe șoseaua de centură a municipiului Suceava, pe raza comunei Șcheia.</p>
      <p>Potrivit ultimelor informații, impactul a avut loc în jurul orelor 11:20, pe VO2P Suceava, km 5 + 470m.</p>
      <figure>
        <img src="https://www.newsbucovina.ro/wp-content/uploads/2019/12/accident-camion-centur%C4%83-3.jpeg"/>
      </figure>
      <p>În aceste împrejurări, un bărbat de 39 de ani din satul Stroiești, fiind la volanul autovehiculul  marca Skoda, a pierdut controlul asupra direcției de deplasare și a pătruns pe contrasens unde a intrat în coliziune frontală cu un ansamblu format din autoutilitara marca DAF și remorca.</p>
      <p>În urma impactului, șoferul de 39 de ani a decedat.</p>
      <p>Celălalt conducător implicat în accident, un bărbat de 58 ani din com. Dumbrăveni, a fost testat cu aparatul etilotest iar rezultatul a fost 0,00 mg/l alcool pur în aerul expirat. Ulterior acestuia i-au fost recoltate probe biologice de sânge în vederea stabilirii alcoolemiei.</p>
      <p> La fața locului s-a deplasat o echipă a ISCTR Suceava, în vederea efectuării de verificări cu privire la autoutilitara implicată în accident.</p>
      <p>În cauză s-a întocmit un dosar de cercetare penală sub aspectul săvârşirii infracţiunii de „ucidere din culpă”.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/269855/mai-multi-soferi-bauti-au-fost-prinsi-luni-pe-soselele-judetului-suceava-unul-dintre-ei-a-intrat-cu-masina-in-gardul-unei-gospodarii-din-cornu-luncii"/>
        <a href="https://www.newsbucovina.ro/social/269852/o-femeie-a-fost-accidentata-pe-o-trecere-pentru-pietoni-din-falticeni-aceasta-a-fost-ranita-de-un-autotren-condus-de-un-cetatean-turc"/>
        <a href="https://www.newsbucovina.ro/social/269846/clubul-phoenix-suceava-organizeaza-un-proiect-caritabil-pentru-a-ajuta-o-familie-nevoiasa-cu-trei-copii-din-dumbraveni-organizatorii-vor-juca-baschet-si-vor-realiza-un-spectacol"/>
      </related>
    </article>
  </body>
</html>