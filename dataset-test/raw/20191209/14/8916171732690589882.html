<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443604/Sport/Kosarka/Bjelica-posle-NBA-rekorda-Jedna-od-najboljih-utakmica"/>
    <meta property="og:site_name" content="Politika Online"/>
    <meta property="article:published_time" content="2019-12-09T14:23:00+00:00"/>
    <meta property="og:title" content="Бјелица после НБА рекорда: Једна од најбољих утакмица"/>
    <meta property="og:description" content="Српски репрезентативац и кошаркаш Сакрамента Немања Бјелица, рекао је да је његов тим показао карактер у ноћашњој победи над Даласом (110:106), као и да је од његовог НБА рекорда важније то што је екипа забележила важан тријумф. „Било би превише да смо ово изгубили. Они играју на исти начин као Сан Антонио, кога је требало да победимо, али показали смо да смо спремни и сада нам остаје још једна утакмица пре повратка кући”, рекао је Бјелица. Он је са 30 постигнутих поена поставио лични рекорд у НБА каријери, али је после утакмице рекао да би морао да поправи игру у одбрани. „Да, ово јесте једна од мојих најбољих утакмица овде. Осећам се добро, тренер ми верује и добио сам 'зелено светло' да шутирам, а то и јесте моја предност у нападу. Ипак, морам да поправим игру у одбрани, али"/>
  </head>
  <body>
    <article>
      <h1>Бјелица после НБА рекорда: Једна од најбољих утакмица</h1>
      <address>
        <time datetime="2019-12-09T14:23:00+00:00">09 Dec 2019, 14:23</time>
      </address>
      <p>Српски репрезентативац и кошаркаш Сакрамента Немања Бјелица, рекао је да је његов тим показао карактер у ноћашњој победи над Даласом (110:106), као и да је од његовог НБА рекорда важније то што је екипа забележила важан тријумф.</p>
      <p>„Било би превише да смо ово изгубили. Они играју на исти начин као Сан Антонио, кога је требало да победимо, али показали смо да смо спремни и сада нам остаје још једна утакмица пре повратка кући”, рекао је Бјелица.</p>
      <p>Он је са 30 постигнутих поена поставио лични рекорд у НБА каријери, али је после утакмице рекао да би морао да поправи игру у одбрани.</p>
      <p>„Да, ово јесте једна од мојих најбољих утакмица овде. Осећам се добро, тренер ми верује и добио сам 'зелено светло' да шутирам, а то и јесте моја предност у нападу. Ипак, морам да поправим игру у одбрани, али је сада најважније да смо победили”, казао је српски репрезентативац, јавља Бета.</p>
      <p>Он је додао и да је Сакраменто лоше отворио сезону, али да екипу ипак чека светла будућност.</p>
      <p>„Ове сезоне имамо доста другачији тим, али морамо да наставимо да играмо и да поштујемо сваког ривала, јер је ово лига у којој свако може да вас добије и свако може да постигне кош. Ова екипа расте, пред нама је светла будућност, играћемо све боље”, завршио је Бјелица.</p>
      <p>Кошаркаши Сакрамента у наредном колу гостују екипи Хјустона.</p>
    </article>
  </body>
</html>