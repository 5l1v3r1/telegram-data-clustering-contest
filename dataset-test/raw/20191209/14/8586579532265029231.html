<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kaybolan-dagcilari-arama-calismalari-devam-ediyor-259728h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T14:22:00+00:00"/>
    <meta property="og:title" content="Kaybolan dağcıları arama çalışmaları devam ediyor"/>
    <meta property="og:description" content="Uludağ'da 1 Aralık'tan bu yana kayıp olan amatört dağcılar Mert Alpaslan (31) ve Efe Sarp'ı (37) arama çalışmaları, 8. gününde devam ediyor."/>
  </head>
  <body>
    <article>
      <h1>Kaybolan dağcıları arama çalışmaları devam ediyor</h1>
      <address><time datetime="2019-12-09T14:22:00+00:00">09 Dec 2019, 14:22</time> by <a rel="author">Yeni Çağ Gazetesi</a></address>
      <p>
        <b>Uludağ'da 1 Aralık'tan bu yana kayıp olan amatört dağcılar Mert Alpaslan (31) ve Efe Sarp'ı (37) arama çalışmaları, 8. gününde devam ediyor.</b>
      </p>
      <p>Uludağ'da, 1 Aralık Pazar gecesi zirve tırmanışı yaparken kaybolan amatör dağcılar Mert Alpaslan (31) ve Efe Sarp'ı (37) arama çalışmaları, 8'inci günde de sürüyor. Ekipler, arama çalışmalarını, Efe Sarp'ın montu ve beresinin bulunduğu Kürekli Şelalesi ve yakınlarında genişletirken, JAK, AFAD, Nilüfer Arama Kurtarma (NAK), İHH, AKUT, Bakut ve ANDA'dan oluşan 161 kişilik ekip, çalışmalarını sürdürüyor. Öte yandan dağcılardan Efe Sarp'a ait olan mont ve berenin bulunduğu Kürekli Şelalasi ile çevresi, drone ile havadan taranıyor. Montun bulunduğu şelale ve çevresi havadan görüntülenirken, bölgenin yer yer buzla kaplı ve dik yamaçların olduğu görüldü. <br/><br/>SİS SEBEBİYLE, HAVA DESTEKLİ ÇALIŞMALARA ARA VERİLDİ<br/><br/>Öte yandan 2 gündür güneşli havanın hakim olduğu Uludağ'da saat 16.30 itibariye yoğun sis etkili oldu. Bölgede bulunan jandarma insanlı keşif uçağı ve Jandarma arama- kurtarma helikopterleri, yoğun sis sebebiyle iniş yaptı. Çalışmalar gece boyu, karadan devam edecek. </p>
      <related>
        <a href="https://www.yenicaggazetesi.com.tr/erdogan-esref-gani-ile-gorustu-259727h.htm"/>
        <a href="https://www.yenicaggazetesi.com.tr/uludagda-kaybolan-dagcilardan-yeni-bir-iz-bulundu-259525h.htm"/>
        <a href="https://www.yenicaggazetesi.com.tr/kaybolan-dagcilari-arama-calismalari-devam-ediyor-259426h.htm"/>
        <a href="https://www.yenicaggazetesi.com.tr/kaybolan-dagcilari-arama-calismalari-devam-ediyor-259312h.htm"/>
      </related>
    </article>
  </body>
</html>