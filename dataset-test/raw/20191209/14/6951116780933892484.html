<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/carolina-stramare-ricorda-madre-toccanti-parole-di-miss-italia/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T14:11:52+00:00"/>
    <meta property="og:title" content="Carolina Stramare ricorda sua madre: le toccanti parole di Miss Italia"/>
    <meta property="og:description" content="Con un post su Instagram Carolina Stramare ricorda sua madre, scomparsa prematuramente lo scorso anno. Le toccanti parole di Miss Italia."/>
  </head>
  <body>
    <article>
      <h1>Carolina Stramare ricorda sua madre: le toccanti parole di Miss Italia</h1>
      <address><time datetime="2019-12-09T14:11:52+00:00">09 Dec 2019, 14:11</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Con un post su Instagram Carolina Stramare ricorda sua madre, scomparsa prematuramente lo scorso anno</h3>
      <p>Questo Natale per <b>Carolina Stramare </b>sarà particolarmente malinconico. Le festività infatti le festeggerà per la prima volta senza sua <b>madre</b>, venuta a mancare lo scorso anno a causa di un brutto male. Ieri, giorno dell’Immacolata, la nuova<i> </i><a href="https://www.novella2000.it/miss-italia-2019-in-tv-favorite-ospiti-quando-inizia-televoto-streaming-finaliste/"><i>Miss Italia 2019</i> </a>ha voluto <b>ricordarla</b> con un post su <i>Instagram</i> e <b>parole </b>davvero <b>molto toccanti</b>, che leggeremo in seguito.</p>
      <p>Già prima del suo <a href="https://www.novella2000.it/carolina-stramare-parla-dopo-miss-italia-instagram/">trionfo</a> a <i>Miss italia,</i> <b>Carolina</b> ha parlato della sua cara <b>mamma</b>, dedicandole parole davvero meravigliose. Con lei ha sempre avuto un rapporto speciale, unico, che conserverà per sempre nella sua memoria. La <b><a href="https://www.novella2000.it/chi-e-carolina-stramare-eta-altezza-instagram-miss-italia-2019-vita-privata/">Stramare</a></b> è anche convinta che la forza che ha di andare avanti sia proprio sua <b>madre </b>a trasmettergliela:</p>
      <blockquote>
        <i>«Per me era, oltre che una madre, anche un’amica vera. E nonostante la sua assenza, la sento vicina. Sono fermamente convinta che la forza che mi accompagna ogni giorno da un anno a questa parte sia tutta merito suo».</i>
      </blockquote>
      <p>Ha detto in un’intervista poco tempo fa, che ora nei suoi nonni e in suo padre ha ritrovato un po’ di tranquillità.</p>
      <p>E ieri, giorno dell’Immacolata, <b>Carolina Stramare</b> ha fatto un passo indietro ricordando il passato e come ha vissuto fino ad oggi questo momento. Come ben sappiamo, infatti, le famiglie si riuniscono per preparare l’albero e fare il presepe. Per la <i>Miss Italia</i>, però, quest’anno il tutto sarà un po’ più triste.</p>
      <p>Carolina si è lasciata andare ad un toccante post sui social, accompagnato da una bellissima foto in bianco e nero che le ritrae insieme, dove ha parlato della donna più importante della sua vita: sua madre.</p>
      <p>Ecco quanto si legge tramite il suo account ufficiale di<i> <a href="https://www.instagram.com/carolinastramare_/">Instagram</a></i>:</p>
      <blockquote>
        <i>“Stamattina sono tornata a casa e finalmente mi sono decisa a fare l’albero.<br/>Mi sono resa conto che scegliere la disposizione delle palline quest’anno è stato un po’ più faticoso”.</i>
      </blockquote>
      <p>Ha ammesso <b>Carolina Stramare</b> con aria malinconica e triste. Di seguito le altre <b>toccanti parole</b> nel <b>ricordo</b> di sua <b>madre</b>…</p>
      <h3>Le toccanti parole di Miss Italia per sua madre</h3>
      <p><b>Carolina Stramare</b> ha aperto il suo cuore ai follower, in una dolce lettera aperta a sua <b>madre</b>, che <b>ricorda</b> con tanto affetto ad un anno dalla sua scomparsa. Una ferita che farà fatica a rimarginarsi, specie a ridosso delle festività natalizie, dove le famiglie si riuniscono per festeggiare insieme il lieto evento.</p>
      <p>Per la prima volta dalla tragica scomparsa, <b>Carolina</b> non avrà accanto la sua mamma, così ha espresso le sensazioni che sta provando e proverà in questi giorni così particolari.</p>
      <p>Queste le<b> toccanti parole</b> su <i>Instagram</i>:</p>
      <blockquote>
        <i>“È un po’ confusionario, sai che mi piace esagerare, ma tutto sommato dopo aver bruciato qualche lucina me la sono cavata:) come sempre eheh…. In questo periodo la voglia di abbracciarti forte che più forte non si può oltrepassa ogni confine”.</i>
      </blockquote>
      <p>Ha continuato <b>Carolina Stramare</b>, che ha poi concluso:</p>
      <blockquote><i>“Sapessi quante cose devo raccontarti!!!! Ti penso sempre e mi manchi così tanto<br/>Ps. Qualche addobbo lo abbiamo cestinato, non offenderti, ma il Babbo Natale arrampicato alla ringhiera l’ho sempre un po’ sofferto….</i> ♥️”</blockquote>
      <p>Con queste bellissime parole si è concluso il post della <i>Miss Italia</i>, <b>Carolina Stramare</b> su <i>Instagram</i>. <b>Parole</b> davvero molto<b> toccanti </b>quelle <b>rivolte</b> a sua <b>madre</b>. Un pensiero che ha colpito anche i suoi fan, i quali si sono uniti in un unico abbraccio, mostrando lei la più profonda vicinanza.</p>
      <p>Di sicuro il calore trasmesso dai suoi estimatori sarà importante per <b>Carolina</b> durante queste feste natalizie. La perdita di una <b>mamma</b> è difficile da colmare e la giovane da questa tremenda esperienza ha tratto degli insegnamenti importanti e una forza che, a suo dire, arriva proprio dall’alto.</p>
      <related>
        <a href="https://www.novella2000.it/moreno-merlo-risponde-paola-caruso-duro-sfogo/"/>
        <a href="https://www.novella2000.it/katy-perry-orlando-bloom-rimandano-matrimonio/"/>
        <a href="https://www.novella2000.it/oroscopo-paolo-fox-settimana-2019-oggi-domani-2020-9-10-dicembre-del-giorno-acquario-gemelli/"/>
      </related>
    </article>
  </body>
</html>