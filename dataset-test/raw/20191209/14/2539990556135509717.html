<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/410/Artykul/2418675,Poszukiwania-biblioteki-Cara-Iwana-Groznego"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T14:15:00+00:00"/>
    <meta property="og:title" content="Poszukiwania biblioteki Cara Iwana Groźnego"/>
    <meta property="og:description" content="Gościem audycji &quot;Wybieram Dwójkę&quot; będzie Maciej Jastrzębski - wieloletni korespondent Polskiego Radia w Moskwie, autor książki &quot;Przekleństwo Cara Iwana&quot;."/>
  </head>
  <body>
    <article>
      <h1>Poszukiwania biblioteki Cara Iwana Groźnego</h1>
      <address>
        <time datetime="2019-12-09T14:15:00+00:00">09 Dec 2019, 14:15</time>
      </address>
      <p>
        <b>Gościem audycji "Wybieram Dwójkę" będzie Maciej Jastrzębski - wieloletni korespondent Polskiego Radia w Moskwie, autor książki "Przekleństwo Cara Iwana".</b>
      </p>
      <p>"Historie starych miast pełne są tajemnic i duchów. A Moskwa jest bardzo stara i na każdej ulicy mieszka tam jakieś licho. Wsłuchując się w szmer wody i zawodzenie wiatru, można usłyszeć opowieści o minionych czasach, gdy włodarze moskiewskiego tronu, chcąc zapewnić sobie potęgę i nieśmiertelność, gotowi byli związać się z nieczystymi siłami. Niektórzy, ściszając głos, powiadają, że i współcześnie na Kremlu chętnie nadstawia się ucha, gdy ktoś szepcze o magicznych księgach, wojennych machinach, podróżach w czasie i portalach do innych wymiarów. Tropem jednej z takich historii podążają Julia, młoda doktorantka wydziału historii literatury rosyjskiej, i Aleksander, dziennikarz telewizyjny, a o ich przygodach opowiada nam Maciej Jastrzębski, mieszkający od lat w stolicy Rosji dziennikarz Polskiego Radia" - czytamy w opisie wydawcy.</p>
      <p>Poza tym w programie:</p>
      <ul>
        <li>skomentujemy ceremonię wręczenia nagród Nobla w dziedzinie literatury dla Olgi Tokarczuk;</li>
        <li>zdamy relację z konferencji na temat zmian przestrzennych w Łazienkach Królewskich;</li>
        <li>zaprosimy do lektury książki Karoliny Żebrowskiej "Modowe rewolucje".</li>
      </ul>
      <p>Ponadto wiadomości z zagranicy oraz <a href="https://www.polskieradio.pl/8/3660">"Puls świata"</a>.</p>
      <p>
        <b>***</b>
      </p>
      <p>
        <b>Na audycję <a href="https://www.polskieradio.pl/8/410">"Wybieram Dwójkę"</a> we wtorek (10.12) w godz. 16.00-17.30 zaprasza <a href="https://www.polskieradio.pl/Jakub-Kukla/Tag175005">Jakub Kukla</a>.</b>
      </p>
      <p>am/bch</p>
      <related>
        <a href="https://www.polskieradio.pl/39/156/Artykul/1074718,Iwan-IV-Grozny-%E2%80%93-okrutny-car-Rosji"/>
      </related>
    </article>
  </body>
</html>