<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411788/yanlislikla-sinir-disi-edilen-iranli-ulkesine-dondu"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T14:53:00+00:00"/>
    <meta property="og:title" content="Yanlışlıkla sınır dışı edilen İranlı ülkesine döndü"/>
    <meta property="og:description" content="İran polisi tarafından Afganistan vatandaşı olduğu düşüncesiyle sınır dışı edilen İranlı engelli gencin ülkesine döndüğü belirtildi."/>
  </head>
  <body>
    <article>
      <h1>Yanlışlıkla sınır dışı edilen İranlı ülkesine döndü</h1>
      <h2>İran polisi tarafından Afganistan vatandaşı olduğu düşüncesiyle sınır dışı edilen İranlı engelli gencin ülkesine döndüğü belirtildi.</h2>
      <address>
        <time datetime="2019-12-09T14:53:00+00:00">09 Dec 2019, 14:53</time>
      </address>
      <p>İran resmi haber ajansı IRNA'ya göre, yaklaşık 1 ay önce İran emniyet güçleri tarafından Afganistan vatandaşı olduğu yanılgısıyla gözaltına alınarak sınır dışı edilen 17 yaşındaki işitme ve konuşma engelli Hamid As, ailesinin çabasıyla dün ülkesine iade edildi.</p>
      <p>As, Meşhed'deki İmam Rıza Türbesi'ni ziyaret için İylam eyaleti Mehr Melik Şahi kasabasında yaşadığı evden ayrılmış, 11 Kasım'da aynı eyalete bağlı Hürrem Abad ilçesinde polis tarafından gözaltına alınmıştı.</p>
      <p>Ülkeye kaçak giriş yapan Afganların toplandığı Erak kentindeki İbrahim Abad Toplama Kampı'na götürülen As, bir hafta sonra Afganistan'a sınır dışı edilmişti.</p>
      <p>İran Göç Dairesi Genel Müdür Yardımcısı Gulamrıza Galizade, yaptığı açıklamada, kimlik bilgilerini açıklayamayanların yabancı statüsünde kabul edildiğini ve göçmen kamplarına gönderildiğini söylemişti.</p>
    </article>
  </body>
</html>