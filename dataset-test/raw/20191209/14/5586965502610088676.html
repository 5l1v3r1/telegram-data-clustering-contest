<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/dezvaluirile-prietenei-luizei-melencu-aceleasi-vorbe-ma-intreaba-aceleasi-vobe-le-spun-si-eu-18660411"/>
    <meta property="og:site_name" content="Gândul"/>
    <meta property="article:published_time" content="2019-12-09T14:15:50+00:00"/>
    <meta property="og:title" content="Dezvăluirile prietenei Luizei Melencu: Aceleaşi vorbe mă întreabă, aceleaşi vobe le spun şi eu"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Dezvăluirile prietenei Luizei Melencu: Aceleaşi vorbe mă întreabă, aceleaşi vobe le spun şi eu</h1>
      <h2>Una dintre prietenele Luizei Melencu a declarat, luni, după audieri, că anchetatorii i-au adresat aceleaşi întrebări, iar ea a dat aceleaşi răspunsuri. Fata a recunoscut un lanţ ca fiind al Luizei şi a spus că anchetatorii s-au supărat când le-a spus că i-ar da „cu pietre în cap” lui Dincă.</h2>
      <address><time datetime="2019-12-09T14:15:50+00:00">09 Dec 2019, 14:15</time> by <a rel="author" href="https://www.gandul.info/autor/luiza-paraschivu" target="_blank">Luiza Paraschivu</a></address>
      <p>După audierile de luni, una dintre prietenele Luizei Melencu a spus că a fost pusă să recunoască mai multe bijuterii şi să spună dacă îi aparţineau Luizei Melencu sau nu.</p>
      <p>„M-au întrebat aceleaşi vorbe. E a cincea oară când îmi iau aceeaşi declaraţie. M-au întrebat ce bijuterii purta Luiza. La fel. Aceleaşi bijuterii: un lănţişor, o brăţară, p pereche de cercei. Le-am spus din nou aceleaşi vorbe. Aceleaşi vorbe mă întreabă, aceleaşi vorbe le spun şi eu şi mi-au arătat un lănţişor cu nişte zale are semăna foate mult cu lănţişorul Luizei. Mi-au arătat şi un cercel, dar nu…nu-l cunosc. Nu l-am văzut la Luiza niciodată”, a declarat Alina, prietena Luizei Melencu.</p>
      <p>Potrivit acesteia, Luiza avea un lanţişor cu trei inimioare, iar anchetatorii i-au arătat doar lănţişorul. Fata spune că lănţişorul aflat la anchetatori este al Luizei Melencu, doar că îi lipsesc inimioarele şi că este sigură că a fost al Luizei pentru că pe vremuri s-a uitat foarte mult la el.</p>
      <p>În plus, tânăra a declarat că la audierile de luni anchetatorii s-au supărat când le-a spus că i-ar da „cu pietre în cap” lui Gheorghe Dincă: „Au început să se supere când le zisei că dacă l-aş vedea pe Dincă în faţa mea i-aş da cu pietre în cap. Şi au început să se supere că de ce spun aşa ceva. (…) S-au ridicat în picioare şi au zis să nu vorbesc aşa ceva în faţa lor. Mi-au zis doar să nu vorbesc de Dincă, că nu sunt eu atât de mare încât să vorbesc de el”, a declarat Alina.</p>
      <p>Rudele Luizei Melencu, tânăra de 19 ani din Dolj dispărută fără urmă de mai bine de opt luni, au fost audiate, luni, la IPJ Dolj. Bunicul tinerei spune că până acum familia a fost întrebată numai „anomalii”, în timp ce mama ei crede că anchetatorii vor să intimideze.</p>
      <p>De asemenea, fostul iubit al Luizei Melencu a spus că este pentru prima dată când e citat în acest dosar şi că Luiza primea nenumărate apeluri anonime noaptea, înainte de dispariţie.</p>
      <p>Luiza Melencu a dispărut din aprilie, iar de atunci nu se mai ştie nimic de ea.</p>
      <related>
        <h4>Citeşte şi</h4>
        <a href="https://www.gandul.info/stiri/psd-ironii-la-adresa-ambasadei-suediei-cu-ocazia-zilei-internationale-a-luptei-impotriva-coruptiei-18660371?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/gabriela-firea-a-facut-anuntul-cand-intra-in-vigoare-vinieta-oxigen-18660356?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/gabriela-firea-cere-modificarea-codului-rutier-pe-unde-ar-putea-circula-autobuzele-stb-18660354?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>