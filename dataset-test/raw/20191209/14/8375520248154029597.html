<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/pitannya-zakinchennya-viyni-oznachaje-dlya-zelenskogo-dilemu-abo-pan-abo-propav-foreign-policy-645551.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T14:28:14+00:00"/>
    <meta property="og:title" content="Питання закінчення війни означає для Зеленського дилему «або пан, або пропав», - Foreign Policy"/>
    <meta property="og:description" content="«Без підтримки США українці опинилися в складному становищі»"/>
  </head>
  <body>
    <article>
      <h1>Питання закінчення війни означає для Зеленського дилему «або пан, або пропав», - Foreign Policy</h1>
      <address>
        <time datetime="2019-12-09T14:28:14+00:00">09 Dec 2019, 14:28</time>
      </address>
      <h4>«Без підтримки США українці опинилися в складному становищі»</h4>
      <p>У той час як Вашингтон зациклився на відносинах президента Дональда Трампа з його українським колегою, - зокрема, чи дають вони достатні підстави для імпічменту, - президент України Володимир Зеленський зосередився на припинення війни на Сході, де п'ятирічна боротьба з проросійськими сепаратистами вже забрала 13 тисяч життів, пише американське видання <a href="https://foreignpolicy.com/2019/12/06/ukraine-peace-talks-russia-war-donbass/">Foreign Policy</a>.</p>
      <p>У французькій столиці «нормандська четвірка» - лідери України, Росії, Німеччини та Франції - зустрінеться вперше за три роки, щоб обговорити шляхи вирішення конфлікту. Особливих проривів на переговорах не очікується, але ставки для українського президента-новачка неймовірно високі, - йому протистоять не тільки зайнятий своїми справами Вашингтон і вперта Москва, але і французький лідер, який налаштований на зближення з Путіним, пише видання.</p>
      <p>«При тому, що формально США в переговорах в «нормандському форматі» не беруть участь, Вашингтон відігравав вирішальну роль в координації між ключовими гравцями, - і багато хто побоюється, що цю роботу підірвала відставка спеціального посланника Курта Волкера<i> (який відстоював українські позиції, - «Главком»)</i>. Крім Волкера, цілий ряд інших високопоставлених дипломатів або подали у відставку, або відійшли від справ на тлі внутріпартійних розборок навколо імпічменту», - йдеться у статті.</p>
      <p>«Без США, які всіх згуртують заради спільної справи і переконаються, що французи не зіб'ються зі шляху, українці опинилися в складному становищі», - вважає Аліна Полякова, директор проекту з глобальної демократії і новим технологіях Інституту Брукінгса.</p>
      <p>«З моменту інавгурації у травні Зеленський докладає всіх зусиль, щоб виконати передвиборні обіцянки про досягнення миру - так, він вже домовився про обмін полоненими з Росією і про взаємне відведення озброєнь від ключових точок вздовж лінії фронту з сепаратистами. Але, не зважаючи на його зусилля у боротьбі з корупцією, питання закінчення війни означає для Зеленського дилему «або пан, або пропав», - підкреслює Foreign Policy.</p>
      <p>Як повідомлялось, за розкладом саміту першою до резиденції президента Франції, о 15:50, прибула канцлер ФРН Ангела Меркель:</p>
      <p>Далі, о 15:55 - Володимир Зеленський;</p>
      <p>16:00 - очікувався на приїзд Володимира Путіна – він на 10 хвилин запізнився;</p>
      <p>16:05 - Зеленський і Макрон проведуть двосторонню зустріч;</p>
      <p>16:30 - Зеленський проведе переговори з Меркель;</p>
      <p>16:35 - Путін зустрінеться з Макроном;</p>
      <p>17:05 - зустріч в нормандському форматі;</p>
      <p>19:45 - загальна підсумкова прес-конференція за підсумками переговорів.</p>
      <p>Нагадаємо, заступник представника уряду ФРН Ульріке Деммер повідомив, що канцлер Німеччини Ангела Меркель <a href="https://glavcom.ua/country/society/merkel-planuje-zustritisya-vich-na-vich-z-kozhnim-z-troh-prezidentiv-do-samitu-normandskoji-chetvirki-645516.html">проведе </a>на полях паризького саміту в «нормандському форматі» 9 грудня двосторонні зустрічі з президентом України Володимиром Зеленським та президентом Росії Володимиром Путіним.</p>
      <p>Як відомо, сьогодні, 9 грудня, відбудеться зустріч Президента України Володимира Зеленського із своїми колегами з Франції, Німеччини та Росії в рамках «нормандського формату» у Парижі. Востаннє такі переговори відбувалися в жовтні 2016 року.</p>
      <p>Трансляцію заходу дивіться <a href="https://glavcom.ua/news/yak-normandsku-chetvirku-zustrichayut-u-parizhi-onlayn-translyaciya-645541.html?fbclid=IwAR3k2DdL8hWFQ6W3LrRvVa1h-UC4CZskaAdqOXoXEUW4bf1MgoCCqzw7b78">тут</a>.</p>
      <related>
        <a href="https://glavcom.ua/video/yak-makron-zustrichav-zelenskogo-u-parizhi-video-645548.html"/>
        <a href="https://glavcom.ua/news/zelenskiy-pribuv-do-jeliseyskogo-palacu--645549.html"/>
        <a href="https://glavcom.ua/news/yak-normandsku-chetvirku-zustrichayut-u-parizhi-onlayn-translyaciya-645541.html"/>
      </related>
    </article>
  </body>
</html>