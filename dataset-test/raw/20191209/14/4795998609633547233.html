<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/eski-akp-milletvekili-pelin-gundes-bakir-partisinden-ihrac-edildi,851455"/>
    <meta property="og:site_name" content="T24"/>
    <meta property="article:published_time" content="2019-12-09T14:34:00+00:00"/>
    <meta property="og:title" content="Eski AKP milletvekili Pelin Gündeş Bakır, partisinden ihraç edildi"/>
    <meta property="og:description" content="Bakır'ın sosyal medya paylaşımları tepki çekmişti"/>
  </head>
  <body>
    <article>
      <h1>Eski AKP milletvekili Pelin Gündeş Bakır, partisinden ihraç edildi</h1>
      <h2>Bakır'ın sosyal medya paylaşımları tepki çekmişti</h2>
      <address>
        <time datetime="2019-12-09T14:34:00+00:00">09 Dec 2019, 14:34</time>
      </address>
      <p>AKP Disiplin Kurulu Başkanı <b>Ahmet Aydın</b>, AKP eski Kayseri Milletvekili <b>Pelin Gündeş Bakır</b>'ın partiden ihraç edildiğini açıkladı.<br/>AKP'nin geçtiğimiz ay düzenlenen Merkez Yürütme Kurulu Toplantısı'nda, sosyal medya hesabı Twitter'da Suriyelilere ilişkin paylaşım yapan 24'üncü dönem Kayseri Milletvekili Pelin Gündeş Bakır'ın, kesin ihraç istemiyle Merkez Disiplin Kurulu'na sevkine oy birliğiyle karar verildi.<br/>AKP Disiplin Kurulu Başkanı Ahmet Aydın, AKP Disiplin Kurulu'nun bugün yapılan toplantısında, Bakır'ın parti içtüzük kurallarına uymadığı gerekçesi ile partiden kesin ihracına karar verdiğini açıkladı.<br/>Pelin Gündeş Bakır, İstanbul Bakırköy'de 3 kişilik bir ailenin siyanürle hayatına son vermesinin ardından sosyal medyada bir mesaj yayımlamıştı. Bakır, mesajında, "Bu sabah Bakırköy'de 3 kişilik aile hayatına son verdi. Evde yapılan incelemede siyanüre rastlandı. Bu son 10 günde yaşanan 3.cü toplu intihar vakası. Milletimiz ölüyor. Suriyelileri Türklerin sırtından indirin artık.Vatanlarına dönsünler. Hiçbirine vatandaşlık verilmesin!" ifadelerini kullanmıştı.</p>
    </article>
  </body>
</html>