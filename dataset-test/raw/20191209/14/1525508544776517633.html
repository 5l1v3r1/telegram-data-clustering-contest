<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793446/%D9%85%D8%A7%D9%84%DA%A9-%D8%B4%D9%87%D8%B1%D8%AE%D9%88%D8%AF%D8%B1%D9%88-%D8%AA%D8%B1%DA%A9%DB%8C%D8%A8-%D9%81%D9%88%D8%AA%D8%A8%D8%A7%D9%84-%D9%88-%D9%87%D9%86%D8%AF%D8%A8%D8%A7%D9%84-%D8%B1%D8%A7-%D8%AA%D8%A7-%D8%A8%D9%87-%D8%AD%D8%A7%D9%84-%D9%86%D8%AF%DB%8C%D8%AF%D9%87-%D8%A8%D9%88%D8%AF%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T14:07:52+00:00"/>
    <meta property="og:title" content="با کنایه به سپاهانی ها؛ مالک شهرخودرو: ترکیب فوتبال و هندبال را تا به حال ندیده‌ بودیم"/>
    <meta property="og:description" content="مالک تیم فوتبال شهرخودرو به انتقاد از داور دیدار برابر سپاهان پرداخت و از نگرفتن دو ضربه پنالتی برای این تیم گلایه کرد."/>
  </head>
  <body>
    <article>
      <h1>با کنایه به سپاهانی ها؛ مالک شهرخودرو: ترکیب فوتبال و هندبال را تا به حال ندیده‌ بودیم</h1>
      <address>
        <time datetime="2019-12-09T14:07:52+00:00">09 Dec 2019, 14:07</time>
      </address>
      <p>به گزارش <a href="https://www.mehrnews.com/">خبرگزاری مهر</a>، فرهاد حمیداوی در خصوص تساوی تیمش مقابل سپاهان اظهار کرد: به تیم سپاهان خسته نباشید می گویم. ترکیب فوتبال و هندبال را تابه حال ندیده‌بودیم.</p>
      <p>وی افزود: یک باشگاه فوتبال خریدیم و مالک تیم هندبال هم هستیم. از داور شخصا به این خاطر تشکر می‌کنم.</p>
      <p>مالک باشگاه شهرخودرو خراسان تصریح کرد: نمی‌دانم کمیته داوران یا سازمان لیگ، کدام مرجع باید پاسخگو باشد، اما فکر می‌کنم بخش خصوصی با این شرایط فوتبال‌زده می‌شود. ۲ پنالتی صد در صد را نگرفتند و نمی‌دانم چه بگویم.</p>
      <p>حمیداوی تاکید کرد: این نگاه قطعا با وجود عشقی که بخش خصوصی به فوتبال دارد، باعث دلزدگی می‌شود. نباید حق تیمی خورده شود و نباید زحمات ما، اینطور با تصمیمات اشتباه زایل شود.</p>
      <p>مالک باشگاه شهرخودرو تاکید کرد: جواب هواداران ما را چه کسی می‌دهد؟ در روز غیرتعطیل، در ساعت نامناسب باز هم پشت ما بودند و از آنها ممنونیم و به خاطر این اتفاقات تلخ متاسفیم.</p>
    </article>
  </body>
</html>