<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-felmentettek-pintar-adamot-a-bundagyanu-vadja-alol.html"/>
    <meta property="og:site_name" content="Origo"/>
    <meta property="article:published_time" content="2019-12-09T14:48:00+00:00"/>
    <meta property="og:title" content="Felmentették a bundagyanúba keveredett magyar focistát Spanyolországban"/>
    <meta property="og:description" content="A másik 35 megvádolt futballista esetében sem találtak terhelő bizonyítékot."/>
  </head>
  <body>
    <article>
      <h1>Felmentették a bundagyanúba keveredett magyar focistát Spanyolországban</h1>
      <address><time datetime="2019-12-09T14:48:00+00:00">09 Dec 2019, 14:48</time> by <a rel="author">MTI</a></address>
      <p>
        <b>A spanyol bíróság felmentette mind a 36 labdarúgót, így Pintér Ádámot is, aki bundagyanúba keveredett a 2011 májusában játszott Levante–Zaragoza élvonalbeli mérkőzés kapcsán.</b>
      </p>
      <p>Az indoklás szerint egyik esetben sem volt bizonyítható a játékosok bűnössége.</p>
      <p>Az ügyben 41 embert - köztük a zaragozai csapat akkori edzőjét, Javier Aguirrét, valamint több ismert játékosa mellett Pintér Ádámot - vádoltak meg az ügyészek. Szerintük a zaragozai együttes 965 ezer eurót (320 millió forintot) fizetett a mérkőzés végeredményének manipulálásáért.</p>
      <p>A találkozót a szezon utolsó játéknapján rendezték, s idegenben aratott 2-1-es győzelmével a Zaragoza bennmaradt az élvonalban. <br/><mark>A volt magyar válogatott Pintér Ádám a gyanús mérkőzésen nem lépett pályára.</mark></p>
    </article>
  </body>
</html>