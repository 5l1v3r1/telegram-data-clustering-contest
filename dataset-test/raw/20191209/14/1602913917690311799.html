<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/gabriela-firea-primarul-general-al-bucurestiului-autobuzele-stb-trebuie-sa-circule-pe-liniile-de-tramvai-codul-rutier-trebuie-modificat-18660352"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T14:06:00+00:00"/>
    <meta property="og:title" content="Gabriela Firea, primarul general al Bucureştiului: Autobuzele STB trebuie să circule pe liniile de tramvai. Codul Rutier trebuie modificat"/>
    <meta property="og:description" content="Primarul general al Capitalei, Gabriela Firea, a declarat, luni, că doreşte modificarea Codului Rutier, astfel încât autobuzele STB din Bucureşti să poată circula pe liniile de tramvai, pentru fluidizarea circulaţiei. O solicitare în acest sens va fi transmisă Parlamentului, anunţă Firea."/>
  </head>
  <body>
    <article>
      <h1>Gabriela Firea, primarul general al Bucureştiului: Autobuzele STB trebuie să circule pe liniile de tramvai. Codul Rutier trebuie modificat</h1>
      <address><time datetime="2019-12-09T14:06:00+00:00">09 Dec 2019, 14:06</time> by <a rel="author">Nicolae Oprea, Mediafax</a></address>
      <p>Primarul general al Capitalei, Gabriela Firea, a declarat, luni, că doreşte modificarea Codului Rutier, astfel încât autobuzele STB din Bucureşti să poată circula pe liniile de tramvai, pentru fluidizarea circulaţiei. O solicitare în acest sens va fi transmisă Parlamentului, anunţă Firea.</p>
      <p>Gabriela Firea a declarat, luni, în cadrul unui comandament organizat la Primăria Capitalei, pentru fluidizarea traficului înainte de Sărbători, că traficul se intensifică înainte de Crăciun cu 25%.</p>
      <p>„Traficul se intensifică cu 20 – 25 de procente, nu doar din cauza bucureştenilor. (...) Se face şi aprovizionarea pentru zilele libere. În Bucureşti vin şi cetăţeni din zonele limitrofe, pentru diferite probleme, dar şi la cumpărături”, a precizat, luni, Gabriela Firea.</p>
      <p>Edilul mai spune că vrea ca autobuzele STB să circule pe liniile de tramvai.</p>
      <p>„Codul Rutier trebuie să fie modificat, am făcut şi mai facem solicitări către Parlament. Toate autobuzele să poată circula pe linia de tramvai, ca în alte oraşe europene”, a mai precizat Gabriela Firea.</p>
    </article>
  </body>
</html>