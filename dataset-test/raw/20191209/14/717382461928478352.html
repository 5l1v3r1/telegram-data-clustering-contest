<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/maiori-al-pantaleone-comite-open-day-tra-gusto-accoglienza-e-tecnologia/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-12-09T14:51:12+00:00"/>
    <meta property="og:title" content="Maiori: al “Pantaleone Comite” Open Day tra gusto, accoglienza e tecnologia"/>
    <meta property="og:description" content="Si rinnova anche quest’anno l’appuntamento con l’Open Day dell’Istituto d’Istruzione Superiore “Pantaleone Comite” di Maiori."/>
  </head>
  <body>
    <article>
      <h1>Maiori: al “Pantaleone Comite” Open Day tra gusto, accoglienza e tecnologia</h1>
      <address><time datetime="2019-12-09T14:51:12+00:00">09 Dec 2019, 14:51</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Si rinnova anche quest’anno l’appuntamento con l’Open Day dell’Istituto d’Istruzione Superiore “Pantaleone Comite” di Maiori.</p>
      <p>L’Open Day si svolgerà <b>sabato 14 dicembre dalle 15.30 alle 19.00 con lo Show Cooking “I piatti della tradizione natalizia”, e sabato 18 gennaio sempre dalle 15.30 alle 19.00.</b></p>
      <p>L’Open Day offre l’opportunità agli studenti, alle famiglie e quanti lo vorranno, di conoscere l’offerta formativa dell’Istituto che figura tra le migliori scuole Campane per quanto riguarda l’indice di occupazione <a href="https://amalfinotizie.it/dati-eduscopio-2019-lalberghiero-di-maiori-tra-le-migliori-scuole-per-indice-di-occupazione/">secondo i Eduscopio, edizione 2019, della Fondazione Agnelli.</a></p>
      <figure>
        <img src="https://amalfinotizie.it/wp-content/uploads/2018/01/open-day-maiori-alberghiero-05.jpg"/>
      </figure>
      <p>Anche quest’anno le <b>iscrizioni</b> alle classi prime dovranno essere presentate esclusivamente in modalità <b>on-line dal 7 gennaio al 31 gennaio 2020</b>. L’Istituto mette a disposizione delle famiglie un servizio di supporto e di consulenza per la compilazione e l’invio del modulo di domanda di iscrizione.</p>
      <p>Per ulteriori informazioni la segreteria della scuola sarà aperta dal lunedì al sabato dalle 8.30 alle 13.00.</p>
      <p>Istituto Statale d’Istruzione Superiore “Pantaleone Comite” è composto dalle scuole associate Tecnico – Settore Economico: Amministrazione, Finanza e Marketing e servizi infomativi aziendali; dal Tecnico – Settore Tecnologico: Informatica e Telecomunicazioni e Servizi per l’enogastronomia e l’ospitalità alberghiera – IPSAR: l’accoglienza turistica, l’enogastronomia, i servizi di sala e vendita e prodotti dolciari artigianali e industriali.</p>
      <figure>
        <img src="https://amalfinotizie.it/wp-content/uploads/2018/01/open-day-maiori-alberghiero-06.jpg"/>
      </figure>
      <p>Durante l’Open Day sarà possibile acquistare un cesto di dolci tipici al costo di 15 euro. Il ricavato sarà devoluto in beneficenza per il tramite della Croce Rossa.</p>
    </article>
  </body>
</html>