<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/teodorovici-atac-la-florin-citu-este-santajist-si-o-marioneta-18660471"/>
    <meta property="og:site_name" content="Gândul"/>
    <meta property="article:published_time" content="2019-12-09T14:36:57+00:00"/>
    <meta property="og:title" content="Teodorovici, atac la Florin Cîţu: Este şantajist şi o marionetă"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Teodorovici, atac la Florin Cîţu: Este şantajist şi o marionetă</h1>
      <h2>Eugen Teodorovici a reacţionat, într-o postare pe Facebook, la acuzaţiile ministrului Finanţelor Florin Cîţu, pe care îl acuză că este şantajist şi o marionetă, alimentat „cu documente, bileţele şi măsuri”.</h2>
      <address>
        <time datetime="2019-12-09T14:36:57+00:00">09 Dec 2019, 14:36</time>
      </address>
      <p>„Uite cine vorbeşte de Al Capone! Tocmai acest Vasile Cîţu, care şi-a etalat acum o nouă calitate - cea de şantajist! Îl întreb: acest curaj şi l-a descoperit înainte sau după vizita la Palatul Cotroceni? Întâi m-a ameninţat cu plângeri penale, apoi a aruncat cursul valutar în aer şi s-a răzgândit, spunând că a fost doar o metaforă...cam neinspirată şi mult prea costisitoare pentru economie, aş adăuga eu. Acum mă ameninţă cu o alta instituţie, Curtea de Conturi. Ceea ce Vasile Cîţu nu ştie, este că eu nu mă las ameninţat sau şantajat de nimeni, cu atât mai puţin de o persoană manipulabilă şi vulnerabilă. Eu voi continua să #insistpentruRomania, în ciuda ameninţărilor lui Vasile Cîţu, pe care nu-l ajută nici discursul, nici poziţia, ca să abordeze comportamentul de mafiot. Şi totuşi, această tentativă de şantaj şi aceaste ameninţări penibile nu fac decât să trădeze faptul că Vasile Cîţu este o marionetă. Întrebarea este cine trage sforile? Aşa că îl somez public pe Vasile Cîţu să spună de cine este controlat? Şi-l mai somez public să enumere toate întâlnirile pe care le-a avut de când a preluat mandatul de Ministru al Finanţelor Publice! Atrag atenţia asupra faptului că Ministrul Finanţelor Publice este membru al Consiliului Suprem de Apărare a Ţării, deci Vasile Cîţu trebuie să ne spună dacă are întâlniri neoficiale cu structuri oculte care-l alimentează cu documente, bileţele şi măsuri!”, scrie Teodorovici.</p>
      <p>Ministrul Finanţelor, Florin Cîţu, l-a avertizat pe predecesorul său, Eugen Teodorovici, că va face public un document guvernamental ce arată că PSD nu intenţiona să majoreze pensiile în 2020. "Un mesaj clar pentru Eugen Teodorovici, pentru că în ultima perioadă a început cu acuzaţii care nu au niciun fundament. Dacă continuă în această direcţie mă văd forţat să public un document prezentat în Guvernul României care arată foarte clar că PSD nu avea nicio intenţie să aplice legea pensiilor în 2020", a spus ministrul, luni, într-o conferinţă de presă.nEl a citit un paragraf din concluzia documentului respectiv şi a spus că publicarea lui este o decizie politică ce trebuie luată în PNL. Acesta nu a precizat ce instituţie a elaborat documentul.</p>
      <p>Căţu a adăugat că încă din luna aprilie Eugen Teodorovici ştia că deficitul bugetar ar putea depăşi 4% din PIB, conform unor note interne din minister. Ministrul a prezentat documente care arătau că încă din ianuarie sau aprilie 2019 ministrul Teodorovici şi premierul Viorica Dăncilă erau informaţi de specialiştii din minister că deficitul ar putea depăşi 4% din PIB, în condiţiile în care veniturile la buget nu puteau atinge nivelul preconizat.</p>
      <p>Cîţu a spus că notele interne vor fi prezentate Curţii de Conturi.</p>
      <related>
        <h4>Citeşte şi</h4>
        <a href="https://www.gandul.info/stiri/ministrul-muncii-daca-pensia-e-mai-mica-decat-salariul-minim-ea-ar-putea-fi-cumulata-cu-salariul-de-stat-18660448?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/legea-prin-care-padurarii-vor-putea-fi-dotati-cu-armament-de-serviciu-letal-promulgata-de-iohannis-18660434?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/dezvaluirile-prietenei-luizei-melencu-aceleasi-vorbe-ma-intreaba-aceleasi-vobe-le-spun-si-eu-18660411?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>