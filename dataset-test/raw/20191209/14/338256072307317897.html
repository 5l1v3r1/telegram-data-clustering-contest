<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58899-virvav-z-ruk-grosh-ta-vtk-u-velikomu-bereznomu-zuhvalo-pograbuvali-cholovka.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-12-09T14:55:00+00:00"/>
    <meta property="og:title" content="Вирвав з рук гроші та втік: у Великому Березному зухвало пограбували чоловіка"/>
    <meta property="og:description" content="Поліцейські Великого Березного розкрили грабіжПоліція Великоберезнянщини оперативно викрила особу правопорушника, котрий пограбував жителя району. За вчинення грабежу зловмисникові загрожує кримінальна відповідальність. Санкція статті передбачає покарання до 6 років ув‘язнення.7 грудня до поліції Великоберезнянського відділення надійшло повідомлення про грабіж. Потерпілий, 32-річний житель району, повідомив, що невідома особа вирвала з його рук гроші та втекла в невідомому напрямку. Подія трапилася в одному з місцевих закладів відпочинку.Переглянувши камери відеонагляду, поліцейські встановили особу грабіжника. Ним виявився 20-річний раніше судимий місцевий житель.Останнього відшукали за місцем його проживання. Цей чоловік на початку року вийшов з в‘язниці, де відбував покарання за аналогічний злочин.Кримінальне провадження правоохоронці відкрили за ч.2 ст.186 Кримінального кодексу України ( грабіж, вчинений повторно). Слідство триває, інформує Відділ комунікації поліції Закарпатської області. Приєднуйтесь до…"/>
  </head>
  <body>
    <article>
      <h1>Вирвав з рук гроші та втік: у Великому Березному зухвало пограбували чоловіка</h1>
      <address>
        <time datetime="2019-12-09T14:55:00+00:00">09 Dec 2019, 14:55</time>
      </address>
      <p><b>Поліцейські Великого Березного розкрили грабіж</b><br/><br/>Поліція Великоберезнянщини оперативно викрила особу правопорушника, котрий пограбував жителя району. За вчинення грабежу зловмисникові загрожує кримінальна відповідальність. Санкція статті передбачає покарання до 6 років ув‘язнення.<br/><br/>7 грудня до поліції Великоберезнянського відділення надійшло повідомлення про грабіж. Потерпілий, 32-річний житель району, повідомив, що невідома особа вирвала з його рук гроші та втекла в невідомому напрямку. Подія трапилася в одному з місцевих закладів відпочинку.<br/><br/>Переглянувши камери відеонагляду, поліцейські встановили особу грабіжника. Ним виявився 20-річний раніше судимий місцевий житель.<br/><br/>Останнього відшукали за місцем його проживання. Цей чоловік на початку року вийшов з в‘язниці, де відбував покарання за аналогічний злочин.<br/><br/>Кримінальне провадження правоохоронці відкрили за ч.2 ст.186 Кримінального кодексу України ( грабіж, вчинений повторно). Слідство триває, інформує Відділ комунікації поліції Закарпатської області. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>