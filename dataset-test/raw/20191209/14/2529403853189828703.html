<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/nuova-centralina-idroelettrica-sul-meschio-vittorio-veneto-scatta-polemica-36-impianti-sono-220682"/>
    <meta property="og:site_name" content="Oggi Treviso"/>
    <meta property="article:published_time" content="2019-12-09T14:41:47+00:00"/>
    <meta property="og:title" content="Nuova centralina idroelettrica sul Meschio a Vittorio Veneto, scatta la polemica: &quot;36 impianti sono abbastanza&quot;"/>
    <meta property="og:description" content="VITTORIO VENETO - “Basta centraline sul Meschio: solo nel territorio di Vittorio Veneto ci sono 36 impianti. La Regione bocci la nuova richiesta della Serika Srl, salute dei residenti e tutela ambientale vengono prima degli interessi del privato”."/>
  </head>
  <body>
    <article>
      <h1>Nuova centralina idroelettrica sul Meschio a Vittorio Veneto, scatta la polemica: "36 impianti sono abbastanza"</h1>
      <h2>L'interrogazione presentata dal consigliere regionale Pd Andrea Zanoni</h2>
      <address>
        <time datetime="2019-12-09T14:41:47+00:00">09 Dec 2019, 14:41</time>
      </address>
      <p><b>VITTORIO VENETO</b> - “Basta centraline sul Meschio: solo nel territorio di Vittorio Veneto ci sono 36 impianti. La Regione bocci la nuova richiesta della <b>Serika Srl</b>, salute dei residenti e tutela ambientale vengono prima degli interessi del privato”.<br/><br/> <br/><br/><b>Andrea Zanoni</b>, consigliere del Partito Democratico, ha presentato un’interrogazione sull’autorizzazione presentata dall’azienda di <b>Revine Lago </b>per l’installazione di un impianto idroelettrico a coclea nei pressi dell’ex fabbrica ‘<b>Carnielli-Fassina</b>’, ribadendo la propria contrarietà all’operazione.<br/><br/> <br/><br/>“Non si tratta di una zona qualsiasi - spiega l’esponente democratico trevigiano che a Palazzo Ferro Fini è anche vicepresidente della commissione Ambiente - ma di un sito considerato inquinato per la presenza di cromo esavalente e amianto, quindi potenzialmente pericoloso. Una situazione denunciata da anni sia da cittadini e associazioni che dalle istituzioni locali, con la bonifica dell’area avvenuta solo in minima parte. Già la precedente richiesta era stata bloccata, grazie alla forte opposizione dell’amministrazione comunale e al ‘no’ della commissione Via regionale, perché la centralina era ritenuta troppo impattante sull’ambiente: non c’è ragione per cui questa volta l’esito debba essere diverso. Invito quindi la Giunta a intervenire per stoppare nuovamente il progetto, garantendo la salute pubblica e l’ambiente”.</p>
    </article>
  </body>
</html>