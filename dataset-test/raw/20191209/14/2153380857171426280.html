<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/markopoulo-park-entyposiaka-kerdi-gia-toys-nikites-sto-skor-6"/>
    <meta property="og:site_name" content="The Pressroom"/>
    <meta property="article:published_time" content="2019-12-09T14:00:16+00:00"/>
    <meta property="og:title" content="Markopoulo Park: Εντυπωσιακά κέρδη για τους νικητές στο ΣΚΟΡ 6"/>
    <meta property="og:description" content="Το τζακ ποτ της προηγούμενης εβδομάδας στο ΣΚΟΡ 6 απογείωσε το στοιχηματικό ενδιαφέρον την Κυριακή 8 Δεκεμβρίου 2019 στο Markopoulo Park, με τους νικητές να μοιράζονται περισσότερα από 50.000 ευρώ. Συνολικά, στο ΣΚΟΡ 6 (σωστή πρόβλεψη του νικητή σε έξι συνεχόμενες ιπποδρομίες), βρέθηκαν πέντε νικητές, τρεις από το Μαρκόπουλο και δυο από Βριλήσσια, που κέρδισαν από 10.266,60 ευρώ. Πολύ καλά ήταν τα κέρδη και στο ΣΚΟΡ 4 (σωστή πρόβλεψη του νικητή σε τέσσερις συνεχόμενες ιπποδρομίες) για έναν νικητή από την Ηλιούπολη, ο οποίος κέρδισε 5.061 ευρώ."/>
  </head>
  <body>
    <article>
      <h1>Markopoulo Park: Εντυπωσιακά κέρδη για τους νικητές στο ΣΚΟΡ 6</h1>
      <address>
        <time datetime="2019-12-09T14:00:16+00:00">09 Dec 2019, 14:00</time>
      </address>
      <p>
        <b>Το τζακ ποτ της προηγούμενης εβδομάδας στο ΣΚΟΡ 6 απογείωσε το στοιχηματικό ενδιαφέρον την Κυριακή 8 Δεκεμβρίου 2019 στο Markopoulo Park, με τους νικητές να μοιράζονται περισσότερα από 50.000 ευρώ.</b>
      </p>
      <p>Συνολικά, στο ΣΚΟΡ 6 (σωστή πρόβλεψη του νικητή σε έξι συνεχόμενες ιπποδρομίες), βρέθηκαν πέντε νικητές, τρεις από το Μαρκόπουλο και δυο από Βριλήσσια, που κέρδισαν από 10.266,60 ευρώ. Πολύ καλά ήταν τα κέρδη και στο ΣΚΟΡ 4 (σωστή πρόβλεψη του νικητή σε τέσσερις συνεχόμενες ιπποδρομίες) για έναν νικητή από την Ηλιούπολη, ο οποίος κέρδισε 5.061 ευρώ.</p>
      <p>
        <b>Ο ίππος ΑΤΡΕΪΓΙΟΥ κατέκτησε το Τρόπαιο Πηλίου</b>
      </p>
      <p>Όσοι επισκέφτηκαν αυτήν την Κυριακή το Markopoulo Park παρακολουθήσαν εννέα δυνατές κούρσες, με τη συμμετοχή κορυφαίων ίππων της Ελλάδας και απόλαυσαν πλούσιο θέαμα.</p>
      <p>Ξεχώρισε η 8η ιπποδρομία, στην οποία επικράτησε ο εξαετής ίππος ΑΤΡΕΪΓΙΟΥ, ιδιοκτησίας Κοσμά Σκρεπετού και Γιάννη Ντατσόπουλου. Με αναβάτη τον Παναγιώτη Δημητσάνη και προπονήτρια την Ειρήνη Κεράτσα κατέκτησε το τρόπαιο Πηλίου.</p>
      <p>
        <b>Νέα παιχνίδια και διασκέδαση για τα παιδιά στο Markopoulo Park</b>
      </p>
      <p>Το κυριακάτικο πρωινό, στις σύγχρονες εγκαταστάσεις του ιπποδρόμου, επιφύλασσε πολλές εκπλήξεις στους επισκέπτες. Τα παιδιά έκαναν βόλτες με πόνυ, είδαν από κοντά τα alpaca και έπαιξαν μαζί τους.</p>
      <p>Στο Family Club διασκέδασαν με τα νέα παιχνίδια και έκαναν εντυπωσιακά face painting.</p>
      <figure>
        <img src="https://www.thepressroom.gr/sites/default/files/inline-images/10_84.jpg"/>
      </figure>
      <p>Δυνατές μάχες στο Markopoulo Park</p>
      <figure>
        <img src="https://www.thepressroom.gr/sites/default/files/inline-images/11_74.jpg"/>
      </figure>
      <p>Από αριστερά: Oι ιδιοκτήτες του ΑΤΡΕΪΓΙΟΥ Γιάννης Ντατσόπουλος και Κοσμάς Σκρεπετός με τη σύζυγό του Μαίρη και ο Racing Manager της ΙΠΠΟΔΡΟΜΙΕΣ Α.Ε. Κωνσταντίνος Λουκόπουλος</p>
      <figure>
        <img src="https://www.thepressroom.gr/sites/default/files/inline-images/12_65.jpg"/>
      </figure>
      <p>Πόνυ και εξωτικά alpaca στο Markopoulo Park</p>
    </article>
  </body>
</html>