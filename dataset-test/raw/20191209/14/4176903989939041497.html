<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/prodaju-se-420-000-evra-vredne-nekretnine-banaka-u-stecaju/"/>
    <meta property="og:site_name" content="Krstarica"/>
    <meta property="article:published_time" content="2019-12-09T14:02:00+00:00"/>
    <meta property="og:title" content="Prodaju se 420.000 evra vredne nekretnine banaka u stečaju"/>
    <meta property="og:description" content="BEOGRAD - Agencija za osiguranje depozita oglasila je prodaju nekretnina tri banke u stečaju, čija je ukupna procenjena vrednost oko 420.000 evra,"/>
  </head>
  <body>
    <article>
      <h1>Prodaju se 420.000 evra vredne nekretnine banaka u stečaju</h1>
      <address><time datetime="2019-12-09T14:02:00+00:00">09 Dec 2019, 14:02</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524249-750x430.jpg"/>
        <figcaption>Foto: Tanjug/Printskrin</figcaption>
      </figure>
      <p>BEOGRAD – Agencija za osiguranje depozita oglasila je prodaju nekretnina tri banke u stečaju, čija je ukupna procenjena vrednost oko 420.000 evra, objavljeno je danas.</p>
      <p>Poslovni prostor Kosovske banke u stečaju koji se nalazi u ulici Maršala Tolbuhina na Novom Beogradu od 345 m2 procenjen je na 400.000 evra.</p>
      <p>Stan u Beogradu od 22 m2 koji je imovina Beobanke a.d. u stečaju procenjen je na 15.000 evra i za njega u utvrđena najniža cena od 37.050 evra koja se može ponuditi.</p>
      <p>Prodaje se i poljoprivredno zemljište Jugobanke u stečaju u selu Vojska kod Svilajnca, procenjeno na 4.200 evra, dok je vrednosti zemljišta iste banke u selu Ljubić kod Čacka 2.400 evra.</p>
      <p>Pismene ponude za ove nekretnine dostavljaju se do 15. januara, a njihovo otvaranje zakazano je za 23. januar, posle čega postoji mogućnost za njihovo elektronsko poboljšanje.</p>
      <p>(Tanjug)</p>
    </article>
  </body>
</html>