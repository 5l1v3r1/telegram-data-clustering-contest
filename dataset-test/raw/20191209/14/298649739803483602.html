<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/12/09/anziano-uccide-la-moglie-malata-e-si-toglie-la-vita-a-la-spezia-top10_20191209_154124/"/>
    <meta property="og:site_name" content="Askanews"/>
    <meta property="article:published_time" content="2019-12-09T14:41:24+00:00"/>
    <meta property="og:title" content="Anziano uccide la moglie malata e si toglie la vita a La Spezia"/>
    <meta property="og:description" content="Genova, 9 dic. (askanews) – Dramma della disperazione nel centro di La Spezia. Un pensionato di circa 75 anni ha sparato alla moglie, uccidendola e poi si è tolto la vita, rivolgendo l’arma contro se stesso, in un appartamento di corso Nazionale. Secondo una prima ricostruzione, i corpi senza vita dei due coniugi, entrambi gravemente […]"/>
  </head>
  <body>
    <article>
      <h1>Anziano uccide la moglie malata e si toglie la vita a La Spezia</h1>
      <h2>Con un'arma da fuoco detenuta regolarmente</h2>
      <address>
        <time datetime="2019-12-09T14:41:24+00:00">09 Dec 2019, 14:41</time>
      </address>
      <figure>
        <img src="http://www.askanews.it/wp-content/uploads/2019/12/20191209_154116_A3DB86C7.jpg"/>
      </figure>
      <p>Genova, 9 dic. (askanews) – Dramma della disperazione nel centro di La Spezia. Un pensionato di circa 75 anni ha sparato alla moglie, uccidendola e poi si è tolto la vita, rivolgendo l’arma contro se stesso, in un appartamento di corso Nazionale.</p>
      <p>Secondo una prima ricostruzione, i corpi senza vita dei due coniugi, entrambi gravemente malati, sarebbero stati trovati dalla badante, che ha dato subito l’allarme. Sul posto sono intervenuti i sanitari del 118, che hanno soccorso la badante stessa in stato di choc.</p>
      <p>Per i due anziani, invece, non c’era più nulla da fare. L’arma utilizzata dal 75enne per ammazzare la moglie e suicidarsi sarebbe stata regolarmente denunciata e detenuta. Sul caso indaga la Squadra Mobile della questura di La Spezia.</p>
      <p>Fos/int5</p>
    </article>
  </body>
</html>