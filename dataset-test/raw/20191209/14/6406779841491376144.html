<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/binnenland/treinverkeer-hsl-over-hollands-diep-hervat-1.1616181"/>
    <meta property="og:site_name" content="RD.nl"/>
    <meta property="article:published_time" content="2019-12-09T14:05:00+00:00"/>
    <meta property="og:title" content="Treinverkeer hsl over Hollands Diep hervat"/>
    <meta property="og:description" content="Door de harde wind zijn de hogesnelheidstreinen over de spoorbrug over het Hollands Diep maandagmiddag enige tijd stilgelegd."/>
  </head>
  <body>
    <article>
      <h1>Treinverkeer hsl over Hollands Diep hervat</h1>
      <address><time datetime="2019-12-09T14:05:00+00:00">09 Dec 2019, 14:05</time> by <a rel="author">ANP</a></address>
      <p>
        <b>Door de harde wind zijn de hogesnelheidstreinen over de spoorbrug over het Hollands Diep maandagmiddag enige tijd stilgelegd.</b>
      </p>
      <p>Het automatische waarschuwingssysteem voor harde wind gaf volgens spoorbeheerder ProRail aan dat geen treinverkeer meer mocht rijden over de spoorbrug voor hsl-treinen, omdat de grenswaarden waren overschreden.</p>
      <p>Volgens ProRail komt dat af en toe voor. Om dat probleem in de toekomst het hoofd te kunnen bieden, wordt gewerkt aan de plaatsing van windschermen, die de hogesnelheidslijn minder gevoelig moet maken voor de harde wind. Plaatsing daarvan is eind 2021 voorzien.</p>
      <p>Het gewone treinverkeer over de naastgelegen spoorbrug reed overigens wel.</p>
    </article>
  </body>
</html>