<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=512284"/>
    <meta property="og:site_name" content="0404"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="חמישה שוטרים מהצפון נחקרים בחשד לגניבה וסחר בתחמושת ורימונים"/>
    <meta property="og:description" content="המחלקה לחקירות שוטרים בפרקליטות המדינה חוקרת 5 שוטרים מאזור הצפון: שלושה שוטרים באגף הלוגיסטיקה במשטרה ושני שוטרי מג&quot;ב בשירות סדיר. החקירה נפתחה בעקבות מיד"/>
  </head>
  <body>
    <article>
      <h1>חמישה שוטרים מהצפון נחקרים בחשד לגניבה וסחר בתחמושת ורימונים</h1>
      <address><time datetime="2019-12-09T14:00:00+00:00">09 Dec 2019, 14:00</time> by <a rel="author">ליעם גולן</a></address>
      <p>המחלקה לחקירות שוטרים בפרקליטות המדינה חוקרת 5 שוטרים מאזור הצפון: שלושה שוטרים באגף הלוגיסטיקה במשטרה ושני שוטרי מג"ב בשירות סדיר. החקירה נפתחה בעקבות מידע שהועבר מהמשטרה נגד חמשת השוטרים בחשד למעורבות בגניבת תחמושת ורימונים מסוגים שונים ממקום עבודתם ובביצוע עבירות סחר באמל"ח.</p>
      <p>שלושה אזרחים נוספים נעצרו אף הם בחשד למעורבות בביצוע העבירות. בית משפט השלום בנצרת האריך את מעצרם של שניים מהשוטרים עד ליום חמישי ושישי השבוע, שוטר נוסף ושלושה אזרחים יובאו להארכת מעצר בהמשך היום. החקירה נמשכת לגבי יתר החשודים.</p>
      <p>ממשטרת ישראל נמסר: "ככל שיאומתו החשדות נגד השוטרים, הרי שאנו רואים בחומרה רבה התנהלות חריגה זו שאין לה כל מקום בקרב שוטרי משטרת ישראל". (צילום: ארכיון).</p>
    </article>
  </body>
</html>