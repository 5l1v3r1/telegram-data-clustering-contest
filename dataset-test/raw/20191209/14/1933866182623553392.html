<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/12/09/alvino-napoli-genk-ancelotti/"/>
    <meta property="og:site_name" content="Spazio Napoli"/>
    <meta property="article:published_time" content="2019-12-09T14:14:54+00:00"/>
    <meta property="og:title" content="Alvino con rabbia su KKN: “Inconcepibile pensare prima di Napoli-Genk all’esonero di Ancelotti!”"/>
    <meta property="og:description" content="Al termine della trasmissione radiofonica Radio Goal, in onda sulle frequenze di Radio Kiss Kiss Napoli, è intervenuto insieme al collega e conduttore Valter De Maggio il noto giornalista Carlo Alvino. I due giornalisti si sono dimostrati attoniti per le voci di addio di Ancelotti dopo Napoli-Genk, arrivate ancor prima di giocare la partita (CLICCA […]"/>
  </head>
  <body>
    <article>
      <h1>Alvino con rabbia su KKN: “Inconcepibile pensare prima di Napoli-Genk all’esonero di Ancelotti!”</h1>
      <address><time datetime="2019-12-09T14:14:54+00:00">09 Dec 2019, 14:14</time> by <a rel="author" href="https://www.spazionapoli.it/author/lorenzo-gentile/" target="_blank">Lorenzo Gentile</a></address>
      <h3>Ai microfoni di Radio Kiss Kiss Napoli, il collega Carlo Alvino contesta con rabbia le ultimissime voci di esonero di Carlo Ancelotti</h3>
      <p>Al termine della trasmissione radiofonica <b>Radio Goal</b>, in onda sulle frequenze di <i>Radio Kiss Kiss Napoli</i>, è intervenuto insieme al collega e conduttore <b>Valter De Maggio</b> il noto giornalista <b>Carlo Alvino</b>. I due giornalisti si sono dimostrati attoniti per le voci di addio di Ancelotti dopo <b>Napoli-Genk</b>, arrivate ancor prima di giocare la partita (<a href="https://www.spazionapoli.it/2019/12/09/ultimora-sportitalia-gennaro-gattuso-vicinissimo-alla-panchina-puo-arrivare-subito-dopo-il-genk/">CLICCA QUI PER LEGGERE L’ARTICOLO</a>). Così Alvino si è espresso in radio, rabbiosamente:</p>
      <p>“<i><b>Ancelotti è un grandissimo allenatore, un lusso sulla panchina del Napoli!</b> Anche solo pensare che il Napoli abbia in mente di cambiare allenatore e di esonerare uno come Carlo Ancelotti prima ancora che venga giocata la partita di <b>Napoli-Genk</b> – per me – è un’idea che ha solo dell’assurdo e dell’incredibile! È inconcepibile pensare che un grande club come il Napoli possa esonerare Carlo Ancelotti in questo modo</i>“.</p>
      <p>“<i><b>Dobbiamo continuare ad attenerci ai fatti che conosciamo</b>: Ancelotti rimane, col suo Napoli, concentrato sul presente e proiettato al futuro. In conferenza stampa ha rimarcato che pensa solo a battere il Genk e a qualificarsi agli ottavi di Champions, che – voglio ricordare – si giocheranno a febbraio, non a dicembre. <b>Ancelotti pensa al presente e al futuro del Napoli</b>, non si sta assolutamente facendo problemi con le voci su un esonero e il subentro di Gattuso</i>“.</p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul <a href="https://www.spazionapoli.it/news-napoli-calcio/">calcio Napoli</a> clicca <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">QUI</a></p>
    </article>
  </body>
</html>