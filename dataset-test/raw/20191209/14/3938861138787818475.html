<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_u-razi-pripinennya-tranzitu-gazu-rosiya-vtratit-u-7-raziv-bilshe-nizh-ukrayina/942145"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T14:51:00+00:00"/>
    <meta property="og:title" content="У разі припинення транзиту газу Росія втратить у 7 разів більше, ніж Україна"/>
    <meta property="og:description" content="Якщо з 1 січня 2020 року транзит російського газу через газотранспортну систему України припиниться, втрати Росії можуть сягнути &amp;euro; 3,4 млрд за перший квартал року. Україна втратить дохід від транзиту на суму близько пів мільярда євро. Такий висновок міститься у дослідженні, ..."/>
  </head>
  <body>
    <article>
      <h1>У разі припинення транзиту газу Росія втратить у 7 разів більше, ніж Україна</h1>
      <address><time datetime="2019-12-09T14:51:00+00:00">09 Dec 2019, 14:51</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942145_w_300.jpg?v=0"/>
        <figcaption>Втрати Росії можуть сягнути € 3,4 млрд за перший квартал року, України - € 0,5 млрд. Фото: www.obozrevatel.com</figcaption>
      </figure>
      <p>Якщо з 1 січня 2020 року транзит російського газу через газотранспортну систему України припиниться, втрати Росії можуть сягнути € 3,4 млрд за перший квартал року. Україна втратить дохід від транзиту на суму близько пів мільярда євро.</p>
      <p>Такий висновок міститься у дослідженні, проведеному німецьким Інститутом з вивчення економіки енергетики при Кельнському університеті (EWI).</p>
      <p>Таким чином, російська економіка може втратити майже у 7 разів більше, ніж українська, у випадку так званого "нульового" транзиту.</p>
      <p>Втрати Росії у дослідженні пов'язують з тим, що країна не зможе у повній мірі отримати свою експортну виручку від експорту газу. Втрати України - з тим, що вона не отримає плати за транзит, яка щороку приносить до $ 3 млрд.</p>
      <p>Економічних втрат, у разі неукладення, зазнає і ЄС. Ціни на газ у Європі можуть значно зрости, через що економіка країн ЄС може зазнати близько € 1,5 млрд. У разі ж, якщо зима буде холодною, то сума може зрости до € 2,1 млрд.</p>
      <blockquote>"Нафтогаз України" <a href="https://gazeta.ua/articles/life/_naftogaz-gotovij-uklasti-z-gazpromom-dogovir-na-novih-umovah/941984">запропонував</a> російському "Газпрому" "нульовий варіант". Він буде можливим після оплати боргу українській компанії, яку встановив Стокгольмський арбітражний суд.</blockquote>
    </article>
  </body>
</html>