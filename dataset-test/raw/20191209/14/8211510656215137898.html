<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/indycar/ganassi-ecco-la-prima-livrea-2020-con-laeroscreen-dixon-ericsson-rosenqvist-471436.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T14:30:14+00:00"/>
    <meta property="og:title" content="Ganassi, ecco la prima livrea 2020 con l’Aeroscreen"/>
    <meta property="og:description" content="Il team di Chip Ganassi ha pubblicato le foto della versione 2020 della Dallara DW12"/>
  </head>
  <body>
    <article>
      <h1>Ganassi, ecco la prima livrea 2020 con l’Aeroscreen</h1>
      <h2>Il team di Chip Ganassi ha pubblicato le foto della versione 2020 della Dallara DW12</h2>
      <address><time datetime="2019-12-09T14:30:14+00:00">09 Dec 2019, 14:30</time> by <a rel="author">Matteo Senatore</a></address>
      <p>L’<b>IndyCar</b> è attualmente in piena <i>off-season</i>, ma in attesa di vedere le vetture tornare a sfrecciare in pista a partire da metà marzo con il Firestone Grand Prix of St. Petersburg, a tenere banco è sempre la grande novità del 2020: l’<b>Aeroscreen</b>. Il nuovo strumento di protezione per l’abitacolo del pilota, sviluppato dalla serie statunitense in collaborazione con la Red Bull Engineering, è stato testato a lungo da piloti e team negli scorsi mesi ed è pronto a fare il suo esordio a partire della prima gara stagionale.</p>
      <figure>
        <img src="https://www.formulapassion.it/wp-content/uploads/2019/12/indycar-ganassi-aeroscreen-1.jpg"/>
      </figure>
      <p>Chiaramente, come nel caso dell’Halo per quanto riguarda la Formula 1, la funzione fondamentale dell’Aeroscreen è di sicurezza. Il desiderio però è anche quello di rendere le vetture marchiate Dallara il più possibili gradevoli alla vista, cercando di integrare al meglio la nuova ed ingombrante protezione nelle linee della vettura e nella livrea. Un primo tentativo è stato fatto dal team <b>Ganassi Racing</b>. La scuderia di Chip Ganassi infatti ha infatti mostrato le immagini di una prima versione di quella che dovrebbe essere la Dallara DW12 motorizzata Honda che sarà data in mano al cinque volte campione Scott Dixon e ai suoi due compagni di squadra, gli svedesi Marcus Ericsson e Felix Rosenqvist.</p>
      <figure>
        <iframe data-src="https://twitter.com/IndyMHull/status/1203128986630524930?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dalle foto mostrate della vettura numero ‘9’ di Dixon, avvolta nei colori arancio-blu dello sponsor principale PNC Bank, si nota come l’Aeroscreen sia stato<b> ‘inserito’ il più possibile all’interno della livrea,</b> come ha anche spiegato al sito Racer il managing director del team, Mike Hull: <i>“È stato un processo ben ponderato, l’attenzione ai dettagli è molto evidente e la questione delle tempistiche è stata un aspetto importante</i>“.</p>
      <footer>RIPRODUZIONE RISERVATA</footer>
    </article>
  </body>
</html>