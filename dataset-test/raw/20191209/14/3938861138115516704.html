<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_na-normandskomu-samiti-obgovoryat-formulu-stajnmayera/942140"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T14:04:00+00:00"/>
    <meta property="og:title" content="На &quot;нормандському саміті&quot; обговорять &quot;формулу Штайнмаєра&quot;"/>
    <meta property="og:description" content="У Парижі на зустрічі &quot;нормандської четвірки&quot;, тобто лідерів України, Росії, Німеччини, Франції обговорять &quot;формулу Штайнмаєра&quot;. Про це заявила офіційна представниця МЗС Німеччини Марія Адебар, передає &quot;Інтерфакс-Україна&quot;. &quot;Це буде частиною переговорів в Парижі&quot;, &amp;mdash; сказала ..."/>
  </head>
  <body>
    <article>
      <h1>На "нормандському саміті" обговорять "формулу Штайнмаєра"</h1>
      <address><time datetime="2019-12-09T14:04:00+00:00">09 Dec 2019, 14:04</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942140_w_300.jpg?v=0"/>
        <figcaption>Після офіційних перемовин "нормандської четвірки" Зеленський особисто зустрінеться з Путіним. ФОТО: Офіс президента</figcaption>
      </figure>
      <p>У Парижі на зустрічі "нормандської четвірки", тобто лідерів України, Росії, Німеччини, Франції обговорять "формулу Штайнмаєра".</p>
      <p>Про це заявила офіційна представниця МЗС Німеччини <b>Марія Адебар,</b> передає "<a href="https://interfax.com.ua/news/general/629296.html">Інтерфакс-Україна</a>".</p>
      <p>"Це буде частиною переговорів в Парижі", — сказала вона.</p>
      <p>Ітиметься про те, чи можна узгодити та сформулювати цю формулу письмово, вказала Адебар.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_v-op-pidtverdili-zustrich-zelenskogo-i-putina-vichnavich/942119"/>
      </related>
      <blockquote>9 грудня у Парижі відбудеться зустріч лідерів "нормандської четвірки" - України, Німеччини, Франції та РФ.<br/>Перші три питання, які <a href="https://gazeta.ua/articles/politics/_normandska-zustrich-yaki-pitannya-pershimi-pidnime-zelenskij/942000">підніме</a> президент України Володимир Зеленський: терміни і умови повернення полонених українців, припинення вогню, виведення російських військ з Донбасу.<br/>Президент Володимир Зеленський 1 жовтня заявив, що Україна погодила текст "формули Штайнмаєра".<br/>За його словами, формула передбачає ухвалення в Україні тимчасового закону про особливий статус Донбасу, який стане постійним за умови, якщо ОБСЄ визнає місцеві вибори на цих територіях демократичними.</blockquote>
    </article>
  </body>
</html>