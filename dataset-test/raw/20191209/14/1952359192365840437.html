<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191209_04758233?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-12-09T14:01:00+00:00"/>
    <meta property="og:title" content="14-jarige kleindochter van Eddy Merckx moet twee jaar chemotherapie ondergaan: “Dit zou geen kind moeten meemaken”"/>
    <meta property="og:description" content="Athina Merckx, de 14-jarige kleindochter van ex-wielrenner Eddy en dochter van Axel, moet twee jaar lang chemotherapie ondergaan. Dat schrijft haar moeder ..."/>
  </head>
  <body>
    <article>
      <h1>14-jarige kleindochter van Eddy Merckx moet twee jaar chemotherapie ondergaan: “Dit zou geen kind moeten meemaken”</h1>
      <address>
        <time datetime="2019-12-09T14:01:00+00:00">09 Dec 2019, 14:01</time>
      </address>
      <p>
        <b>Athina Merckx, de 14-jarige kleindochter van ex-wielrenner Eddy en dochter van Axel, moet twee jaar lang chemotherapie ondergaan. Dat schrijft haar moeder Jodi Merckx op Facebook. “Dit zou geen kind moeten mogen meemaken.”</b>
      </p>
      <p>In hetzelfde bericht roept Jodi Merckx op om liefdadigheidsproject Project Somo’s in Guatemalea te steunen, waar Athina pas nog op bezoek is geweest. “Ze vroeg me om niets voor haar te kopen met Kerstmis en in plaats daarvan al het geld dat ik aan haar zou spenderen aan de kinderen in het project te geven. Het zou haar zo gelukkig maken om haar doel (7.500 dollar verzamelen, nvdr) op te halen en elk klein beetje helpt.”</p>
      <p>Geld storten kan via <a href="https://projectsomos.z2systems.com/np/clients/projectsomos/campaign.jsp?campaign=8&amp;fundraiser=11516&amp;fbclid=IwAR2Wy10-l9rFoaG2QpzLvALT1rBVzwm_Rm9QKI7yAHSrrdHlQc_FQuNTYgk">deze link</a>.</p>
      <p>De 14-jarige Athina moest eerder dit jaar al onder het mes om een tumor aan haar knie te laten wegnemen.</p>
      <figure>
        <embed-post data-src="https://www.instagram.com/p/BwFCrTAgZcA" data-service="Instagram"/>
      </figure>
    </article>
  </body>
</html>