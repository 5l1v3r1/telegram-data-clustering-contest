<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/pogi-points.htm"/>
    <meta property="og:site_name" content="Abante News Online"/>
    <meta property="article:published_time" content="2019-12-09T14:22:03+00:00"/>
    <meta property="og:title" content="Pogi points!"/>
    <meta property="og:description" content="Nakalikom na ang Team Philippines ng kabuuang 322 medalya o 127 gold, 95 silver at 100 bronze habang isinusulat ko ang kolum na ito kahapon."/>
  </head>
  <body>
    <article>
      <h1>Pogi points!</h1>
      <address>
        <time datetime="2019-12-09T14:22:03+00:00">09 Dec 2019, 14:22</time>
      </address>
      <p>Nakalikom na ang Team Philippines ng kabuuang 322 medalya o 127 gold, 95 silver at 100 bronze habang isinusulat ko ang kolum na ito kahapon.</p>
      <p>Kung susumahin ang mga natitirang gold medal event, wala na talagang tsansa ang mga kasunod na Vietnam, Indonesia at Thailand para ungusan pa ang gold medal haul ng Pilipinas.</p>
      <p>Ibig sabihin, biyahe na po tayo sa ikalawang overall crown sa Southeast Asian Games na una na­ting nagawa sa third hosting natin ng kada-dalawang taong multi-sporting event noong 2005 SEA Games.</p>
      <p>Siyempre pa, kanya-kanya na namang credit grabbing ang mga opisyales sa tagumpay nating ito.</p>
      <related>
        <h4>Related Posts</h4>
        <a href="https://www.abante.com.ph/sibol-mobile-legends-umukit-ng-kasaysayan.htm"/>
        <a href="https://www.abante.com.ph/widodo-saludo-kay-casugay.htm"/>
        <a href="https://www.abante.com.ph/amit-bumawi-kay-centeno.htm"/>
      </related>
      <p>Bakit nga naman hindi?</p>
      <p>Matapos ang mga kapalpakan bago magsimula ang 30th SEA Games nitong Nobyembre 30 ay humarurot na sa medal standings ang ‘Pinas.<br/>Instant pogi points nga naman agad ito sa mga sports official na tiyak kaliwa’t kanang interview sa mga taga-media upang akuin ang tagumpay ng mga atleta.</p>
      <p>Hay naku!<br/>***<br/>Binabati natin si Jerwin Ancajas na kamakalawa lang ay tagumpay na naidepensa sa ikawalong pagkakataon ang kanyang International Boxing Federation (IBF) junior bantamweight title nang i-TKO sa sixth round si Miguel Gonzalez sa kanilang laban na ginanap sa Puebla, Mexico.<br/>Actually, overmatch ang laban.</p>
      <p>‘Ika nga eh, hindi pa tumutunog ang opening­ bell, lista na ‘yan!<br/>Kabi-kabilang good news ang nangyayari sa Philippine Sports, napakagandang Pamasko po sa ating lahat kaya muli ang pagbati ng Benchwarmer kay Jerwin at sa lahat ng atletang Pinoy.<br/>Mabuhay kayo!</p>
      <related>
        <a href="https://www.abante.com.ph/isport-lang-kakainggit-ang-vietnam.htm"/>
        <a href="https://www.abante.com.ph/pilipinas-nangunguna-sa-sea-games.htm"/>
        <a href="https://www.abante.com.ph/subukan-ang-soft-tennis1.htm"/>
      </related>
    </article>
  </body>
</html>