<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191209_Trump_haborui_betettek_a_Kereskedelmi_Vilagszovetsegnek_is"/>
    <meta property="og:site_name" content="HVG.hu"/>
    <meta property="article:published_time" content="2019-12-09T14:35:00+00:00"/>
    <meta property="og:title" content="Trump háborúi betettek a Kereskedelmi Világszervezetnek is"/>
    <meta property="og:description" content="Az USA és a tagországok közötti elhúzódó viták megbénították a WTO egyik legfőbb testületét."/>
  </head>
  <body>
    <article>
      <h1>Trump háborúi betettek a Kereskedelmi Világszervezetnek is</h1>
      <address><time datetime="2019-12-09T14:35:00+00:00">09 Dec 2019, 14:35</time> by <a rel="author">hvg.hu</a></address>
      <p>
        <b>Az USA és a tagországok közötti elhúzódó viták megbénították a WTO egyik legfőbb testületét.</b>
      </p>
      <p>Működése 25 évének legnagyobb válságát éli a szervezet: december 10-étől nem funkcionál a Kereskedelmi Világszervezet (WTO) hét tagú vitarendezési testülete, amely jelentős hatással lehet a többoldalú kereskedelmi kapcsolatok rendszerére. A testület ugyanis döntési jogkörrel rendelkezik a kereskedelmi viták kapcsán, valamint kikényszerítheti határozatainak betartását.</p>
      <p>Szerdától azonban nem lesz elég bírája a testületnek, ugyanis több fellebbviteli testületi tag mandátuma lejárt, a pozíciójuk pedig betöltetlen maradt. Három tagra van szükség a működésükhöz, az USA azonban évek óta akadályozza az új jelöltek kinevezését, mondván az egyes bírák a mandátumokon túllépve, pozíciójukat új kereskedelmi szabályok létrehozására használják – írta a <a href="https://www.theguardian.com/world/2019/dec/08/wto-faces-crisis-over-settlement-disputes-unless-trump-backs-off"><i>Guardian</i></a>.</p>
      <p>Az USA ahogy sok más területen a külkereskedelemben is a saját útját járja: egyrészt vámháborúba keveredett Kínával és több kereskedelmi partnerével is, másrészt pedig kilépett a transzatlanti kereskedelmi megállapodásból is mindamellett, hogy kétoldalú kereskedelmi tárgyalásokat folytatnak több országgal is.</p>
      <related>
        <a href="https://hvg.hu/gazdasag/20191203_100_szazalekos_buntetovammal_fenyegetik_az_amerikaiak_Franciaorszagot"/>
        <a href="https://hvg.hu/gazdasag/20191209_Donald_Trump_lehet_az_igazi_karacsonyi_Grincs"/>
      </related>
    </article>
  </body>
</html>