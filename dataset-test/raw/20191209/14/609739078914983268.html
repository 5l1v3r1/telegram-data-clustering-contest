<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/son-dakika-ceren-ozdemirin-yeni-goruntuleri-ortaya-cikti-41393422"/>
    <meta property="og:site_name" content="Hürriyet"/>
    <meta property="article:published_time" content="2019-12-09T14:08:00+00:00"/>
    <meta property="og:title" content="Son dakika haberi... Ceren Özdemir'in yeni görüntüleri ortaya çıktı"/>
    <meta property="og:description" content="Ordu'da Özgür Arduç tarafından bıçaklanarak öldürülen Ceren Özdemir'e ait yeni güvenlik kamerası görüntüleri ortaya çıktı. Görüntülerde Ceren'in olay günü üniversiteden çıkıp, bale kursuna gittiği, saatler sonra da kurstan çıkarak evine gitmek için yürüdüğü anlar yer alıyor."/>
  </head>
  <body>
    <article>
      <h1>Son dakika haberi... Ceren Özdemir'in yeni görüntüleri ortaya çıktı</h1>
      <address><time datetime="2019-12-09T14:08:00+00:00">09 Dec 2019, 14:08</time> by <a rel="author">Nedim KOVAN/ORDU (DHA)</a></address>
      <p>
        <b>Ordu'da Özgür Arduç tarafından bıçaklanarak öldürülen Ceren Özdemir'e ait yeni güvenlik kamerası görüntüleri ortaya çıktı. Görüntülerde Ceren'in olay günü üniversiteden çıkıp, bale kursuna gittiği, saatler sonra da kurstan çıkarak evine gitmek için yürüdüğü anlar yer alıyor.</b>
      </p>
      <figure>
        <video src="http://hurriyettv.cubecdn.net/2019/12/09/htv_41393433_360p.mp4"/>
      </figure>
      <p>
        <b>Galeri: </b>
        <a href="http://www.hurriyet.com.tr/galeri-ceren-ozdemirin-yeni-goruntuleri-41393429">Haberle ilgili daha fazla fotoğraf için galeriyi ziyaret edin.</a>
      </p>
      <p><a href="http://www.hurriyet.com.tr/haberleri/ordu">Ordu</a>'da balerin <a href="http://www.hurriyet.com.tr/haberleri/ceren-ozdemir">Ceren Özdemir</a>'i (20) bıçaklayarak öldüren cezaevi firarisi <a href="http://www.hurriyet.com.tr/haberleri/ozgur-arduc">Özgür Arduç</a>'un (35), cinayetten 1 gün önce genç kızın bale kursu yakınlarındaki sokakta yürürken güvenlik kamerasına yansıyan görüntüleri ortaya çıktı. Görüntülerde katil zanlısının Ceren'in bale kursunun bulunduğu binanın yanındaki alışveriş merkezi ile iş yerine girdiği; ardından sokakta kalabalık arasında yürüdüğü anlar yer alıyor.</p>
      <p>
        <b>CEREN'İ TAKİP ETMİŞ</b>
      </p>
      <p>Özgür Arduç'un olay günü Ceren'in yürüdüğü sokaktaki farklı güvenlik kameralarına yansıyan görüntüleri de ortaya çıktı. Görüntülerde katil zanlısının Ceren'i bir süre arkasından takip ettiği ardından da karşı kaldırıma geçip takibini sürdürdüğü anlar yer aldı.</p>
      <p>
        <b>GENÇ KIZIN SON GÖRÜNTÜLERİ</b>
      </p>
      <p>Balerin Ceren Özdemir'e ait yeni güvenlik kamerası görüntüleri de tespit edildi. Görüntülerde Ceren'in olay günü üniversiteden çıkıp bale kursuna gittiği, saatler sonra da kurstan çıkarak evine gitmek için yürüdüğü anlar yer alıyor.</p>
      <p>
        <b>GÜVENLİKÇİDEN PARA İSTEMİŞ</b>
      </p>
      <p>Öte yandan Özgür Arduç'un olaydan 1 gün önce öğle saatlerinde Ordu Ticaret Borsası'nın önünden geçtiği, buradaki güvenlik görevlisinden para istediği anlar da güvenlik kameralarına yansıdı.</p>
      <p>
        <b>KATİLİ YAKALATAN ESNAFA PLAKET: ÖLECEĞİMİ BİLSEM YİNE TAKİP EDERDİM</b>
      </p>
      <p>Ordu’da, balerin Ceren Özdemir’in katili cezaevi firarisi Özgür Arduç’u, sokakta takip edip, polise ihbar ederek yakalanmasını sağlayan esnaf Alpay Taşçı, o anları anlattı. Yaşanan olay nedeniyle çok üzgün olduğunu belirten esnaf Alpay Taşçı, "Katil ifadesinde beni kastedip, onu takip ettiğini söylemiş. Bu bilgiyi sonradan öğrendim. Beni dahi öldüreceğini söylemiş. Öleceğimi bilsem de onu yine de takip ederdim. O an korkmayarak, takibimi kesmedim. Ara sıra arkasına dönüp bakıyordu. Ben yine de peşinden gittim. Durumu polisi bildirmiştim, telefonum açıktı ve polisle irtibat halindeydim. Polislere katili yakalattım. Bu olaydan ötürü çok üzgünüm" dedi.</p>
      <p>Kentte cep telefonu işyeri sahibi esnaf Alpay Taşçı’ya, Ordu Elektrikçiler ve Sıhhi Tesisatçılar Odası’nca da plaket verildi. Ceren’in kabrini ziyaret ettiğini söyleyen Taşçı, "Böyle bir şeyle anılmak istemezdim. Herkes arayıp tebrik ediyor. Keşke Ceren hayatta olsaydı. Bu plaketi onun adına aldım. Dün de Ceren’in kabrini ziyaret ederek, ona dua ettim" diye konuştu.</p>
      <related>
        <a href="http://www.hurriyet.com.tr/gundem/ceren-ozdemirin-katil-zanlisinin-yakalanmadan-onceki-goruntuleri-ortaya-cikti-41393395"/>
      </related>
      <related>
        <a href="http://www.hurriyet.com.tr/gundem/cerenin-cinayetinden-4-saat-oncesi-goruntuler-ilk-kez-ortaya-cikti-41393330"/>
      </related>
      <related>
        <a href="http://www.hurriyet.com.tr/gundem/son-dakika-haberi-ceren-ozdemirin-katil-zanlisi-cezaevinde-intihar-girisiminde-bulundu-41392810"/>
      </related>
    </article>
  </body>
</html>