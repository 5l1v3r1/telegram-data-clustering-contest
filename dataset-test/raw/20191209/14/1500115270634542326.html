<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4949506/meeste-golden-globe-nominaties-voor-marriage-story"/>
    <meta property="og:site_name" content="RTL Boulevard"/>
    <meta property="article:published_time" content="2019-12-09T14:02:40+00:00"/>
    <meta property="og:title" content="Meeste Golden Globe-nominaties voor Marriage Story"/>
    <meta property="og:description" content="De film Marriage Story maakt in januari de meeste kans op een Golden Globe. De Netflix-film is genomineerd in zes categorieën, zo werd maandag bekendgemaakt. The Irishman en Once Upon a Time... in Hollywood hebben vijf kansen op een award en Joker en The Two Popes volgen met ieder vier nominaties."/>
  </head>
  <body>
    <article>
      <h1>Meeste Golden Globe-nominaties voor Marriage Story</h1>
      <address>
        <time datetime="2019-12-09T14:02:40+00:00">09 Dec 2019, 14:02</time>
      </address>
      <p>De film Marriage Story maakt in januari de meeste kans op een Golden Globe. De Netflix-film is genomineerd in zes categorieën, zo werd maandag bekendgemaakt. The Irishman en Once Upon a Time... in Hollywood hebben vijf kansen op een award en Joker en The Two Popes volgen met ieder vier nominaties.</p>
      <p><i>Marriage Story, The Irishman, Joker, The Two Popes</i> en 1917 strijden om het beeldje in de categorie beste filmdrama. <i>One Upon a Time... in Hollywood</i> is samen met <i>Dolemite Is My Name, Jojo Rabbit, Knives Out </i>en <i>Rocketman </i>genomineerd voor beste film, beste comedy en beste musical. In de regisseurscategorie nemen onder anderen Martin Scorsese (<i>The Irishman</i>), Quentin Tarantino (<i>One Upon a Time... in Hollywood</i>) en Todd Philips (<i>Joker</i>) het tegen elkaar op.</p>
      <p>Scarlett Johansson is voor haar rol in <i>Marriage Story </i>genomineerd voor beste actrice in een dramafilm. Ze neemt het op tegen Saoirse Ronan (<i>Little Women</i>), Charlize Theron (<i>Bombshell</i>), Renée Zellweger (<i>Judy</i>) en Cynthia Erivo (<i>Harriet</i>). Bij de mannen gaat de strijd tussen Christian Bale (<i>Ford v Ferrari)</i>, Antonio Banderas (<i>Pain and Glory</i>), Adam Driver (<i>Marriage Story</i>), Joaquin Phoenix (<i>Joker</i>) en Jonathan Pryce (<i>The Two Popes</i>).</p>
      <p>Met zeventien nominaties heeft Netflix veruit de meeste nominaties gepakt, HBO volgt met vijftien kansen. De nieuwe streamingdienst Apple TV+ scoorde zijn eerste drie nominaties dankzij <i>The Morning Show.</i> De serie is genomineerd voor beste drama en hoofdrolspeelsters Jennifer Aniston en Reese Witherspoon pakten beiden een nominatie voor beste actrice. Ook Olivia Colman (<i>The Crown</i>), Jodie Comer (<i>Killing Eve</i>) en Nicole Kidman (<i>Big Little Lies</i>) maken kans. <i>The Morning Show </i>neemt het in de categorie beste dramaserie op tegen <i>The Crown, Killing Eve, Big Little Lies </i>en <i>Succession.</i></p>
      <p>Kit Harington is ook genomineerd. Hij kan het slot van de hitserie <i>Game of Thrones </i>bekronen met een Globe voor beste acteur in een dramaserie. De andere nominaties gingen naar Brian Cox (<i>Succession)</i>, Rami Malek (<i>Mr. Robot)</i>, Tobias Menzies <i>(The Crown</i>) en Billy Porter (<i>Pose)</i>.</p>
      <p>De Golden Globes worden op 5 januari uitgereikt in Beverly Hills. Ricky Gervais is voor de vijfde keer de presentator van dienst.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4918631/ricky-gervais-keert-terug-als-presentator-golden-globes"/>
        <a href="https://www.rtlboulevard.nl/entertainment/artikel/4860266/tom-hanks-krijgt-oeuvreprijs-golden-globes"/>
        <a href="https://www.rtlboulevard.nl/entertainment/showbizz/artikel/4949836/live-op-de-rode-loper-premiere-van-huisvrouwen-bestaan-niet"/>
        <a href="https://www.rtlboulevard.nl/entertainment/showbizz/video/4949811/jeroen-pauw-omroepman-van-het-jaar"/>
        <a href="https://www.rtlboulevard.nl/entertainment/showbizz/video/4949796/leco-van-zadelhoff-toont-schitterende-verlovingsring"/>
        <a href="https://www.rtlboulevard.nl/entertainment/showbizz/artikel/4949621/monique-westenberg-deelt-cryptische-boodschap"/>
      </related>
      <related>
        <a href="https://www.rtlboulevard.nl/entertainment/music/artikel/4900971/gedoe-rondom-gevonden-golden-globes-jurk-lady-gaga"/>
      </related>
      <related>
        <a href="https://www.rtlboulevard.nl/entertainment/showbizz/artikel/4918631/ricky-gervais-keert-terug-als-presentator-golden-globes"/>
      </related>
      <related>
        <a href="https://www.rtlboulevard.nl/entertainment/artikel/4860266/tom-hanks-krijgt-oeuvreprijs-golden-globes"/>
      </related>
    </article>
  </body>
</html>