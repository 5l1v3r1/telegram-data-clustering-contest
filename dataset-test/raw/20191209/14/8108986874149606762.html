<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/vpershe-za-20-rokiv-yak-u-nebi-nad-hmelnichchinoyu-zsu-dozapravili-vin-10980184.html"/>
    <meta property="og:site_name" content="Всім"/>
    <meta property="article:published_time" content="2019-12-09T14:27:00+00:00"/>
    <meta property="og:title" content="Вперше за 20 років: як у небі над Хмельниччиною ЗСУ дозаправили винищувачі (ВІДЕО)"/>
    <meta property="og:description" content="У небі Хмельниччини успішно проведено перший політ бомбардувальників із стиковкою системи дозаправки."/>
  </head>
  <body>
    <article>
      <h1>Вперше за 20 років: як у небі над Хмельниччиною ЗСУ дозаправили винищувачі (ВІДЕО)</h1>
      <address><time datetime="2019-12-09T14:27:00+00:00">09 Dec 2019, 14:27</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>У небі Хмельниччини успішно проведено перший політ бомбардувальників із стиковкою системи дозаправки.</li>
      </ul>
      <p>Бригада тактичної авіації Повітряних сил ЗСУ вперше за 20 років провела тренувальну дозаправку винищувачів у повітрі. Відбулося це у Хмельницькій області. Про це повідомляє Командування Повітряних Сил ЗСУ у Facebook.</p>
      <p>Як зазначається, винищувачі Су-24М, Су-24МР і Л-39 зі складу 7-ї бригади тактичної авіації імені Петра Франка Повітряних сил ЗСУ імітували дозаправку в денний і нічний час. Зробили це, щоб підвищити навички пілотування за різних умов. Окрім того, так перевірили справність стикувальної системи. Адже, як інформують, підвісний агрегат заправки (УПАЗ) використали після його ремонту і модернізації на Миколаївському авіаремонтному підприємстві "НАРП".</p>
      <p>У дозаправці взяли участь кращі екіпажі "сушок". Адже, як уточняють, подібні польоти з дозаправкою у повітрі не проводили понад 20 років. </p>
      <p>При цьому додають що пілоти ЗСУ проходили тренування з дозаправки винищувачів F-15C у рамках навчань "Чисте небо ­– 2018" НАТО та на навчаннях у Каліфорнії.</p>
      <p>
        <b>Отже, як усе було в небі, дивіться на відео:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkpszsu%2Fvideos%2F974250232946291%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p> </p>
    </article>
  </body>
</html>