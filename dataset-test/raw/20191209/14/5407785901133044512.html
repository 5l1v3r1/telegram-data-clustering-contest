<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/esenyurt-ta-zihinsel-engelli-genc-kizi-tacizden-12701430-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T14:40:45+00:00"/>
    <meta property="og:title" content="Esenyurt'ta zihinsel engelli kızı tacizden liseliler kurtardı"/>
    <meta property="og:description" content="İstanbul'un Esenyurt ilçesinde bulunan Gaziler Parkı'nda zihinsel engelli kızı elle taciz ettiği gerekçesiyle 52 yaşındaki şahıs, lise öğrencileri tarafından darp edildi. Zihinsel engelli kızın taciz edildiğini gören lise öğrencileri tacizci şahsı bir süre darp ettikten sonra polis ekiplerine haber verdi. Şahıs hastanelik oldu."/>
  </head>
  <body>
    <article>
      <h1>Esenyurt'ta zihinsel engelli kızı tacizden liseliler kurtardı</h1>
      <address>
        <time datetime="2019-12-09T14:40:45+00:00">09 Dec 2019, 14:40</time>
      </address>
      <p>Esenyurt'ta parkta zihinsel engelli genç kızı taciz ettiği iddia edilen 52 yaşındaki G.T. lise öğrencileri tarafından darp edildikten sonra <a href="https://www.haberler.com/polis/"><b>polis</b></a> tarafından gözaltına alındı.</p>
      <h3>ELLE TACİZ EDİNCE LİSE ÖĞRENCİLERİ TARAFINDAN DARP EDİLDİ</h3>
      <p>Olay, Mehterçeşme Mahallesi Gaziler Parkı'nda saat 16.00 sıralarında meydana geldi. İddiaya göre, 19 yaşındaki H.A. adlı zihinsel engelli genç kız bankta oturduğu sırada, yanına gelen 52 yaşındaki G.T. tarafından taciz edildi. Genç kızın elle taciz edildiğini gören lise öğrencileri, G.T.'yi darp etmeye başladı. Çevredekilerin bildirmesi üzerine olay yerine polis ekipleri sevk edildi. Polis ekipleri, G.T.'yi lise öğrencilerinin elinden aldı. Hastaneye kaldırılan G.T.'nin başına 8 dikiş atıldığı öğrenildi. G.T. tedavisinin ardından polis merkezine götürüldü. Polisin olaya ilişkin soruşturması sürüyor.</p>
      <figure>
        <img src="https://foto.haberler.com/haber/2019/12/09/esenyurt-ta-zihinsel-engelli-kizi-tacizden-12701430_883_o.jpg"/>
      </figure>
      <p>Kaynak: DHA</p>
      <h4>Haber Videosu</h4>
      <p>: <a href="https://www.haberler.com/video/esenyurt-ta-zihinsel-engelli-genc-kizi-tacizden-12701430-videosu/">Esenyurt'ta zihinsel engelli kızı tacizden liseliler kurtardı</a></p>
    </article>
  </body>
</html>