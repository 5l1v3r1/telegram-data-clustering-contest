<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191209_04758243"/>
    <meta property="og:site_name" content="Het Nieuwsblad"/>
    <meta property="article:published_time" content="2019-12-09T14:13:00+00:00"/>
    <meta property="og:title" content="Vanaf woensdag stakingen in verschillende gevangenissen: “Actie is onvermijdelijk”"/>
    <meta property="og:description" content="De christelijke en socialistische vakbonden roepen op tot een 24 urenstaking in alle gevangenissen vanaf 11 december 22 uur. De vakbonden hadden vorige wee..."/>
  </head>
  <body>
    <article>
      <h1>Vanaf woensdag stakingen in verschillende gevangenissen: “Actie is onvermijdelijk”</h1>
      <address>
        <time datetime="2019-12-09T14:13:00+00:00">09 Dec 2019, 14:13</time>
      </address>
      <p>
        <b>
          <b>De christelijke en socialistische vakbonden roepen op tot een 24 urenstaking in alle gevangenissen vanaf 11 december 22 uur. De vakbonden hadden vorige week al gedreigd met de actie, maar die is nu “onvermijdelijk” nadat nieuw overleg op maandag niets opleverde.</b>
        </b>
      </p>
      <p>ACV en ACOD zijn misnoegd dat de regering-Michel “voortdurend heeft gesnoeid in de werkings- en personeelsbudgetten van het gevangeniswezen”. Met de staking willen de twee grootste vakbonden in de sector een “duidelijk signaal” geven aan de volgende federale regering, zegt Gino Hoppe van ACOD.</p>
      <p>In het kader van de staking zullen militanten van ACV donderdag om 10.30 uur verzamelen aan het kabinet van de minister van Justitie Koen Geens (CD&amp;V) aan de Waterloolaan, terwijl militanten van ACOD op vier locaties een stakingspost zullen opzetten.</p>
    </article>
  </body>
</html>