<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://devilpage.pl/index/news/komentarze/62531/lindelof-nasze-ataki-musza-zaczynac-sie-juz-w-obronie/"/>
    <meta property="og:site_name" content="DevilPage.pl"/>
    <meta property="article:published_time" content="2019-12-09T14:57:00+00:00"/>
    <meta property="og:title" content="Lindelof: Nasze ataki muszą zaczynać się już w obronie"/>
    <meta property="og:description" content="Victor Lindelof w ostatnim wywiadzie z Premier League TV wyjawił, że Ole Gunnar Solskjaer dał obrońcom Manchesteru United szczegółowe instrukcje, odnośnie wyprowadzania akcji od własnej bramki."/>
  </head>
  <body>
    <article>
      <h1>Lindelof: Nasze ataki muszą zaczynać się już w obronie</h1>
      <address><time datetime="2019-12-09T14:57:00+00:00">09 Dec 2019, 14:57</time> by <a rel="author" href="https://devilpage.pl/index/profile/pokaz/2/matheo/" target="_blank">matheo</a></address>
      <p>
        <b>Victor Lindelof w ostatnim wywiadzie z <i>Premier League TV</i> wyjawił, że Ole Gunnar Solskjaer dał obrońcom Manchesteru United szczegółowe instrukcje, odnośnie wyprowadzania akcji od własnej bramki.</b>
      </p>
      <p>Lindelof pytany, czy w meczu z Manchesterem City (2:1) obrońcy mieli wyprowadzać akcje od własnej bramki, odpowiedział: – Tak. Chcemy inicjować akcje już z tyłu i kilka razy próbowaliśmy tego z Manchesterem City. Ze zmiennym szczęściem oczywiście.<br/><br/>– Musimy być natomiast odważni i rozpoczynać grę ode mnie, Davida i Harry’ego. Staram się to robić i zaczynać konstruowanie ataku od tyłu. Jeśli podam piłkę do ofensywnych zawodników, bo to oni powinni ją mieć, wtedy są w stanie stworzyć nam okazję.<br/><br/>Lindelof pytany o swoją ocenę derbowego starcia z Manchesterem City przyznaje: – Jako całość broniliśmy się bardzo, bardzo dobrze. Chcę powiedzieć wszystkim moim kolegom z boiska: „dobra robota”.<br/><br/>– Trzeba być skoncentrowanym przez całe spotkanie i to właśnie zrobiliśmy. Chcieliśmy oczywiście czystego konta, ale i tak bierzemy te trzy punkty – dodaje Lindelof.</p>
    </article>
  </body>
</html>