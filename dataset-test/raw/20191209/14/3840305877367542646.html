<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/romanii-cheltuiesc-pe-mancare-cel-mai-mult-din-uniunea-europeana-aproape-28-din-totalul-cheltuielilor-de-consum-309910.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T14:03:58+00:00"/>
    <meta property="og:title" content="Românii cheltuiesc pe mâncare cel mai mult din Uniunea Europeană, aproape 28% din totalul cheltuielilor de consum"/>
    <meta property="og:description" content="Românii sunt europenii care cheltuiesc cel mai mult pentru alimente și băuturi răcoritoare. Mai exact, estde vorba despre 27,8% din totalul cheltuielilor de consum. Ponderi peste media UE (12,1%) fiind consemnate..."/>
  </head>
  <body>
    <article>
      <h1>Românii cheltuiesc pe mâncare cel mai mult din Uniunea Europeană, aproape 28% din totalul cheltuielilor de consum</h1>
      <address><time datetime="2019-12-09T14:03:58+00:00">09 Dec 2019, 14:03</time> by <a rel="author">B1.ro</a></address>
      <p>Românii sunt europenii care cheltuiesc cel mai mult pentru alimente și băuturi răcoritoare. Mai exact, estde vorba despre 27,8% din totalul cheltuielilor de consum.</p>
      <p>Ponderi peste media <a href="https://www.b1.ro/tag/ue-51869.html">UE</a> (12,1%) fiind consemnate în Lituania (20,9%) și Estonia (19,6%), potrivit datelor aferente anului 2018 publicate luni de biroul european de statistică Eurostat. </p>
      <p>Ponderi de sub 10% din totalul cheltuielilor de consum ale gospodăriilor au fost înregistrate în patru state membre: Marea Britanie (7,8%), Irlanda (8,7%), Luxembourg (9,1%) și Austria (9,7%), scrie News.ro.</p>
      <p>În 2018, gospodăriile din Uniunea Europeană au cheltuit pentru alimente și băuturi răcoritoare peste 1.047 de miliarde de euro, sumă echivalentă cu 6,6% din PIB-ul <a href="https://www.b1.ro/tag/ue-51869.html">UE</a>. </p>
      <p>Ponderea de 12,1% a cheltuielilor pentru alimente și băuturi răcoritoare în totalul cheltuielilor de consum pe gospodările este a treia mare categorie de cheltuieli la nivelul Uniunii Europene, după ”îngrijirea locuinței, apă, electricitate, gaze și alți carburanți”, care au reprezentat anul trecut 24% din total, și ”transporturi”, care au reprezentat 13,2% din total. În perioada 2008-2018, ponderea alimentelor în totalul cheltuielilor pe gospodărie a scăzut sau a rămas stabilă în majoritatea statelor membre pentru care au fost disponibile date în 2018. </p>
      <p> </p>
    </article>
  </body>
</html>