<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44528-finse-sanna-marin-34-de-jongste-regeringsleider-ter-wereld"/>
    <meta property="og:site_name" content="FunX"/>
    <meta property="article:published_time" content="2019-12-09T14:32:00+00:00"/>
    <meta property="og:title" content="Finse Sanna Marin (34) de jongste regeringsleider ter wereld"/>
    <meta property="og:description" content="Door:"/>
  </head>
  <body>
    <article>
      <h1>Finse Sanna Marin (34) de jongste regeringsleider ter wereld</h1>
      <address>
        <time datetime="2019-12-09T14:32:00+00:00">09 Dec 2019, 14:32</time>
      </address>
      <p>|</p>
      <p>Door:</p>
      <p>Elize</p>
      <p>
        <b>Sanna Marin is zondagavond verkozen tot nieuwe premier van Finland. Daarmee is de 34-jarige vrouw de jongste democratische regeringsleider ter wereld. </b>
      </p>
      <h3>Vrouwen</h3>
      <p>Dat Marin zo'n jonge premier is, is niet het enige bijzondere aan de regering van Finland. Ze zal een coalitie leiden van <a href="https://www.washingtonpost.com/world/europe/finlands-next-prime-minister-breaks-the-mold-in-many-ways/2019/12/09/b11a9df2-1a70-11ea-977a-15a6710ed6da_story.html">vijf politieke partijen die allemaal een vrouwelijke leider hebben</a>. Ook zij zijn bijna allemaal nog in de dertig: de 32-jarige Katri Kulmuni, de 32-jarige Li Andersson, de 34-jarige Maria Ohisalo en de 55-jarige Anna-Maja Henriksson.</p>
      <figure>
        <iframe data-src="https://twitter.com/AnnaRydholm/status/1203993011006382085" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Progressief</h3>
      <p>Voormalig premier van Finland Alexander Stubb heeft op Twitter zijn blijdschap uitgesproken over de huidige regering. <i>"Mijn partij is niet in de regering, maar ik ben blij dat de leiders van de vijf partijen allemaal vrouw zijn", </i>schrijft hij. <i>"Dat toont aan dat Finland een modern en progressief land is. De meerderheid van mijn partij was ook vrouw. Op een dag zal je gender er niet meer toe doen in de politiek."</i></p>
      <h3>Politieke carrière</h3>
      <p>Sanna Marin, die als sinds haar 27e actief is in de politiek, was al vicevoorzitter van haar partij, de Finse sociaaldemocraten. Daarnaast was ze minister van Transport en Communicatie. </p>
      <p>Als premier wacht Marin een moeilijke taak. De afgelopen maanden vonden er flinke stakingen in Finland plaats. Daarnaast is Finland tot het einde van het jaar voorzitter van de Europese Unie. Later deze week is er een belangrijke EU-top in Brussel. Finland speelt hierbij een belangrijke rol bij de onderhandelingen over de nieuwe begroting.</p>
      <figure>
        <iframe data-src="https://twitter.com/leadersonline1/status/1203941656656932866" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/43795-ethiopische-premier-abiy-ahmed-krijgt-nobelprijs-voor-de-vrede"/>
        <a href="https://www.funx.nl/news/up-2-date/41409-nieuw-zeelandse-premier-geeerd-op-burj-khalifa-moslims-voelen-oprechte-empathie-en-steun"/>
      </related>
    </article>
  </body>
</html>