<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907171/alle-ajax-scenario-s-topclubs-f-spurs-en-real-madrid-ontlopen-of-europa-league.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T14:50:00+00:00"/>
    <meta property="og:title" content="De scenario's: Ajax kan absolute topclubs ontlopen, maar moet op tellen passen"/>
    <meta property="og:description" content="Na de driepunter tegen Lille OSC is de Champions League-situatie een stuk overzichtelijker geworden voor Erik ten Hag en zijn mannen. VoetbalPrimeur blikt vooruit op het allesbeslissende groepsduel met Valencia: wat kan er dinsdag gebeuren voor Ajax? En hoe ziet de eventuele route na de groepsfase eruit? De stand van zaken:1. Ajax 5-102. Valencia 5-83. Chelsea 5-84. Lille OSC 5-1 Valencia klaar voor Ajax: &quot;Het is de belangrijkste wedstrijd van het seizoen&quot; 'Ajax in spanning: Onana en Promes onderworpen aan uitgebreide test' Valencia komt met bevestiging: Cillessen ontbreekt tegen Ajax"/>
  </head>
  <body>
    <article>
      <h1>De scenario's: Ajax kan absolute topclubs ontlopen, maar moet op tellen passen</h1>
      <address>
        <time datetime="2019-12-09T14:50:00+00:00">09 Dec 2019, 14:50</time>
      </address>
      <p>
        <b>Na de driepunter tegen Lille OSC is de Champions League-situatie een stuk overzichtelijker geworden voor Erik ten Hag en zijn mannen. VoetbalPrimeur blikt vooruit op het allesbeslissende groepsduel met Valencia: wat kan er dinsdag gebeuren voor Ajax? En hoe ziet de eventuele route na de groepsfase eruit?</b>
      </p>
      <p><b>De stand van zaken:</b><br/>1. Ajax 5-10</p>
      <p>2. Valencia 5-8</p>
      <p>3. Chelsea 5-8</p>
      <p>4. Lille OSC 5-1</p>
      <p><b>Scenario 1: Ajax wint<br/></b>Niets aan de hand: Ajax eindigt boven Chelsea en Valencia, wordt voor het eerst sinds 1995 Champions League-groepswinnaar en haalt voor het tweede achtereenvolgende seizoen de knock-outfase. In dat geval ontloopt het een groot aantal absolute topclubs: Paris Saint-Germain, Bayern München, Manchester City, Juventus en FC Barcelona zijn al zeker van groepswinst, Liverpool en RB Leipzig liggen ook op koers.</p>
      <p><b>Scenario 2: Ajax speelt gelijk<br/></b>In dit geval is Ajax door, maar zal het ook met een schuin oog naar Chelsea-Lille moeten kijken. Winnen <i>The Blues</i> hun laatste wedstrijd, dan verdrijven ze Ajax op basis van onderling resultaat naar plek twee in de poule.</p>
      <figure>
        <img src="https://i.gyazo.com/8db7ff0d8fe55f88df4c92d99d940b94.jpg"/>
      </figure>
      <p>In dat geval treffen de Amsterdammers dus één van de groepswinnaars, maar ontlopen ze enkele oude bekenden van vorig seizoen: Real Madrid en Tottenham Hotspur weten al dat ze als tweede in hun poule gaan eindigen. In de overige poules wordt nog volop gestreden om plek twee: Atlético Madrid-Bayer Leverkusen en Internazionale-Borussia Dortmund zijn de meest in het oog springende tweestrijden.</p>
      <p><b>Scenario 3: Ajax verliest<br/></b>Eindigen als nummer één of nummer twee in de poule: het is dus een wereld van verschil. Maar als Ajax thuis van Valencia verliest, heeft men dat luxeprobleem niet. Sterker nog: dan moet Ajax hopen dat het al lang en breed uitgeschakelde Lille stunt tegen Chelsea. Als Valencia én Chelsea de volle buit pakken, is het 'gewoon' Europa League-voetbal in Amsterdam na de winterstop. Tien punten of niet.</p>
      <figure>
        <iframe src="https://www.youtube.com/embed/3W1MIQA3VfU" width="640" height="360" data-service="Youtube" scrolling="no"/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/907130/valencia-klaar-voor-ajax-het-is-de-belangrijkste-wedstrijd-van-het-seizoen-.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/907138/-ajax-in-spanning-onana-en-promes-onderworpen-aan-uitgebreide-test-.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/907173/valencia-komt-met-bevestiging-cillessen-niet-in-actie-tegen-ajax.html?campname=highlighted-content&amp;camplink=onderaan"/>
      </related>
    </article>
  </body>
</html>