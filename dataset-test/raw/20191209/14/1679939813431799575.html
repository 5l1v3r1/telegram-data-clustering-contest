<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/spectacolul-poveste-magie-de-craciun-in-premiera-la-teatrul-luceafarul-din-capitala-_3061323.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T14:03:19+00:00"/>
    <meta property="og:title" content="Spectacolul-poveste ”Magie de Crăciun”, în premieră la Teatrul Luceafărul din Capitală"/>
    <meta property="og:description" content="Actorii de la Teatrul ”Luceafărul” vin cu o premieră pentru publicul de acasă. Este vorba despre spectacolul-poveste ”Magie de Crăciun” în regia lui Ion Jitari, în care actorii îndeamnă oamenii să fie mai buni în perioada sărbătorilor. Lucrarea va fi prez"/>
  </head>
  <body>
    <article>
      <h1>Spectacolul-poveste ”Magie de Crăciun”, în premieră la Teatrul Luceafărul din Capitală</h1>
      <address><time datetime="2019-12-09T14:03:19+00:00">09 Dec 2019, 14:03</time> by <a rel="author">PUBLIKA.MD</a></address>
      <p>
        <b>Actorii de la Teatrul ”Luceafărul” vin cu o premieră pentru publicul de acasă. Este vorba despre spectacolul-poveste ”Magie de Crăciun” în regia lui Ion Jitari, în care actorii îndeamnă oamenii să fie mai buni în perioada sărbătorilor. Lucrarea va fi prezentată mâine, la ora 10:00. Azi s-au făcut ultimele pregătiri, iar echipa noastră de filmare a aflat mai multe secrete din culise.  </b>
      </p>
      <p>Spectacolul prezintă istoria unei familii sărace, unde tatăl este luat în robie, iar mama își întreține cu greu cei doi copii. Toată povestea pornește de la dorința copiilor ca moș Crăciun să îl aducă pe tatăl lor acasă. În rolul de copii sunt actorii Rodica Mereuță și Ion Prisacara. <br/><br/>”Suntem săraci, dar cu un suflet, cu o inimă mare, care mereu suntem alături de mama și o ajutăm în toate”, a spus actriţa, Rodica Mereuţă.<br/><br/>”Chiar dacă noi suntem copii, noi avem o vârstă în care suntem tari. Adică, nu ne este frică de nimic. De muncă, nici de sărăcia în care noi trăim. Eu sunt un băiețaș care am rămas în locul tatălui”, a menţionat actorul, Ion Prisacara.<br/><br/><b>Iar rolurile părinţilor sunt interpretate de Valentin Munteanu și Vitalia Grigoriu.</b> <br/><br/>”Rolul meu de tată, fiind și în viață și în acest spectacol, m-a învățat să fiu cu mult mai bun. Este un spectacol de viață. Tata împreună cu soția și copiii, vor transmite tuturor, că faptele bune se fac la noi acasă și putem să le facem însăși noi”, a spus actorul, Valentin Munteanu.<br/><br/>”E despre adevăratele valori. Cred că: despre bunătate, bunăvoință, răbdare și sigur despre iubire”, a spus actriţa, Vitalia Grigoriu.<br/><br/><b>Moș Crăciun apare ca un bătrânel simplu, fără haine strălucitoare și plete dalbe. Acesta nu aduce doar cadouri, ci îndeamnă oamenii să fie mai buni și mai darnici.</b><br/><br/>Premiera spectacolului va avea loc mâine, la orele 10:00, 12:00 și 14:00. Spectacolul se va juca de trei ori pe zi, până la sfârșitul lunii decembrie, iar prețul unui bilet variază între 60 și 70 de lei.</p>
    </article>
  </body>
</html>