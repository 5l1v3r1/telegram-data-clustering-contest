<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.napi.hu/nemzetkozi_vallalatok/kilencveneves_whiskeyket_arvereznek_el.696529.html"/>
    <meta property="og:site_name" content="Napi.hu"/>
    <meta property="article:published_time" content="2019-12-09T14:52:00+00:00"/>
    <meta property="og:title" content="Kilencvenéves whiskeyket árvereznek el"/>
    <meta property="og:description" content="Elárverezik a világ legnagyobbjának tartott, magánkézben lévő skótwhisky-gyűjteményét, a több mint 3900 üvegért 7-8 millió fontot (2,7 - 3,1 milliárd forint) várnak - adta hírül az MTI."/>
  </head>
  <body>
    <article>
      <h1>Kilencvenéves whiskeyket árvereznek el</h1>
      <h2>Elárverezik a világ legnagyobbjának tartott, magánkézben lévő skótwhisky-gyűjteményét, a több mint 3900 üvegért 7-8 millió fontot (2,7 - 3,1 milliárd forint) várnak - adta hírül az MTI.</h2>
      <address><time datetime="2019-12-09T14:52:00+00:00">09 Dec 2019, 14:52</time> by <a rel="author" href="https://www.napi.hu/szerzo/Domokos%20Erika" target="_blank">Domokos Erika</a></address>
      <p>Az ausztráliai székhelyű <a href="https://www.napi.hu/nemzetkozi_gazdasag/alkohol-whiskey-skocia.678860.html">Whisky </a>Auctioner az interneten tartja az árverést jövőre - írta a BBC hírportálja. Az aukciósház leírása szerint a gyűjtemény "a 20. századi skótwhisky-lepárló üzemeket a legteljesebben bemutató, legnagyobb kollekció".</p>
      <p>A palackokat egy 2014-ben elhunyt amerikai üzletember hagyatékából adják el.</p>
      <p>A coloradói Richard Gooding, aki az üdítőital-iparban dolgozott, több mint 20 éven át gyűjtötte a skót whiskyt.</p>
      <p>A gyűjteményben már egykor híres skót lepárlók, mint a Stromness vagy a Dallas Dhu palackjai is szerepelnek, de a világ legkeresettebb whiskyjei, a The Macallan 1926 Valerio Adamija vagy 1926 Fine and Rare-je is megtalálhatók.</p>
      <p>Októberben majdnem másfél millió fontot adtak egy The Macallan 1926 egy palackjáért egy árverésen.</p>
      <p>A kollekciót eddig Gooding coloradói házának egy külön a whiskyk számára fenntartott szobájában őrizték - írta az MTI.</p>
    </article>
  </body>
</html>