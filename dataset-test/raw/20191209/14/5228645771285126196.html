<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/12/09/michael_b_jordan_szulok/"/>
    <meta property="og:site_name" content="VELVET"/>
    <meta property="article:published_time" content="2019-12-09T14:29:00+00:00"/>
    <meta property="og:title" content="A Fekete Párduc szívtiprója 31 évesen még a szüleivel élt"/>
    <meta property="og:description" content="Napjainkban nem ritka, hogy a gyerekek későn repüljenek ki a szülői házból. A színész azonban még a harmadik x után is élvezte az otthon melegét."/>
  </head>
  <body>
    <article>
      <h1>A Fekete Párduc szívtiprója 31 évesen még a szüleivel élt</h1>
      <address><time datetime="2019-12-09T14:29:00+00:00">09 Dec 2019, 14:29</time> by <a rel="author" href="https://velvet.hu/szerzo/grosz_petra" target="_blank">Grósz Petra</a></address>
      <p><a href="https://velvet.hu/kockahas/2018/11/29/nem_is_gondolta_volna_hogy_valaha_igy_fog_kinezni/">Michael B. Jordan</a> első blikkre nem az a típus, aki minden este az édesanyjához megy haza. A 32 éves színész azonban hosszú éveken át élt a szüleivel - olyannyira, hogy miután 2018-ban vett nekik egy házat, ő is beköltözött velük együtt.</p>
      <p>Jordan az Ellen Show-ban mesélt arról, hogy mindig is az volt az egyik álma, hogy vegyen egy hatalmas házat a szüleinek. Ez sikerült is neki, Kaliforniában meg is találta a szóban forgó villát, és ő maga is odaköltözött a szüleihez. Amikor a Creed 2-t forgatták, a színész még otthon élt, bár elmondása szerint tervezte, hogy minél hamarabb kirepül a családi fészekből, ugyanis elég kellemetlenül érintette, amikor éjszaka meztelenül kiosont a konyhába, majd szembetalálkozott az édesanyjával.</p>
      <figure>
        <iframe src="https://www.youtube.com/embed/5nItNLfdwe4" width="560" height="315" data-service="Youtube" scrolling="no"/>
      </figure>
      <related>
        <h4>KAPCSOLÓDÓ</h4>
        <a href="https://velvet.hu/kockahas/2018/11/29/nem_is_gondolta_volna_hogy_valaha_igy_fog_kinezni/"/>
      </related>
    </article>
  </body>
</html>