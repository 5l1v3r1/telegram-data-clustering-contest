<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/12/09/n-korea-envoy-says-impatient-old-trump-might-change-kim-s-views-kcna"/>
    <meta property="og:site_name" content="euronews"/>
    <meta property="article:published_time" content="2019-12-09T14:22:11+00:00"/>
    <meta property="og:title" content="کره شمالی: چیزی برای از دست دادن نداریم"/>
    <meta property="og:description" content="کیم یونگ چول، دیپلمات ارشد کره شمالی دونالد ترامپ را پیرمرد عجول توصیف کرد و با هشدار دوباره به پایان قریب‌الوقوع ضرب‌الاجل پیونگ یانگ به واشنگتن برای احیای مذاکرات گفت: «ما دیگر چیز زیادی برای از دست دادن نداریم.»"/>
  </head>
  <body>
    <article>
      <h1>کره شمالی: چیزی برای از دست دادن نداریم</h1>
      <address><time datetime="2019-12-09T14:22:11+00:00">09 Dec 2019, 14:22</time> by <a rel="author">یورونیوز فارسی </a></address>
      <p>یک مقام عالی‌رتبه کره شمالی تهدید کرد در صورتی که دونالد ترامپ به دادن بیانیه‌های نامناسب و خطرناک ادامه دهد، کیم جونگ اون می‌تواند نظرش را درباره رئیس جمهوری ایالات متحده آمریکا تغییر دهد.</p>
      <p>مذاکرات خلع سلاح هسته‌ای شبه جزیره کره میان پیونگ یانگ و واشنگتن از ماه اکتبر و همزمان با پایان زودهنگام و بدون نتیجه آخرین دور گفت‌وگوها میان دو طرف، عملا متوقف شده است.</p>
      <p>کیم یونگ چول، دیپلمات ارشد کره شمالی که گفته می‌شود نقش پررنگی در مذاکرات میان کشورش و ایالات متحده داشته است، روز دوشنبه دونالد ترامپ را پیرمرد عجول توصیف کرد و با هشدار دوباره به پایان قریب‌الوقوع ضرب‌الاجل پیونگ یانگ به واشنگتن برای احیای مذاکرات گفت: «ما دیگر چیز زیادی برای از دست دادن نداریم.»</p>
      <ul>
        <li>
          <a href="https://farsi.euronews.com/2019/11/15/north-korea-media-calls-u-s-democrat-biden-a-rabid-dog">رسانه‌ دولتی کره‌ شمالی جو بایدن را «سگ هار» نامید</a>
        </li>
        <li>
          <a href="https://farsi.euronews.com/2019/11/10/united-states-very-actively-asking-north-korea-to-return-to-talks-south-korea">کره جنوبی: آمریکا به طور جدی از کره شمالی می‌خواهد به میز مذاکرات بازگردد</a>
        </li>
      </ul>
      <p>مناسبات میان کره شمالی و ایالات متحده آمریکا در نخستین ماه‌های به قدرت رسیدن دونالد ترامپ به شدت متشنج شد و رهبران دو کشور یکدیگر را به جنگ تهدید کردند. با این حال کره شمالی از زمان برگزاری المپیک زمستانی سال ۲۰۱۸ در کره جنوبی، نشانه‌هایی از تمایل با عادی‌سازی روابط با سئول و حتی واشنگتن را از خود نشان داد. پس از آن کیم جونگ اون و دونالد ترامپ در سه نوبت در سنگاپور، ویتنام و مرز دو کره با یکدیگر دیدار کردند. با این حال مذاکرات فنی و دیپلماتیک میان ایالات متحده آمریکا و کره شمالی تاکنون بدون نتیجه بوده است.</p>
      <p>کره شمالی در ماه‌های اخیر به کرات موشک‌های میان برد آزمایشی شلیک کرده است.</p>
      <p>
        <a href="https://twitter.com/euronews_pe">
          <b>به توییتر یورونیوز فارسی بپیوندید</b>
        </a>
      </p>
    </article>
  </body>
</html>