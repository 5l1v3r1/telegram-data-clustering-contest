<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907168/sky-sports-everton-wil-ontslagen-manager-terughalen-naar-premier-league.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="Sky Sports: Everton wil ontslagen manager terughalen naar Premier League"/>
    <meta property="og:description" content="Everton is in de zoektocht naar een nieuwe manager uitgekomen bij Unai Emery. Dat meldt Sky Sports maandag. De Spanjaard werd onlangs ontslagen bij Arsenal, maar kan snel weer aan de bak in de Premier League."/>
  </head>
  <body>
    <article>
      <h1>Sky Sports: Everton wil ontslagen manager terughalen naar Premier League</h1>
      <address>
        <time datetime="2019-12-09T14:00:00+00:00">09 Dec 2019, 14:00</time>
      </address>
      <p>
        <b>Everton is in de zoektocht naar een nieuwe manager uitgekomen bij Unai Emery. Dat meldt Sky Sports maandag. De Spanjaard werd onlangs ontslagen bij Arsenal, maar kan snel weer aan de bak in de Premier League.</b>
      </p>
      <p>Emery sprak de laatste dagen 'informeel' met Everton, dat - vermoedelijk in de persoon van directeur Marcel Brands - speciaal voor de Spaanse manager naar Londen was gekomen. Het ligt niet voor de hand dat er op korte termijn witte rook komt. Emery wil eerst op adem komen na zijn turbulente Arsenal-periode en heeft volgens <a href="https://www.skysports.com/football/news/11671/11882197/unai-emery-former-arsenal-boss-approached-by-everton-for-manager-job">Sky Sports</a> meer bedenktijd nodig.</p>
      <p>Everton is op zoek naar een nieuwe manager na de breuk met Marco Silva, die de ploeg dit seizoen niet aan de praat kreeg. Interim-manager Duncan Ferguson leidde <i>The Toffees</i> in zijn eerste wedstrijd naar een 3-1 zege op Chelsea. Naast Emery staat naar verluidt Carlo Ancelotti (Napoli) op het verlanglijstje, terwijl de door Bayern MÃ¼nchen ontslagen Niko Kovac afgelopen weekend werd gespot op Goodison Park.</p>
      <aside>Lees meer<br/><a href="https://www.voetbalprimeur.be/nieuws/906889/-big-dunc-effect-vechtmachine-everton-verrast-chelsea-met-invaller-batshuayi.html?campname=highlighted-content&amp;camplink=onderaan">'Big Dunc-effect': vechtmachine Everton verrast Chelsea met invaller Batshuayi</a></aside>
    </article>
  </body>
</html>