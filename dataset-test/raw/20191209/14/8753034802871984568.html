<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/jdn49z/tidligere-engelsk-toppdommer-skal-doemme-i-norsk-2-divisjon"/>
    <meta property="og:site_name" content="Aftenbladet"/>
    <meta property="article:published_time" content="2019-12-09T14:54:34+00:00"/>
    <meta property="og:title" content="Tidligere Premier League-dommer skal dømme i norsk 2. divisjon"/>
    <meta property="og:description" content="Bobby Madley har dømt 91 Premier League-kamper. Neste sesong skal han dømme kamper på nivå tre."/>
  </head>
  <body>
    <article>
      <h1>Tidligere Premier League-dommer skal dømme i norsk 2. divisjon</h1>
      <h2>Bobby Madley har dømt 91 Premier League-kamper. Neste sesong skal han dømme kamper på nivå tre.</h2>
      <address><time datetime="2019-12-09T14:54:34+00:00">09 Dec 2019, 14:54</time> by <a rel="author">Bernhard Veland</a></address>
      <p>Norges Fotballforbund har satt opp sin liste over godkjente dommere for neste sesong.</p>
      <p>
        <a href="https://www.fotball.no/dommer/toppdommer/2019/dommerrangering-for-2020-sesongen/">Det står britiske Bobby Madley oppført som dommer i 2. divisjon, nivå tre.</a>
      </p>
      <p>Den 33 år gamle briten dømte sin første offisielle kamp i Norge i slutten av april. Da sto oppgjøret mellom Furuset og Hasle/Løren på programmet.</p>
      <p>Madley har tidligere sagt at han vil dømme i Eliteserien. Han dømte i 2. divisjon også forrige sesong, men nå er han satt opp som fast dommer i divisjonen.</p>
      <p>Så sent som i april i fjor dømte Madley sin siste kamp i Premier League.</p>
      <p>Karrieren hans i en av verdens beste ligaer fikk en brå slutt da britisk presse skrev at han hadde oppført seg ufint i sosiale medier. Madley benekter dette selv, men karrieren i PL kunne ikke reddes.</p>
      <aside>
        <a href="https://www.aftenbladet.no/article/sa-3JVMyX.html">Han har 91 kamper i Premier League. I dag dømmer han Moldes andrelag</a>
      </aside>
      <aside>
        <a href="https://www.aftenbladet.no/article/sa-1nxB6l.html">Engelsk toppdommer flyttet til Oslo for kjærligheten. Nå nærmer han seg å dømme i eliteserien.</a>
      </aside>
    </article>
  </body>
</html>