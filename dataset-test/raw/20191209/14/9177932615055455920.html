<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepgelderland.nl/nieuws/2431637/Zo-leert-West-Betuwe-echt-luisteren-naar-jongeren"/>
    <meta property="og:site_name" content="Omroep Gelderland"/>
    <meta property="article:published_time" content="2019-12-09T14:15:03+00:00"/>
    <meta property="og:title" content="Zo leert West Betuwe écht luisteren naar jongeren"/>
    <meta property="og:description" content="Jeugdlintjes, kinderburgemeesters, bezoekjes aan de gemeente en heel veel foto's: jongeren mogen in de meeste Gelderse gemeenten op de een of andere manier meepraten. Volgens het Nederlandse Jeugdinstituut (NJI) is het hiervan belang ingedaald. Maar hoe zorg je dat het niet alleen blijft bij een leuke foto?"/>
  </head>
  <body>
    <article>
      <h1>Zo leert West Betuwe écht luisteren naar jongeren</h1>
      <address>
        <time datetime="2019-12-09T14:15:03+00:00">09 Dec 2019, 14:15</time>
      </address>
      <h4>Deel dit artikel:</h4>
      <ul>
        <li/>
        <li/>
        <li/>
        <li/>
        <li/>
        <li/>
      </ul>
      <p>maandag 9 december 2019, 15:15</p>
      <h4>Deel dit artikel:</h4>
      <ul>
        <li/>
        <li/>
        <li/>
        <li/>
        <li/>
        <li/>
      </ul>
      <slideshow>
        <figure>
          <img src="https://imgg.rgcdn.nl/1e2f08359ad6465f8d3494189d62562f/opener/Megan-Joni-Liza-Silvy-en-Dominique-v-l-n-r-Foto-Omroep-Gelderland.jpg?v=r2w9M9mBDdcgRS69gH4Nog2"/>
        </figure>
        <figure>
          <img src="https://imgg.rgcdn.nl/1e2f08359ad6465f8d3494189d62562f/opener/Megan-Joni-Liza-Silvy-en-Dominique-v-l-n-r-Foto-Omroep-Gelderland.jpg?v=r2w9M9mBDdcgRS69gH4Nog2"/>
        </figure>
        <figure>
          <img src="https://www.omroepgelderland.nl/graphic/2431637/StaticMap/Opener.jpeg"/>
        </figure>
        <figure>
          <img src="https://www.omroepgelderland.nl/graphic/2431637/StaticMap/Opener.jpeg"/>
        </figure>
        <figcaption>Megan, Joni, Liza, Silvy en Dominique (v.l.n.r.). Foto: Omroep Gelderland</figcaption>
      </slideshow>
      <p>GELDERMALSEN - Jeugdlintjes, kinderburgemeesters, bezoekjes aan de gemeente en heel veel foto's: jongeren mogen in de meeste Gelderse gemeenten op de een of andere manier meepraten. Volgens het Nederlandse Jeugdinstituut (NJI) is het hiervan belang ingedaald. Maar hoe zorg je dat het niet alleen blijft bij een leuke foto? Geschreven door</p>
      <figure>
        <img src="https://storage-gelderland.rgcdn.nl/sitemanagerdata/scaled/thumb/uploads/person/estherHendriks.jpg"/>
      </figure>
      <p>
        <a href="https://www.omroepgelderland.nl/wieiswie/49/Esther%20Hendriks">Esther Hendriks</a>
      </p>
      <p>Megan Wierda (14) uit Geldermalsen, Joni Hoogveld (15) uit Rhenoy, Liza van Lommel (14) uit Heesselt, Silvy van Steenis (14) uit Est en Dominique van Asch (15) zitten sinds deze week in de jongerenadviesraad. Ze willen een hangplek én een veiligere verkeerssituatie bij hun school. 'Er staat 's ochtends een lange file, en dat voor zo'n onbenullige weggetje,' vertelt Dominique wijzend naar de rotonde.</p>
      <p>
        <i>Bekijk de reportage. De tekst gaat daaronder verder.</i>
      </p>
      <h3>Onbewust onbekwaam</h3>
      <p>De meiden hebben grote verwachtingen van de gemeente. 'We hopen dat ze echt naar ons gaan luisteren,' zegt Joni. Maar dat luisteren is nog niet zo eenvoudig. Volgens het NJI zijn volwassenen 'onbewust onbekwaam' in het luisteren naar jongeren. Wethouder Rutger van Stappershoef: 'Het is een leeftijd waarbij je ook in gezinnen ziet dat het moeilijk is het gesprek te houden. Maar als je eenmaal het gesprek hebt, is het heel waardevol.' </p>
      <p>Het jongereninstituut moedigt gemeenten dan ook aan te investeren in de jongeren, want dat betaalt zich volgens hen uit. 'Het begint vaak met gesprekken over concrete onderwerpen, zoals een hangplek, maar we zien ook dat het verder kan gaan en jongeren met hele uiteenlopende onderwerpen komen, zoals zelfdoding,' legt het NJI uit.</p>
      <p>De Betuwse meiden willen best hun wereld openen voor de wethouder. Zo vertelde ze hem al over burn-outs onder leeftijdsgenoten. Wel verwachten ze ook iets terug van de wethouder. 'De gemeente heeft beloofd ook met onze ideeën en opmerkingen aan de slag te gaan. We verwachten dat het ook gebeurt.' </p>
      <h3>Nog niet alle antwoorden</h3>
      <p>Ook al zijn de meeste gemeenten druk bezig jongeren te betrekken, het blijft een zoektocht waarbij zij volop experimenteren. En niet elke vorm is even succesvol. Het is aan de gemeenten om te onderzoeken hoe ze daadwerkelijk met ideeën aan de slag kunnen. Het NJI: 'Daar zijn nog niet alle antwoorden op gevonden.'</p>
      <p>
        <mark>Op woensdag kwamen jongeren en deskundigen bijeen tijdens een grote landelijke bijeenkomst. Samen kijken zij hoe jongeren structureel bij politiek betrokken kunnen worden. 'Als gemeenten daarmee aan de slag gaan dan gaan we echt van start,' aldus het NJI.</mark>
      </p>
    </article>
  </body>
</html>