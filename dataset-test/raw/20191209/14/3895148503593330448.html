<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79706_Kontrowersje_Karny_na_Gwilii.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-12-09T14:48:19+00:00"/>
    <meta property="og:title" content="Kontrowersje: Karny na Gwilii"/>
    <meta property="og:description" content="Mecz we Wrocławiu obył się bez kontrowersji. Największa dotyczy faulu w polu karnym na Walerianie Gwilii, którego nie dopatrzył się arbiter."/>
  </head>
  <body>
    <article>
      <h1>Kontrowersje: Karny na Gwilii</h1>
      <address><time datetime="2019-12-09T14:48:19+00:00">09 Dec 2019, 14:48</time> by <a rel="author">Wiśnia</a></address>
      <p>Mecz we Wrocławiu obył się bez kontrowersji. Największa dotyczy faulu w polu karnym na <b>Walerianie Gwilii</b>, którego nie dopatrzył się arbiter.<br/><br/>Sytuacja z Gruzinem miała miejsce w 36. minucie gry. Gwilia dostał znakomite podanie z głębi pola, po którym stanął oko w oko z <b>Matusem Putnockim</b>. Długo składał się do uderzenia i ostatecznie został dogoniony przez <b>Diego Żivulicia</b>. Początkowo wydawało się, że winą za niepowodzenie akcji należy obarczyć legionistę, ale powtórki pokazały, że Gwilia został sfaulowany przez wracającego piłkarza Śląska.</p>
      <figure>
        <iframe data-src="https://twitter.com/1985warszawa/status/1203731013127544835?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wyraźnie widać, że Żivulić wystawia jednak nogę i uderza nią w składającą się do strzału prawą nogę Gwilii na wysokości kolana - w ten sposób próbuje zablokować strzał lub wybić futbolówkę spod nóg rywala, ale w żadnym momencie nie dotyka piłki. Gwilia ostatecznie kopnął piłkę, ale wyraźnie był wytrącony z równowagi uderzył słabo. Piłkarz Śląska uniemożliwił więc Gwilii oddanie strzału, a ponadto spowodował jego upadek, co oczywiście powinno oznaczać rzut karny dla Legii.<br/><br/><b>Podobna sytuacja z początku meczu</b><br/><br/>Takich wątpliwości sędzia nie miał na początku meczu gdy została podyktowana "jedenastka" dla Śląska. <b>Igor Lewczuk</b> spowodował upadek <b>Daniela Gąski</b> w bardzo podobny sposób - uderzając kolanem w łydkę gracza z Wrocławia. Wówczas arbiter bez wahania wskazał na "wapno", nie konsultując nawet swojej decyzji z VAR-em.</p>
    </article>
  </body>
</html>