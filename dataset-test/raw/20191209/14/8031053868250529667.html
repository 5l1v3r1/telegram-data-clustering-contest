<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%b8%ce%b5%cf%83%cf%83%ce%b1%ce%bb%ce%bf%ce%bd%ce%af%ce%ba%ce%b7-%ce%bd%cf%84%ce%b5%ce%bb%ce%b9%ce%b2%ce%b5%cf%81%ce%ac%cf%82-%cf%80%ce%b1%cf%81%ce%ad%ce%b4%cf%89%cf%83%ce%b5-%cf%80%ce%b1%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T14:44:19+00:00"/>
    <meta property="og:title" content="Θεσσαλονίκη: Ντελιβεράς παρέδωσε παραγγελία σε 28χρονη… κι άρχισε να αυνανίζεται!"/>
    <meta property="og:description" content="Ένα ακόμα περιστατικό ασέλγειας σε βάρος γυναίκας έλαβε χώρα το βράδυ του Σαββάτου στη Θεσσαλονίκη. Αυτή τη φορά δράστης δεν ήταν κάποιος φοιτητής, αλλά ένας… ντελιβεράς!"/>
  </head>
  <body>
    <article>
      <h1>Θεσσαλονίκη: Ντελιβεράς παρέδωσε παραγγελία σε 28χρονη… κι άρχισε να αυνανίζεται!</h1>
      <address>
        <time datetime="2019-12-09T14:44:19+00:00">09 Dec 2019, 14:44</time>
      </address>
      <p>
        <b>Ένα ακόμα περιστατικό ασέλγειας σε βάρος γυναίκας έλαβε χώρα το βράδυ του Σαββάτου στη Θεσσαλονίκη. Αυτή τη φορά δράστης δεν ήταν κάποιος φοιτητής, αλλά ένας… ντελιβεράς!</b>
      </p>
      <p>Ειδικότερα, το βράδυ του περασμένου Σαββάτου μια κοπέλα ηλικίας 28 ετών παρήγγειλε φαγητό από κατάστημα και λίγη ώρα αργότερα, ο διανομέας της χτύπησε το κουδούνι, προκειμένου να της παραδώσει την παραγγελία.</p>
      <p>Εκείνη του άνοιξε και καθώς έψαχνε να πληρώσει το αντίτιμο της παραγγελίας, αντίκρισε τον διανομέα, ηλικίας 50 ετών, να αυτοϊκανοποιείται μπροστά της.</p>
      <p>Η κοπέλα έντρομη ειδοποίησε αμέσως την αστυνομία, ωστόσο ο δράστης είχε προλάβει να εξαφανιστεί.</p>
      <p>Την Κυριακή, αστυνομικοί του ΑΤ Καλαμαριάς κατάφεραν να συλλάβουν τον δράστη, στο πλαίσιο του αυτοφώρου.</p>
      <p>Σε βάρος του σχηματίστηκε δικογραφία για προσβολή γενετήσιας αξιοπρέπειας, ενώ σήμερα ο 50χρονος πέρασε το κατώφλι του εισαγγελέα.</p>
    </article>
  </body>
</html>