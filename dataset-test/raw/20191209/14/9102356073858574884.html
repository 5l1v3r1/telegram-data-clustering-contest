<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/12/09/seime-rengiama-diskusija-apie-lietuvos-misku-valdyma-tiesiogine-transliacija/"/>
    <meta property="og:site_name" content="alkas.lt"/>
    <meta property="article:published_time" content="2019-12-09T14:32:00+00:00"/>
    <meta property="og:title" content="Seime rengiama diskusija apie Lietuvos miškų valdymą (tiesioginė transliacija)"/>
    <meta property="og:description" content="Gruodžio 10 d., antradienį, Seimo Spaudos konferencijų salėje (II rūmai) rengiama spaudos konferencija-diskusija „Lietuvos miškų valdymas ir pirmieji teisės aktai“. Pradžia – 12 val. Diskusijos iniciatorius – Seimo narys Kęstutis Bacvinka."/>
  </head>
  <body>
    <article>
      <h1>Seime rengiama diskusija apie Lietuvos miškų valdymą (tiesioginė transliacija)</h1>
      <address>
        <time datetime="2019-12-09T14:32:00+00:00">09 Dec 2019, 14:32</time>
      </address>
      <p>Gruodžio 10 d., antradienį, Seimo Spaudos konferencijų salėje (II rūmai) rengiama spaudos konferencija-diskusija „Lietuvos miškų valdymas ir pirmieji teisės aktai“. Pradžia – 12 val. Diskusijos iniciatorius – Seimo narys Kęstutis Bacvinka.</p>
      <p>Renginyje bus pristatyta Algirdo Bruko, prof. hab. dr. Romualdo Deltuvo ir doc. dr. Romualdo Mankaus knyga „Sūduvos girios. Sūduvos girių ir miškų ūkio istorinė apžvalga“, skirta lietuviškų urėdijų įkūrimo Sūduvoje 100-mečiui ir 550 metų sukakčiai nuo pirmojo administracinio Sūduvos girių paskirstymo Lietuvos Didžiosios Kunigaikštystės valdovų dvarams (pilims). Knygoje nušviečiamas įvairių laikotarpių miškininkų indėlis puoselėjant krašto miškus, miškininkavimo specifika ir jos įtaka miškų būklei. Leidinys iliustruotas gausiomis archyvinėmis istorinėmis ir šių dienų nuotraukomis, pasižymi išsamiu dėstymu ir kita įdomia informacija.</p>
      <p>Diskusijoje taip pat bus kalbama ir apie mūsų dienų iššūkius: miškų išsaugojimą klimato kaitos eigoje, miškų valdymo, ūkinės veiklos gerinimo ir kitus klausimus.</p>
      <p>Registracija diskusijoms: miskininkas.eu@gmail.com</p>
      <p>
        <b>Tiesioginė transliacija:</b>
      </p>
      <figure>
        <iframe src="https://www.youtube.com/embed/DMksIgFNbWQ" width="640" height="360" data-service="Youtube" scrolling="no"/>
      </figure>
      <p>
        <b>Programa:</b>
      </p>
      <p>12.00–12.15 Algirdo Bruko, Romualdo Deltuvo ir Romualdo Mankaus knygos „Sūduvos girios. Sūduvos girių ir miškų ūkio istorinė apžvalga“ pristatymas.</p>
      <p>Pranešėjas – prof. hab. dr. prof. Romualdas Deltuvas.</p>
      <p>12.15–12.30 „Lietuvos Didžiosios Kunigaikštystės miško ūkio valdymo ir teisės aktų raida“.</p>
      <p>Pranešėjas – miškininkas Algirdas Brukas.</p>
      <p>12.30–12.40 „Ar miškininkas miške šeimininkas“.</p>
      <p>Pranešėjas Seimo narys Kęstutis Bacvinka.</p>
      <p>12.40–13.05 „Miškų ūkio laukiantys pokyčiai naujų iššūkių kontekste“.</p>
      <p>Pranešėja – Aplinkos ministerijos Gamtos apsaugos ir miškų politikos patarėja Vilija Masaitienė.</p>
      <p>13.05–13.20 „Miškų ūkio valdymas ir kontrolė vienose rankose“.</p>
      <p>Seimo narys Viktoras Rinkevičius.</p>
      <p>13.20–13.35 „Keistų sprendimų poveikis Lietuvos miškų kraštovaizdžiui“.</p>
      <p>Pranešėjas – Privačių miškų savininkų asociacijos pirmininkas Aidas Pivoriūnas.</p>
      <p>13.35–13.45 „Šiandieninės miško specialistų rengimo aktualijos“.</p>
      <p>Pranešėjas – Kauno miškų ir aplinkos inžinerijos kolegijos direktorius dr. Vaidotas Lygis.</p>
      <p>13.45–13.55 „Darbuotojai miške – ar reikalingi“.</p>
      <p>Pranešėjas – Miško darbų rangovų asociacijos valdybos narys Audrius Radvilavičius.</p>
      <related>
        <h4>Susiję straipsniai:</h4>
        <a href="http://alkas.lt/2019/09/30/seime-vyks-diskusija-kiek-misko-reikia-lietuvai-tiesiogine-transliacija/"/>
        <a href="http://alkas.lt/2019/11/26/minint-liublino-unijos-450-asias-metines-seime-apskritojo-stalo-diskusija-tiesiogine-transliacija/"/>
        <a href="http://alkas.lt/2017/04/21/seime-rengiama-diskusija-apie-mokymosi-turinio-itaka-ir-svietimo-ateiti/"/>
        <a href="http://alkas.lt/2017/07/04/seime-pataisos-del-misku-urediju-skaiciaus/"/>
        <a href="http://alkas.lt/2018/12/05/seime-vyks-pokalbis-apie-priklausomybe-nuo-azartiniu-losimu-tiesiogine-transliacija/"/>
      </related>
    </article>
  </body>
</html>