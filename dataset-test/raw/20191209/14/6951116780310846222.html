<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/patty-pravo-marito-brani-eta/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T14:25:56+00:00"/>
    <meta property="og:title" content="Patty Pravo: età, altezza, marito, carriera, brani e Instagram"/>
    <meta property="og:description" content="Tutte le curiosità sull'immensa Patty Pravo: l'età, l'altezza, il marito, la carriera, i brani di successo e dove seguirla su Instagram."/>
  </head>
  <body>
    <article>
      <h1>Patty Pravo: età, altezza, marito, carriera, brani e Instagram</h1>
      <address><time datetime="2019-12-09T14:25:56+00:00">09 Dec 2019, 14:25</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <aside>
        <a href="https://www.novella2000.it/patty-pravo-marito-brani-eta/#Eta_e_altezza">Età e altezza<br/></a>
        <a href="https://www.novella2000.it/patty-pravo-marito-brani-eta/#Vita_privata_e_marito">Vita privata e marito<br/></a>
        <a href="https://www.novella2000.it/patty-pravo-marito-brani-eta/#Carriera_e_brani">Carriera e brani<br/></a>
        <a href="https://www.novella2000.it/patty-pravo-marito-brani-eta/#Instagram">Instagram</a>
      </aside>
      <p>Tutte le <b>curiosità</b> e <b>news</b> sull’immensa <b>Patty Pravo</b>: l’<b>età</b>, l’<b>altezza</b>, la <b>vita privata </b>e il <b>marito</b>, la <b>carriera</b>, i <b>brani </b>di successo e dove seguirla su <i><b>Instagram</b></i>.</p>
      <h3><anchor name="Eta_e_altezza"/>Patty Pravo età e altezza</h3>
      <p>Registrata all’anagrafe come Nicoletta Strambelli, è nota al pubblico con il nome d’arte <b>Patty Pravo</b>. Nata a Venezia il 9 Aprile 1948 l’<b>età</b> che ne corrisponde è di <b>71 anni</b>. L’altezza dell’artista è di 1,68 m.</p>
      <p>Ma vediamo informazioni più dettagliate circa la sua <b>vita privata</b>…</p>
      <h3><anchor name="Vita_privata_e_marito"/>Vita privata e marito</h3>
      <p>Della vita privata di <b>Patty Pravo </b>sappiamo che giunge da una famiglia di umili origini. Suo padre era un motoscafista, mentre sua madre una casalinga. I primi anni della sua adolescenza li trascorre a Santa Marta nella casa della nonna Maria. Ed è proprio la città di Venezia che la cantante ha fatto conoscenze importanti: tra queste quella del cardinale Angelo Giuseppe Roncalli (diventato poi <a href="https://it.wikipedia.org/wiki/Papa_Giovanni_XXIII">papa Giovanni XXIII</a>)</p>
      <p>La morte del nonno Domenico ha segnato la sua giovinezza, tanto che nel 1962, dopo questo episodio ha deciso di scappare a Londra, tornando in Italia, precisamente a Roma, solo due giorni dopo. Qui si fa chiamare con il nome di <i>Guy Magenta</i>.</p>
      <p>Tra le altre curiosità della <b>vita privata</b> di<b> Patty Pravo</b> possiamo affermare che è stata spesso al centro del gossip, visti i tantissimi flirt di cui pare sia stata protagonista. Da Giorgio Adamo, membro dei New Trolls a Maurizio Vandelli degli Equipe 84 o Red Canzian dei Pooh, fino a Vasco Rossi.</p>
      <p>Ma oltre ai flirt sopracitati, la <b>Pravo</b> è stata sposata varie volte. Il primo <b>marito </b>è <b>Gordon Angus Faggetter</b>, batterista dei <i>Cyan Three</i>. Con lui è convolata a nozze nel 1968 e il matrimonio è durato 4 anni. A seguire <b>Franco Baldieri</b>, arredatore romano con il quale si è unita in matrimonio nel 1972, lasciandosi 2 settimane dopo. Nel 1973 ha inoltre sposato in Scozia<b> Riccardo Fogli</b> con un rito celtico non valido nel nostro Paese (dove entrambi tra l’altro erano già convolati a nozze.</p>
      <p>Altro ex <b>marito</b> è <b>Paul Jeffery</b>, a cui è rimasta legata fino al 1976 e successivamente il musicista statunitense <b>Paul Martinez.</b> Poi ancora con <b>John Edward Johnson</b> il 23 agosto 1982 a San Francisco. I due sono stati marito e moglie per 10 anni.</p>
      <p>Con nessuno di loro però<b> Patty Pravo</b> ha avuto figli.</p>
      <h3><anchor name="Carriera_e_brani"/>La carriera e i brani di Patty Pravo</h3>
      <p>Fin da tenera <b>età, Patty Pravo </b>ha studiato danza e pianoforte al <i>Conservatorio Benedetto Marcello</i>, dove ha seguito anche un corso di direzione d’orchestra. Mai però avrebbe immaginato di poter fare la <b>carriera </b>che conosciamo, costellata da <b>brani</b> indimenticabili, che hanno fatto la storia della musica italiana, tanto da celebrarla come una delle icone più importanti.</p>
      <p>Il vero debutto avviene nel celebre locale romano <i>‘Piper’</i> che le regala il soprannome, in seguito, di <i>‘La ragazza del Piper’</i>. Qui si è fatta notare dall’agente e avvocat Alberigo Crocetta, che ha puntato forte su di lei e sul suo talento. Da quel momento ha preso il via la <b>carriera</b> di <b>Patty</b>.</p>
      <p>Tra i <b>brani</b> più importanti e quello che le vale come primo singolo è<b> </b><i>Ragazzo triste</i>, una delle canzoni più apprezzate del panorama musicale del nostro Paese. Altri pezzi storici del suo repertorio <i>La Bambola</i> del 1968 e ancora <i>Pazza Idea</i> del 73′ e P<i>ensiero Stupendo</i> cinque anni più tardi, o <i>…E dimmi che non vuoi morire </i>del 1997.</p>
      <p>Tutti <b>brani </b>che hanno segnato la <b>carriera </b>di <b>Patty Pravo</b> e della stessa musica italiana. Per lei, nel corso degli anni hanno scritto i più grandi del cantautorato italiano: da Lucio Battisti a Francesco Guccini o Gino Paoli, ma anche Francesco De Gregori, Bruno Lauzi, Vasci Rossi, Ivano Fossati, Mango, Lucio Dalla o Roberto Vecchioni, giusto per citarne alcuni.</p>
      <p>Degli ultimi<b> brani </b>della vita professionale di <b>Patty</b> ricordiamo ovviamente<i> <a href="https://www.novella2000.it/patty-pravo-e-briga-canzone-sanremo-2019-un-po-come-la-vita-testo-video-esibizione/">Un po’ come la vita</a></i>, in duetto con Briga. La canzone è stata portata al successo nell’ultima edizione del <i>Festival di Sanremo</i> (10ima volta per la cantante alla kermesse canora), a cui segue, ovviamente un album. Anche in quest’occasione il disco porta la firma di importanti autori italiani.</p>
      <p>Infine ecco dove è possibile seguire <b>Patty Pravo</b> su <i><b>Instagram</b></i>…</p>
      <h3><anchor name="Instagram"/>Dove seguire Patty Pravo su Instagram</h3>
      <p>Per gli amanti dei social che si chiedono se è possibile seguire <b>Patty Pravo</b> su<i><b> Instagram</b></i>, la risposta è <i>“sì”</i>. La cantante, detiene un <a href="https://www.instagram.com/patty_pravo_official/?hl=it">profilo ufficiale</a> che cura personalmente e che conta oltre 64mila follower.</p>
      <p>Tra ricordi del passato e presente, l’amata artista condivide con i suoi fan tutto ciò che la riguarda personalmente, anche se preferisce mantenere, quasi del tutto, la sua vita privata fuori dal contesto social.</p>
      <p>Nella giornata del 9 Dicembre <b>Patty</b> sarà ospite di <b>Barbara d’Urso </b>a <b>Live Non è la d’Urso</b> e stando alle anticipazioni deve rilasciare una <i>confessione choc</i>. Di cosa si tratterà?</p>
    </article>
  </body>
</html>