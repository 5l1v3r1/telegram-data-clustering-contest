<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/bakanov_avakov_ta_khomchak_stav_vidomyy_rozshyrenyy_spysok_delegaciyi_ukrayiny_na_normandskomu_samiti"/>
    <meta property="og:site_name" content="espreso.tv"/>
    <meta property="article:published_time" content="2019-12-09T14:36:00+00:00"/>
    <meta property="og:title" content="Баканов, Аваков, Пристайко, Хомчак: названо розширений список делегації України на Нормандському саміті"/>
    <meta property="og:description" content="На переговорах, окрім міністра енергетики Оржеля та виконавчого директора &quot;Нафтогазу&quot; Вітренка будуть присутні голова СБУ, міністр внутрішніх справ та очільник Генштабу"/>
  </head>
  <body>
    <article>
      <h1>Баканов, Аваков, Пристайко, Хомчак: названо розширений список делегації України на Нормандському саміті</h1>
      <address>
        <time datetime="2019-12-09T14:36:00+00:00">09 Dec 2019, 14:36</time>
      </address>
      <p>На переговорах у "нормандському" форматі в Парижі президента України Володимира Зеленського супроводжуватимуть голова СБУ Іван Баканов, міністр внутрішніх справ Арсен Аваков і очільник Генштабу Руслан Хомчак</p>
      <p>Про це повідомив заступник керівника Офісу президента Кирило Тимошенко, передає <a href="https://hromadske.ua/posts/stalo-vidomo-hto-poyihav-na-normandsku-zustrich-vid-ukrayini">hromadske</a>.</p>
      <p>До складу української делегації крім президента увійшли наступні чиновники:</p>
      <ul>
        <li>міністр закордонних справ Вадим Пристайко;</li>
        <li>міністр внутрішніх справ Арсен Аваков;</li>
        <li>міністр енергетики та захисту довкілля України Олексій Оржель;</li>
        <li>глава Служби безпеки України Іван Баканов;</li>
        <li>головнокомандувач Збройних сил України Руслан Хомчак;</li>
        <li>перший помічник президента <a href="https://espreso.tv/article/2019/06/10/sergiy_shefir_10_faktiv_pro_pershogo_pomichnyka_prezydenta_zelenskogo">Сергій Шефір</a>;</li>
        <li>помічник президента Андрій Єрмак;</li>
        <li>радник президента Руслан Демченко;</li>
        <li>глава офісу президента <a href="https://espreso.tv/article/2019/05/08/10_faktiv_pro_andriya_bogdana">Андрій Богдан</a>;</li>
        <li>заступник глави Офісу президента Кирило Тимошенко;</li>
        <li>заступник глави Офісу президента Юрій Костюк;</li>
        <li>заступник глави Офісу президента Ігор Жовква;</li>
        <li>виконавчий директор Нафтогазу Юрій Вітренко.</li>
      </ul>
      <p>Нагадаємо, зустріч президента України Володимира Зеленського з президентом Франції Емманюелем Макроном має відбутися о 15:05.</p>
      <p>Зустріч Зеленського з Ангелою Меркель запланована на 15:30. При цьому президент Росії Володимир Путін має зустрітися з Меркель о 15:00.</p>
      <p>На 16:00 заплановано зустріч за участі лідерів усіх чотирьох країн, а на 18:45 - зустріч учасників саміту з журналістами.</p>
      <p>Після саміту має відбутися двостороння <a href="https://espreso.tv/news/2019/12/09/dvostoronnya_zustrich_zelenskogo_z_putinym_zaplanovana_pislya_quotnormandskogoquot_samitu_roszmi">зустріч Зеленського з Путіним</a>.</p>
    </article>
  </body>
</html>