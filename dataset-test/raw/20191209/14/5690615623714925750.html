<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840300-vid-pochatku-roku-ukrayintsi-splatili-ponad-13-mlrd-grn-podatkiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T14:48:00+00:00"/>
    <meta property="og:title" content="Від початку року українці сплатили понад 13 млрд грн податків"/>
    <meta property="og:description" content="КИЇВ. 9 грудня. УНН. За 11 місяців цього року до місцевих бюджетів надійшло 13,4 млрд грн податків. Це на 2,6 млрд грн більше, ніж за аналогічний період …"/>
  </head>
  <body>
    <article>
      <h1>Від початку року українці сплатили понад 13 млрд грн податків</h1>
      <address><time datetime="2019-12-09T14:48:00+00:00">09 Dec 2019, 14:48</time> by <a rel="author">Дар'я Панченко</a></address>
      <p><b>КИЇВ. 9 грудня. УНН</b>. За 11 місяців цього року до місцевих бюджетів надійшло 13,4 млрд грн податків. Це на 2,6 млрд грн більше, ніж за аналогічний період минулого року. Про це повідомляє <b>УНН</b> з посиланням на пресслужбу Державної податкової служби.</p>
      <p>"Динаміка зростання надходжень зі сплати податків і зборів до місцевих бюджетів складає 24% або 2,6 млрд грн порівняно з аналогічним періодом минулого року. Сума, сплачена до місцевих скарбниць за 11 місяців поточного року, наразі складає 13,4 млрд грн", - йдеться у повідомленні.</p>
      <p>Зазначається, що цього року до місцевого бюджету Києва надійшло 1,2 млрд грн, тоді як у минулому році було 982 млн грн.</p>
      <p>"Найбільші ж суми податків та зборів надійшли від суб’єктів господарювання, чия діяльність акумульована у Бориспільському районі – 2,3 млрд грн, Києво-Святошинському – 2,1 млрд грн та Білоцерківському – 2 мільярда гривень", - повідомив в.о. начальника ГУ ДПС у Київській області Орест Вітик.</p>
      <p>Вказано, що найбільше податків надійшло на доходи фізичних осіб - 8,6 млрд грн, що на 1,7 млрд грн, чи 25%, більше за минулорічний. Ще 1,3 млрд грн надійшло від виплат податків на землю, 2,1 млрд – від податків малого та середнього бізнесу, 382 млн - від податку на нерухоме майно та 399 млн - від сплати акцизного податку з реалізації підакцизних товарів.</p>
      <p>Нагадаємо, міністр фінансів Оксана Маркарова вважає, що <a href="https://www.unn.com.ua/uk/news/1839770-markarova-podatok-na-dokhodi-fizosib-pershiy-yakiy-treba-znizhuvati?fbclid=IwAR0Y03091HH3EqnSVWel6woicswQMRinsMtqibqhhcdzUvu0WQ7KBTzS5a4">податок на доходи фізичних осіб</a> (ПДФО) - це перший податок, який в країні потрібно знижувати, як тільки буде така можливість.</p>
    </article>
  </body>
</html>