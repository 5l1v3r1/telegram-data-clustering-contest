<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/173967/bunilo-uza-specijalnost-haradinaj-optuzio-srbiju-ubistvo-brata-nisu-bili-albanci"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T14:16:00+00:00"/>
    <meta property="og:title" content="Bunilo mu je uža specijalnost! Haradinaj optužio Srbiju za ubistvo brata: To nisu bili Albanci"/>
    <meta property="og:description" content="Pedsednik Alijanse za budućnost Kosova (ABK), Ramuš Haradinaj tvrdi da je njegov brat Enver tokom sukoba na Kosovu i Metohiji ubijen po scenariju koji je pripremila Srbija."/>
  </head>
  <body>
    <article>
      <h1>Bunilo mu je uža specijalnost! Haradinaj optužio Srbiju za ubistvo brata: To nisu bili Albanci</h1>
      <h2>Pedsednik Alijanse za budućnost Kosova (ABK), Ramuš Haradinaj tvrdi da je njegov brat Enver tokom sukoba na Kosovu i Metohiji ubijen po scenariju koji je pripremila Srbija.</h2>
      <address><time datetime="2019-12-09T14:16:00+00:00">09 Dec 2019, 14:16</time> by <a rel="author">Tanjug</a></address>
      <p>- Mislim da je njegovo ubistvo bilo deo tog scenarija - rekao je Haradinaj gostujući u nedelju na TV Dukađini i dodao da je to ubistvo imalo za cilj da zavadi albanske porodice i podstakne osvetu, preneo je prištinski portal Šekuli.</p>
      <p>Tvrdi i da njegov brat Enver nikada nije ubio nijednog Albanca, te da se borio isključivo protiv, kako je rekao, Srbije.</p>
      <p>Haradinaj kaže da je tačno da su neki Albanci to činili, ali da je njegov brat Enver ubijen po "srpskom scenariju" i da je to bilo političko ubistvo.</p>
      <p>- Ubijen je samo zato što je bio moj brat ili naš. Daut i ja smo tada bili u zatvoru. Ubijen je da bi se podstakla osveta. Ali niko od naše porodice nije ubio Albanca. Ni po narudžbini, ni s leđa, ni spreda. Naša porodica ima neke kodekse časti kojih se pridržavamo - rekao je Haradinaj.</p>
      <p>O tome je, kaže, razgovarao i sa bivšim kosovskim predsednikom Ibrahimom Rugovom.</p>
      <p>Rugova mu je navodno rekao da je, osim mnogih zvaničnika DSK, ubijeno i mnogo boraca koji su bili u njegovoj grupi, ali da nije želeo da pravi spisak da ne bi podsticao bratoubilaštvo.</p>
      <figure>
        <img src="https://www.republika.rs/data/images/2018-04-24/43030_haradinaj-13_f.jpg?1575897543"/>
        <figcaption>Haradinaj među svojima: Teroristi OVK<cite>Privatna arhiva</cite></figcaption>
      </figure>
      <p>Envera Haradinaja ubile su nepoznate osobe 15. aprila 2005, dok je njegov suvozač Artan Tolja ranjen.</p>
      <p>Na automobil Envera Haradinaja pucano je iz zasede.</p>
      <p>Enver Haradinaj je treći ubijeni rođeni brat Ramuša Haradinaja, bivšeg kosovskog premijera koji se u trenutku ubistva brata nalazio u pritvoru Haškog tribunala.</p>
      <p>Njegova druga dva brata, Škeljzen i Luan, ubijeni su tokom sukoba na Kosovu kao visoki oficiri bivše tzv. Oslobodilačke vojske Kosova.</p>
      <p>Haradinaj ima još dva brata - Dauta i Frašera.</p>
      <p>Enver Haradinaj bio je pripadnik OVK i tokom sukoba na Kosovu je u više navrata ranjavan.</p>
      <related>
        <h4>Pročitajte još:</h4>
        <a href="http://republika.rs/vesti/srbija/173797/Dacic-Mnogi-uvidjaju-odluka-priznanju-Kosova-bila-preuranjena"/>
        <a href="http://republika.rs/vesti/srbija/173941/Misli-sakriti-masakriranje-Srba-Veselji-sutra-saslusanju-sudu-teroriste-OVK"/>
        <a href="http://republika.rs/vesti/srbija/173720/Rakic-otkrio-sledeci-potez-Srpske-liste-Ako-potvrde-presudu-Todosijevicu-napustamo-institucije"/>
        <a href="http://republika.rs/vesti/srbija/173751/saljemo-pomoc-oni-ovako-Rama-porucio-Vucicu-kada-cete-ziveti-samoobmani-slucaju-Racak"/>
      </related>
    </article>
  </body>
</html>