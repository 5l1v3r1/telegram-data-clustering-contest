<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/superekspres-na-yevrokubky-grayemo-koefitsiyent-10-00/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T14:50:00+00:00"/>
    <meta property="og:title" content="Суперекспрес на єврокубки: граємо коефіцієнт 10.00"/>
    <meta property="og:description" content="Останні тури групових етапів Ліги чемпіонів та Ліги Європи у нашому огляді. Сьогодні розберемо чотири зустрічі по маршруту Амстердам – Мілан – Загреб – Франкфурт. Наш потяг вирушає у дорогу із коефіцієнтом 10.00."/>
  </head>
  <body>
    <article>
      <h1>Суперекспрес на єврокубки: граємо коефіцієнт 10.00</h1>
      <address><time datetime="2019-12-09T14:50:00+00:00">09 Dec 2019, 14:50</time> by <a rel="author">Михайло Кузьменко</a></address>
      <p>Останні тури групових етапів Ліги чемпіонів та Ліги Європи у нашому огляді. Сьогодні розберемо чотири зустрічі по маршруту Амстердам – Мілан – Загреб – Франкфурт. Наш потяг вирушає у дорогу із коефіцієнтом 10.00.</p>
      <p>
        <b>22:00, 10 гру 2019</b>
      </p>
      <p>
        <b>«Аякс» – «Валенсія»</b>
      </p>
      <p>У групі «Н» перед останнім туром відразу три претенденти на плей-оф. «Челсі» – явний фаворит у домашній зустрічі із невмотивованим «Ліллем». Так що доля другої путівки від групи, швидше за все, вирішиться в сутичці «Валенсії» і «Аякса».</p>
      <p>Голландці впевнено обіграли іспанців на виїзді, і зараз їм достатньо нічиєї. Ось тільки гра від оборони – не в їх традиціях. «Ми безумовно будемо грати на перемогу, – обіцяє тренер «Аякса» Ерік Тен Хаге. – Не можна виходити на матч з настроєм заробити одне очко. Можливо, ближче до кінця зустрічі можна утримувати нічию, але точно не зі стартового свистка». Як бачимо, настрій у господарів буде бойовим. Більше того, цими вихідними «Аякс» вперше програв вдома у рамках Ередивізії із 2017 року «Віллему ІІ» 0:2, тому буде налаштований виправитися перед рідними вболівальниками за такий провал.</p>
      <p>«Валенсія» вирушає до Амстердаму за реваншом. «Кажани» зазнали розгрому 0:3 від «Аякса» на «Местальї», чим шокували своїх вболівальників. Але нинішня форма команди Альберта Селадеса вражає. «Валенсія» відмінно діє у Прімері, а у останніх дванадцяти матчах неодмінно вражала ворота своїх суперників у всіх турнірах. Так само влучними гості були і на полях «Челсі» та «Лілля».</p>
      <p>У такій надважливій битві за пле-оф я очікую на голи від обох команд, особливо, враховуючи атакувальний стиль кожного опонента. Отже, для нашого потяга пропоную перевірити позицію «обидві заб’ють і ТБ 2.5» за коефіцієнт 1.79 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <p>
        <b>«Інтер» – «Барселона»</b>
      </p>
      <p>Ключова битва для «Інтера» і матч-престижу для «Барселони». Каталонці вже забронювали за собою перше місце у квартеті «F», тому вирушають до Мілана без особливих турнірних завдань.</p>
      <p>Доля підопічних Антоніо Конте повністю у їхніх руках. Завдання просте – перемагай «Барсу» і виходь у плей-оф. Тоді «Інтеру» не потрібно буде залежати від результату гри «Боруссія» Дортмунд – «Славія». Все ж, яким би потужним та вмотивованим не був «Інтер», я б не ризикував сьогодні ставити на чисту перемогу господарів.</p>
      <p>«Барселона» наразі перебуває в оптимальній формі, що доводять результати останніх матчів. Чого лише варта форма Лео Мессі. Шестиразовий володар «Золотого м’яча» не зупиняється бити рекорди результативності. Крім того, на передматчевому тренуванні каталонців до виїзду в Мілан готувалися усі ключові виконавці. Переконаний, Ернесто Вальверде якщо і проведе ротацію, то вона буде зональною.</p>
      <p>Взагалі важко наперед обрати потрібний варіант ставки саме на такого роду поєдинок, де одним дуже потрібно, а іншим – не дуже. Все буде залежати від стартових складів, особливо гостей. Але мені здається, якщо «Інтер» і здобуде потрібний результат, то точно не із розгромним рахунком. Для нашого потяга можна заграти варіант «перемога «Барселони» із форою (+1.25)» за коефіцієнт 1.57 із можливістю розходу.</p>
      <p>
        <b>«Динамо» Загреб – «Манчестер Сіті»</b>
      </p>
      <p>Схожа за турнірними розкладами дуель. Господарям потрібні очки, а гості – вже у плей-оф із першого місця.</p>
      <p>«Динамо» Загреб сьогодні буде вболівати за мирову у Харкові, але самим хорватам тоді потрібно виключно обігравати «Сіті», щоб посісти другу сходинку. Чи вистачить сил та характеру підопічним Ненада Б’єлиці? Важко сказати. В першу чергу командний рівень гравців «Динамо» не вражає. Хорвати після непоганого старту в квартеті «С» заслужено почали здавати свої позиції у вирішальних матчах проти прямих конкурентів із України та Італії. Поразка 0:2 від «Аталанти» була цілком заслуженою.</p>
      <p>Що може сьогодні запропонувати англійський клуб? Так, для «Сіті» – це товариський матч із прицілом на перевірку своїх сил. Яким буде стартовий склад від Пепа Гвардіоли? Я більш ніж переконаний, що бойовим. По-перше, через кадрові втрати гості точно зіграють тими виконавцями, хто готовий. Це і Жезус, і Марез, і Фоден, і Канселу, і Стерлінг, і Зінченко. По-друге, «Манчестер Сіті» наразі дуже розлючений. Дві мирові проти «Гірників» та «Ньюкасла», поразка вдома у дербі від «МЮ» – поранений звір стає особливо небезпечним. Ну і по-третє, фактор Гвардіоли. Іспанець не звик ділити матчі на «важливі» та «другорядні», адже для нього кожна гра на вагу золота. Переконаний, він вимагатиме від своїх підопічних сьогодні 100% віддачі у здобутті потрібного результату.</p>
      <p>Через ряд вищенаведених факторів я б ризикнув поставити на переконливу перемогу гостей. Їм байдуже на турнірні завдання «Динамо», для них головне зіграти у свій футбол та перемогти. Саме тому до нашого потяга додаємо позицію «перемога «Манчестер Сіті» із форою (-1)» за коефіцієнт 2.34.</p>
      <p>
        <b>«Айнтрахт» – «Гімарайнш»</b>
      </p>
      <p>Перемога 2:1 на полі «Арсенала» дозволила «Айнтрахту» отримати чимало вістів у свою скарбничку. Тепер німецька команда розраховує виключно на себе. Сьогодні «Орлам» потрібно просто обіграти невмотивованого аутсайдера квартету «F» і не залежати від результату паралельної гри.</p>
      <p>Останні результати «Айнтрахта» у Бундеслізі насторожують. Колектив Аді Гюттера не може перемогти чотири гри у ряд, зазнавши трьох поразок. Хоча на рідній «Коммерцбанк-Арені» господарі цього сезону демонструють досить результативний футбол. «Орли» у середньому забивають тут 2.5 м’ячів за гру. Напад команди діє ефективно при створенні небезпечних моментів, а реалізація – вражає. Практично кожна третя небезпечна атака завершується голом!</p>
      <p>«Гімарайнш» вирушає до Німеччини на товариську гру. Португальці із двома очками посідають останнє місце у групі і втратили шанси на плей-оф. Якщо вдома вони ще можуть дати бій своїм значно потужнішим суперникам, то у гостях команда Іво Віейри виключно програвала: 0:2 від «Стандарда» та 2:3 від «Арсенала». Португальці можуть надати сьогодні ігровий час навіть резервістам, якщо так розібратися.</p>
      <p>Отже, ставимо на вмотивованих господарів. Статистика результативності «Орлів» цього сезону вдома наштовхує мене обрати позицію «інд. тотал «Айнтрахта» більше 2» за коефіцієнт 1.52 із можливістю повернення.</p>
      <related>
        <a href="https://bookmaker-ratings.com.ua/konkurs-chas-pershih-do-topovih-matchiv-grudnya/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/lion-rb-lejptsyg-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/chelsi-lill-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/prognoz-i-stavka-lion-rb-lejptsyg-gospodari-budut-atakuvaty/"/>
      </related>
    </article>
  </body>
</html>