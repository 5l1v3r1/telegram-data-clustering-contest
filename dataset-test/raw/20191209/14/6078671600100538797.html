<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/hibridi-choveshki-ycheni-1619896.html"/>
    <meta property="og:site_name" content="Cross"/>
    <meta property="article:published_time" content="2019-12-09T14:07:00+00:00"/>
    <meta property="og:title" content="Роди се първият хибрид между прасе и маймуна"/>
    <meta property="og:description" content="/КРОСС/ В Китай се родиха първите хибриди между прасе и маймуна, като от осем екземпляра са оживели само два, пише в. &quot;Метро&quot;."/>
  </head>
  <body>
    <article>
      <h1>Роди се първият хибрид между прасе и маймуна</h1>
      <address>
        <time datetime="2019-12-09T14:07:00+00:00">09 Dec 2019, 14:07</time>
      </address>
      <p>/КРОСС/ В Китай се родиха първите хибриди между прасе и маймуна, като от осем екземпляра са оживели само два, пише в. "Метро".</p>
      <p>При провеждането на експеримента в четвъртия ден на зачатието в 4 хиляди свински ембриона били въведени изкуствено отгледани клетки от маймуни. От родените десет екземпляра, осем починали в лабораторията след първата седмица и само два оживели.</p>
      <figure>
        <img src="http://www.cross.bg/../../../photo_new_gallery/2019/12/09/f0a57d795bd4cb7bcb1e6e9ad198617a.jpg"/>
      </figure>
      <p>Китайските изследователи от института "Танг Хай" в Пекин се надяват, че генетичният експеримент ще даде възможност за отглеждане на човешки органи вътре в животни за трансплантация. Резултатите за сега дават надежда на изследователите - в сърцата, черните и белите дробове на прасенцата е имало ДНК от дългоопашати макаци.</p>
      <p>Новата цел на китайските учени е да създадат напълно здраво животно, което да бъде дълголетно, а органите му да са съставени почти изцяло от клетки на примати.</p>
      <p>Това не е първият път, когато хибридните животни са били отглеждани в лаборатория. През 2010 г. екип от учени от университета Станфорд в Калифорния създаде мишка с панкреас на плъх.</p>
      <p>През 2017 г. изследователи от Института Салк в Калифорния създадоха човешко-свински химери. Една на всяка 100 000 клетка бе човешка.</p>
      <p>Етични съображения обаче доведоха до прекратяването на експеримента и унищожаването на ембрионите.</p>
      <p>От Института Салк се опасяваха, че мозъка на прасетата хибриди може да бъде "твърде човешки". Поради тази причина китайските учени са създали хибриди между маймуни и прасета.</p>
      <p>Пред биолозите стои проблемът по направата на всички органи в животните "човешки", без мозъкът. В противен случай, получените хибриди биха прекрачили етичните граници, категорични са учените.</p>
    </article>
  </body>
</html>