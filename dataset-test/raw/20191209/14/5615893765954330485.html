<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/stiri/life/cea-mai-mare-colectie-privata-de-whisky-cu-peste-3-900-de-sticle-va-fi-scoasa-la-licitatie-19193560"/>
    <meta property="og:site_name" content="Profit.ro"/>
    <meta property="article:published_time" content="2019-12-09T14:36:00+00:00"/>
    <meta property="og:title" content="Cea mai mare colecție privată de whisky, cu peste 3.900 de sticle, va fi scoasă la licitație"/>
    <meta property="og:description" content="Cea mai mare colecție privată de whisky din lume a fost dezvăluită înaintea unei licitații, relatează luni Press Association."/>
  </head>
  <body>
    <article>
      <h1>Cea mai mare colecție privată de whisky, cu peste 3.900 de sticle, va fi scoasă la licitație</h1>
      <address><time datetime="2019-12-09T14:36:00+00:00">09 Dec 2019, 14:36</time> by <a rel="author">Profit.ro</a></address>
      <p>
        <b>Cea mai mare colecție privată de whisky din lume a fost dezvăluită înaintea unei licitații, relatează luni Press Association.</b>
      </p>
      <p>Colecția, a cărei valoare se estimează că ar putea ajunge la 8 milioane de lire sterline, cuprinde peste 3.900 de sticle de whisky, scrie <a href="http://www.Agerpres.ro/">Agerpres</a>.</p>
      <p>Printre băuturile din această colecție se află o sticlă de ''Macallan'' din 1926, care a devenit recent cea mai scumpă din lume după ce s-a vândut cu prețul de 1,5 milioane de lire.</p>
      <p>Richard Gooding, fost magnat PepsiCo, decedat în 2014, a acumulat această colecție de-a lungul mai multor decenii, călătorind regulat din Statele Unite în Scoția pentru a achiziționa sticle deosebite la licitații și din distilerii.</p>
      <p>Cele aproape 4.000 de sticle au fost păstrate de Gooding în propriul său ''pub'' - o încăpere din casa sa din Colorado, concepută special pentru a pune în valoare colecția.</p>
    </article>
  </body>
</html>