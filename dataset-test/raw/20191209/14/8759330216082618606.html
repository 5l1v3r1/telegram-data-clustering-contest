<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907162/krc-genk-gaat-voor-de-winst-tegen-napoli-dat-geeft-een-ander-gevoel-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T14:44:00+00:00"/>
    <meta property="og:title" content="KRC Genk gaat voor de winst tegen Napoli: “Dat geeft een ander gevoel”"/>
    <meta property="og:description" content="KRC Genk kan niets meer winnen of verliezen in de Champions League. Toch wil Technisch Directeur Dimitri De Condé dat zijn ploeg vol voor de winst gaat tegen Napoli."/>
  </head>
  <body>
    <article>
      <h1>KRC Genk gaat voor de winst tegen Napoli: “Dat geeft een ander gevoel”</h1>
      <address>
        <time datetime="2019-12-09T14:44:00+00:00">09 Dec 2019, 14:44</time>
      </address>
      <p>
        <b>KRC Genk kan niets meer winnen of verliezen in de Champions League. Toch wil Technisch Directeur Dimitri De Condé dat zijn ploeg vol voor de winst gaat tegen Napoli.</b>
      </p>
      <p>KRC Genk is op zoek naar die eerste Champions League-zege. “We hebben weinig te winnen, we kunnen geen Europese kwalificatie meer afdwingen. Dat geeft een ander gevoel”, geeft De Condé tegenover VTM Nieuws aan. “Maar we willen nog steeds die eerste Champions League-zege boeken, dat blijft het doel.”</p>
      <p>Napoli zit in een dip. “Speciale situatie, beide ploegen hebben het moeilijk. Napoli had speciale omstandigheden met hun voorzitter. Ze hebben wel die druk om die wedstrijd absoluut te winnen, dus ik denk niet dat het een voordeel is voor ons. Wij zitten ook een beetje met een dubbel gevoel. We weten hoe belangrijk de competitie is en de vermoeidheid van enkele jongens speelt ook mee.”</p>
    </article>
  </body>
</html>