<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/tendencies/mcdonald-s-ford-i-kak-shte-si-partnirat-v-borbata-s-plastmasata.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-12-09T14:02:02+00:00"/>
    <meta property="og:title" content="McDonald's, Ford и как ще си партнират в борбата с пластмасата"/>
    <meta property="og:description" content="Каузата, която обедини компаниите"/>
  </head>
  <body>
    <article>
      <h1>McDonald's, Ford и как ще си партнират в борбата с пластмасата</h1>
      <address><time datetime="2019-12-09T14:02:02+00:00">09 Dec 2019, 14:02</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p><b>Често големите компании са определяни и като най-големите замърсители в световен мащаб.</b> Именно зарази непрекъснатите обвинения към тях, те предприемат различни стратегии, с които да подобрят имиджа си, а и да дадат своя принос към опазването на околната среда.</p>
      <p>В първите дни на декември <b>автомобилният производител Ford обяви необичайно партньорство с веригата за бързо хранене McDonald's</b>. В основата му е идеята за намаляване на елементите в автомобилите, произведени от пластмаса, която е замърсител номер едно.</p>
      <p>Вместо от нея, някои части от колите на Ford, които го позволяват, ще се произвеждат от биопластмаса. А за нейното създаване<b> компанията ще изкупува от McDonald's остатъчния материал от изпичането на кафените зърна</b> - тяхната тънка обвивка.</p>
      <figure>
        <img src="https://webnews.bg/uploads/images/51/6551/456551/640x.jpg?_=1575885320"/>
        <figcaption>
          <cite>Източник: iStock</cite>
        </figcaption>
      </figure>
      <p>Той се загрява, смесва се с пластмаса и други елементи, за да се създаде финалният продукт - <b>пелети, които се моделират във формата на различни автомобилни части</b>. Така този иначе непотребен отпадък ще се превърне в суровина, от която могат да се правят фарове например.</p>
      <related>
        <a href="https://lifestyle.bg/ideas/coca-cola-nestle-pepsico-i-mondelez-international-nay-golemite-zamarsiteli-s-plastmasa-v-sveta.html"/>
      </related>
      <p>От Ford не пропускат да се похвалят, че биопластмасата е дори по-добра като издръжливост и по-лека от използваната досега. Компанията има за цел в следващите години да внедри подобни устойчиви материали при производството на все повече части за своите автомобили.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fford%2Fvideos%2F461488434478792%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>Още по темата</h4>
        <a href="https://lifestyle.bg/tendencies/plastmasata-i-kolichestvoto-y-v-choveshkoto-tyalo.html"/>
        <a href="https://lifestyle.bg/tendencies/mcdonald-s-mchive-i-noviyat-restorant-za-pcheli.html"/>
        <a href="https://lifestyle.bg/tendencies/takan-ot-darvesni-vlakna-i-payazhina-mozhe-da-zamesti-plastmasata.html"/>
        <a href="https://lifestyle.bg/gadgets/izvan-mrezhata-s-ford-fiesta.html"/>
        <a href="https://lifestyle.bg/speed/ford-autonomous-vehicles-dzhon-rich-i-kolko-shte-e-dalag-zhivotat-na-avtonomnite-koli-na-ford.html"/>
        <a href="https://lifestyle.bg/ideas/malkite-stapki-vav-voynata-s-plastmasata.html"/>
        <a href="https://lifestyle.bg/health/plastmasata-koyato-piem-dishame-i-yadem.html"/>
        <a href="https://lifestyle.bg/tendencies/zelenchutsite-koito-mrazyat-plastmasata.html"/>
        <a href="https://lifestyle.bg/tendencies/plastmasovite-butilki-retsikliraneto-im-i-kak-se-izpolzvat-za-napravata-na-patishta-v-yuzhna-afrika.html"/>
      </related>
    </article>
  </body>
</html>