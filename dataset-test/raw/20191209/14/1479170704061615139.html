<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber3.com/magazin/unlu-spor-spikeri-jane-slater-nasil-aldatildigini-anlatti-haberi-5063851"/>
    <meta property="og:site_name" content="Haber3"/>
    <meta property="article:published_time" content="2019-12-09T14:10:00+00:00"/>
    <meta property="og:title" content="Ünlü spor spikeri Jane Slater nasıl aldatıldığını anlattı"/>
    <meta property="og:description" content="Ünlü spor spikeri Jane Slater, aldatıldığını sabaha karşı 04.00'te nasıl öğrendiğini sosyal medyada anlattı. Slater'ın hayranları da başlarına gelen benzer durumları Amerikalı sunucuyla paylaştı."/>
  </head>
  <body>
    <article>
      <h1>Ünlü spor spikeri Jane Slater nasıl aldatıldığını anlattı</h1>
      <h2>Ünlü spor spikeri Jane Slater, aldatıldığını sabaha karşı 04.00'te nasıl öğrendiğini sosyal medyada anlattı. Slater'ın hayranları da başlarına gelen benzer durumları Amerikalı sunucuyla paylaştı.</h2>
      <address><time datetime="2019-12-09T14:10:00+00:00">09 Dec 2019, 14:10</time> by <a rel="author">Haber3</a></address>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
      <p>
        <b>Amerikan futbolu spikeri ve sunucu Jane Slater, yaşadığı aldatılma olayını, Twitter hesabından 121 bin takipçisiyle paylaştı.</b>
      </p>
      <p>Jane Slater'ın sevgilisi, güzel sunucuya günlük aktiviteleri, egzersizleri, yiyecek, kilo ve uyku durumunu gösteren akıllı bileklik hediye etmişti.</p>
      <p>Noel hediyesi olarak akıllı bilekliği kullanmaya başlayan Jane ve sevgilisi, bilekliklerini senkronize etti. Çift, sağlıklı yaşamaya ve spor yapmaya özen gösteriyordu.</p>
      <p>Akıllı bileklik sayesinde çift, birbirlerinin aktivelerinden de haberdar olarak motive oluyorlardı. Ancak maalesef "akıllı bileklik" hikayesi mutlu sonla bitmedi.</p>
      <p>
        <b>SABAHA KARŞI 04.00'TE ÖĞRENDİ</b>
      </p>
      <p>Jane Slater, sabaha karşı 04.00 sularında sevgilisinin hızla yükselen "fiziksel aktivitesine" şahit oldu. Bir maç için şehir dışında olan ünlü sunucu, böylece aldatıldığını anlamış oldu. Jane Slater, ilişkisini hemen sonlandırdı.</p>
      <p>Dallas'ta yaşayan ünlü sunucu, "Bu hikaye keşke gerçek olmasaydı ama maalesef öyle" açıklamasında bulundu. Ünlü sunucunun hayranları, yazdıkları destek mesajlarıyla Slater'ı yalnız bırakmadı ve ona moral verdi.</p>
      <p>Jane Slater'ın hayranları, başlarına gelen benzer durumları Amerikalı sunucuyla paylaşmayı da ihmal etmedi.</p>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
    </article>
  </body>
</html>