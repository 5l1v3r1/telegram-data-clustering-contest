<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/578318/"/>
    <meta property="og:site_name" content="רדיו קול חי"/>
    <meta property="article:published_time" content="2019-12-09T14:46:30+00:00"/>
    <meta property="og:title" content="אשר בפניה למשרד הפנים: &quot;אל תאשרו העלאת ארנונה למחללי שבת&quot;"/>
    <meta property="og:description" content="ח&quot;כ יעקב אשר בפניה למשרדי הפנים והאוצר כי לא יאשרו העלאת ארנונה לרשויות שמפעילות תח&quot;צ בשבת, לאחר שבזבזו את הכספים על תח&quot;צ מיותרת בשבת לצורכי יחסי ציבור של ראש העיר"/>
  </head>
  <body>
    <article>
      <h1>אשר בפניה למשרד הפנים: "אל תאשרו העלאת ארנונה למחללי שבת"</h1>
      <address><time datetime="2019-12-09T14:46:30+00:00">09 Dec 2019, 14:46</time> by <a rel="author">איתי גדסי</a></address>
      <p>
        <b>ח"כ יעקב אשר בפניה למשרדי הפנים והאוצר כי לא יאשרו העלאת ארנונה לרשויות שמפעילות תח"צ בשבת, לאחר שבזבזו את הכספים על תח"צ מיותרת בשבת לצורכי יחסי ציבור של ראש העיר</b>
      </p>
      <figure>
        <img src="http://www.93fm.co.il/wp-content/uploads/2019/12/F160525YS51.jpg"/>
        <figcaption>
          <cite>צילום: Yonatan Sindel/Flash90</cite>
        </figcaption>
      </figure>
      <p>יו"ר סיעת יהדוה"ת, ח"כ יעקב אשר פנה היום (שני) למשרדי הפנים והאוצר ודרש מהם כי לא יאשרו העלאת ארנונה לעיריות שממנות תח"צ בשבת: "אל תאשרו העלאת ארנונה בערים בהן ראשי העיר עושים מהלכים פופוליסטים לצרכי יח"צ דוגמת תח"צ בשבת, ובלא כל הצדקה מוסרית מנתבים את כספי הציבור לפרויקטים שרוב התושבים אינם זקוקים להם", האשים אשר.</p>
      <p>עוד הוסיף אשר ותקף את בזבוזי הכספים: "אילו טובת האזרחים מול עיניהם חובה עליהם להתמקד ולנתב את כספי העיר לשיפור תחומי החינוך והרווחה, הנקיון, התברואה והבריאות להם זקוקים רוב מוחלט של תושבי עירם באופן ישיר ומיידי".</p>
      <p>לדבריו במקום לטפל בעוני מטפלים בתח"צ מיותרת: "בימים אלו בהם אנו נחשפים לנתונים הקשים של דו"ח העוני האלטרנטיבי ולשורת המצוקות היומיומיות איתן מתמודדים מאות אלפי משפחות ומעל מליון ילדים וקשישים, ההתעלמות מהסיוע הדחוף להם הם זקוקים, זהו בזבוז משווע ושוד הקופה הציבורית".</p>
      <p>בסיום דבריו אמר ח"כ אשר: "משאבי העיריה אסור שיהיו 'פרה חולבת' שראשיה יכולים לעשות בהם כרצונם, העלאת ארנונה בערים בהן יש עיוות מוחלט של סדרי עדיפויות זו שערורייה שאינה מתקבלת על הדעת".</p>
      <related>
        <a href="http://www.93fm.co.il/radio/579096/"/>
        <a href="http://www.93fm.co.il/radio/578896/"/>
        <a href="http://www.93fm.co.il/radio/578888/"/>
      </related>
    </article>
  </body>
</html>