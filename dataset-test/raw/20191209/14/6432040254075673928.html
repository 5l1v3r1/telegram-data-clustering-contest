<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/621972,Potracil-12-letnia-dziewczynke-na-pasach-i-uciekl-Policja-szuka-ciemnego-BMW.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-12-09T14:32:28+00:00"/>
    <meta property="og:title" content="Potrącił 12-letnią dziewczynkę na pasach i uciekł. Policja szuka ciemnego BMW"/>
    <meta property="og:description" content="Policjanci wyjaśniają przyczyny i okoliczności zdarzenia, do którego doszło dziś (9 grudnia) przed godz. 8.00 przy ulicy Wojska Polskiego w Piszu."/>
  </head>
  <body>
    <article>
      <h1>Potrącił 12-letnią dziewczynkę na pasach i uciekł. Policja szuka ciemnego BMW</h1>
      <address>
        <time datetime="2019-12-09T14:32:28+00:00">09 Dec 2019, 14:32</time>
      </address>
      <p>
        <b>Policjanci wyjaśniają przyczyny i okoliczności zdarzenia, do którego doszło dziś (9 grudnia) przed godz. 8.00 przy ulicy Wojska Polskiego w Piszu.</b>
      </p>
      <p>Jak poinformowała nas kom. Anna Szypczyńska, rzecznik prasowy KPP w Piszu, samochód potrącił 12-letnią dziewczynkę, która przechodziła przez przejście dla pieszych przy wylocie na Białą Piską. <br/><br/>Na szczęście 12-latce nic poważnego się nie stało. Skończyło się tylko na ogólnych potłuczeniach. Natomiast sprawca kolizji uciekł z miejsca zdarzenia. Ze wstępnych ustaleń policjantów wynika, że dziewczynkę potrąciło ciemne BMW. Kierowca auta oddalił się w kierunku Białej Piskiej. <br/><br/>Policjanci ustalają tożsamość sprawcy.</p>
    </article>
  </body>
</html>