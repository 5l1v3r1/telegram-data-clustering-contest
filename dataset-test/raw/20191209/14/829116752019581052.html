<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-nemet-foci-bundesliga-borussia-dortmund-axel-witsel-serules-otthon.html"/>
    <meta property="og:site_name" content="Origo"/>
    <meta property="article:published_time" content="2019-12-09T14:58:00+00:00"/>
    <meta property="og:title" content="Otthonában esett el a Dortmund játékosa, idén már nem játszhat"/>
    <meta property="og:description" content="Axel Witselt meg is kellett műteni, egy Bajnokok Ligája, és három bajnoki meccset kell kihagynia."/>
  </head>
  <body>
    <article>
      <h1>Otthonában esett el a Dortmund játékosa, idén már nem játszhat</h1>
      <address><time datetime="2019-12-09T14:58:00+00:00">09 Dec 2019, 14:58</time> by <a rel="author">MTI</a></address>
      <p>
        <b>Idén már nem léphet pályára Axel Witsel, a Borussia Dortmund belga válogatott labdarúgója, miután otthonában elesett, és megsérült az arca.</b>
      </p>
      <p>A klub hétfői közlése szerint a 30 éves középpályást meg is kellett műteni a helyi száj- és arcsebészeten. A beavatkozás után elhagyhatta a kórházat. Witsel a keddi, Slavia Praha elleni Bajnokok Ligája-mérkőzés mellett a Mainz, a Leipzig és a Hoffenheim elleni bajnokikról fog hiányozni.</p>
    </article>
  </body>
</html>