<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/konami-efootball-pes-2020-3-0-guncellemesi-h81392.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T14:58:14+00:00"/>
    <meta property="og:title" content="Konami, eFootball PES 2020'nin 3.0 Güncellemesini Yayınladı"/>
    <meta property="og:description" content="Konami, eFootball PES 2020 için 3.0 kodlu büyük güncelleme paketini yayınladı. Güncelleme ile futbolcular ve stadyumlar yenileniyor."/>
  </head>
  <body>
    <article>
      <h1>Konami, eFootball PES 2020'nin 3.0 Güncellemesini Yayınladı</h1>
      <h2>Konami, geçtiğimiz aylarda piyasaya sürdüğü eFootball PES 2020 için 3.0 kodlu büyük güncelleme paketini yayınladı. Güncelleme paketi, futbolcuların yüzlerinde ve stadyumlarda büyük değişiklikler getirirken ülke formalarını da güncelliyor.</h2>
      <address><time datetime="2019-12-09T14:58:14+00:00">09 Dec 2019, 14:58</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Dünyanın en popüler futbol oyunlarından bir tanesi olan<b> eFootball PES 2020</b>, üçüncü büyük güncellemesini aldı. Konami tarafından yayınlanan ve oyuna pek çok önemli yenilik kazandıran güncelleme, oyuna sahip olan tüm oyunseverler tarafından <b>indirilebiliyor</b>. Ayrıca bu güncelleme paketi, oyundaki bazı hataları da gideriyor.</p>
      <p>Konami'nin eFootball PES 2020 için yayınladığı "<b>3.0</b>" kodlu güncelleme paketi, oyundaki pek çok futbolcunun yüzünü yeniden tasarlıyor. Böylelikle oyunseverler, artık daha <b>gerçekçi </b>futbolcu yüzleri ile karşılaşacaklar. Ayrıca bu güncelleme paketi, futbolcuların yüzlerindeki detay ve ayrıntıları da daha iyi sunuyor. Tüm bunlara ek olarak oyundaki 30'dan fazla <b>yıldız </b>futbolcunun yüzü, bu güncellemeyle birlikte ultra detaylı hale getirildi.</p>
      <figure>
        <img src="https://www.webtekno.com/images/editor/default/0002/33/69fa7b363259da404472059cf237ff851dd4604c.jpeg"/>
      </figure>
      <p>eFootball PES 2020 için sunulan 3.0 kodlu güncelleme, oyundaki <b>stadyumlara </b>da büyük yenilikler getiriyor. Konami ekibi, bu bağlamda birçok futbol takımının stadyumunu yeniden tasarlamış durumda. Ayrıca son güncelleme, oyuna "<b>Arena do Gremio</b>"yu da ekliyor. Büyük değişikliklerin yapıldığı bazı stadyumlar ise şu şekilde;</p>
      <ul>
        <li>Cicero Pompeu de Toldeo (Sao Paulo)</li>
        <li>Old Trafford (Manchester United)</li>
        <li>Allianz Stadium (Juventus FC)</li>
      </ul>
      <p>Konami'nin eFootball PES 2020 için sunduğu güncelleme bunlarla da sınırlı değil. Yeni güncelleme, <b>ülkelerin </b>formalarını da güncelliyor. Örneğin; Japonya, İskoçya, Galler, İspanya, Kuzey İrlanda, Belçika ve Almanya, Adidas'ın takım kitlerini almış durumdalar. Ayrıca bu güncellemeyle birlikte oyuna, <b>Adidas</b>'ın dört yeni krampon modeli ekleniyor. </p>
      <h3>Konami'nin eFootball PES 2020 için yayınladığı güncellemeye ilişkin tanıtım videosunu, hemen aşağıda bulunan bağlantıdan izleyebilirsiniz.</h3>
      <figure>
        <iframe src="https://www.youtube.com/embed/IeNdQYJVTFA" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.dsogaming.com/news/efootball-pes-2020-data-pack-3-0-is-now-available-for-download/</p>
    </article>
  </body>
</html>