<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/12/09/thomas_doll_apoel_nicosia_edzo_kirugas/"/>
    <meta property="og:site_name" content="Index.hu"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="Thomas Dollt Cipruson is kirúgták"/>
    <meta property="og:description" content="A Fradi exedzője 4 hónapig edzette az APOEL-t."/>
  </head>
  <body>
    <article>
      <h1>Thomas Dollt Cipruson is kirúgták</h1>
      <address><time datetime="2019-12-09T14:00:00+00:00">09 Dec 2019, 14:00</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>Mindössze négy hónap után menesztették a ciprusi APOEL vezetőedzői posztjáról Thomas Dollt, a Ferencváros korábbi trénerét - jelentette a dpa német hírügynökség. </p>
      <p>A német szakembernek annak ellenére kell távoznia, hogy a csapat már bebiztosította továbbjutását az Európa Liga csoportköréből, és 2013 óta először megnyerte a ciprusi Szuperkupát. Az elmúlt hét év bajnoka viszont a bajnokságban csak a negyedik, és kilenc pont a hátránya az elsőhöz képest.</p>
      <p>A hétfői közlemény szerint az augusztusban kinevezett német trénerrel Ralf Zumdick és Pasquale Rocco másodedző is távozik. Az edzéseket a továbbiakban Lucas Hacilukasz irányítja. </p>
      <figure>
        <img src="https://kep.cdn.indexvas.hu/1/0/3069/30693/306936/30693639_c9a815073e1c39b658c4872d948e1fa7_wm.jpg"/>
        <figcaption>Thomas Doll<cite>Fotó: Quality Sport Images / Getty Images Hungary</cite></figcaption>
      </figure>
      <p>Doll korábban a Borussia Dortmundnál (2007-08) a Hannovernél (2019) és a török Genclerbirliginél (2009-10) is csak rövid ideig dolgozott, csupán az FTC-nél töltött több évet (2013-18). (MTI)</p>
    </article>
  </body>
</html>