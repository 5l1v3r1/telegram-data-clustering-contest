<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/manzel-me-depta-a-ja-mam-strach-dominika-gottova-exkluzivne-o-potizich-s-timem"/>
    <meta property="og:site_name" content="eXtra.cz"/>
    <meta property="article:published_time" content="2019-12-09T14:54:00+00:00"/>
    <meta property="og:title" content="Manžel mě deptá a já mám strach! Dominika Gottová exkluzivně o potížích s Timem"/>
    <meta property="og:description" content="Bude mít ta žena vůbec někdy klid? I když se stále ještě manžel Dominiky Gottové (46) Timo Tolkki (53) rozhodl, že následující část svého komplikovaného života zasvětí vztahu s mladičkou Claudií (24), stejně dennodenně bombarduje svými telefonáty ženu, které tolik ublížil. „Deptá mě to,“ přiznala eXtra.cz smutně dcera Karla Gotta."/>
  </head>
  <body>
    <article>
      <h6 class="kicker">POTÍŽE</h6>
      <h1>Manžel mě deptá a já mám strach! Dominika Gottová exkluzivně o potížích s Timem</h1>
      <address><time datetime="2019-12-09T14:54:00+00:00">09 Dec 2019, 14:54</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/69/57/69576c8-248349-snimek-obrazovky-2019-12-01-v-10-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Dominika Gottová a její manžel Timo<cite>Instagram, Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/06/9a/069a70a-248536-snimek-obrazovky-2019-12-03-v-15-2560x0-shrink.png"/>
          <figcaption>Timo byl s krásnou Claudií i na hotelovém pokoji.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/56/85/56858dc-243776-profimedia-0022149097-2560x0-shrink.jpg"/>
          <figcaption>Dominika a Timo už brzy nebudou manželé.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/3e/2b/3e2bfda-248559-snimek-obrazovky-2019-12-03-v-18-2560x0-shrink.png"/>
          <figcaption>Timo provedl svou milenku po Helsinkách, teď za ní poletí do Mexika.<cite>Twitter</cite></figcaption>
        </figure>
        <figcaption>
          <a href="https://www.extra.cz/manzel-me-depta-a-ja-mam-strach-dominika-gottova-exkluzivne-o-potizich-s-timem/galerie/4">+ Dalších 22 fotografií</a>
        </figcaption>
      </slideshow>
      <p>
        <b>Bude mít ta žena vůbec někdy klid? I když se stále ještě manžel Dominiky Gottové (46) Timo Tolkki (53) rozhodl, že následující část svého komplikovaného života zasvětí vztahu s mladičkou Claudií (24), stejně dennodenně bombarduje svými telefonáty ženu, které tolik ublížil. „Deptá mě to,“ přiznala eXtra.cz smutně dcera Karla Gotta.</b>
      </p>
      <p>
        <b><a href="https://www.extra.cz/tema/dominika-gottova">Dominiko Gottová</a>, co byste nejraději vytěsnila ze svého života a z paměti?</b>
      </p>
      <p>„Hlavně problémy s <a href="https://www.extra.cz/tema/timo-tolkki">Timem</a>. Na to bych vzpomínat opravdu nemusela.“</p>
      <h3>Obava</h3>
      <p>
        <b>Všichni vědí, proč se s ním nyní rozvádíte, že vás <a href="https://www.extra.cz/po-kradezich-nevera-dominika-gottova-manzela-nachytala-s-mladou-divkou-24-v-loznici">podváděl</a>. Vím, že vás doteď denně kontaktuje. Nebylo by pro vaši psychiku lepší, kdybyste ho raději začala úplně ignorovat? Neubližuje vám kontakt s ním?</b>
      </p>
      <p>„Určitě by bylo ideální nekomunikovat s ním, protože mě to samozřejmě <b>deptá</b>, ale kvůli tomu, že jsme spolu byli tolik let, mám logicky strach, aby nesplnil ty výhrůžky, kdy prohlašuje, že si vezme život. Přes to všechno, co se stalo, mu nepřeju nic špatného. Vím, že je nemocný.“</p>
      <p>
        <b>Právě jste se <a href="https://www.extra.cz/utek-z-finska-od-neverneho-manzela-dominika-je-na-ceste-do-ceska-ted-uz-jen-rozvod">přestěhovala z Finska zpět do Prahy</a>, jistě jste si přivezla mnoho pro vás cenných věcí.</b>
      </p>
      <p>„Moc jsem si toho nepřivezla, na sbalení jsem měla hrozně málo času a příliš se toho do auta nevešlo. Vše se dá pořídit znovu, jen ty vzpomínkové předměty ne. Především jsem ale ráda, že mám možnost začít nový život a postavit se znovu na nohy.“</p>
      <h3>Práce</h3>
      <p>
        <b>Kdo vás nyní drží finančně nad vodou?</b>
      </p>
      <p>„Ve Finsku jsem měla zaměstnání, takže jsem si nějaké peníze přivezla s sebou. Už mám i nabídku práce, jestli to tam vyjde, budu zajištěná. Nastupovat bych měla velmi brzy.“</p>
      <p>
        <b>
          <i>Co nejdůležitějšího jí dal do života tatínek? Kde je nejšťastnější? A co jí pomáhá, když je na dně? Pokračování rozhovoru s Dominikou Gottovou již brzy na stránkách eXtra.cz.</i>
        </b>
      </p>
    </article>
  </body>
</html>