<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/pretnje-bombom-bolnicama-i-skolama-u-sankt-peterburgu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T14:27:00+00:00"/>
    <meta property="og:title" content="Pretnje bombom bolnicama i školama u Sankt Peterburgu"/>
    <meta property="og:description" content="SANKT PETERBURG - Desetak bolnica i nekoliko škola širom Sankt Peterburga primilo je danas pretnje o postavljenom eksplozivu, javio je Tas s, pozivajući"/>
  </head>
  <body>
    <article>
      <h1>Pretnje bombom bolnicama i školama u Sankt Peterburgu</h1>
      <address><time datetime="2019-12-09T14:27:00+00:00">09 Dec 2019, 14:27</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524265-750x430.jpg"/>
        <figcaption>Foto: Tanjug/J.Pap, arhiva</figcaption>
      </figure>
      <p>SANKT PETERBURG – Desetak bolnica i nekoliko škola širom Sankt Peterburga primilo je danas pretnje o postavljenom eksplozivu, javio je Tas s, pozivajući se na izvore službe za vanredne situacije.</p>
      <p>Prema tom izvoru, pretnje je primilo 11 bolnica i nekoliko škola.</p>
      <p>Ranije danas zbog pretnji bombom bili su evakuisani i gradski sudovi, koji sad ponovo rade pošto nisu pronađeni opasni predmeti.</p>
      <p>I pre tri dana trećina stanica u podzemnoj železnici Sankt Peterburg primila je pretnje bombom, ali su specijalne policijske jedinice utvrdile da se radi o lažnim dojavama.</p>
      <p>Tada je i 20 bolnica i 40 obrazovnih ustanova primilo slična upozorenja. Takva situacija odigrala se i prethodnog dana.</p>
      <p>(Tanjug)</p>
    </article>
  </body>
</html>