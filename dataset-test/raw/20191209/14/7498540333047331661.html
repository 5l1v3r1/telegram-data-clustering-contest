<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/34enne-sorpreso-320-chili-rame-sospetto-dubbia-provenienza-camionista-brescello-denunciato/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-12-09T14:34:38+00:00"/>
    <meta property="og:title" content="Sorpreso con 320 chili di rame sospetto, camionista di Brescello denunciato"/>
    <meta property="og:description" content="BRESCELLO (Reggio Emilia) – Deve rispondere di ricettazione un autotrasportatore fermato a Sorbolo Levante dalla polizia locale. Il controllo è scattato al termine di un breve inseguimento, cominciato quando gli agenti hanno visto il conducente di un camion svoltare bruscamente su una strada laterale per sottrarsi a un controllo. Una volta raggiunto e fermato il […]"/>
  </head>
  <body>
    <article>
      <h1>Sorpreso con 320 chili di rame sospetto, camionista di Brescello denunciato</h1>
      <address>
        <time datetime="2019-12-09T14:34:38+00:00">09 Dec 2019, 14:34</time>
      </address>
      <p>
        <b>La polizia locale dell’Unione Bassa Reggiana ha sequestrato il materiale. L’uomo, di 34 anni, è stato bloccato dopo avere tentato di sottrarsi al controllo</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/12/rameSequestrato091219.jpg"/>
        <figcaption>Il materiale sequestrato</figcaption>
      </figure>
      <p><b>BRESCELLO (Reggio Emilia) –</b> Deve rispondere di ricettazione un autotrasportatore fermato a Sorbolo Levante dalla polizia locale. Il controllo è scattato al termine di un breve inseguimento, cominciato quando gli agenti hanno visto il conducente di un camion svoltare bruscamente su una strada laterale per sottrarsi a un controllo.</p>
      <p>Una volta raggiunto e fermato il mezzo, i vigili ne hanno vagliato il contenuto, costituito in parte da rifiuti speciali e per il resto da oltre tre quintali di rame. Il camionista, un 34enne residente a Brescello, è stato sanzionato in quanto sprovvisto della documentazione necessaria al trasporto. Data la provenienza sospetta del rame l’uomo è stato denunciato per ricettazione.</p>
    </article>
  </body>
</html>