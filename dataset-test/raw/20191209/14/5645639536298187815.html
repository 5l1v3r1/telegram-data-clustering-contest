<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/12/pablo-escobar-fold-1/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-12-09T14:00:03+00:00"/>
    <meta property="og:title" content="Pablo Escobar Fold 1 – nejlevnější skládací telefon představen"/>
    <meta property="og:description" content="Jméno Pablo Escobar není potřeba nějak důkladně představovat. Zato stejnojmennou kolumbijskou společnost zná asi málokdo v našem koutě světa. Ta právě po více než 25 letech od jeho smrti přináší zatím cenově nejdostupnější skládací telefon s názvem Pablo Escobar Fold 1, který ovšem velmi výrazně připomíná model FlexPai od firmy Royole. Předprodej probíhá na oficiálních […]"/>
  </head>
  <body>
    <article>
      <h1>Pablo Escobar Fold 1 – nejlevnější skládací telefon představen</h1>
      <address><time datetime="2019-12-09T14:00:03+00:00">09 Dec 2019, 14:00</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <p>Jméno Pablo Escobar není potřeba nějak důkladně představovat. Zato stejnojmennou kolumbijskou společnost zná asi málokdo v našem koutě světa. Ta právě po více než 25 letech od jeho smrti přináší zatím cenově nejdostupnější skládací telefon s názvem Pablo Escobar Fold 1, který ovšem velmi výrazně připomíná model FlexPai od firmy Royole. Předprodej probíhá na oficiálních stránkách, kde navíc získáte celosvětovou dopravu zcela zdarma.</p>
      <h3>Rozpačitá novinka</h3>
      <p>Hned v úvodu můžeme zmínit prodejní cenu ve výši 349 dolarů (tj. cca 8 055 Kč), což u mnohých uživatelů možná vyvolá nedůvěru. Skládací AMOLED displej měří 7,8 palce v úhlopříčce při rozlišení 1 920 x 1 444 pixelů. Ve vnitřní části se nachází osmijádrový procesor Snapdragon 855 od Qualcommu, 8GB operační paměť RAM a 128GB interní úložiště podporující až 256GB paměťové microSD karty.</p>
      <slideshow>
        <figure>
          <img src="https://dotekomanie.cz/wp-content/uploads/2019/12/Pablo-Escobar-Fold-1-3-1920x1080x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/12/Pablo-Escobar-Fold-1-2-1920x1080x.jpg"/>
        </figure>
      </slideshow>
      <p>Pro fotografování jsou nasazeny dva senzory fotoaparátu (20 + 16 MPx) s OIS technologií a také přisvětlovací LED dioda. Za zmínku ještě stojí 4 000mAh baterie, operační systém Android ve verzi 9.0 Pie, podpora LTE s VoLTE, funkce dual-SIM, USB typu C nebo Bluetooth 5.1. Nakonec náročnější zákazníci si mohou pořídit vyšší konfiguraci s 512GB úložištěm za cenu 499 dolarů (tj. cca 11 517 Kč).</p>
      <figure>
        <iframe src="https://www.youtube.com/embed/MwFinjEuBc8" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/i84u77kFpkQ" width="560" height="315" data-service="Youtube" scrolling="no"/>
      </figure>
      <footer>Zdroj: <a href="https://www.gizmochina.com/2019/12/05/pablo-escobar-fold-1-launched-as-the-cheapest-foldable-phone-at-349/#6512b/">gizmochina.com</a></footer>
    </article>
  </body>
</html>