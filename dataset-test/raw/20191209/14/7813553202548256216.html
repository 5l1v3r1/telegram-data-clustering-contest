<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hroniky.com/news/view/17695-u-nimechchyni-vyiavyly-vykradeni-40-rokiv-tomu-kartyny-breihelia-starshoho-ta-van-deika"/>
    <meta property="og:site_name" content="Хроніки Любарта"/>
    <meta property="article:published_time" content="2019-12-09T14:42:00+00:00"/>
    <meta property="og:title" content="У Німеччині виявили викрадені 40 років тому картини Брейгеля-старшого та ван Дейка"/>
    <meta property="og:description" content="У Німеччині знайшли вкрадені 40 років тому картини Ганса Гольбейна — старшого, Яна Брейгеля — старшого, Франса Хальса, Яна Лів..."/>
  </head>
  <body>
    <article>
      <h1>У Німеччині виявили викрадені 40 років тому картини Брейгеля-старшого та ван Дейка</h1>
      <address>
        <time datetime="2019-12-09T14:42:00+00:00">09 Dec 2019, 14:42</time>
      </address>
      <h3>У Німеччині знайшли вкрадені 40 років тому картини Ганса Гольбейна — старшого, Яна Брейгеля — старшого, Франса Хальса, Яна Лівенса та Антоніса ван Дейка.</h3>
      <p>Про це повідомляє <a href="https://thebabel.com.ua/news/39270-u-nimechchini-viyavili-vikradeni-40-rokiv-tomu-kartini-breygelya-starshogo-ta-van-deyka?fbclid=IwAR3jVUcMAOVfeL8vPT46oOek47rEc5qCqBKilBYImSwYO8-5WX1inpxZCRo">The Бабель</a> із посиланням на <a href="https://www.spiegel.de/kultur/gesellschaft/ddr-gemaelde-aus-groesstem-kunstraub-wieder-aufgetaucht-a-1299985.html">Spiegel Online</a>.</p>
      <figure>
        <img src="https://www.istpravda.com.ua/images/doc/0/8/08cb744--uzej-u-zamku--ridenshtajn,-misto--ota---imechchina-.jpg"/>
      </figure>
      <p>
        <b>Музей у замку Фріденштайн, місто Гота (Німеччина)</b>
      </p>
      <p>ФОТО: WIKIPEDIA / PETER SCHMELZLE</p>
      <p>Як пише видання, у 1979 році невідомі вкрали з музею в замку Фріденштайн у місті Гота пʼять картин старих майстрів.</p>
      <p>Обербургомістр міста Гота багато місяців вів секретні переговори з адвокатом з південної Німеччини, який займається "легалізацією" вкрадених предметів мистецтва. Адвокат повідомляв бургомістру, що представляє "спадкоємців", і за пʼять полотен зажадав €5,25 млн.</p>
      <p>Тепер проти адвоката та його постачальника, лікаря зі Східної Фрізії, регіону на північному заході Німеччини, порушено кримінальну справу за підозрою у вимаганні та скупці краденого.</p>
      <p>Розслідуванням займається кримінальна поліція Німеччини. Напередодні поліція вже провела обшуки в квартирах та офісах трьох підозрюваних і свідків, були виявлені докази, які тепер належить перевірити.</p>
      <p>Зараз картини в лабораторії Фонду державних музеїв Берліна, там їх перевіряють на автентичність.</p>
      <hr/>
    </article>
  </body>
</html>