<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Olomouc-Jmeli-z-Kralovstvi-ozdobilo-zvonicku-na-Hornim-namesti-606358"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T14:47:00+00:00"/>
    <meta property="og:title" content="Olomouc: Jmelí z Království ozdobilo zvoničku na Horním náměstí"/>
    <meta property="og:description" content="Zajímavý odkaz na jeden z městských lesů najdou návštěvníci olomouckých vánočních trhů přímo na Horním náměstí."/>
  </head>
  <body>
    <article>
      <h1>Olomouc: Jmelí z Království ozdobilo zvoničku na Horním náměstí</h1>
      <address>
        <time datetime="2019-12-09T14:47:00+00:00">09 Dec 2019, 14:47</time>
      </address>
      <p>
        <b>Zajímavý odkaz na jeden z městských lesů najdou návštěvníci olomouckých vánočních trhů přímo na Horním náměstí.</b>
      </p>
      <p>„Při kontrolní obchůzce lesa Království, který se rozkládá mezi Grygovem a Dubem nad Moravou, jsme narazili na vyvrácenou jívu, na které rostlo jmelí. Jeden trs jsem odříznul a vzal s sebou do Olomouce,“ vysvětluje primátor Mirek Žbánek. Jmelí pak primátor zavěsil na stříšku zvoničky, která stojí na Horním náměstí hned vedle vánočního stromu a do níž si chodí dospělí lidé i děti už tradičně zazvonit.</p>
      <figure>
        <img src="https://cms.parlamentnilisty.cz/edition_files/uploaded-images/57a8f5f9-8b5e-407a-8a69-76428ebb11cc.jpg"/>
      </figure>
      <p>„Polibek pod jmelím, které bylo kultovní rostlinou už pro naše dávné keltské předky, může nepochybně zvýšit naše šance na šťastné a spokojené prožití Vánoc,“ dodává s úsměvem primátor. Podle lidových tradic jmelí přináší štěstí, lásku a také odvahu. Trs jmelí z Království navíc symbolicky odkazuje i na fakt, že město Olomouc se stará o rozsáhlé lesy na střední Moravě.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Primator-Zbanek-Olomouckym-dobrovolnym-hasicum-pomahaji-nova-auta-606079"/>
        <a href="https://www.parlamentnilisty.cz/politika/obce-volicum/Olomouc-Mikulas-bude-nadelovat-na-Hornim-namesti-a-v-historicke-tramvaji-605909"/>
        <a href="https://www.parlamentnilisty.cz/politika/obce-volicum/Olomouc-Na-Vanoce-pro-osamele-muze-prispet-kazdy-605679"/>
        <a href="https://www.parlamentnilisty.cz/politika/obce-volicum/Olomouc-Vytezek-Punce-s-primatorem-pomuze-detem-604856"/>
      </related>
    </article>
  </body>
</html>