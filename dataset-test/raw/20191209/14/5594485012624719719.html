<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/khristiyanski-propovednik-v-norvegiya-be-bit-zhestoko-ot-myusyulmani-i-zaplashen-ss-smrt-ako-ne-prieme-islyama_news713972.html"/>
    <meta property="og:site_name" content="Blitz.bg"/>
    <meta property="article:published_time" content="2019-12-09T14:04:00+00:00"/>
    <meta property="og:title" content="Християнски проповедник в Норвегия бе бит жестоко от мюсюлмани и заплашен със смърт, ако не приеме исляма"/>
    <meta property="og:description" content="Освен това нападателите го предупредили да си мълчи и да не казва на полицията, още няма арестувани за бруталното издеватество"/>
  </head>
  <body>
    <article>
      <h1>Християнски проповедник в Норвегия бе бит жестоко от мюсюлмани и заплашен със смърт, ако не приеме исляма</h1>
      <h2>Освен това нападателите го предупредили да си мълчи и да не казва на полицията, още няма арестувани за бруталното издеватество</h2>
      <address>
        <time datetime="2019-12-09T14:04:00+00:00">09 Dec 2019, 14:04</time>
      </address>
      <p>https://blitz.bg/svyat/khristiyanski-propovednik-v-norvegiya-be-bit-zhestoko-ot-myusyulmani-i-zaplashen-ss-smrt-ako-ne-prieme-islyama_news713972.html Blitz.bg</p>
      <figure>
        <img src="https://static.blitz.bg/documents/thumbnails/730/201912/1575885808-norr.jpg"/>
      </figure>
      <p><b>Християнски проповедник, обикалящ улиците на норвежки град, е бил жестоко пребит и ограбен от група мюсюлмани, след като те го помолили за „духовно изцелени“. Освен това те го заплашили, че ще го убият, ако не приеме исляма.<br/> </b><br/>Роар Флотум проповядвал и се молел за бедните в Трондхайм, когато към него се приближили група мюсюлмани. По думите му, те го помолили да дойде да се помоли за техен приятел, който бил наранил крака си. Мъжете го отвели в отдалечен заден двор и го блъснали по стълбите на мазе.<br/> <br/>След като го пребили и ограбили, те заплашили да го убият, ако не приеме исляма.<br/> <br/>„Искаха да кажа няколко думи на арабски. Бях уплашен и си помислих, че ще ме убият, защото казаха, че имат нож и не искат свидетели“, разказа той пред местни медии.<br/> <br/>Флотум незабавно отишъл в полицията, въпреки че бил предупреден да не съобщава за случилото се на властите. Във Фейсбук норвежецът посочва, че не е получил тежки  наранявания, но му откраднали около 10 000 крони (около 1000 долара).<br/> <br/>Той обяснява, че мюсюлманите били много любезни, когато първоначално се приближили към него на улицата и той не вярвал, че биха го подмамили.<br/> <br/>Проповедникът е категоричен, че ужасяващата случка няма да го накара да спре с уличните проповеди.<br/> <br/>Според първоначалната информация, полицията още не е извършила арести по случая. От там се надявали да идентифицират извършителите чрез записи на камери.<br/><br/><b>Превод и редакция: БЛИЦ </b><br/> <br/> </p>
    </article>
  </body>
</html>