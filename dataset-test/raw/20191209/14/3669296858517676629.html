<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/son-dakika-ankarada-kritik-gorusme"/>
    <meta property="og:site_name" content="CNN Türk"/>
    <meta property="article:published_time" content="2019-12-09T14:31:34+00:00"/>
    <meta property="og:title" content="Son dakika: Ankara'da kritik görüşme!"/>
    <meta property="og:description" content="Dünyanın gözü kulağı NATO tartışmaları ve..."/>
  </head>
  <body>
    <article>
      <h1>Son dakika: Ankara'da kritik görüşme!</h1>
      <h2>Dünyanın gözü kulağı NATO tartışmaları ve Suriye'deki son gelişmelerde. Tüm bunlar yaşanırken Milli Savunma Bakanı Hulusi Akar'ın önemli bir konuğu vardı. Millî Savunma Bakanı Hulusi Akar, ABD Ankara Büyükelçisi David M. Satterfield’i kabul etti.</h2>
      <address><time datetime="2019-12-09T14:31:34+00:00">09 Dec 2019, 14:31</time> by <a rel="author">İHA</a></address>
      <p><a href="https://www.cnnturk.com/haberleri/abd">ABD</a> Başkanı Donald <a href="https://www.cnnturk.com/haberleri/trump">Trump</a>, 2017'de göreve başlamasının ardından aynı yıl içinde <a href="https://www.cnnturk.com/haberleri/turkiye">Türkiye</a>'deki görev süresi dolan ABD'nin <a href="https://www.cnnturk.com/haberleri/ankara">Ankara</a> Büyükelçisi John Bass'ı Afganistan Büyükelçisi olarak atamıştı. Bass'ın Ankara'dan ayrılmasının ardından yaklaşık 1,5 yıl Türkiye'ye Büyükelçi ataması yapılmamıştı.</p>
      <p>Trump, 1,5 yılın ardından 16 Şubat'ta ABD'nin Ankara Büyükelçiliği için Satterfield'ın adaylığını açıklamıştı. ABD Senatosu da 28 Haziran'da ABD'nin Ankara Büyükelçiliği için daha önce ismi açıklanan Satterfield'ın görevini onaylamıştı.</p>
      <p>ABD Dışişleri Bakanlığının en kıdemli kariyer diplomatlarından Satterfield, ABD Dışişleri Bakanlığının en kıdemli kariyer diplomatlarından biri olarak öne çıkıyor.</p>
      <p>1980'den beri özellikle Ortadoğu'da birçok farklı görevde bulunan Satterfield, 1954'te doğdu.</p>
      <p>Satterfield, ABD Dışişleri Bakanlığında Yakın Doğu İlişkilerinden Sorumlu Müsteşar olarak görev yaptığı dönemde Türkiye, <a href="https://www.cnnturk.com/haberleri/rusya">Rusya</a> ve <a href="https://www.cnnturk.com/haberleri/iran">İran</a> arasındaki Astana sürecine ABD'nin gözlemcisi olarak katıldı.</p>
      <p>Büyükelçi Satterfield, eski Başkan <a href="https://www.cnnturk.com/haberleri/barack-obama">Barack Obama</a> döneminde ise Sina Yarımadası'nda barışı korumakla yükümlü "Çok Uluslu Güç ve Gözlemciler"in genel direktörü olarak görev yaptı. Satterfield, yine Obama döneminde 2013-2014 yıllarında <a href="https://www.cnnturk.com/haberleri/misir">Mısır</a>'da geçici maslahatgüzar olarak bulundu.</p>
      <p>George W. Bush döneminin Dışişleri Bakanı Condoleezza Rice'ın <a href="https://www.cnnturk.com/haberleri/irak">Irak</a>'tan sorumlu kıdemli danışmanı olarak görev yapan Satterfield, Lübnan, <a href="https://www.cnnturk.com/haberleri/suriye">Suriye</a>, Tunus ve <a href="https://www.cnnturk.com/haberleri/suudi-arabistan">Suudi Arabistan</a> büyükelçiliklerinde de birçok farklı görevde yer aldı.</p>
      <figure>
        <iframe data-src="https://twitter.com/tcsavunma/status/1204034366126665729?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ilgili haberler</h4>
        <a href="https://www.cnnturk.com/video/dunya/fransada-macron-zorda"/>
        <a href="https://www.cnnturk.com/video/turkiye/cumhurbaskani-erdogandan-gecmis-olsun-telefonu"/>
        <a href="https://www.cnnturk.com/video/dunya/avustralyada-2-bin-koala-oldu"/>
      </related>
    </article>
  </body>
</html>