<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/173972/protokolom-saradnji-boljih-usluga-penzionere-srbiji"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T14:40:00+00:00"/>
    <meta property="og:title" content="Protokolom o saradnji do boljih usluga za penzionere u Srbiji"/>
    <meta property="og:description" content="Povodom sajma penzionera u Nišu Kompanija &quot;Dunav osiguranje&quot; i Banka Poštanska štedionica, 7. novembra, potpisali su u Nišu protokol o saradnji sa Savezom penzionera Srbije, kojim će se najstarijim sugrađanima omogućiti dodatne usluge u ove dve državne kompanije."/>
  </head>
  <body>
    <article>
      <h1>Protokolom o saradnji do boljih usluga za penzionere u Srbiji</h1>
      <h2>Povodom sajma penzionera u Nišu Kompanija "Dunav osiguranje" i Banka Poštanska štedionica, 7. novembra, potpisali su u Nišu protokol o saradnji sa Savezom penzionera Srbije, kojim će se najstarijim sugrađanima omogućiti dodatne usluge u ove dve državne kompanije.</h2>
      <address><time datetime="2019-12-09T14:40:00+00:00">09 Dec 2019, 14:40</time> by <a rel="author">Republika</a></address>
      <p>Protokol su potpisali predsednik Izvršnog odbora Kompanije "Dunav osiguranje" Mirko Petrović, predsednik Izvršnog odbora Banke Poštanska štedionica Bojan Kekić, predsednik Saveza penzionera Srbije Andreja Savić, kao i predsednik Izvršnog odbora Pokreta trećeg doba Srbije Vasilije Belobrković.</p>
      <p>Izvršni direktor Banke Poštanske štedionice Bojan Kekić naglasio je važnost saradnje sa Kompanjom "Dunav osiguranje" i krovnom organizacijom penzionera Srbije.</p>
      <figure>
        <img src="https://www.republika.rs/data/images/2019-12-09/126771_mr-mirko-petrovic-pedsednik-io-kompanije-dunav-osiguranje-obracanje-medijima-po-potpisivanju-protokola_f.jpg?1575898691"/>
        <figcaption>Mirko Petrović pedsednik kompanije Dunav osiguranje<cite>Tanjug</cite></figcaption>
      </figure>
      <p>I "Dunav osiguranje" i Banka Poštanska štedionica, kako je naveo, lideri su u državnom bankarskom sektoru, pogotovo u oblasti osiguranja, a protokolom sa Savezom penzionera, najstarijim sugrađanima biće omogućene dodatne pogodnosti u ove dve kompanije.</p>
      <p>- Biće dovoljno da penzioner donese samo člansku kartu da je član udruženja penzionera ili da donese penzioni ček na kome se vidi da plaća članarinu, a naša je obaveza da penzionerima damo puno pogodnosti - rekao je Kekić.</p>
      <p>Banka je, kaže, ponosna na to što važi za " banku penzionera" i naveo da ta banka ima najmanje nenaplativih kredita i stabilne izvore finansiranja.</p>
      <figure>
        <img src="https://www.republika.rs/data/images/2019-12-09/126773_potpisivanje-protokola-o-saradnji_f.jpg?1575898754"/>
        <figcaption>Potpisivanje protokola o saradnji<cite>Tanjug</cite></figcaption>
      </figure>
      <p>Predsednik Izvršnog odbora Kompanije "Dunav osiguranje" Mirko Petrović ističe da je protokolom proširena saradnja na polju usluga osiguranja i bankarstva koje se nude članovima Saveza penzionera, odnosno njegovim članovima, najstarijim sunarodnicima u našoj zemlji.</p>
      <p>- Dunav osiguranje danas osigurava oko 180.000 penzionera, sarađuje sa preko 160 udruženja penzionera a istovremeno u partnerstvu sa Poštanskom štedionicom osigurava preko 50.000 kreditnih linija koje su prevashodno usmerene ka kreditiranju penzionera - navodi Petrović.</p>
      <p>Protokol će posebno, dodaje, omogućiti poboljšanje kvaliteta edukacije penzionera u pogledu proizvoda i usluga koje nude i Poštanska štedionica i Dunav osiguranje.</p>
      <p>- Saradnja i poverenje koje nam je dato od strane penzionera Srbije je plod višedecenijeske saradnje "Dunav osiguranja" i penzionera - ukazao je Petrović.</p>
      <figure>
        <img src="https://www.republika.rs/data/images/2019-12-09/126775_sajam-penzionera-u-nisu_f.jpg?1575898771"/>
        <figcaption>
          <cite>Tanjug</cite>
        </figcaption>
      </figure>
      <p>Prošlu godinu Kompanija "Dunav osiguranje" je, prema podacima za kompanije u sektoru osiguranja u jugoistočnoj Evropi, bila na 9. mestu, a Petrović očekuje da će prema podacima za 2019. godinu, "Dunav osiguranje" ući među prvih šest osiguravajućih kompanija jugoistočne Evrope.</p>
      <p>Predsednik Saveza penzionera Srbije Andreja Savić istakao je značaj potpisanog protokola i naveo podatak da taj Savez zastupa interese oko 1.700.000 penzionera u 170 opštinskih, gradski i pokrajinskih organizacija u zemlji.</p>
      <p>- Činimo napore da artikulišemo interse najšire penzionerske populacije i podignemo nivo zastupanja njihovog interesa, a ovim protokolom podiže se institucionalni nivo saradnje i sa jednom i sa drugom državnom institucijom - rekao je Savić.</p>
    </article>
  </body>
</html>