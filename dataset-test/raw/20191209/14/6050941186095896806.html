<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pulsonline.rs/aktuelno/haris-dzinovic-zakazao-jos-jedan-koncert-u-sava-centru-26-decembra-pevacu-dva-dana-u/dxglvff"/>
    <meta property="og:site_name" content="pulsonline"/>
    <meta property="article:published_time" content="2019-12-09T14:15:00+00:00"/>
    <meta property="og:title" content="Haris Džinović zakazao još jedan koncert u Sava Centru 26. decembra: &quot;Pevaću dva dana u najboljoj atmosferi&quot;!"/>
    <meta property="og:description" content="Tradicionalni koncert &quot;kralja meraka&quot;, kako publika najčešće zove svog omiljenog pevača Harisa Džinovića, zakazan za 25. decembar 2019. godine u Sava Centru, izazvao je ogromno interesovanje, pa je muzičar odlučio da se sa svojim fanovima druži i dan kasnije, 26. decembra."/>
  </head>
  <body>
    <article>
      <h1>Haris Džinović zakazao još jedan koncert u Sava Centru 26. decembra: "Pevaću dva dana u najboljoj atmosferi"!</h1>
      <address><time datetime="2019-12-09T14:15:00+00:00">09 Dec 2019, 14:15</time> by <a rel="author">Pulsonline</a></address>
      <p>Tradicionalni koncert "kralja meraka", kako publika najčešće zove svog omiljenog pevača Harisa Džinovića, zakazan za 25. decembar 2019. godine u Sava Centru, izazvao je ogromno interesovanje, pa je muzičar odlučio da se sa svojim fanovima druži i dan kasnije, 26. decembra.</p>
      <figure>
        <img src="https://ocdn.eu/pulscms-transforms/1/Cbmk9lLaHR0cDovL29jZG4uZXUvaW1hZ2VzL3B1bHNjbXMvWTJVN01EQV8vMjljZDRlM2NmNWRjMTQ0Y2M1MjcwZWJkNzRiZjRkZjUuanBnkZMCzQOOAIGhMAE"/>
        <figcaption>Haris Džinović • Promo</figcaption>
      </figure>
      <p>Prednovogodišnja najluđa zabava uz legendarnog pevača i njegove čuvene hitove uz koje stasavaju brojne generacije, ove godine trajaće dve noći zaredom, a pesme poput „Rano je za tugu“, „Muštuluk“, „Dajte vina hoću lom“, „Kako mi nedostaješ“ i mnogi drugi izazvaće pravu euforiju.</p>
      <figure>
        <img src="https://ocdn.eu/pulscms-transforms/1/3ujk9lMaHR0cDovL29jZG4uZXUvaW1hZ2VzL3B1bHNjbXMvWkRRN01EQV8vYTliMDFiZDZiZjNmNDkzNTM1MTFjYzkzZTgzZWM3OWEuanBlZ5GTAs0DjgCBAAE"/>
        <figcaption>Haris Džinović • D. Milenković / RAS Srbija</figcaption>
      </figure>
      <p>- Radujem se što ću svojoj publici prirediti ne jednu, već dve noći za pamćenje, i na pravi način pripremiti ih za novogodišnje slavlje. Karata za koncert 25.decembra ima još malo, a zbog velike želje publike, odlučili smo da organizujemo još jedan koncert i to dan kasnije. Pevaćemo satima, pravićemo zajedno najbolju atmosferu, i na prvom i na drugom koncertu – kaže Haris koji se euforično priprema za dvodnevni decembarski spektakl.</p>
    </article>
  </body>
</html>