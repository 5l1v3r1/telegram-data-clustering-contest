<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/12/09/100_naposan_nevet_kaptak_a_berlini_allatkert_oriaspandabocsai/"/>
    <meta property="og:site_name" content="Index.hu"/>
    <meta property="article:published_time" content="2019-12-09T14:09:01+00:00"/>
    <meta property="og:title" content="100 naposan nevet kaptak a berlini állatkert óriáspandabocsai"/>
    <meta property="og:description" content="Mindeközben -  Meng Hsziangnak (áhított álom) és Meng Jüannak (valóra vált álom) nevezték el berlini állatkertben született óriáspanda..."/>
  </head>
  <body>
    <article>
      <h1>100 naposan nevet kaptak a berlini állatkert óriáspandabocsai</h1>
      <address><time datetime="2019-12-09T14:09:01+00:00">09 Dec 2019, 14:09</time> by <a rel="author" href="https://index.hu/szerzo/nagy_szilvia" target="_blank">Iván-Nagy Szilvia</a></address>
      <p> Meng Hsziangnak (áhított álom) és Meng Jüannak (valóra vált álom) nevezték el berlini állatkertben született <a href="https://index.hu/mindekozben/poszt/2019/09/02/a_berlini_allatkert_ujszulott_pandaitol_meg_egy_bergyilkos_is_mosolyra_fakadna/">óriáspandabocsokat</a>. Mindkét bocs hím, adta hírül a hétfői névadási ceremónián a Berliner Tierpark. A ceremóniát kínai hagyomány szerint a bocsok életének századik napján rendezik.</p>
      <figure>
        <img src="https://kep.cdn.indexvas.hu/1/0/3069/30692/306923/30692367_c0474f15d2e7024c639d70d218193aac_wm.jpg"/>
        <figcaption>
          <cite>Fotó: Felipe Trueba / MTI / EPA</cite>
        </figcaption>
      </figure>
      <p>Az anyaállat, Meng Meng augusztus 31-én hozta világra a kölyköket, akik ezzel az első, Németországban született óriáspandák lettek. A hatéves nőstényt mesterségesen termékenyítették meg áprilisban, hogy növeljék a fogamzás esélyét a rövid termékeny időszak alatt. Az ikrek apja a nyolcéves Csiao Csing, mindkét állatot 2017-ben adta kölcsön Kína a berlini állatparknak, amely több mint 9 millió eurót (2,9 milliárd forintot) költött egy minden igényt kielégítő pandaház építésére.</p>
      <p>(Forrás: MTI)</p>
    </article>
  </body>
</html>