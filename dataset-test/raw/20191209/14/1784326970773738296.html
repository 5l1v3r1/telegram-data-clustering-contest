<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/mindenki-kim-kardashian-karacsonyi-dekoraciojan-nevet/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T14:12:00+00:00"/>
    <meta property="og:title" content="Mindenki Kim Kardashian karácsonyi dekorációján nevet"/>
    <meta property="og:description" content="Érdekes a díszítés, az biztos..."/>
  </head>
  <body>
    <article>
      <h1>Mindenki Kim Kardashian karácsonyi dekorációján nevet</h1>
      <h2>Érdekes a díszítés, az biztos…</h2>
      <address><time datetime="2019-12-09T14:12:00+00:00">09 Dec 2019, 14:12</time> by <a rel="author">Rakita Vivi</a></address>
      <p>Tekintve, hogy <a href="https://cosmopolitan.hu/szepseg/2019/12/03/kim-kardashian-uber-eats-video-fizetes/"><b>Kim Kardashian</b></a> és<a href="https://cosmopolitan.hu/te_te_te/2019/11/18/kanye-west-isten-legjobb-teremtmenye/"> <b>Kanye West</b></a> multimilliomosok, eléggé logikus, hogy a házuk is <b>elképesztően extra</b> lehet. Tudod, legalább <a href="https://cosmopolitan.hu/sztarhirek/2019/09/05/igy-nez-ki-belulrol-kylie-jenner-luxushaza/">olyan, mint Kylie Jenneré.</a> Hát képzeld, most kiderült, hogy a Kardashian-West házaspár annyira <b>nem vitte túlzásba a lakberendezést.</b></p>
      <p>Kim még <b>áprilisban mutatta meg először a házát</b> a nyilvánosságnak, amikor beengedte a Vogue videósát, hogy feltegyen neki 73 kérdést. Ha erről netán lemaradtál volna, <b>itt tudod csekkolni:</b></p>
      <figure>
        <iframe src="https://www.youtube.com/embed/QaZ93sibpk0" width="640" height="360" data-service="Youtube" scrolling="no"/>
      </figure>
      <p>Azért már ezekből a képekből is kiderül, hogy a sztár otthona <b>nem épp a színes kategóriába</b> esik. Arra, hogy Kimék a színtelenséget kedvelik most ráerősített az is, hogy a popókirálynő a <i>Keeping Up With The Kardashians</i>ben <b>ismét megmutatta a fanoknak</b>, hol is lakik. Az idegenvezetés során pedig nemcsak a lakbert, hanem a <a href="https://cosmopolitan.hu/te_te_te/2018/12/19/nincs-menobb-most-ennel-a-karacsonyfa-dekoracional/"><b>karácsonyi dekorációt</b></a> is tudták csekkolni a rajongók.</p>
      <p>Persze a díszítés <b>éppolyan fehér</b>, mint amilyen a lakás maga. A falakat fehér anyagból készült fák borítják, a <b>karácsonyfájuk</b> pedig (igen, jól tippeltél), szintén fehér. <i>„Imádom ezeket. Olyan bolondosak, mint Kifalva, csak fehérben”</i>– lelkendezett Kim a <i>Grincs</i>beli városkára utalva.</p>
      <figure>
        <img src="https://cosmopolitan.hu/app/uploads/2019/12/screen-shot-2019-12-06-at-11-37-23-1575633878.png"/>
      </figure>
      <figure>
        <img src="https://cosmopolitan.hu/app/uploads/2019/12/screen-shot-2019-12-06-at-11-37-36-1575632272.png"/>
      </figure>
      <p>Lehet, hogy a dekor a reality sztár szíve csücske, de a fanoknak <b>nagyon nem nyerte el a tetszését</b>. Többen kiakadtak, amiért minden egy árnyalatban pompázik, és<b> nem igazán tudnak mit kezdeni</b> a fura anyag-fákkal sem. Valaki azt írta, <i>„Kim Kardashian karácsonyi dekorációja<b> pont olyan unalmas, mint a háza</b>”.</i> Egy másik fan szerint pedig bőven elég lett volna, ha csak <b>vesznek egy normális fát</b>, és feldíszítik fényekkel meg díszekkel.</p>
      <p>Neked <b>mi a véleményed?</b> Tényleg gáz, vagy pont, hogy tök elegáns Kim karácsonyi dekorja?</p>
    </article>
  </body>
</html>