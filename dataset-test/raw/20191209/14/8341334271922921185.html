<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezone.cz/clanek/39435-nominace-na-zlate-globy-vladne-netflix-ceka-nas-souboj-hereckych-megahvezd"/>
    <meta property="og:site_name" content="MovieZone.cz"/>
    <meta property="article:published_time" content="2019-12-09T14:53:00+00:00"/>
    <meta property="og:title" content="Nominace na Zlaté Glóby: Vládne Netflix, čeká nás souboj hereckých megahvězd"/>
    <meta property="og:description" content="Tři z pěti nominací v královské kategorii Nejlepší drama bere letos Netflix. A ačkoliv jsme Dva papeže ještě neviděli,..."/>
  </head>
  <body>
    <article>
      <h1>Nominace na Zlaté Glóby: Vládne Netflix, čeká nás souboj hereckých megahvězd</h1>
      <h2>Radují se Tarantino, Scorsese, Netflix, Scarlett Johansson, Adam Driver i Manželská historie.  </h2>
      <address><time datetime="2019-12-09T14:53:00+00:00">09 Dec 2019, 14:53</time> by <a rel="author">imf</a></address>
      <p>Tři z pěti nominací v královské kategorii Nejlepší drama bere letos Netflix. A ačkoliv jsme <a href="https://film.moviezone.cz/dva-papezove/trailery">Dva papeže</a> ještě neviděli, v případě <a href="https://film.moviezone.cz/manzelska-historie/trailery">Manželské historie</a> a <a href="https://film.moviezone.cz/ircan/recenze">Irčana</a> jsou to zatraceně vážní soupeři. Tím rozhodně nechceme podceňovat do nebes vychvalované Mendesovo drama <a href="https://film.moviezone.cz/1917/trailery">1917</a> nebo fantastického <a href="https://film.moviezone.cz/joker/recenze">Jokera</a>, který ve většině nominací patří k favoritům, jen chceme připomenout, že se streamovacímu gigantovi drahá sázka na autorské jistoty může velmi vyplatit. A své želízko má i v sousední komedie/muzikál kategorii, i když tam <a href="https://film.moviezone.cz/dolemite-is-my-name/trailery">Dolemite</a> bude bok po boku ostatních kopat spíš druhou ligu. Neptejte se nás, co v téhle kategorii dělá detektivka <a href="https://film.moviezone.cz/na-noze/trailery">Na nože</a> nebo tarantinovka <a href="https://film.moviezone.cz/tenkrat-v-hollywoodu/recenze">Tenkrát v Hollywoodu</a>. U obou asi bude důvod zasmát se, ale komedie nebo muzikál? To je prostě hra na schovávanou ve snaze vyhnout se vážnější konkurenci.</p>
      <p>Natřískané jsou samozřejmě i herecké kategorie, víceméně kopírují filmové kategorie, ale jedna hvězda vedle druhé je to i ve vedlejších rolích. Schválně se mrkněte na kategorii vedlejších mužských rolí. Hopkins, Hanks, Pacino, Pesci, Pitt! To hovoří za vše. I o dramatické hlavní party bude rvačka - Bale, Phoenix a Driver. Za všechny bych dal ruku do ohně (Driver bude mít v západních kinech mimochodem slušnou lajnu, kromě Manželské historie a Star Wars útočí i dramatem <a href="https://film.moviezone.cz/the-report/trailery">The Report</a>), ale vsadit na jednoho jediného? To nebude žádná legrace.</p>
      <figure>
        <img src="https://www.moviezone.cz/image/236413"/>
      </figure>
      <p>Samozřejmě ve spoustě případů jde o filmy (1917, <a href="https://film.moviezone.cz/judy/trailery">Judy</a>, <a href="https://film.moviezone.cz/bombshell/trailery">Bombshell</a>, <a href="https://film.moviezone.cz/male-zeny-streep/trailery">Malé ženy</a>), které uvidíme až za měsíc nebo později, ale tady se znovu vyplatí připomenout Netflix, jehož hity můžete nakoukávat už teď a o Vánocích si pak můžete rozbalit zmíněné Dva papeže. Zní to jako placená reklama? Není, jen důkaz toho, že když se na něco nahází dostatek peněz, přestanou se smát i ti největší zlí jazykové. Pro Netflix je to navíc v době startu Disney+ a Apple TV Plus zatraceně dobrá reklama.</p>
      <p>Netflix má celkem 17 nominací a Manželská historie vede se šesti, následovaná Irčanem a Tenkrát v Hollywoodu (5), resp. Jokerem a Dvěma papeži. I v televizních nominacích vede Netflix se sedmnácti, což je o dvě víc než HBO. Připomínáme, že vyhlášení cen Asociace zahraničních novinářů v Hollywoodu pod taktovkou Rickyho Gervaise proběhne 5. ledna 2020. Nikoliv na Netflixu, ale na NBC. :)</p>
      <figure>
        <img src="https://www.moviezone.cz/image/236412"/>
      </figure>
      <p><b>Nejlepší drama: </b><br/>1917<br/>Irčan<br/>Joker<br/>Manželská historie<br/>Dva papežové</p>
      <p><b>Nejlepší komedie nebo muzikál</b><br/>Jmenuju se Dolemite<br/>Králíček Jojo<br/>Na nože<br/>Tenkrát v Hollywoodu<br/>Rocketman</p>
      <figure>
        <img src="https://www.moviezone.cz/image/236404"/>
      </figure>
      <p>
        <b>Nejlepší animovaný film</b>
      </p>
      <p>Ledové království II<br/>Jak vycvičit draka 3<br/>Lví král<br/>Hledá se Yetti<br/>Toy Story 4: Příběh hraček</p>
      <p><b>Nejlepší cizojazyčný film</b><br/>The Farewell<br/>Bolest a sláva<br/>Portrét dívky v plamenech<br/>Parazit<br/>Bídníci</p>
      <p><b>Nejlepší herečka – Drama</b><br/>Cynthia Erivo, Harriet<br/>Scarlett Johansson, Manželská historie<br/>Saoirse Ronan, Malé ženy<br/>Charlize Theron, Bombshell<br/>Renée Zellweger, Judy</p>
      <figure>
        <img src="https://www.moviezone.cz/image/236402"/>
      </figure>
      <p><b>Nejlepší herec – Drama</b><br/>Christian Bale, Le Mans 66<br/>Antonio Banderas, Bolest a sláva<br/>Adam Driver, Manželská historie<br/>Joaquin Phoenix, Joker<br/>Jonathan Pryce, Dva papežové </p>
      <p><b>Nejlepší herečka – komedie nebo muzikál</b><br/>Ana de Armas, Na nože<br/>Awkwafina, The Farewell<br/>Cate Blanchett, Where'd You Go, Bernadette<br/>Beanie Feldstein, Šprtky to chtěj taky<br/>Emma Thompson, Late Night</p>
      <p><b>Nejlepší herec – Komedie nebo muzikál</b><br/>Daniel Craig, Na nože<br/>Roman Griffin Davis, Králíček Jojo<br/>Leonardo DiCaprio, Tenkrát v Hollywoodu<br/>Taron Egerton, Rocketman<br/>Eddie Murphy, Jmenuju se Dolemite</p>
      <figure>
        <img src="https://www.moviezone.cz/image/236403"/>
      </figure>
      <p><b>Nejlepší herečka ve vedlejší roli</b><br/>Kathy Bates, Richard Jewell<br/>Annette Bening, The Report<br/>Laura Dern, Manželská historie<br/>Jennifer Lopez, Zlatokopky<br/>Margot Robbie, Bombshell</p>
      <p><b>Nejlepší herec ve vedlejší roli</b><br/>Tom Hanks, A Beautiful Day in the Neighborhood<br/>Anthony Hopkins, Dva papežové<br/>Al Pacino, Irčan<br/>Joe Pesci, Irčan<br/>Brad Pitt, Tenkrát v Hollywoodu</p>
      <p><b>Nejlepší režie</b><br/>Bong Joon-ho, Parazit<br/>Sam Mendes, 1917<br/>Todd Phillips, Joker<br/>Martin Scorsese, Irčan<br/>Quentin Tarantino, Tenkrát v Hollywoodu</p>
      <figure>
        <img src="https://www.moviezone.cz/image/236405"/>
      </figure>
      <p><b>Nejlepší scénář</b><br/>Noah Baumbach, Manželská historie<br/>Bong Joon-ho and Han Jin-won, Parazit<br/>Anthony McCarten, Dva papežové<br/>Quentin Tarantino, Tenkrát v Hollywoodu<br/>Steven Zaillian, Irčan </p>
      <p><b>Nejlepší hudba</b><br/>Alexandre Desplat, Malé ženy<br/>Hildur Guðnadóttir Joker<br/>Randy Newman, Manželská historie<br/>Thomas Newman, 1917<br/>Daniel Pemberton, Motherless Brooklyn </p>
      <p><b>Nejlepší originální píseň</b><br/>"Beautiful Ghosts". Cats<br/>"(I'm Gonna) Love Me Again", Rocketman<br/>"Into the Unknown", Ledové království II<br/>"Spirit", Lví král<br/>"Stand Up", Harriett</p>
    </article>
  </body>
</html>