<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1565158/giwrgos-kapoytzidis-me-thymamai-polla-bradia-na-perpataw-stin-patisiwn-klaigontas-giati-den-eicha-empneysi"/>
    <meta property="og:site_name" content="NOOZ."/>
    <meta property="article:published_time" content="2019-12-09T14:50:00+00:00"/>
    <meta property="og:title" content="Γιώργος Καπουτζίδης: &quot;Με θυμάμαι πολλά βράδια να περπατάω στην Πατησίων κλαίγοντας γιατί δεν είχα έμπνευση&quot;"/>
    <meta property="og:description" content="Ο Γιώργος Καπουτζίδης έδωσε συνέντευξη και εξομολογήθηκε ότι αγαπάει πιο πολύ τη συγγραφή από την παρουσίαση."/>
  </head>
  <body>
    <article>
      <h1>Γιώργος Καπουτζίδης: "Με θυμάμαι πολλά βράδια να περπατάω στην Πατησίων κλαίγοντας γιατί δεν είχα έμπνευση"</h1>
      <address>
        <time datetime="2019-12-09T14:50:00+00:00">09 Dec 2019, 14:50</time>
      </address>
      <p>
        <b>Ο Γιώργος Καπουτζίδης έδωσε συνέντευξη και εξομολογήθηκε ότι αγαπάει πιο πολύ τη συγγραφή από την παρουσίαση.</b>
      </p>
      <p>Συνέντευξη στο «Έθνος της Κυριακής» έδωσε ο Γιώργος Καπουτζίδης, και µιλάει για τη σχέση του µε την τηλεόραση, θυμάται τα παιδικά του χρόνια στις Σέρρες και τα πρώτα του βήματα στην ΤV, ενώ τονίζει ότι τον εξοργίζουν η έλλειψη δημοκρατίας, η αγένεια, η βλακεία και η κακία.</p>
      <p>"Όταν µου λέει κάποιος “παιδικά χρόνια”, θυμάμαι τις αλάνες, τα παιχνίδια. Αργούσα να γυρίσω στο σπίτι. Τελευταίος μαζευόμουν. Πάντοτε µε σκισμένα παντελόνια και µε γόνατα χτυπημένα. Ήταν µια ωραία παιδική ηλικία. Την ευχαριστήθηκα. Δυστυχώς σήμερα τα παιδιά δεν µμεγαλώνουν έτσι. Τώρα έχουν πιάσει τα τάµπλετ και τα κινητά".</p>
      <p>Ομολογεί πως µία από τις χειρότερες στιγμές του ήταν όταν επέστρεψε στις Σέρρες χωρίς πτυχίο Νοµικής, έχοντας κοπεί στις εξετάσεις της δραματικής Σχολής. «Θυμάμαι τη µαµά µου που µε κοίταξε µε φοβερή ανησυχία. Της είπα “όλα θα πάνε καλά”.</p>
      <p>"∆εν αμφισβήτησα τα αποτελέσματα των εξετάσεων, ήταν δίκαια. Ήμουν κακός την ημέρα εκείνη. Έχανα τα λόγια µου και έκανα σαρδάµ. Θεωρώ σημαντικό να αναγνωρίζεις τα λάθη σου και να µην κατηγορείς τους άλλους. Ωστόσο δεν αμφισβήτησα τις δυνατότητές µου. Πείσμωσα, δούλεψα και τη δεύτερη φορά τα πήγα καλύτερα. ∆εν σκέφτηκα να τα παρατήσω", αναφέρει περήφανος.</p>
      <p>Για τον γνωστο ηθοποιό και σεναριογράφο δεν ήταν ποτέ αυτοσκοπός να γίνει διάσημος.</p>
      <p>«Είναι ωραίο να κάνεις πράγματα που αγαπάς., έχω καταλήξει ότι μου αρέσει περισσότερο το γράψιμο. Η συγγραφή όμως  είναι μοναχική και ζόρικη. Πρέπει οι συνθήκες να είναι ιδανικές για να γράψεις. Με θυμάμαι πολλά βράδια να περπατάω στην Πατησίων κλαίγοντας γιατί δεν είχα έμπνευση. ∆εν έχεις βοήθεια. Είσαι εσύ µε µια λευκή σελίδα και πρέπει να τη γεμίσεις».</p>
      <p>Ο αγαπημένος ηθοποιός αποκάλυψε τι είναι αυτό που τον εξοργίζει:</p>
      <p>«Με εξοργίζουν η έλλειψη δημοκρατίας, η αγένεια, η βλακεία και η κακία. Θα έπρεπε οι πολίτες που έχουν περισσότερα δικαιώματα να προστατεύουν αυτούς που έχουν λιγότερα. Εμείς κάνουμε το αντίθετο. Εκεί κρίνεται, όμως, μια  χώρα. </p>
      <p>Ο Γιώργος Καπουτζίδης υπογράφει και σκηνοθετεί την θεατρική κωμωδία «Όποιος θέλει να χωρίσει…να σηκώσει το χέρι του». Ένας ανομολόγητος έρωτας που κρατάει είκοσι χρόνια. Ένας γάμος που διαλύεται από μία απιστία. Κι ένας άλλος που αναβάλλεται επ’ αόριστόν, αλλά κανείς δεν τολμά να το πει στον γαμπρό. Ένας πρώην, ένας νυν, αναρίθμητα ραντεβού μέσω ίντερνετ, κι ένα σπίτι που όσο περνά η ώρα… πλημμυρίζει. Κυριολεκτικά. Και πριν βουλιάξουν οριστικά θα πρέπει να πούνε την αλήθεια. Όλοι σε όλους. Μια γρήγορη, μοντέρνα κωμωδία, τοποθετημένη στο σήμερα, σε μία προσπάθεια να καταλάβουμε το αύριο… που μας ξημερώνει.</p>
    </article>
  </body>
</html>