<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793485/%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%AA%D8%B1%D8%A7%DA%A9%D8%AA%D9%88%D8%B1-%D9%81%DA%A9%D8%B1%DB%8C-%D8%A8%D9%87-%D8%AD%D8%A7%D9%84-%D8%AE%D9%88%D8%AF-%D9%88-%D8%AA%DB%8C%D9%85%D8%B4-%DA%A9%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T14:57:18+00:00"/>
    <meta property="og:title" content="بازیکن تیم ماشین سازی: مدیرعامل تراکتور فکری به حال خود و تیمش کند"/>
    <meta property="og:description" content="تبریز- بازیکن تیم ماشین سازی تبریز با اشاره به درگیری مدیرعامل تراکتور با کادر تدارکاتی ماشین سازی گفت: مدیرعامل تراکتور به جای این کارها فکری به حال خود و تیمش کند."/>
  </head>
  <body>
    <article>
      <h1>بازیکن تیم ماشین سازی: مدیرعامل تراکتور فکری به حال خود و تیمش کند</h1>
      <address>
        <time datetime="2019-12-09T14:57:18+00:00">09 Dec 2019, 14:57</time>
      </address>
      <p>به گزارش <a href="https://www.mehrnews.com/">خبرنگار مهر</a>، احمد زنده روح زننده یکی از گل‎های ماشین سازی تبریز عصر امروز دوشنبه بعداز پایان بازی ماشین سازی با تراکتور در تبریز گفت: این نتیجه پیام ما به مدیرعامل تراکتور است.</p>
      <p>وی ادامه داد: صادقیان به جای اینکه بیاید قبل از بازی با کادر تدارکاتی تیم ما درگیر شود و حرف ناپسند بزند و رفتار بدی داشته باشد برود کار خودش را درست کند.</p>
      <p>وی در خصوص این بازی و پیروزی ماشین سازی در دربی تبریز گفت: خدا را شکر که توانستیم خوب کار کنیم و پیروز شویم. از زدن این گل نیز خیلی خوشحال شدم و امیدوارم این روند رو به رشد خودمان را بهبود ببخشیم. خوشحالم که گل زدم و سهمی در این پیروزی داشتیم.</p>
      <p>از هفته چهاردهم رقابت های لیگ برتر دیداری حساس بین دو تیم همشهری ماشین سازی و تراکتور از ساعت ۱۵:۱۵ به میزبانی ماشین سازی در ورزشگاه بنیان دیزل آغاز شد که سبز پوشان میزبان در نهایت با نتیجه ۲ بر صفر حریف خود را شکست دادند.</p>
      <p>شاهین توکلی در دقیقه ۳۹ اولین گل تیم ماشین سازی را به ثمر رساند تا شاگردان خطیبی با خیالی آسوده تر نسبت به حریف به رختکن بروند. احمدرضا زنده روح بهترین گلزن ماشین سازان در این فصل در دقیقه ۵۳ یکبار دیگر ماشین سازی را به گل رساند تا نتیجه این بازی ۲ بر صفر شود.</p>
      <p>ماشین سازی با این پیروزی ۱۹ امتیازی شد تا جای تراکتور در رده هشتم را گرفته و از همشهری اش در جدول پیشی بگیرد.  </p>
    </article>
  </body>
</html>