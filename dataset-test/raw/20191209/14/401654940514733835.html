<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/hisar-private-school-shameful-act-backward-community-girl-turned-black-hole-face-of-student-tstk-1-1144407.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-12-09T14:52:27+00:00"/>
    <meta property="og:title" content="शर्मनाक: होमवर्क पूरा नहीं किया तो दलित बच्ची का मुंह काला कर स्कूल में घुमाया"/>
    <meta property="og:description" content="हिसार के बडवाली में एक निजी स्कूल में कक्षा चार में पढ़ने वाली दलित समुदाय की बच्ची किसी कारण से अपना होम वर्क पूरा नहीं कर पाई थी और उसे टेस्ट में भी कम नंबर आए थे. जब वो स्कूल पहुंची और टीचर को पता चला की उसने होम वर्क नहीं किया है तो बतौर सजा उसका मुंह काला करवाकर उसे दूसरे क्लासों में घुमाया."/>
  </head>
  <body>
    <article>
      <h1>शर्मनाक: होमवर्क पूरा नहीं किया तो दलित बच्ची का मुंह काला कर स्कूल में घुमाया</h1>
      <h2>हिसार के बडवाली में एक निजी स्कूल में कक्षा चार में पढ़ने वाली दलित समुदाय की बच्ची किसी कारण से अपना होम वर्क पूरा नहीं कर पाई थी और उसे टेस्ट में भी कम नंबर आए थे. जब वो स्कूल पहुंची और टीचर को पता चला की उसने होम वर्क नहीं किया है तो बतौर सजा उसका मुंह काला करवाकर उसे दूसरे क्लासों में घुमाया.</h2>
      <address>
        <time datetime="2019-12-09T14:52:27+00:00">09 Dec 2019, 14:52</time>
      </address>
      <ul>
        <li>होम वर्क पूरा नहीं करने पर बच्ची का मुंह काला करके घुमाया</li>
        <li>हिसार के एक निजी स्कूल की घटना, लोगों में आक्रोश</li>
      </ul>
      <p>हरियाणा के हिसार में एक निजी स्कूल में दलित समुदाय की चौथी क्लास में पढ़ने वाली बच्ची के साथ स्कूल प्रशासन ने जो शर्मनाक हरकत की है वो जानकर आप हैरान हो जाएंगे. टेस्ट में कम नंबर और होम वर्क पूरा नहीं करके आने पर छात्रा का मुंह काला करके उसे दूसरे क्लासों में घुमाया गया.</p>
      <p>दरअसल हिसार के बडवाली में एक निजी स्कूल में कक्षा चार में पढ़ने वाली दलित समुदाय की लड़की किसी कारण से अपना होम वर्क पूरा नहीं कर पाई थी. उसे टेस्ट में भी कम नंबर आया था. जब वो स्कूल पहुंची और टीचर को पता चला कि उसने होम वर्क नहीं किया है तो बतौर सजा उसका मुंह काला करवा दिया और उसे दूसरे क्लासों में घुमाया. घर आकर बच्ची ने यह बात अपने पिता को बताई.</p>
      <p>अब इस मामले ने वहां तूल पकड़ लिया है और दलित समुदाय के लोगों ने प्रशासन को अल्टीमेटम दिया है कि ऐसा करने वाले शख्स के खिलाफ अगर सख्त कार्रवाई नहीं हुई तो वो पूरे राज्य में आंदोलन करेंगे.  </p>
      <p>मामले की गंभीरता को देखते हुए पुलिस स्कूल के सीसीटीवी फुटेज को खंगालने में जुट गई है. पुलिस ने बच्ची का भी बयान दर्ज कर लिया है और स्कूल प्रशासन के खिलाफ कार्रवाई करने का आश्वासन दिया है. दलित समुदाय के लोगों ने प्रशासन को इस मामले में कार्रवाई करने के लिए 72 घंटे का समय दिया है.</p>
      <p>सफाई कर्मचारी यूयियनों में इस घटना को लेकर काफी गुस्सा है. इस घटना को लेकर सभी दलित समाज के लोगों और कुछ संगठनों ने सब्जी मंडी पुलिस चौकी के सामने स्कूल प्रशासन के खिलाफ नारेबाजी और प्रदर्शन भी किया. उनकी मांग है कि स्कूल प्रशासन और अन्य टीचरों के खिलाफ कार्रवाई करके उन्हें गिरफ्तार किया जाए.</p>
      <p>वहीं पीड़ित बच्ची के पिता ने कहा है कि उनकी बच्ची का मुंह काला करके स्कूल की दूसरी क्लासों में उसे घुमाया गया जो निहायत ही घिनौनी हरकत है. उन्होंने स्कूल प्रशासन और दोषी कर्मचारी के खिलाफ सख्त कार्रवाई की मांग की है.</p>
      <figure>
        <video src="https://aajtak-pdelivery.akamaized.net/aajtak/video/2019_12/02_dec_19_desh_tak_full_clip_chunk_2_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/newswrap-karnataka-bjp-congress-siddaramaiah-asaduddin-owaisi-citizenship-amendment-bill-delhi-manoj-tiwary-hisar-1-1144427.html"/>
        <a href="https://aajtak.intoday.in/story/citizenship-amendment-bill-in-lok-sabha-adhir-ranjan-chowdhury-congress-1-1144419.html"/>
        <a href="https://aajtak.intoday.in/story/bjp-sweeps-by-polls-in-karna-yediyurappa-govt-retains-majority-1-1144418.html"/>
        <a href="https://aajtak.intoday.in/story/asaduddin-owaisi-lok-sabha-aimim-citizenship-amendment-bill-1-1144414.html"/>
        <a href="https://aajtak.intoday.in/story/parliament-winter-session-citizenship-amendment-bill-2019-shiv-sena-bjp-modi-government-soip-1-1144411.html"/>
      </related>
    </article>
  </body>
</html>