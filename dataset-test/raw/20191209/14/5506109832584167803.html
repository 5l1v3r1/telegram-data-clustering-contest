<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/18/2156735/%D8%A7%D8%AE%D8%AA%D8%B5%D8%A7%D8%B5%DB%8C-%D8%AC%D9%84%D8%B3%D9%87-%D9%87%DB%8C%D8%A6%D8%AA-%D9%85%D8%AF%DB%8C%D8%B1%D9%87-%D8%A8%D8%A7%D8%B4%DA%AF%D8%A7%D9%87-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7-%D9%81%D8%B1%D9%87%D8%A7%D8%AF-%D9%85%D8%AC%DB%8C%D8%AF%DB%8C-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF-%D8%AF%D8%B1-%D8%A7%D9%86%D8%AA%D8%B8%D8%A7%D8%B1-%D8%AA%D8%B5%D9%85%DB%8C%D9%85-%D9%86%D9%87%D8%A7%DB%8C%DB%8C-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-12-09T14:36:00+00:00"/>
    <meta property="og:title" content="اختصاصی| جلسه هیئت مدیره باشگاه استقلال با فرهاد مجیدی برگزار شد/ در انتظار تصمیم نهایی استراماچونی"/>
    <meta property="og:description" content="به گزارش خبرنگار ورزشی خبرگزاری تسنیم، پس از استعفای آندره‌آ استراماچونی، سرمربی ایتالیایی استقلالی‌ها و ترک ایران از سوی او، نام فرهاد مجیدی به عنوان گزینه جانشینی این مربی مطرح شد."/>
  </head>
  <body>
    <article>
      <h1>اختصاصی| جلسه هیئت مدیره باشگاه استقلال با فرهاد مجیدی برگزار شد/ در انتظار تصمیم نهایی استراماچونی</h1>
      <h2>فرهاد مجیدی برای حضور در رأس کادرفنی استقلال و جانشینی استراماچونی با مسئولان این باشگاه جلسه‌ای برگزار کرد.</h2>
      <address>
        <time datetime="2019-12-09T14:36:00+00:00">09 Dec 2019, 14:36</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/02/09/1398020916080643617304434.jpg"/>
      </figure>
      <p>
        <a href="https://www.tasnimnews.com/fa/service/3/%D9%88%D8%B1%D8%B2%D8%B4%DB%8C">- اخبار ورزشی -</a>
      </p>
      <p>به گزارش خبرنگار ورزشی <a href="https://www.tasnimnews.com/">خبرگزاری تسنیم</a>، پس از استعفای آندره‌آ استراماچونی، سرمربی ایتالیایی استقلالی‌ها و ترک ایران از سوی او، نام فرهاد مجیدی به عنوان گزینه جانشینی این مربی مطرح شد.</p>
      <p>در حالی که مدیران باشگاه استقلال به دنبال عبور از این بحران هستند و می‌خواهند هر چه زودتر سرمربی جدید خود را معرفی کنند، اسماعیل خلیل‌زاده نیز اعلام کرد سرمربی بعدی استقلال یک مربی داخلی است؛ کسی که میان هواداران محبوبیت دارد و به مربی بزرگی تبدیل خواهد شد. از صحبت‌های خلیل‌زاده این استنباط شده که استقلالی‌ها قصد دارند هدایت تیمشان را به فرهاد مجیدی بسپارند.</p>
      <p>بر این اساس فرهاد مجیدی عصر امروز با امیرحسین فتحی، مدیرعامل باشگاه استقلال، اسماعیل خلیل‌زاده رئیس هیئت مدیره، میرشاد ماجدی و کامران منزوی، دو عضو دیگر هیئت مدیره باشگاه جلسه‌ای در تهران برگزار کرد.</p>
      <p>استقلالی‌ها قصد داشتند هدایت تیمشان را به فرهاد مجیدی بسپارند اما با توجه به ابراز تمایل استراماچونی برای بازگشت، باید دید استقلالی‌ها در نهایت چه تصمیمی خواهند گرفت. در حال حاضر استقلالی‌ها منتظر تصمیم استراماچونی هستند.</p>
      <p>تمام این اتفاقات در حالی رقم خورد که در خصوص تغییرات در رأس باشگاه استقلال نیز صحبت‌هایی به میان آمده و گفته می‌شود وزارت ورزش و جوانان به دنبال جایگزینی فردی به جای امیرحسین فتحی به عنوان مدیرعامل باشگاه استقلال است.</p>
      <p>
        <a href="http://tasnimnews.com/2156589">کدهایی که خلیل‌زاده برای انتخاب سرمربی بعدی استقلال داد/ مجیدی در آستانه جانشینی استراماچونی</a>
      </p>
      <p>انتهای پیام/</p>
    </article>
  </body>
</html>