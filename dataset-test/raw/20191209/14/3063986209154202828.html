<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/12/09/848865"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T14:19:00+00:00"/>
    <meta property="og:title" content="দিল্লির সেই ভবনে ফের আগুন"/>
    <meta property="og:description" content="গতকাল ভারতের দিল্লির রানি ঝাঁসি রোডে বহুতল ভবনে ভয়াবহ অগ্নিকাণ্ডের ঘটনা ঘটে। এতে ৪৩ জনের প্রাণহানি হয়েছে।  সেই বহুতল ভবনে আবার আগুন লেগেছে। আজ সোমবার সকালেও উপরের একটি তলা থেকে ধোঁয়া বের হতে দেখা গেছে। এই প্রেক্ষিতে মুহূর্তে আতঙ্ক ছড়িয়ে পড়ে এলাকায়। খবর পেয়েই তৎক্ষণাৎ ঘটনাস্তলে পৌঁছায় দমকল বাহিনী চারটি গাড়ি।   জানা গেছে, স্থানীয়দের সহায়তায় ২০ মিনিটের মধ্যে আগুন নিয়ন্ত্রণে আনে দমকল। দিল্লি দমকলের প্রধান অতুল গর্গ বলেন, সোমবারের আগুন খুবই ছোট ছিল। তাই সহজেই নিয়ন্ত্রণে আনা গিয়েছে। ওই বাড়ির বাইরে মজুত থাকা কিছু জিনিসপত্রে আগুন লেগেছিল সোমবার বলে জানান দমকলকর্মীরা।  গত তিন দিনে আনাজ মন্ডিতে এ নিয়ে তিনটি অগ্নিকাণ্ডের ঘটনা ঘটল। রবিবার ভোরে ওই বহুতলেই আগুন লেগে মারা যান ৪৩ জন। জীবিত উদ্ধার করা হয় ৬২ জনকে। নিহতদের পরিবার পিছু ১০ লক্ষ টাকা ক্ষতিপূরণ এবং আহতদের চিকিৎসায় এক লক্ষ টাকা আর্থিক সাহায্য ঘোষণা করেন দিল্লির মুখ্যমন্ত্রী অরবিন্দ কেজরিওয়াল।"/>
  </head>
  <body>
    <article>
      <h1>দিল্লির সেই ভবনে ফের আগুন</h1>
      <address><time datetime="2019-12-09T14:19:00+00:00">09 Dec 2019, 14:19</time> by <a rel="author">কালের কণ্ঠ অনলাইন</a></address>
      <p>গতকাল ভারতের দিল্লির রানি ঝাঁসি রোডে বহুতল ভবনে ভয়াবহ অগ্নিকাণ্ডের ঘটনা ঘটে। এতে ৪৩ জনের প্রাণহানি হয়েছে। </p>
      <p>সেই বহুতল ভবনে আবার আগুন লেগেছে। আজ সোমবার সকালেও উপরের একটি তলা থেকে ধোঁয়া বের হতে দেখা গেছে। এই প্রেক্ষিতে মুহূর্তে আতঙ্ক ছড়িয়ে পড়ে এলাকায়। খবর পেয়েই তৎক্ষণাৎ ঘটনাস্তলে পৌঁছায় দমকল বাহিনী চারটি গাড়ি।  </p>
      <p>জানা গেছে, স্থানীয়দের সহায়তায় ২০ মিনিটের মধ্যে আগুন নিয়ন্ত্রণে আনে দমকল। দিল্লি দমকলের প্রধান অতুল গর্গ বলেন, সোমবারের আগুন খুবই ছোট ছিল। তাই সহজেই নিয়ন্ত্রণে আনা গিয়েছে। ওই বাড়ির বাইরে মজুত থাকা কিছু জিনিসপত্রে আগুন লেগেছিল সোমবার বলে জানান দমকলকর্মীরা। </p>
      <p>গত তিন দিনে আনাজ মন্ডিতে এ নিয়ে তিনটি অগ্নিকাণ্ডের ঘটনা ঘটল। রবিবার ভোরে ওই বহুতলেই আগুন লেগে মারা যান ৪৩ জন। জীবিত উদ্ধার করা হয় ৬২ জনকে। নিহতদের পরিবার পিছু ১০ লক্ষ টাকা ক্ষতিপূরণ এবং আহতদের চিকিৎসায় এক লক্ষ টাকা আর্থিক সাহায্য ঘোষণা করেন দিল্লির মুখ্যমন্ত্রী অরবিন্দ কেজরিওয়াল।</p>
    </article>
  </body>
</html>