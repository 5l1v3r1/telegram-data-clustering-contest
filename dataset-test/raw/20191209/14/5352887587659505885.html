<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/draugai-ir-artimieji-amzinojo-poilsio-islydejo-vitaliju-cololo-1756200/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T14:14:00+00:00"/>
    <meta property="og:title" content="Draugai ir artimieji amžinojo poilsio išlydėjo Vitalijų Cololo"/>
    <meta property="og:description" content="Reklama"/>
  </head>
  <body>
    <article>
      <h1>Draugai ir artimieji amžinojo poilsio išlydėjo Vitalijų Cololo</h1>
      <address><time datetime="2019-12-09T14:14:00+00:00">09 Dec 2019, 14:14</time> by <a rel="author">Alfa.lt</a></address>
      <p>Reklama</p>
      <p>
        <b>Pirmadienį Druskininkuose draugai, artimieji ir kolegos susirinko į paskutinę kelionę išlydėti humoristo Vitalijaus Cololo. Netikėtai Ispanijoje miręs vyras amžinojo poilsio atguls Ratnyčios kapinėse.</b>
      </p>
      <p>Žinomo humoristo artimieji prašė pagerbti vyrą ne vainikais, o baltu žiedu ir žvakute. </p>
      <p>V. Cololo artimieji nuoširdžiai dėkoja visiems už palaikymą, bet prašo gerbti šeimos privatumą ir šį skausmingą laikotarpį leisti jiems ramiai gedėti.</p>
      <p>„Dėkojame visiems už palaikymą. Jaučiame visų Jūsų paramą. Netikėta Vitalijaus mirtis pribloškė mus visus. Vis dar bandome suprasti ir įsisąmoninti tai, kas įvyko. Bet kalbėti apie tai per sunku. Todėl prašome nedraskyti širdies skambučiais ir klausinėjimais“, – anksčiau prašė velionio žmona Inga.</p>
      <figure>
        <img src="https://www.ve.lt/uploads/img/0022_logotipai_po_str/screenshot_3_10.jpg"/>
      </figure>
      <p>
        <i>Vitalijaus Cololo laidotuvės© Teodoras Biliūnas / Fotobankas</i>
      </p>
      <p>Reklama</p>
      <p>Naujienų portalas <i>Alfa.lt</i> primena, kad V. Cololo mirė Ispanijoje, kur viešėjo suprastėjus sveikatai. Žinomam vyrui po uždegimo, kuris baigėsi komplikacijomis, buvo atlikta sudėtinga operacija, tačiau organizmas jos neatlaikė.</p>
      <p>V. Cololo gimė Druskininkuose, baigė Druskininkų 2-ąją vidurinę mokyklą, Šiaulių pedagoginiame institute įgijo pradinių klasių mokytojo specialybę.</p>
      <p>Vienuolika metų dirbo TV3, vėliau perėjo į LNK televiziją. Vedė įvairias TV laidas, dalyvavo projektuose.</p>
      <p>2000 m. vedė žmoną Ingą, jiedu susilaukė dukros Evitos.</p>
      <figure>
        <img src="https://www.ve.lt/uploads/img/0022_logotipai_po_str/screenshot_9_2.jpg"/>
      </figure>
      <anchor name="gallery">
        <slideshow>
          <figure>
            <img src="https://www.ve.lt/uploads/img/catalog/15/photo_15_15769044.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_64405393.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_73829754.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_54170459.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_97133731.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_50480698.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_50096121.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_97176863.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_10223572.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_80876921.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_96111946.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_70829988.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_67379658.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_39587184.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_29081861.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_34937064.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_55906365.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_69513124.jpg"/>
          </figure>
          <figure>
            <img src="https://www.ve.lt/uploads/img/catalog/15/photo_15_95538390.jpg"/>
          </figure>
        </slideshow>
        <related>
          <h4>Daugiau susijusių straipsnių</h4>
          <a href="https://www.ve.lt/naujienos/visuomene/zmones/vcololo-broliu-vadinantis-rvysniauskas-apie-vitalijaus-sveikatos-bedas-seima-ir-paskutini-pokalbi-1755207/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/laisvalaikis/ivairybes/vcololo-norejo-kad-po-jo-liktu-sypsenos-1755162/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/visuomene/in-memoriam/vitalijaus-cololo-mirties-sukresti-bendrazygiai-kol-kas-sunku-patiketi-kad-jo-nebera-1754554/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/visuomene/in-memoriam/ispanijoje-mire-zinomas-humoristas-tv-laidu-vedejas-vitalijus-cololo-1754539/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/visuomene/zmones/po-smurto-pries-17-mete-tevai---apie-savo-vaikus-1716271/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/visuomene/zmones/vitalijus-cololo-gimtadienis---triju-dienu-kruizas-1481788/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/kultura/tv-ir-radijas/vitalijaus-cololo-pasididziavimas---siurblio-zarnoje/?utm_source=susije&amp;utm_medium=referal&amp;utm_campaign=blokas"/>
          <a href="https://www.ve.lt/naujienos/tv/tv/septintajame-serialo-moterys-meluoja-geriau-sezone---vitalijaus-cololo-debiutas-1130027/?utm_source=susije&amp;utm_medium=referal&amp;utm_campaign=blokas"/>
        </related>
      </anchor>
    </article>
  </body>
</html>