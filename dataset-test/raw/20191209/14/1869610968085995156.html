<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/life-inedit/asculta-smart-radio-coldplay-sarbatoreste-fiecare-religie-rasa-si-culoare-in-noul-videoclip-everyday-life-video-18661675"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T14:44:00+00:00"/>
    <meta property="og:title" content="Ascultă SMART RADIO. Coldplay sărbătoreşte fiecare religie, rasă şi culoare în noul videoclip &quot;Everyday Life&quot;. VIDEO"/>
    <meta property="og:description" content="Coldplay a lansat videoclipul pentru recentul lor single &quot;Everyday Life&quot;, preluat de pe noul album al trupei, cu acelaşi titlu, anunţă Smart Radio, care păstrează un loc pentru piesele trupei în..."/>
  </head>
  <body>
    <article>
      <h1>Ascultă SMART RADIO. Coldplay sărbătoreşte fiecare religie, rasă şi culoare în noul videoclip "Everyday Life". VIDEO</h1>
      <h2>Coldplay a lansat videoclipul pentru recentul lor single "Everyday Life", preluat de pe noul album al trupei, cu acelaşi titlu, anunţă Smart Radio, care păstrează un loc pentru piesele trupei în playlist-ul său.</h2>
      <address><time datetime="2019-12-09T14:44:00+00:00">09 Dec 2019, 14:44</time> by <a rel="author" href="https://www.mediafax.ro/autor/bogdan-nicolai" target="_blank">Bogdan Nicolai</a></address>
      <p>În videoclipul regizat de Karena Evans - care a semnat şi clipurile lui Drake "God's Plan" şi "In My Feelings" - Chris Martin şi colegii săi de trupă, Guy Berryman, Will Champion şi Jonny Buckland, cântă împreună pe o plajă la apusul soarelui, în timp ce imagini emoţionante din toată lumea se întrepătrund cu acest cadru, arată NME.</p>
      <p>Videoclipul, în stil globetrotter, a fost filmat în mai multe ţări, printre care şi Africa de Sud, Maroc şi Ucraina.</p>
      <p>"Everyday Life" este al doilea single de pe cel de-al optulea album de studio al trupei, care a fost lansat luna trecută.</p>
      <figure>
        <iframe src="https://www.youtube.com/embed/7HmiFxqdgq4" width="560" height="315" data-service="Youtube" scrolling="no"/>
      </figure>
      <p>Acest album abordează teme precum războiul, rasismul, credinţa, controlul armelor, schimbări climatice, brutalitatea poliţiei şi multe altele şi este o dovadă că trupa este mult mai curajoasă decât s-a crezut până acum.</p>
      <p>Trupa rock Coldplay a fost formată în Londra, în 1998, şi îi are componenţă pe solistul Chris Martin, chitaristul Jonny Buckland, basistul Guy Berryman şi bateristul Will Champion. Coldplay s-a bucurat de succes internaţional începând din anul 2000, odată cu lansarea single-ului "Yellow", de pe albumul "Parachutes", ce a fost nominalizat pentru Mercury Prize. Grupul este cunoscut pentru piese precum "In My Place", "The Scientist", "Clocks", "Speed of Sound", "Viva La Vida" şi "Paradise". De-a lungul carierei, trupa a primit numeroase distincţii, printre care se numără nouă premii Brit, şapte Grammy şi şase MTV Video Music Awards.</p>
      <p>
        <b>
          <a href="http://www.smartradio.ro/">Piesele Coldplay se regăsesc în playlistul Smart Radio. Ascultă Smart Radio AICI.</a>
        </b>
      </p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>