<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191209_Levelben_nyugtatja_az_allamtitkar_a_fuggetlen_szinhazakat"/>
    <meta property="og:site_name" content="HVG.hu"/>
    <meta property="article:published_time" content="2019-12-09T14:41:00+00:00"/>
    <meta property="og:title" content="Színházügy: levélben nyugtatja a függetleneket az államtitkár"/>
    <meta property="og:description" content="Fekete Péter szerint hangulatkeltés zajlik."/>
  </head>
  <body>
    <article>
      <h1>Színházügy: levélben nyugtatja a függetleneket az államtitkár</h1>
      <address><time datetime="2019-12-09T14:41:00+00:00">09 Dec 2019, 14:41</time> by <a rel="author">hvg.hu</a></address>
      <p>
        <b>Fekete Péter szerint hangulatkeltés zajlik.</b>
      </p>
      <p>Több független szervezet is megkapta Fekete Péter kulturális államtitkár levelét, amelyben próbálja nyugtatni őket az elmúlt napok <a href="https://hvg.hu/kultura/20191209_Szinhazi_torveny_tuntetes_kulturharc">tiltakozáshulláma után</a>. Fekete szerint</p>
      <blockquote>az elmúlt napokban sajnálatos módon olyan, rendkívül kártékony, felesleges hangulatkeltésre alkalmas állítások láttak napvilágot különböző médiumokban,</blockquote>
      <p>ami előtt ő döbbenten áll. Fekete szerint nem igaz, hogy</p>
      <ul>
        <li>"beszántanák" a Nemzeti Kulturális Alapot (ez valóban megmarad, azonban a december eleji salátatörvényben még szerepelt annak kiüresítése),</li>
        <li>a kultúráért felelős miniszter döntené el, hogy ki lehet az önkormányzati fenntartásban lévő színházak igazgatója (ez igaz, ott viszont erősen beleszólhat a miniszter, amire pénzt is ad az állam)</li>
        <li>megszüntetnék a független előadó-művészeti szervezetek állami támogatását, veszélybe sodorva ezzel létüket (a kiszivárgott verzióból viszont lehetett ilyen következtetést levonni).</li>
      </ul>
      <p>
        <u> </u>
      </p>
      <p>Azt írja, a kormány több pénzt akar adna kultúrára,</p>
      <blockquote>a független színházak működésére és produkcióira Magyarország költségvetésében biztosított a forrás, és az eddigi pályázati rendszeren keresztül változatlanul elérhető számukra.</blockquote>
      <p>A törvényjavaslatot hétfőn nyújtották be a parlamentnek, az <a href="https://hvg.hu/itthon/20191209_Szinhaztorveny_kultura_kulturhac_torvenyjavaslat">sokat puhult</a> a december 3-i állapothoz képest, azonban még mindig nagyon sok a nyitott kérdés. A kormány szerint a Gothár-ügy miatt módosítanak a szabályokon, a javaslatot hétfőre <a href="https://hvg.hu/itthon/20191209_Beleirtak_a_Gotharugyet_a_szinhazakrol_szolo_torvenyjavaslatba">sikerült a kommunikációhoz igazítani</a>.</p>
    </article>
  </body>
</html>