<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483481"/>
    <meta property="og:site_name" content="طرفداری"/>
    <meta property="article:published_time" content="2019-12-09T14:27:30+00:00"/>
    <meta property="og:title" content="آندره آ استراماچونی: فردا به استقلال برمی‌گردم تا برای این هواداران خارق العاده کارم را ادامه دهم؛ همه جای دنیا من را با نام اینتر می‌شناسند"/>
    <meta property="og:description" content="طرفداری- سرمربی استقلال داشتن پیشنهاد از تیم های دیگر را تکذیب کرد و اعلام کرد که به جمع آبی پوشان باز خواهد گشت. به گزارش FcInterNews، استراماچونی پس از جدایی تلخ از استقلال با اسکای اسپورتس مصاحبه کرد. او که در ماجراجویی خود در ایران نزد هواداران به شدت محبوب شده است، گفت:"/>
  </head>
  <body>
    <article>
      <h1>آندره آ استراماچونی: فردا به استقلال برمی‌گردم تا برای این هواداران خارق العاده کارم را ادامه دهم؛ همه جای دنیا من را با نام اینتر می‌شناسند</h1>
      <h2>شرايط سياسى ايران و تحريم ها اجازه نمى دهد اين كشور ١٠٠٪؜ خود را نشان بدهد</h2>
      <address><time datetime="2019-12-09T14:27:30+00:00">09 Dec 2019, 14:27</time> by <a rel="author" href="https://www.tarafdari.com/%D8%A7%D9%82%D8%A7-%D8%AC%D9%88%D8%A7%D8%AF/259193" target="_blank">جواد محمدپور</a></address>
      <pre>استراماچونی از بازگشت خود به استقلال خبر داد.</pre>
      <p><a href="http://www.tarafdari.com/"><b>طرفداری</b></a>- سرمربی استقلال داشتن پیشنهاد از تیم های دیگر را تکذیب کرد و اعلام کرد که به جمع آبی پوشان باز خواهد گشت.</p>
      <p>به گزارش <b>FcInterNews</b>، استراماچونی پس از جدایی تلخ از استقلال با<b> اسکای اسپورتس</b> مصاحبه کرد. او که در ماجراجویی خود در ایران نزد هواداران به شدت محبوب شده است، گفت:</p>
      <blockquote>ما به دلیل مشکلات عینی شروع سختی داشتیم اما این به خاطر موقعیت سیاسی ایران و تحریم هایی است که اجازه نمی‌دهد این کشور 100% چیزی که هست را نشان دهد. تجربه مثبتی بود، من حمایتی باورنکردنی دیدم، افتخار بزرگی است که در کنار چنین هواداران بزرگی مربیگری کرده ام و این شناخت باعث افتخار من است.</blockquote>
      <p>استراماچونی در پاسخ به شرایط اینتر گفت:</p>
      <blockquote>من با خوشحالی در کنار آن ها زندگی کردم، همه جای دنیا من را با نام اینتر می‌شناسند. این باعث خوشحالی من است که شما را در صدر ببینم، فردا یک بازی عالی انجام خواهید داد، این را مطمئنم، شما در سن سیرو یک اسلحه اضافی دارید. حتی با وجود بازیکنان بزرگ بارسلونا، اینتر در سن سیرو می‌تواند این کار را انجام دهد.</blockquote>
      <p>
        <b>اما استراماچونی درباره بازگشت به استقلال گفت:</b>
      </p>
      <blockquote>بگذارید شفاف صحبت کنم زیرا برخی افراد بدخواه گفته اند که انتخاب من (ترک ایران و جدایی از استقلال) به دلیل پذیرش پیشنهاداتی دیگر است که درست نیست. من فردا به استقلال برمی‌گردم تا برای این هواداران خارق العاده کارم را ادامه دهم.</blockquote>
      <p>مشاور مدیر عامل استقلال هم از رفع مشکل مالی استراماچونی خبر داده بود و اعلام کرده بود که <a href="https://www.tarafdari.com/node/1483435">پول استراماچونی برای پرداخت کاملاً‌ آماده بوده</a> و بخش زیادی از آن پرداخت شدهو حتی خود مربی ایتالیایی از این موضوع آگاهی داشته است.</p>
    </article>
  </body>
</html>