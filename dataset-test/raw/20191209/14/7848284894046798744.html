<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/eurorivali-bvb-favre-slavia-ottima-squadra-con-l-inter-poteva-anche-essere-avanti-2-1-325170"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T14:18:00+00:00"/>
    <meta property="og:title" content="Eurorivali - BVB, Favre: &quot;Slavia ottima squadra, con l'Inter poteva anche essere avanti 2-1&quot;"/>
    <meta property="og:description" content="Con un orecchio ben teso a quanto avviene a Milano è il Borussia Dortmund, che domani ospita lo Slavia Praga nello spareggio a distanza con l'Inter per la qualificazione agli ottavi di..."/>
  </head>
  <body>
    <article>
      <h1>Eurorivali - BVB, Favre: "Slavia ottima squadra, con l'Inter poteva anche essere avanti 2-1"</h1>
      <address><time datetime="2019-12-09T14:18:00+00:00">09 Dec 2019, 14:18</time> by <a rel="author">Christian Liotta</a></address>
      <p>Con un orecchio ben teso a quanto avviene a Milano è il Borussia Dortmund, che domani ospita lo Slavia Praga nello spareggio a distanza con l'Inter per la qualificazione agli ottavi di Champions League. Alla vigilia del match,<b> Lucien Favre</b>, allenatore giallonero, invita a concentrarsi però esclusivamente sulla sua squadra, perché "nessuno ne parla,<b> ma lo Slavia è davvero un'ottima formazione. Ha pareggiato 1-1 a Milano con l'Inter e 0-0 col Barcellona. </b>Contro i nerazzurri al ritorno hanno avuto quattro occasioni da gol, e dopo 70 minuti un giocatore dello Slavia si è trovato solo davanti al portiere nerazzurro per segnare il 2-1. E' un'ottima squadra che corre tantissimo: 132 km a partita, penso sia un record. Tutto è possibile, potremmo anche qualificarci con un pareggio ma dipenderà tutto da Inter-Barcellona". </p>
    </article>
  </body>
</html>