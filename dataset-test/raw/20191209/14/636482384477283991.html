<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/halucinant-cum-au-reactionat-anchetatorii-dupa-ce-prietena-luizei-melencu-a-spus-cuvinte-acide-la-adresa-lui-gheorghe-dinca-20106653"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T14:25:59+00:00"/>
    <meta property="og:title" content="Halucinant! Cum au reacționat anchetatorii după ce prietena Luizei Melencu a spus cuvinte acide la adresa lui Gheorghe Dincă"/>
    <meta property="og:description" content="Astăzi, una dintre prietenele Luizei Melencu a fost audiată, iar după ce a răspuns seriei de întrebări, ea a făcut declarații în fața jurnaliștilor."/>
  </head>
  <body>
    <article>
      <h1>Halucinant! Cum au reacționat anchetatorii după ce prietena Luizei Melencu a spus cuvinte acide la adresa lui Gheorghe Dincă</h1>
      <address><time datetime="2019-12-09T14:25:59+00:00">09 Dec 2019, 14:25</time> by <a rel="author">Alice Zotta</a></address>
      <p>
        <b>Astăzi, una dintre prietenele Luizei Melencu a fost audiată, iar după ce a răspuns seriei de întrebări, ea a făcut declarații în fața jurnaliștilor. Tânăra a mărturisit că anchetatorii i-au adresat aceleași întrebări, iar ea a dat aceleași răspunsuri. Fata a recunoscut un lanț ca fiind al Luizei și a spus că oamenii legii s-au supărat când le-a spus că i-ar da <i>“cu pietre în cap”</i> lui Gheorghe Dincă și i-au făcut niște afirmații incredibile.</b>
      </p>
      <p>După audierile de luni, una dintre prietenele Luizei Melencu a spus că a fost pusă să recunoască mai multe bijuterii și să spună dacă îi aparțineau Luizei Melencu sau nu.</p>
      <p><i><b>“M-au întrebat aceleași vorbe. E a cincea oară când îmi iau aceeași declarație. M-au întrebat ce bijuterii purta Luiza. La fel. Aceleași bijuterii: un lănțișor, o brățară, p pereche de cercei. Le-am spus din nou aceleași vorbe. Aceleași vorbe mă întreabă, aceleași vorbe le spun și eu și mi-au arătat un lănțișor cu niște zale are semăna foate mult cu lănțișorul Luizei. Mi-au arătat și un cercel, dar nu…nu-l cunosc. Nu l-am văzut la Luiza niciodată”</b></i>, a declarat Alina, prietena Luizei Melencu.</p>
      <p>Potrivit acesteia, Luiza avea un lanțișor cu trei inimioare, iar anchetatorii i-au arătat doar lănțișorul. Fata spune că lănțișorul aflat la anchetatori este al Luizei Melencu, doar că îi lipsesc inimioarele și că este sigură că a fost al Luizei pentru că pe vremuri s-a uitat foarte mult la el.</p>
      <p>În plus, tânăra a declarat că la audierile de luni anchetatorii s-au supărat când le-a spus că i-ar da<i><b> “cu pietre în cap”</b></i> lui Gheorghe Dincă: <i><b>“Au început să se supere când le zisei că dacă l-aș vedea pe Dincă în fața mea i-aș da cu pietre în cap. Și au început să se supere că de ce spun așa ceva. (…). S-au ridicat în picioare și au zis să nu vorbesc așa ceva în fața lor. Mi-au zis doar să nu vorbesc de Dincă, că nu sunt eu atât de mare încât să vorbesc de el”</b></i>, a mai declarat Alina.</p>
      <p>Rudele Luizei Melencu, tânăra de 19 ani din Dolj dispărută fără urmă de mai bine de opt luni, au fost audiate, luni, la IPJ Dolj. Bunicul tinerei spune că până acum familia a fost întrebată numai “anomalii”, în timp ce mama ei crede că anchetatorii vor să intimideze. De asemenea, fostul iubit al Luizei Melencu a spus că este pentru prima dată când e citat în acest dosar și că Luiza primea nenumărate apeluri anonime noaptea, înainte de dispariție. Luiza Melencu a dispărut din aprilie, iar de atunci nu se mai știe nimic de ea.</p>
    </article>
  </body>
</html>