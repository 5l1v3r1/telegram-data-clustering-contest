<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/h_g_g_antegklimatikis_politikis_katadikazei_ton_emprismo_sto_ix_tis_dieuthyntrias_ton_fylakon_korydallou-593061/"/>
    <meta property="og:site_name" content="Real.gr"/>
    <meta property="article:published_time" content="2019-12-09T14:20:00+00:00"/>
    <meta property="og:title" content="Πέτσας: Ξέρουμε να προστατεύουμε τα εθνικά μας συμφέροντα και αυτό θα κάνουμε"/>
    <meta property="og:description" content="Την καταδίκη της για τον εμπρησμό στο αυτοκίνητο της Διευθύντριας του ψυχιατρείου των φυλακών Κορυδαλλού, εκφράζει με δήλωση της η Γενική Γραμματέας Αντεγκληματικής Πολιτικής, Σοφία Νικολάου, η οποία εκφράζει τη βεβαιότητα ότι σύντομα οι δράστες θα συλληφθούν και θα οδηγηθούν στην Δικαιοσύνη."/>
  </head>
  <body>
    <article>
      <h1>
        <a href="https://www.real.gr/politiki/arthro/petsas_kseroume_na_prostateuoume_ta_ethnika_mas_symferonta_kai_auto_tha_kanoume-593060/">Πέτσας: Ξέρουμε να προστατεύουμε τα εθνικά μας συμφέροντα και αυτό θα κάνουμε</a>
      </h1>
      <address><time datetime="2019-12-09T14:20:00+00:00">09 Dec 2019, 14:20</time> by <a rel="author">ΑΠΕ-ΜΠΕ</a></address>
      <p>
        <b>Την καταδίκη της για τον εμπρησμό στο αυτοκίνητο της Διευθύντριας του ψυχιατρείου των φυλακών Κορυδαλλού, εκφράζει με δήλωση της η Γενική Γραμματέας Αντεγκληματικής Πολιτικής, Σοφία Νικολάου, η οποία εκφράζει τη βεβαιότητα ότι σύντομα οι δράστες θα συλληφθούν και θα οδηγηθούν στην Δικαιοσύνη.</b>
      </p>
      <p>Το αυτοκίνητο της διευθύντριας του Ψυχιατρείου, έγινε στόχος εμπρησμού στις 02.30 τα ξημερώματα στην συμβολή της λεωφόρου Γαλατσίου με την οδό Ρήγου Νερουλού, όπου ήταν σταθμευμένο.</p>
      <p>Σύμφωνα με την Πυροσβεστική, άγνωστοι τοποθέτησαν κάτω από το αυτοκίνητο αυτοσχέδιο εμπρηστικό μηχανισμό με γκαζάκια, από την έκρηξη του οποίου και την πυρκαγιά που ακολούθησε, προκλήθηκαν υλικές ζημιές στο όχημα.</p>
      <p>Προανάκριση για το περιστατικό διενεργείται από την Ασφάλεια Αττικής, σε συνεργασία με το ανακριτικό τμήμα της Πυροσβεστικής.</p>
      <p>Στην δήλωση της για το συμβάν η κ. Σοφία Νικολάου αναφέρει:</p>
      <p>«Ο εμπρησμός στο αυτοκίνητο της Διευθύντριας του Ψυχιατρείου Κορυδαλλού είναι μία εγκληματική πράξη για την οποία ήδη κινούνται άμεσα οι προβλεπόμενες διαδικασίες. Είμαι βέβαιη ότι οι Αστυνομικές και οι Δικαστικές αρχές θα επιληφθούν με επιτυχία του εν λόγω περιστατικού και σύντομα οι δράστες θα συλληφθούν και θα οδηγηθούν στη Δικαιοσύνη. Περιστατικά ωμής βίας και τρομοκρατίας σε βάρος οποιουδήποτε πολίτη της χώρας είναι κατακριτέα και καταδικαστέα. Η Γενική Γραμματεία Αντεγκληματικής Πολιτικής επιτελεί ένα κρίσιμο έργο και δίνει καθημερινό αγώνα για την εύρυθμη λειτουργία των Καταστημάτων Κράτησης, καθώς και για την αναβάθμιση του σωφρονιστικού συστήματος της χώρας».</p>
    </article>
  </body>
</html>