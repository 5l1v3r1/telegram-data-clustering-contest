<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/xPznnR/Stilfull-seremoni-i-Haakonshallen"/>
    <meta property="og:site_name" content="Bergens Tidende"/>
    <meta property="article:published_time" content="2019-12-09T14:58:08+00:00"/>
    <meta property="og:title" content="Stilfull seremoni i Haakonshallen"/>
    <meta property="og:description" content="Norske og amerikanske marinesoldater sto i stram givakt da Yngve Skoglund tok over kommandoen for Natos stående marinestyrke."/>
  </head>
  <body>
    <article>
      <h1>Stilfull seremoni i Haakonshallen</h1>
      <h2>Norske og amerikanske marinesoldater sto i stram givakt da Yngve Skoglund tok over kommandoen for Natos stående marinestyrke.</h2>
      <address><time datetime="2019-12-09T14:58:08+00:00">09 Dec 2019, 14:58</time> by <a rel="author">Pål Engesæter</a></address>
      <p>Desembersolen tittet inn vinduene i <a href="https://no.wikipedia.org/wiki/H%C3%A5konshallen">Haakonshallen</a> mandag ettermiddag, mens <a href="https://forsvaret.no/sfmk">Sjøforsvarets musikkorps</a> spilte.</p>
      <h3>Kommandoskifte</h3>
      <p>Under de tolv store lysekronene sto 140 soldater og offiserer i stram givakt.</p>
      <p>Femti av dem fra det amerikanske destroyeren<a href="https://www.militaryfactory.com/ships/detail.asp?ship_id=uss-gridley-ddg101-guided-missile-destroyer-united-states"> USS «Gridley»</a>, femti fra den norske fregatten KNM «Otto Sverdup», samt representanter fra staben på de andre skipene i styrken.</p>
      <p>USS «Gridley» har vært flaggskipet i styrken, men fra i dag overtar <a href="https://no.wikipedia.org/wiki/KNM_%C2%ABOtto_Sverdrup%C2%BB">KNM «Otto Sverdup»</a>.</p>
      <p>Anledningen var kommandoskiftet for Natos stående marinestyrke <a href="https://mc.nato.int/snmg1">SNMG1</a>. Bergenser og flaggkommandør Yngve Skoglund overtok kommandoen for styrken fra den amerikanske kontreadmiralen Edward Cashman.</p>
      <figure>
        <img src="https://images.sacdn.no/v2/images/a617d4ff-f333-4b7b-955f-798eb9873ed4?fit=crop&amp;h=1296&amp;w=1900&amp;s=b947c0586cf442cbfbc3635a1b04059f4aed6b1b"/>
        <figcaption>KOMMANDOSKIFTE: Flaggkommandør Yngve Skoglund overtok kommandoen for styrken fra den amerikanske kontreadmiralen Ed Cashman.<cite>Foto: Eirik Brekke</cite></figcaption>
      </figure>
      <h3>Flotte Haakonshallen</h3>
      <p>Til slike store seremonier er Haakonshallen på<a href="https://www.forsvarsbygg.no/no/festningene/finn-din-festning/bergenhus-festning/"> Bergenhus festning</a> perfekt.</p>
      <p>Det satte også de amerikanske gjestene stor pris på. Selv om mye er stort og fint der borte, har de ikke en slik steinhall fra år 1261.</p>
      <p>
        <a href="https://www.bt.no/kultur/i/3qV99/det-store-sjoeslaget-paa-vaagen">Les også<br/>Det store sjøslaget på Vågen</a>
      </p>
      <h3>Stolt Skoglund</h3>
      <p>Det var en tydelig stolt <a href="https://www.bt.no/nyheter/lokalt/i/Ad5rGq/yngve-til-topps-i-nato-marinen">Yngve Skoglund</a> som overtok kommandoen over styrken her i sin egen hjemby.</p>
      <p>Han skal ha kommandoen over den maritime flåtestyrken de neste åtte månedene, en styrke som er forberedt på det uventede.</p>
      <p>I sin tale roste han lederskapet til sin forgjenger, takket mannskapene på skipene og understreket at dette er et teamarbeid.</p>
      <p>Til slutt takket han sin kone, Vibeke. Det siste hadde de nok neppe hørt før under et kommandoskifte i Nato.</p>
      <related>
        <h4>Les også</h4>
        <a href="https://www.bt.no/nyheter/lokalt/i/Ad5rGq/yngve-til-topps-i-nato-marinen"/>
        <a href="https://www.bt.no/nyheter/lokalt/i/70ooxK/alf-sto-i-doeren-paa-ugla-i-37-aar"/>
        <a href="https://www.bt.no/nyheter/lokalt/i/EWx7wj/slik-saa-bergen-ut-etter-katastrofen"/>
        <a href="https://www.bt.no/nyheter/lokalt/i/0nzWkJ/etter-to-aars-vedlikehold-er-knm-utvaer-klar-for-nye-oppdrag-i-dypet"/>
        <a href="https://www.bt.no/nyheter/lokalt/i/GGXj1B/paal-andre-vaaknet-i-full-panikk-over-et-halvt-aar-etter-havariet-slik-g"/>
        <a href="https://www.bt.no/nyheter/lokalt/i/jdM1A0/da-jens-stoltenberg-ringte-trodde-anne-grete-stroem-erichsen-at-han-tu"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/2Gwz2x/jeg-var-14-aar-foerste-gang-jeg-ble-slaatt-av-politiet"/>
        <a href="https://www.bt.no/nyheter/lokalt/i/lAmd87/denne-uken-oeker-politiet-kontrollene-paa-veiene"/>
        <a href="https://www.bt.no/btmeninger/debatt/i/dOzE6o/aa-leve-som-fattig-blant-de-rikeste"/>
        <a href="https://www.bt.no/nyheter/lokalt/i/qL8qzo/meteorologen-melder-liten-storm-og-20-millimeter-nedboer"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/zGwmvO/ni-meter-lang-staalramme-traff-varebilen-paa-stordabrua-vinden-medvir"/>
      </related>
      <ol>
        <li>
          <a href="https://www.bt.no/tag/Sj%C3%B8forsvaret">Sjøforsvaret</a>
        </li>
        <li>
          <a href="https://www.bt.no/tag/Nato">Nato</a>
        </li>
        <li>
          <a href="https://www.bt.no/tag/Haakonsvern">Haakonsvern</a>
        </li>
        <li>
          <a href="https://www.bt.no/tag/Bergen">Bergen</a>
        </li>
        <li>
          <a href="https://www.bt.no/tag/Forsvaret">Forsvaret</a>
        </li>
      </ol>
    </article>
  </body>
</html>