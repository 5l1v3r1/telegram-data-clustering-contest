<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Primopredaja-mape-procesuiranih-ratnih-zlocina-u-BiH/572766?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T14:00:49+00:00"/>
    <meta property="og:title" content="Primopredaja mape procesuiranih ratnih zločina u BiH"/>
    <meta property="og:description" content="SARAJEVO - Šef Misije OEBS-a u BiH Ketlin Kavalek i predsjednik Visokog sudskog i tužilačkog savjeta (VSTS) BiH Milan Tegeltija potpisali su danas u Sarajevu memorandum o primopredaji mape procesuiranih ratnih zločina u BiH."/>
  </head>
  <body>
    <article>
      <h1>Primopredaja mape procesuiranih ratnih zločina u BiH</h1>
      <address><time datetime="2019-12-09T14:00:49+00:00">09 Dec 2019, 14:00</time> by <a rel="author">Srna</a></address>
      <p>SARAJEVO - Šef Misije OEBS-a u BiH Ketlin Kavalek i predsjednik Visokog sudskog i tužilačkog savjeta (VSTS) BiH Milan Tegeltija potpisali su danas u Sarajevu memorandum o primopredaji mape procesuiranih ratnih zločina u BiH.</p>
      <p>Mapa procesuiranih ratnih zločina u BiH, koju je 2014. godine pokrenula Misija OEBS-a u BiH, predstavlja interaktivni onlajn alat koji sadrži ažurirane informacije o predmetima ratnih zločina koji su okončani pred pravosuđem u BiH.</p>
      <p>Krajnji cilj ove mape je povećanje transparentnosti procesuiranja predmeta ratnih zločina u BiH i omogućavanje javnosti da bolje razumije rad pravosuđa na predmetima ratnih zločina, saopšteno je iz OEBS-a.</p>
      <p>Kavalekova je rekla da je stav Misije OEBS-a da ključnu ulogu u prikupljanju i distribuciji sudskih odluka i pravnih mišljenja ima Centar za sudsku dokumentaciju VSTS-a.</p>
      <p>"Da bi se obezbijedila dugoročna održivost mape procesuiranih ratnih zločina u BiH, Misija je identifikovala ovaj centar kao najprikladniju organizacionu jedinicu koja će upravljati informacijama prikazanim na mapi i ažurirati ih. Misija čvrsto vjeruje da VSTS treba da pruži dalju podršku Centru za sudsku dokumentaciju kroz jačanje, kako njegovog kapaciteta, tako i uloge unutar Savjeta", rekla je Kavalekova.</p>
      <p>Tegeltija je zahvalio Misiji OEBS-a u BiH za kontinuiranu podršku koju dugi niz godina pruža u oblasti zaštite ljudskih prava i vladavine prava uopšte.</p>
      <p>On je nagasio da VSTS sa zadovoljstvom od OEBS-a preuzima mapu procesuiranih ratnih zločina koja je kreirana s ciljem da se široj javnosti pruže sažete informacije o svim presuđenim slučajevima ratnih zločina u BiH.</p>
      <p>"Uvjeren sam da će Savjet i Misija OEBS-a u BiH nastaviti partnersku saradnju, ne samo u oblasti procesuiranja predmeta ratnih zločina, već i u naporima usmjerenim ka preduzimanju sistematskih mjera za unapređenje cjelokupnog pravosuđa u BiH", istakao je Tegeltija.</p>
      <p>Jedan od ciljeva ove mape je, kako se navodi, i da premosti jaz između pravosuđa koje vodi istrage i procesuira predmete ratnih zločina, sa jedne strane, i javnosti koja ima potrebu za pristupom vjerodostojnim informacijama o okončanim predmetima, sa druge strane.</p>
    </article>
  </body>
</html>