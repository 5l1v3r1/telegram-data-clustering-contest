<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/sahte-polisleri-bekciler-yakaladi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T14:30:37+00:00"/>
    <meta property="og:title" content="Sahte polisleri bekçiler yakaladı"/>
    <meta property="og:description" content="Ümraniye ve Şişli'de polis üniforması giyerek..."/>
  </head>
  <body>
    <article>
      <h1>Sahte polisleri bekçiler yakaladı</h1>
      <h2>Ümraniye ve Şişli'de polis üniforması giyerek gezen ve telsiz kullanan 2 şüpheli gözaltına alındı.</h2>
      <address><time datetime="2019-12-09T14:30:37+00:00">09 Dec 2019, 14:30</time> by <a rel="author">AA</a></address>
      <p>Ümraniye İlçe <a href="https://www.cnnturk.com/haberleri/emniyet">Emniyet</a> Müdürlüğüne bağlı çarşı ve mahalle bekçileri, Kazım Karabekir Mahallesi <a href="https://www.cnnturk.com/haberleri/ordu">Ordu</a> Caddesi'nde durumundan şüphelendikleri bir kişiyi durdurdu. <a href="https://www.cnnturk.com/haberleri/suriye">Suriye</a> uyruklu Ahmad A'ya Genel <a href="https://www.cnnturk.com/haberleri/bilgi">Bilgi</a> Taraması (GBT) kontrolü yapan ekipler, bir olumsuzluğa rastlamadı.</p>
      <p>Bekçiler, montunun kabarık olduğunu fark ettikleri zanlının üzerini aradı. Ahmad A'nın montunun içine kahverengi kamuflaj desenli <a href="https://www.cnnturk.com/haberleri/polis">polis</a> özel hareket üniforması giydiği tespit edildi.</p>
      <figure>
        <img src="https://i2.cnnturk.com/i/cnnturk/75/700x0/5dee5a4117aca92320d6c2c1"/>
      </figure>
      <p>Şüphelinin üzerinde bıçak ve kuru sıkı tabanca da bulundu. Gözaltına alınan <a href="https://www.cnnturk.com/haberleri/zanli">zanlı</a>, <a href="https://www.cnnturk.com/haberleri/saglik">sağlık</a> kontrolünün ardından Ümraniye Şehit Numan Şeref Datlı Polis Merkezine teslim edildi.</p>
      <p>Şişli İlçe Emniyet Müdürlüğüne bağlı çarşı ve mahalle bekçileri de Abide-i Hürriyet Caddesi'nde sivil montunda <a href="https://www.cnnturk.com/haberleri/istanbul">İstanbul</a> Emniyet Müdürlüğü arması bulunan ve telsiz taşıdığı görülen bir kişiyi durdurdu.</p>
      <p><a href="https://www.cnnturk.com/haberleri/dizi">Dizi</a> setinde çalıştığını iddia eden Anılcan Ümit K. (19) gözaltına alındı.</p>
      <p>Hakkında özel işaret ve kıyafetleri usulsüz kullanma suçundan işlem yapılan Anılcan Ümit K. savcılık talimatıyla serbest bırakıldı</p>
      <related>
        <h4>ilgili haberler</h4>
        <a href="https://www.cnnturk.com/turkiye/ozel-harekat-polisi-uniformasiyla-yakalandi"/>
        <a href="https://www.cnnturk.com/turkiye/dugunde-havaya-ates-acan-supheli-gozaltina-alindi"/>
        <a href="https://www.cnnturk.com/turkiye/canta-hirsizi-sahis-yakalandi"/>
      </related>
    </article>
  </body>
</html>