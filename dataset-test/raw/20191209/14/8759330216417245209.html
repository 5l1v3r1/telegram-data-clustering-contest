<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907179/bondsparket-maakt-voorstel-schorsingen-carcela-en-mpoku-bekend.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T14:26:00+00:00"/>
    <meta property="og:title" content="Update: Standard gaat akkoord met voorstel voor Carcela, maar niet voor Mpoku"/>
    <meta property="og:description" content="Mehdi Carcela en Paul-José Mpoku kregen afgelopen speeldag een rode kaart na hun charge in de wedstrijd tegen Moeskroen. Het bondsparket stelt drie speeldagen voor als schorsingsvoorstel voor beide spelers."/>
  </head>
  <body>
    <article>
      <h1>Update: Standard gaat akkoord met voorstel voor Carcela, maar niet voor Mpoku</h1>
      <address>
        <time datetime="2019-12-09T14:26:00+00:00">09 Dec 2019, 14:26</time>
      </address>
      <p>
        <b>Mehdi Carcela en Paul-José Mpoku kregen afgelopen speeldag een rode kaart na hun charge in de wedstrijd tegen Moeskroen. Het bondsparket stelt drie speeldagen voor als schorsingsvoorstel voor beide spelers.</b>
      </p>
      <p>Drie speeldagen schorsing die in werking treedt vanaf 11 december en een boete van 3.000 euro. Dat is het verdict van het bondsparket. Mpoku ging fel door en kreeg meteen rood tegen Moeskroen. Ook Carcela ging over de schreef met een vlijmscherpe tackle.</p>
      <p>Uiteindelijk kon Standard met negen man alsnog gelijk spelen tegen Moeskroen. De reacties waren echter achteraf niet mild voor het duo van de Rouches. Het is nog maar de vraag of Standard in beroep zal gaan.</p>
      <figure>
        <iframe data-src="https://twitter.com/RoyalBelgianFA/status/1204026626897534976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/RoyalBelgianFA/status/1204026629774807040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <embed-post data-src="https://www.instagram.com/p/B50P2LzhEWx" data-service="Instagram"/>
      </figure>
      <p>Update: Standard heeft maandagnamiddag officieel gereageerd op de voorstellen van het bondsparket. Blijkbaar is het van oordeel dat Carcela zijn straf verdient, want voor de linkspoot gaan de <i>Rouches </i>niet in beroep. De drie speeldagen schorsing voor Mpoku vindt Standard dan weer wél te zwaar. Dinsdag zal de club dan ook voor de Geschillencommissie verschijnen in de hoop op strafvermindering.</p>
      <figure>
        <iframe data-src="https://twitter.com/Standard_RSCL/status/1204075360846925824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/907165/vp11-lz7-bij-antwerp-perica-maakte-het-anderlecht-moeilijk.html?campname=highlighted-content&amp;camplink=onderaan">VP11: LZ7 bij Antwerp, Perica maakte het Standard moeilijk</a></aside>
    </article>
  </body>
</html>