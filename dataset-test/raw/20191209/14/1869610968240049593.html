<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/politic/oug-privind-transportul-de-persoane-respinsa-in-comisia-de-transporturi-a-camerei-deputatilor-18661680"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T14:46:00+00:00"/>
    <meta property="og:title" content="OUG privind transportul de persoane, respinsă în Comisia de transporturi a Camerei Deputaţilor"/>
    <meta property="og:description" content="Comisia de Transporturi a Camerei Deputaţilor a adoptat, marţi, un raport de respingere pentru proiectul de aprobare a OUG privind transportul de persoane, care elimină transportul rutier judeţean de călători..."/>
  </head>
  <body>
    <article>
      <h1>OUG privind transportul de persoane, respinsă în Comisia de transporturi a Camerei Deputaţilor</h1>
      <h2>Comisia de Transporturi a Camerei Deputaţilor a adoptat, marţi, un raport de respingere pentru proiectul de aprobare a OUG privind transportul de persoane, care elimină transportul rutier judeţean de călători din sfera serviciilor publice.</h2>
      <address><time datetime="2019-12-09T14:46:00+00:00">09 Dec 2019, 14:46</time> by <a rel="author" href="https://www.mediafax.ro/autor/alexandru-costea" target="_blank">Alexandru Costea</a></address>
      <p>Pentru raportul de respingere au votat nouă deputaţi, iar opt s-au exprimat împotrivă.</p>
      <p>Camera Deputaţilor este forul legislativ decizional în acest caz.</p>
      <p>Senatul a aprobat, în calitate de prim for sesizat, în septembrie OUG privind transportul de persoane, prin care este stabilită atribuţia Consiliilor Judeţene de a corela programul de transport al persoanelor cu orarul de funcţionare al unităţilor de învăţământ.</p>
      <p>O nouă prevedere a fost adăugată de Comisia pentru transporturi şi infrastructură prin care Consiliile Judeţene au o nouă atribuţie privind transportul rutier judeţean de persoane: "corelează programul judeţean de transport cu orarul de funcţionare al unităţilor de învăţământ, iar în situaţia în care nu se poate realiza aceasta, consiliile judeţene şi consiliile locale sunt obligate să asigure transportul elevilor prin curse regulate speciale".</p>
      <p>De asemenea, senatorii au eliminat atribuţia consiliilor judeţene prin care aprobă tarifele propuse de firmele de transport de persoane.</p>
      <p>Ordonanţa de Urgenţă a Guvernului elimină transportul rutier judeţean de călători din sfera serviciilor publice. Astfel, acest tip de transport se desfăşoară în regim comercial.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>