<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforalla.idg.se/2.1054/1.727831/ftc-facebook-anvandare-lurades-av-cambridge-analytica?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="PC för Alla"/>
    <meta property="article:published_time" content="2019-12-09T14:23:00+00:00"/>
    <meta property="og:title" content="FTC: Facebook-användare lurades av Cambridge Analytica"/>
    <meta property="og:description" content="Enligt beslutet måste företaget radera all data som otillåtet samlats in."/>
  </head>
  <body>
    <article>
      <h1>FTC: Facebook-användare lurades av Cambridge Analytica</h1>
      <address>
        <time datetime="2019-12-09T14:23:00+00:00">09 Dec 2019, 14:23</time>
      </address>
      <p>
        <i>Enligt beslutet måste företaget radera all data som otillåtet samlats in.</i>
      </p>
      <p>USA:s motsvarighet till konsument- och konkurrensverket, Federal Trade Commision, FTC, har nu<a href="https://www.ftc.gov/news-events/press-releases/2019/12/ftc-issues-opinion-order-against-cambridge-analytica-deceiving"> kommit fram till</a> att dataanalysföretaget Cambridge Analytica genom vilseledande medel olovligen <a href="https://computersweden.idg.se/2.2683/1.699715/facebook-cambridge-analytica">samlade in</a> användardata från miljoner Facebook-användare genom en personlighetstest-app.</p>
      <p>Nyheten om Cambridge Analytica uppdagades först 2018 och ledde bland annat till att Mark Zuckerberg fick framträda inför den amerikanska kongressen. I juli 2019 dömde FTC också Facebook till att betala motsvarande 47 miljarder kronor i böter för sitt bristande dataskydd. Facebook har idag inget samarbete med Cambridge Analytica.</p>
      <p>FTC har sedan tidigare gjort en förlikning med Cambridge Analyticas vd Alexander Nix och app-utvecklaren Aleksandr Kogan. Enligt det nya beslutet måste Cambridge Analytica radera all data som otillåtet samlats in och får inte agera vilseledande i framtiden. Cambridge Analytica lade dock ner all sin verksamhet under 2018 varför FTC:s beslut kan ses främst som en symbolisk handling.</p>
      <p>
        <i>
          <b>Läs också: <a href="https://pcforalla.idg.se/2.1054/1.675327/bli-anonym-skydda-din-identitet-pa-natet?queryText=cambridge%20analytica">Därför vet sajterna allt om dig - och så skyddar du din integritet online </a></b>
        </i>
      </p>
    </article>
  </body>
</html>