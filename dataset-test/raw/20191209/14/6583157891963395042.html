<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/pozar-budynku-mieszkalnego-interweniowaly-trzy-zastepy-strazy-pozarnej-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T14:41:00+00:00"/>
    <meta property="og:title" content="Pożar budynku mieszkalnego, interweniowały trzy zastępy straży pożarnej (zdjęcia)"/>
    <meta property="og:description" content="W niedzielę rano w miejscowości Elżbietów doszło do pożaru w budynku mieszkalnym. Na miejscu działania prowadziły trzy zastępy straży pożarnej."/>
  </head>
  <body>
    <article>
      <h1>Pożar budynku mieszkalnego, interweniowały trzy zastępy straży pożarnej (zdjęcia)</h1>
      <address>
        <time datetime="2019-12-09T14:41:00+00:00">09 Dec 2019, 14:41</time>
      </address>
      <p>
        <b>W niedzielę rano w miejscowości Elżbietów doszło do pożaru w budynku mieszkalnym. Na miejscu działania prowadziły trzy zastępy straży pożarnej.</b>
      </p>
      <p>Wczoraj przed godziną 14 strażacy otrzymali zgłoszenie o pożarze budynku mieszkalnego w miejscowości Elżbietów w gminie Michów w powiecie lubartowskim.</p>
      <blockquote>– Po przybyciu na miejsce zdarzenia zastępu z JRG w Lubartowie stwierdzono, że doszło do pożaru w przedsionku domu jednorodzinnego. W obiekcie zamieszkiwało łącznie 7 osób. Pierwszy na miejscu działań zastęp OSP z Michowa zabezpieczył miejsce zdarzenia, odłączył energię elektryczną oraz ewakuował przebywającą w obiekcie 65 letnią kobietę. Po przybyciu na miejsce działań Zespołu Ratownictwa Medycznego kobietę przekazano pod opiekę ratowników medycznych – relacjonuje Dariusz Sierociński z Komendy Powiatowej Państwowej Straży Pożarnej w Lubartowie.</blockquote>
      <p>Działania straży polegały również na oddymieniu, przewietrzeniu wszystkich pomieszczeń oraz przeprowadzeniu pomiarów detektorem wielogazowym, który nie wykazały obecności tlenku węgla. W działaniach gaśniczych udział brał zastęp JRG Lubartów oraz 2 zastępy z OSP<br/>w Michowie. Trwa ustalanie szczegółowych okoliczności pojawienia się ognia.</p>
      <figure>
        <img src="https://www.lublin112.pl/wp-content/uploads/2019/12/pozarelzbiet%C3%B3w.jpg"/>
      </figure>
      <figure>
        <img src="https://www.lublin112.pl/wp-content/uploads/2019/12/pozarelzbietow2.jpg"/>
      </figure>
      <p>(fot. KP PSP Lubartów)</p>
    </article>
  </body>
</html>