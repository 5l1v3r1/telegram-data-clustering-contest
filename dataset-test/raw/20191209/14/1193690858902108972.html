<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/zelenskyi-i-putin-mozhut-zustritysia-vich-na-vich-pered-pidsumkovym-bryfinhom-zmi-204332.html"/>
    <meta property="og:site_name" content="5 канал"/>
    <meta property="article:published_time" content="2019-12-09T14:41:00+00:00"/>
    <meta property="og:title" content="Зеленський і Путін можуть зустрітися віч-на-віч перед підсумковим брифінгом – ЗМІ"/>
    <meta property="og:description" content="Раніше російська сторона зауважила, що перемови будуть нетривалі"/>
  </head>
  <body>
    <article>
      <h1>Зеленський і Путін можуть зустрітися віч-на-віч перед підсумковим брифінгом – ЗМІ</h1>
      <address>
        <time datetime="2019-12-09T14:41:00+00:00">09 Dec 2019, 14:41</time>
      </address>
      <p>Президент України Володимир Зеленський може зустрітися з президентом Росії Володимиром Путіним до запланованої на 19:45 прес-конференції лідерів Нормандської четвірки" за результатами саміту. Про це повідомляє інформагентство "<a href="https://ua.interfax.com.ua/news/general/629299.html">Інтерфакс-Україна</a>", посилаючись на слова джерела, близького до української делегації.</p>
      <blockquote>"Двостороння зустріч Зеленського і Путіна може відбутися до заяв чотирьох лідерів держав "нормандського формату" за підсумками саміту", – повідомило агентству джерело.</blockquote>
      <p>Зазначимо, раніше російська сторона зауважила, що перемови будуть нетривалі.</p>
      <p>
        <i>Нагадаємо, в ОПУ підтвердили, що <a href="https://www.5.ua/polityka/v-op-pidtverdyly-zustrich-zelenskoho-z-putinym-vich-na-vich-vkliuchennia-z-paryzha-204315.html">двостороння зустріч Володимира Зеленського із Володимиром Путіним</a> відбудеться після заходів Нормандського саміту. За словами заступника Офісу президента, ускладі української делегації будуть виконавчий директор НАК "Нафтогаз України" Юрій Вітренко і міністр енергетики та захисту навколишнього середовища України Олексій Оржель. Також як радники поїдуть голова СБУ, МВС та ЗСУ.</i>
      </p>
      <p>
        <i>За даними російських ЗМІ, до делегації РФ увійдуть, зокрема, глава "Газпрому" Олексій Міллер, помічник Путіна Владислав Сурков, а також голова міненерго Олександр Новак. На зустрічі обговорюватимуть переважно газове питання.</i>
      </p>
    </article>
  </body>
</html>