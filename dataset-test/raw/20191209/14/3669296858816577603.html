<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/kultur-sanat/muzik/muzigin-guclu-isimleri-cocuk-gelinler-icin-bir-araya-geldi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T14:49:52+00:00"/>
    <meta property="og:title" content="Müziğin güçlü isimleri çocuk gelinler için bir araya geldi"/>
    <meta property="og:description" content="Sanatçı Bahadır Tatlıöz'ün sosyal sorumluluk..."/>
  </head>
  <body>
    <article>
      <h1>Müziğin güçlü isimleri çocuk gelinler için bir araya geldi</h1>
      <h2>Sanatçı Bahadır Tatlıöz'ün sosyal sorumluluk projesi olan Kına, Türk müziğinin birbirinden değerli isimlerini çocuk gelinler için bir araya getirdi.</h2>
      <address>
        <time datetime="2019-12-09T14:49:52+00:00">09 Dec 2019, 14:49</time>
      </address>
      <p>Çocuk istismarı, küçük yaşta evlendirilen kız çocukları ve şiddete maruz kalan kadınları konu alan ve sözü müziği <a href="https://www.cnnturk.com/haberleri/bahadir-tatlioz">Bahadır Tatlıöz</a>'e ait olan <a href="https://www.cnnturk.com/haberleri/kina">Kına</a>, bugün dinleyicisiyle buluştu. Duygusal ve dramatik dokusu ile dikkat çeken çalışma için aynı notalarda buluşan Bulutsuzluk Özlemi, Gökhan Türkmen, Kubat, Mehmet Erdem, Tepki ve Pi gibi Türk müziğinin güçlü yorumcuları, seslerini müzikle yükselterek projeye <a href="https://www.cnnturk.com/haberleri/destek">destek</a> oldu.</p>
      <p>
        <b>TÜM GELİR BAĞIŞLANACAK</b>
      </p>
      <p>Kına'nın tüm geliri kız çocuklarının korunması ve eğitimi adına bağışlanacak.</p>
      <figure>
        <img src="https://i2.cnnturk.com/i/cnnturk/75/700x0/5dee5cc617aca92320d6c329"/>
      </figure>
      <p>Şarkının aranjesini Cüneyt Yamaner ile birlikte yapan Bahadır Tatlıöz, Kına için "Hayallerimin projesi" dedi. </p>
      <p>Rap bölümleri Tepki ve Pi tarafından kaleme alınan Kına'da Tatlıöz, klibin senaryosunu yazıp, yönetmen koltuğuna da kendisi oturdu. Sennur Nogaylar ve Yasemin Balık gibi sinema sektöründen isimlerin de rol aldığı klibin oldukça sürükleyici bir hikayeye sahip olduğunu dile getiren Tatlıöz, projeye destek veren tüm sanatçı dostlarına teşekkür etti.</p>
      <figure>
        <img src="https://i2.cnnturk.com/i/cnnturk/75/700x0/5dee5c9d17aca92320d6c31f"/>
      </figure>
      <p> </p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/dunya/dunyaca-unlu-rapci-juice-wrld-havalimaninda-hayatini-kaybetti"/>
        <a href="https://www.cnnturk.com/dunya/dunyanin-konustugu-turk-muzisyen-gaye-su-akyol"/>
        <a href="https://www.cnnturk.com/teknoloji/muzik-ile-uyuyanlar-icin-beklenen-haber-geldi"/>
      </related>
    </article>
  </body>
</html>