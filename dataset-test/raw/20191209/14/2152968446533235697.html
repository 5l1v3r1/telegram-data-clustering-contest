<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/12/09/kat-na-lov-za-piiani-i-drogirani-shofiori.432307"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T14:13:00+00:00"/>
    <meta property="og:title" content="КАТ на лов за пияни и дрогирани шофьори"/>
    <meta property="og:description" content="Цяла седмица ще продължи засилената проверка по пътищата | Dnes.bg"/>
  </head>
  <body>
    <article>
      <h1>КАТ на лов за пияни и дрогирани шофьори</h1>
      <h2>Цяла седмица ще продължи засилената проверка по пътищата</h2>
      <address><time datetime="2019-12-09T14:13:00+00:00">09 Dec 2019, 14:13</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>На територията на страната се извършва специализирана полицейска акция срещу шофирането след употреба на алкохол и наркотични вещества, съобщиха от пресцентъра на МВР.</p>
      <p>От днес до 15 декември на територията България, както и на всички страни-членки на Европейската мрежа на службите на "Пътна полиция" (TISPOL), се провежда операция за недопускане на управление на моторни превозни средства след употребата на алкохол, наркотични вещества и/или техните аналози от водачите.<br/><br/>Според статистиката, една от трите основни причини за възникване на тежки инциденти по пътищата на Европа с голям брой жертви е точно управлението на моторно превозно средство след употреба на алкохол и/или наркотични вещества.<br/><br/>По време на проверките пътните полицаи ще следят и за валидна задължителна застраховка "Гражданска отговорност" на автомобилистите, невръчени електронни фишове, както и за неплатени глоби, наложени по ЗДвП.</p>
      <related>
        <h4>Още по темата</h4>
        <a href="https://www.dnes.bg/politika/2019/11/17/nad-43-hiliadi-shofiori-sa-globeni-v-akciia-zima.429917"/>
        <a href="https://www.dnes.bg/stranata/2019/08/23/djigitite-po-rodnite-pytishta-vse-poveche.420591"/>
      </related>
    </article>
  </body>
</html>