<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818195"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T14:27:00+00:00"/>
    <meta property="og:title" content="В Манчестър Сити се подготвят за периода след Пеп Гуардиола"/>
    <meta property="og:description" content="Ръководството на Манчестър Сити вече се подготвя за периода след напускането на мениджъра Пеп Гуардиола, съобщава сайтът The Athletic. ..."/>
  </head>
  <body>
    <article>
      <h1>В Манчестър Сити се подготвят за периода след Пеп Гуардиола</h1>
      <address><time datetime="2019-12-09T14:27:00+00:00">09 Dec 2019, 14:27</time> by <a rel="author">SPORTAL.BG</a></address>
      <p>Ръководството на <a href="https://www.sportal.bg/statistics_team_news.php?champ=5&amp;team=107">Манчестър Сити</a> вече се подготвя за периода след напускането на мениджъра Пеп Гуардиола, съобщава сайтът The Athletic. "Гражданите" нямат намерение да уволняват испанеца, въпреки колебливия старт на сезона и загубите от <a href="https://www.sportal.bg/statistics_team_news.php?champ=5&amp;team=106">Ливърпул</a> и <a href="https://www.sportal.bg/statistics_team_news.php?champ=5&amp;team=108">Манчестър Юнайтед</a> в първенството, но се притесняват, че Гуардиола сам може да изрази желание да напусне. Бившият наставник на <a href="https://www.sportal.bg/statistics_team_news.php?champ=4&amp;team=125">Барселона</a> и Байерн има договор до лятото на 2021 година, но в нито един от другите си два отбора не се задържа повече от 4 години - граница, която ще бъде достигната през 2020 година. По тази причина от клуба са започнали издирването на човек, който да влезе в щаба на Гуардиола предимно с периферни функции, но да е готов да го замени по всяко време. Засега конкретни имена не се споменават, но по всяка вереятност от клуба ще искат да назначат по-млад специалист.</p>
    </article>
  </body>
</html>