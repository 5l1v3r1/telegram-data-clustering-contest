<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/12/09/eu-gir-gront-lys-til-storstilt-batteri-satsing/"/>
    <meta property="og:site_name" content="Document"/>
    <meta property="article:published_time" content="2019-12-09T14:34:19+00:00"/>
    <meta property="og:title" content="EU gir grønt lys til storstilt batteri-satsing"/>
    <meta property="og:description" content="­"/>
  </head>
  <body>
    <article>
      <h1>EU gir grønt lys til storstilt batteri-satsing</h1>
      <address><time datetime="2019-12-09T14:34:19+00:00">09 Dec 2019, 14:34</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/12/elbil-lades-bjorvika-heiko-junge-1024x683.jpg"/>
        <figcaption>
          <i>Elbil lades opp i Bjørvika, Barcode. Foto: Heiko Junge / NTB scanpix</i>
        </figcaption>
      </figure>
      <p>
        <b>EU gir sju medlemsland grønt lys til å spytte inn over 30 milliarder kroner i et konsortium som skal utvikle nye og mer effektive batterier til elbiler.</b>
      </p>
      <p>Tyskland, Frankrike, Italia, Polen, Belgia, Sverige og Finland skal til sammen bidra med drøyt 32 milliarder kroner i statsstøtte til konsortiet, som består av 17 europeiske selskap.</p>
      <p>Ytterligere 50 milliarder kroner skal etter planen hentes fra private investorer og sikre at Europa blir en spydspiss i utviklingen og produksjonen av elbiler i framtida.</p>
      <p>Bilindustrien i Europa sysselsetter over 10 millioner mennesker, og EU – først og fremst Tyskland og Frankrike – er dypt bekymret over at de europeiske produsentene i dag er avhengige av batterier produsert i Kina og andre asiatiske land.</p>
      <p>Frankrikes finansminister Bruno Le Maire og Tysklands finansminister Peter Altmaier kunngjorde storsatsingen i mai.</p>
      <p>EUs konkurransetilsyn har imidlertid vurdert lovligheten i den omfattende statlige subsidieringen av prosjektet, og ga først nå grønt lys.</p>
      <p>Le Maire opplyste i mai at det i første omgang vil bli åpnet en testfabrikk med rundt 200 ansatte i Frankrike, og at målet deretter er å etablere to produksjonsanlegg med til sammen 1.500 ansatte i Frankrike og Tyskland.</p>
      <p>
        <a href="https://www.documentforlag.no/produkt/normlost/">Kjøp boken til Kjell Skartveit her!</a>
      </p>
      <figure>
        <a href="https://www.documentforlag.no/produkt/normlost/">
          <img src="https://www.document.no/wp-content/uploads/2019/09/bokannonse-normlost.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/06/19/fransk-skepsis-til-facebooks-nye-valuta/"/>
        <a href="https://www.document.no/2018/11/14/frankrikes-finansminister-vi-trenger-et-europeisk-imperium/"/>
        <a href="https://www.document.no/2019/02/19/innsigelser-mot-elbil-oker-hva-skjer-med-verditap-og-livslengde/"/>
        <a href="https://www.document.no/2019/04/06/frankrike-trosser-usa-innforer-facebookskatt/"/>
        <a href="https://www.document.no/2018/09/22/bompenger-elbiler-og-gradige-politikere-med-klimafeber/"/>
        <a href="https://www.document.no/2019/04/26/tesla-med-rode-tall-og-synkende-salg/"/>
        <a href="https://www.document.no/2017/01/23/merkels-europa-star-fall-frankrike-tar-flere-flyktninger/"/>
        <a href="https://www.document.no/2017/11/27/spis-mindre-kjott-og-dropp-sydenturen/"/>
        <a href="https://www.document.no/2019/02/12/eu-vil-styre-skattepolitikken-til-medlemslandene/"/>
        <a href="https://www.document.no/2018/10/25/toyota-sjefen-hvor-i-h-kan-man-selge-en-elbil/"/>
      </related>
    </article>
  </body>
</html>