<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/141303/%DB%B1%DB%B1-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A7%D8%B2-%D8%A8%D8%AF%D9%87%DB%8C-%D9%88%D8%B2%D8%A7%D8%AA-%D9%86%DB%8C%D8%B1%D9%88-%D8%AA%D8%B3%D9%88%DB%8C%D9%87-%D8%B4%D8%AF-%D9%88%D8%B9%D8%AF%D9%87-%D8%A7%D9%81%D8%B2%D8%A7%DB%8C%D8%B4-%D8%AA%D9%88%D9%84%DB%8C%D8%AF-%DB%B3%DB%B8-%D8%AF%D8%B1%D8%B5%D8%AF%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-12-09T14:10:00+00:00"/>
    <meta property="og:title" content="۱۱ هزار میلیارد تومان از بدهی وزات نیرو تسویه شد / وعده افزایش تولید ۳۸ درصدی"/>
    <meta property="og:description" content="وزیر نیرو با اعلام تسویه ۱۱ هزار میلیارد تومان از بدهی‌ ۳۵ هزار میلیارد تومانی به بخش خصوصی گفت: تا تابستان ۱۴۰۰ متوسط افزایش تولید برق به ۳۸ درصد در هر سال خواهد رسید ."/>
  </head>
  <body>
    <article>
      <h1>۱۱ هزار میلیارد تومان از بدهی وزات نیرو تسویه شد / وعده افزایش تولید ۳۸ درصدی</h1>
      <h2>وزیر نیرو:</h2>
      <address>
        <time datetime="2019-12-09T14:10:00+00:00">09 Dec 2019, 14:10</time>
      </address>
      <p>
        <i>وزیر نیرو با اعلام تسویه ۱۱ هزار میلیارد تومان از بدهی‌ ۳۵ هزار میلیارد تومانی به بخش خصوصی گفت: تا تابستان ۱۴۰۰ متوسط افزایش تولید برق به ۳۸ درصد در هر سال خواهد رسید .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از فارس، رضا اردکانیان در کنفرانس بین‌المللی برق با اشاره به اینکه اصلی‌ترین چالشی که پیش‌روی صنعت برق است فاصله قیمت تمام شده با قیمت تکلیفی برق است، گفت: صنعت برق به لحاظ فنی هیچ مشکلی ندارد و 95 درصد نیازهای تکنولوژیکی و فناورانه در داخل تولید می‌شود.</p>
      <p>وی افزود: 65 درصد انرژی برق را بخش خصوصی تولید می‌کند و قیمت تعهد شده وزارت نیرو برای خرید ، بسیار بیشتر از قیمت فروش به مصرف کننده است که این فاصله قابل ادامه‌ نیست و باید یارانه‌ها هدفمندتر پرداخت و برای مردم روشن شود .</p>
      <p>این مقام مسئول با اشاره به تسویه 11 هزار میلیارد تومان از بدهی‌ 35 هزار میلیارد تومانی به بخش خصوصی ادامه داد: وزارت نیرو بدهکار معتبری بوده و بخش خصوصی می‌داند که در نهایت قادر به دریافت طلب است . در این میان انتظار می رود نمایندگان مجلس در زمان بررسی لایحه بودجه 99 به این موضوع توجه داشته باشند که کماکان صنعت برق نقش مهمی در تمامی صنایع و پروژه‌ها دارد.</p>
      <p>اردکانیان افزود: درحالی هم اکنون 83 هزار مگاوات نیروگاه وجود دارد و میانگین افزایش تولید برق طی 6 سال حدود 25 درصد بوده که در صورت تامین منابع مالی مورد نیاز تا تابستان 1400 متوسط افزایش تولید برق به 38 درصد در هر سال خواهد رسید .</p>
      <p>انتهای پیام</p>
    </article>
  </body>
</html>