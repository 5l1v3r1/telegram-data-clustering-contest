<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%aa%d7%a8%d7%91%d7%95%d7%aa-%d7%95%d7%91%d7%99%d7%93%d7%95%d7%a8/78-%d7%96%d7%95%d7%9b%d7%99-%d7%a4%d7%a8%d7%a1%d7%99-%d7%9e%d7%a9%d7%a8%d7%93-%d7%94%d7%aa%d7%a8%d7%91%d7%95%d7%aa-%d7%99%d7%a6%d7%99%d7%92%d7%95-%d7%90%d7%aa-%d7%a2%d7%91%d7%95%d7%93%d7%95%d7%aa%d7%99%d7%94%d7%9d-%d7%91%d7%9e%d7%95%d7%96%d7%99%d7%90%d7%95%d7%9f-%d7%90%d7%a9%d7%93%d7%95%d7%93-%d7%9c%d7%90%d7%9e%d7%a0%d7%95%d7%aa-423979"/>
    <meta property="og:site_name" content="אשדוד נט"/>
    <meta property="article:published_time" content="2019-12-09T14:48:00+00:00"/>
    <meta property="og:title" content="78 זוכי פרסי משרד התרבות יציגו את עבודותיהם במוזיאון אשדוד לאמנות"/>
    <meta property="og:description" content="בחודש ינואר הקרוב תיפתח במוזיאון אשדוד לאמנות תערוכה חדשה בה יוצגו עבודותיהן של 78 אמנים ומעצבים, זוכי פרסי משרד התרבות והספורט לאמנות ועיצוב לשנים 2017-2018. את התערוכה אצרו: יובל ביטון, רוני כהן- בנימיני ודפנה גזית"/>
  </head>
  <body>
    <article>
      <h1>78 זוכי פרסי משרד התרבות יציגו את עבודותיהם במוזיאון אשדוד לאמנות</h1>
      <address><time datetime="2019-12-09T14:48:00+00:00">09 Dec 2019, 14:48</time> by <a rel="author">שמואל סרדינס</a></address>
      <h3>בחודש ינואר הקרוב תיפתח במוזיאון אשדוד לאמנות תערוכה חדשה בה יוצגו עבודותיהן של 78 אמנים ומעצבים, זוכי פרסי משרד התרבות והספורט לאמנות ועיצוב לשנים 2017-2018. את התערוכה אצרו: יובל ביטון, רוני כהן- בנימיני ודפנה גזית</h3>
      <figure>
        <img src="https://www.ashdodnet.com/dyncontent/2019/12/9/a2105e42-3f71-49ad-bc74-3f309f2fc8d1.jpg"/>
        <figcaption>מיצירותיה של הילה שפיצר | סריקה: שוקי קוק</figcaption>
      </figure>
      <p>בתערוכה יוצגו עבודות של מגוון רחב של אמנים ומעצבים עכשוויים, ותיקים לצד צעירים, בתחומי מדיה שונים. הזדמנות נדירה ומאתגרת לבחון את הזירה העכשווית של האמנות והעיצוב בישראל ואת הלכי הרוח המניעים אותה.</p>
      <p>78 האמנים והמעצבים זוכי הפרסים, יציגו את עבודותיהם בתערוכה ללא הבחנה בין קטגוריות הפרס השונות בהן זכו. כך יתאפשר להאיר מנעד רחב של הקשרים בין העבודות, זיקות וממשקים הדדיים, וכן דיאלוג מתמשך בין הדורות ובין תחומי יצירה שונים.</p>
      <figure>
        <img src="https://www.ashdodnet.com/dyncontent/2019/12/9/235a6b95-f7bd-4ebb-a369-194284f689d9.jpg"/>
        <figcaption>מיצרותיו של טל ירושלמי. צילום: יובל חי</figcaption>
      </figure>
      <p>בין הזוכים המציגים בתערוכה, נמנים בקטגורית <b>זוכי פרס מפעל חיים</b>: בני אפרת, נורית דוד ודרורה דומיני; <b>זוכי פרס השרה:</b> אורן אליאב, נבט יצחק, חיימי פניכל, עילית אזולאי, גלעד רטמן, אורי גרשוני, מאיה זק ומאיה אטון; <b>זוכי פרס עידוד היצירה: </b>מארק יאשאייב, לי אורפז, שירלי וגנר, שחר יהלום, תמר לצמן, טל ירושלמי ותומר ספיר.<b> </b></p>
      <p>כמו-כן, <b>זוכי פרס אמן צעיר:</b> אסף שחם, נעמה ערד, דור זליכה לוי, מירב קמל; <b>זוכי תחומי העיצוב:</b> בתיה קולטון, אביגיל ריינר, שירה קרת, קובי פרנקו <b>וזוכי פרס אמנות הוידיאו:</b> רות פתיר, אלהם רוקני, קרן רוסו.</p>
      <p>
        <b>פתיחת התערוכה – מוצ"ש 18 בינואר 2020 בשעה 20:00 תאריך נעילה - 9, במאי 2020. </b>
        <b>כרטיס כניסה למוזיאון: 30 ₪ (תושבי חוץ); 25 ₪ (תושבי אשדוד); 15 ₪ (גימלאים)</b>
      </p>
      <p>
        <b>
          <u>שעות פעילות המוזיאון</u>
        </b>
      </p>
      <p>ימים א', ב', ד', ה' 16:00 – 9:00</p>
      <p>יום ג'                  20:00 – 9:00</p>
      <p>יום ו', שבת          13:30 – 10:30</p>
      <p>
        <b>מוזיאון אשדוד לאמנות, דרך ארץ 8, אשדוד. לפרטים חייגו: 08-8545180/1. לאתר המוזיאון <a href="http://www.ashdodartmuseum.org.il/">לחצו כאן</a></b>
      </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A7%D7%A8%D7%9E%D7%99%D7%A7%D7%94?utm_content=LinksUnderArticles">קרמיקה וחומרי בניין באשדוד לחצו כאן &gt;&gt;&gt;</a>
      </p>
    </article>
  </body>
</html>