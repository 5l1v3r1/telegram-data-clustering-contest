<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/hindu-mahasabha-to-file-review-petition-against-supreme-court-s-verdict-on-ayodhya-case-dgtl-1.1080512"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-12-09T14:55:33+00:00"/>
    <meta property="og:title" content="অযোধ্যায় মুসলিমদের জমি দেওয়ার বিরুদ্ধে এ বার আবেদন হিন্দু মহাসভার"/>
    <meta property="og:description" content="দীর্ঘ দিন ধরে চলে আসা রাম জন্মভূমি-বাবরি মসজিদ মামলা নিয়ে গত ৯ নভেম্বর ঐতিহাসিক রায় দেয় সুপ্রিম কোর্ট।"/>
  </head>
  <body>
    <article>
      <h1>অযোধ্যায় মুসলিমদের জমি দেওয়ার বিরুদ্ধে এ বার আবেদন হিন্দু মহাসভার</h1>
      <address><time datetime="2019-12-09T14:55:33+00:00">09 Dec 2019, 14:55</time> by <a rel="author">সংবাদ সংস্থা</a></address>
      <p>এ বার <a href="https://www.anandabazar.com/topic/ayodhya-case">অযোধ্যা</a>য় মুসলিমদের বিকল্প জমি দেওয়ার বিরোধিতায় নামল <a href="https://www.anandabazar.com/topic/hindu-mahasabha">হিন্দু মহাসভা</a>। অযোধ্যা মামলার রায় পুনর্বিবেচনা করে দেখতে সোমবারই <a href="https://www.anandabazar.com/topic/supreme-court">সুপ্রিম কোর্টে</a> আর্জি জানাতে চলেছে তারা।</p>
      <p>হিন্দু মহাসভার আইনজীবী বিষ্ণুশঙ্কর জৈন এ দিন সকালে সংবাদমাধ্যমে বলেন, ‘‘অযোধ্যার যে কোনও জায়গায় মুসলিম পক্ষকে ৫ একর জমি দেওয়ার সিদ্ধান্তকে চ্যালেঞ্জ জানিয়ে আজই রায় পুনর্বিবেচনার আবেদন জমা দেব আমরা।’’</p>
      <p>দীর্ঘ দিন ধরে চলে আসা রাম জন্মভূমি-বাবরি মসজিদ মামলা নিয়ে গত ৯ নভেম্বর ঐতিহাসিক রায় দেয় সুপ্রিম কোর্ট। তাতে অযোধ্যার বিতর্কিত ওই জমি রামলালা বিরাজমানের হাতে তুলে দেয় শীর্ষ আদালত। অন্যত্র ৫ একর জমি দিতে বলা হয় মুসলিম পক্ষকে।</p>
      <p>
        <b>আরও পড়ুন: </b>
        <a href="https://www.anandabazar.com/national/cab-tabled-in-loksabha-by-amit-shah-dgtl-1.1080465">
          <b>বিরোধিতার মধ্যেই ধ্বনি ভোটে লোকসভায় পাশ হয়ে গেল নাগরিকত্ব সংশোধনী বিল​</b>
        </a>
      </p>
      <p>
        <b>আরও পড়ুন: </b>
        <a href="https://www.anandabazar.com/national/shiv-sena-attacks-modi-government-over-citizenship-amendment-bill-dgtl-1.1080468">
          <b>অদৃশ্য বিভাজন তৈরির চেষ্টা চলছে, নাগরিকত্ব বিল নিয়ে সমালোচনায় শিবসেনা​</b>
        </a>
      </p>
      <p>সেই থেকে সুপ্রিম কোর্টের রায় পুনর্বিবেচনা করে দেখতে এখনও পর্যন্ত ছ’টি আবেদন জমা পড়েছে, যার মধ্যে রয়েছে মৌলানা মুফতি হাসবুল্লা, মৌলানা মাহফজুর রহমান, মিসবাউদ্দিন, মহম্মদ উমর এবং হাজি নাহবুবের আবেদন। অল ইন্ডিয়া মুসলিম পার্সোনাল ল বোর্ডের সমর্থনেই রায় পুনর্বিবেচনার আবেদন জমা দিয়েছেন তাঁরা। এ ছাড়াও ‘পিস পার্টি অব ইন্ডিয়া’র মহম্মদ আয়ুবও একটি আর্জি জমা দিয়েছেন। তবে এই প্রথম হিন্দু পক্ষের তরফে রায় পুর্নবিবেচনার আর্জি জমা পড়তে চলেছে।  </p>
    </article>
  </body>
</html>