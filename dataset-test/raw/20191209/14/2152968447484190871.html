<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/12/09/svryhtejka-kategoriia-snejanka-stresna-deca-v-detska-gradina.432336"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T14:20:00+00:00"/>
    <meta property="og:title" content="Свръхтежка категория Снежанка стресна деца в детска градина"/>
    <meta property="og:description" content="Снежанка или Баба Яга, чудят се всички на новогодишно тържество | Dnes.bg"/>
  </head>
  <body>
    <article>
      <h1>Свръхтежка категория Снежанка стресна деца в детска градина</h1>
      <h2>Снежанка или Баба Яга, чудят се всички на новогодишно тържество</h2>
      <address><time datetime="2019-12-09T14:20:00+00:00">09 Dec 2019, 14:20</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Децата в Русия с трепет очакват появата на Дядо Мраз и неговата помощничка Снежанка. Белобрадият старец се появява с купища подаръци, които е приготвил за малчуганите.</p>
      <related>
        <a href="https://www.dnes.bg/stranata/2019/12/05/diado-koleda-i-snejanka-v-tesnolineikata-na-14-dekemvri.431997"/>
      </related>
      <p>По традиция в детските градини на северната държава всяка година се провежда тържество с появата на белобрадия старец. Тази година хит в интернет стана Снежанка в свръхтежка категория, която с появата си на „сцената“ втрещи и развесели всички гости на новогодишния спектакъл.</p>
      <p>Освен с ефектен танц и много вталено облекло, Снежанка бе подготвила и стихотворение. Малките зрители със захлас гледат така добре хапващата девица и в тях се е породил въпрос - нима това е истинската Снежнака? Май са ни докарали Баба Яга!</p>
      <p>Видеото е запаметило за вечни времена диалога между Снежанка и помощника й в публиката.</p>
      <p>„Вие не ме поканихте на празника си“, жалва се Снежанка, а гласът зад кадър казва „А ти кой си, не те познавам“, точно в този момент чисто по детски и искрено се чува едно гласче - „Това е Баба Яга“! Публиката избухва в смях, а съкрушената Снежанка получава урок за цял живот, че децата не са слепи, а много добре виждат, когато превъплъщенията на възрастните не са подходящи. <br/> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Flelei.lagona%2Fvideos%2F430754707877603%2F&amp;show_text=0&amp;width=261" width="261" height="475" data-service="Facebook" scrolling="no"/>
      </figure>
    </article>
  </body>
</html>