<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/12/09/ultimora-sportitalia-gennaro-gattuso-vicinissimo-alla-panchina-puo-arrivare-subito-dopo-il-genk/"/>
    <meta property="og:site_name" content="Spazio Napoli"/>
    <meta property="article:published_time" content="2019-12-09T14:44:00+00:00"/>
    <meta property="og:title" content="SKY – Bloccato Gattuso, accordo da 18 mesi: il tecnico pronto ad accettare!"/>
    <meta property="og:description" content="GATTUSO NAPOLI – Carlo Ancelotti traballa sulla panchina del Napoli. Domani gli azzurri si giocano l’accesso agli ottavi di Champions contro il Genk, ma già dal post-partita Ancelotti potrebbe non sedere più sulla panchina. AGGIORNAMENTO 16.44 – Le indiscrezioni lanciate da Sportitalia nel primissimo pomeriggio trovano conferma nelle notizie che giungono ora da Sky Sport. […]"/>
  </head>
  <body>
    <article>
      <h1>SKY – Bloccato Gattuso, accordo da 18 mesi: il tecnico pronto ad accettare!</h1>
      <address><time datetime="2019-12-09T14:44:00+00:00">09 Dec 2019, 14:44</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <p><b>GATTUSO NAPOLI</b> – <a href="https://www.spazionapoli.it/2019/12/09/conferenza-ancelotti-napoli-genk/">Carlo Ancelotti traballa sulla panchina del Napoli</a>. Domani gli azzurri si giocano l’accesso agli ottavi di Champions contro il Genk, ma già dal post-partita Ancelotti potrebbe non sedere più sulla panchina.</p>
      <p><b>AGGIORNAMENTO 16.44 – </b>Le indiscrezioni lanciate da Sportitalia nel primissimo pomeriggio trovano conferma nelle <a href="https://www.spazionapoli.it/news-napoli-calcio/">notizie</a> che giungono ora da Sky Sport. Sul sito della nota emittente satellitare si legge: <i>“Il <b>Napoli si sta già guardando intorno da un po’ e avrebbe già scelto il sostituto: quel Rino Gattuso </b>che, proprio con l’attuale allenatore azzurro, ha vissuto stagioni importanti con la maglia del Milan.</i></p>
      <p>
        <i>Il presidente De Laurentiis si è cautelato bloccando l’ex allenatore rossonero, garantendogli più dei 6 mesi di contratto proposti inizialmente. La nuova offerta del Napoli prevede un accordo di 18 mesi:<b> i contatti sono stati proficui negli ultimi giorni e Gattuso sembrerebbe pronto ad accettare”.</b></i>
      </p>
      <h3>GATTUSO NAPOLI ESONERO ANCELOTTI</h3>
      <p>Secondo quanto riportano Alfredo Pedullà e Sportitalia, <b>Gennaro Gattuso sarebbe vicinissimo alla panchina del Napoli</b>. Si legge:</p>
      <p>
        <i>Gennaro Gattuso è vicinissimo alla panchina del <a href="https://twitter.com/hashtag/Napoli?src=hashtag_click">#Napoli</a>. Come anticipato da <a href="https://twitter.com/AlfredoPedulla">@AlfredoPedulla</a>, l’ex allenatore del <a href="https://twitter.com/hashtag/Milan?src=hashtag_click">#Milan</a> potrebbe subentrare ad <a href="https://twitter.com/hashtag/Ancelotti?src=hashtag_click">#Ancelotti</a> già dopo il match con il <a href="https://twitter.com/hashtag/Genk?src=hashtag_click">#Genk</a>.</i>
      </p>
      <p>Sul sito dell’esperto di <a href="https://www.spazionapoli.it/calciomercato-napoli/">mercato</a> Alfredo Pedullà, invece, si legge<i>:</i></p>
      <p>“<i><b>Rino Gattuso</b> aspetta il <b>Napoli</b>, con possibilità concrete (molto concrete) di arrivare a un accordo. Quando? Dopo la gara contro il <b>Genk</b> di domani, non lo escludiamo, oppure dopo <b>Napoli-Parma</b> del prossimo turno di campionato. Vi abbiamo svelato i contatti tra <b>De Laurentiis</b> e <b>Jorge Mendes</b> dei giorni scorsi, il pareggio di sabato scorso a Udine ha acuito le tensioni, i malcontenti, le polemiche.</i></p>
      <figure>
        <img src="data:image/gif;base64,R0lGODdhAQABAPAAAP///wAAACwAAAAAAQABAEACAkQBADs="/>
      </figure>
      <p>
        <i> <b>Ancelotti</b> sa di non avere la squadra in pugno, sa che la polemica sul ritiro e l’ammutinamento con relative multe hanno lasciato irrimediabilmente il segno. Quasi impossibile andare avanti, non ci risulta che De Laurentiis abbia deciso di resistere fino a maggio per tutelare il contratto. La situazione è difficile, molto. Si aspetta il Genk per la qualificazione agli ottavi di <b>Champions</b>, al massimo il Parma. Difficilmente si andrà oltre. Non ci sono altri traghettatori previsti, anche perché Gattuso non è un traghettatore e ha chiesto 18 mesi di contratto.</i>
      </p>
      <h3>GATTUSO FIORENTINA</h3>
      <p>
        <i>La <b>Fiorentina</b> aveva pensato a Gattuso, ma senza contatti diretti, veri: gli apprezzamenti, anche di <b>Commisso</b>, nulla più. Ancora due partite per <b>Montella</b>, ma già quella contro l’<b>Inter</b> di domenica sera è delicatissima. In caso di svolta, difficilmente sarebbe Gattuso il sostituto. Semplicemente perché Ringhio aspetta il Napoli.</i>
      </p>
      <p>
        <i>Gattuso più <b>Ibrahimovic</b>? Questo è un altro discorso: il <b>Napoli</b> è su Ibra da giorni, ma è stato assillato da altri problemi, quelli di queste ore. Il legame tra Gattuso e Zlatan è fortissimo, ma c’è in religiosa attesa il <b>Milan</b> con il <b>Bologna</b> che fin qui si è limitato a un contatto tra <b>Mihajlovic</b> e il fuoriclasse svedese. Ma intanto il Napoli deve risolvere il quiz allenatore con Gattuso in attesa, molto più che alla finestra”.</i>
      </p>
      <figure>
        <iframe data-src="https://twitter.com/tvdellosport/status/1204029600621314048?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>