<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/evdeki-hesap-carsiya-uymadi-217796h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T14:24:53+00:00"/>
    <meta property="og:title" content="Evdeki hesap çarşıya uymadı"/>
    <meta property="og:description" content="Bursaspor'un ilkyarı hesapları, Giresunspor mağlubiyetiyle birlikte yara aldı."/>
  </head>
  <body>
    <article>
      <h1>Evdeki hesap çarşıya uymadı</h1>
      <h2>Bursaspor'un ilkyarı hesapları, Giresunspor mağlubiyetiyle birlikte yara aldı.</h2>
      <address>
        <time datetime="2019-12-09T14:24:53+00:00">09 Dec 2019, 14:24</time>
      </address>
      <p>Devreyi 30 puan bandının üzerinde tamamlamak isteyen yeşil beyazlılar ilkyarının bitimine 3 hafta kala 23 puan elde ederken, rakiplerinin puan kayıpları yaşadığı haftaları da değerlendiremedi.</p>
      <p>Bu sezon ligde istikrarsız bir görüntü çizen Bursaspor, 14. hafta maçında Giresunspor'a evinde mağlup olarak üst sıralar için bir kez daha fırsat tepti. Lig lideri Hatayspor ve Akhisarspor'un kazandığı haftada mutlak kazanması gereken maçtan mağlup ayrılan Bursa temsilcisi, Büyükşehir Belediye Erzurumspor ve Cesar Group Ümraniyespor'un haftayı yenilgi ile kapatmalarını ise değerlendiremedi. Böylelikle 14. hafta sonunda Bursaspor, 23 puanda kalırken lider ile arasındaki puan farkı da 7'ye yükseldi.</p>
      <p>
        <b>LEHİNE ÇEVİREMİYOR</b>
      </p>
      <p>Bursaspor, daha önce de eline geçen birçok fırsatı değerlendiremedi. 10. haftada evinde Balıkesirspor ile oynadığı karşılaşmada golsüz eşitlikle sahadan ayrılan yeşil beyazlılar sonraki haftada Boluspor ile berabere kaldı ve o dönem üst sıralardaki Hatayspor, Ümraniyespor, Akhisarspor gibi ekiplerin puan kayıplarını lehine çeviremedi. Böylelikle aradaki makas da daralması yerine iyice açılmış oldu.</p>
      <p>
        <b>3 MAÇ KALDI</b>
      </p>
      <p>Bursaspor, Giresunspor mağlubiyetiyle birlikte ilk yarıdaki hedefinden de uzaklaşmış oldu. Şampiyonluğu hedefleyen ve ligin ilk yarısını 30 puan bandının üzerinde tamamlamak isteyen Timsah, gerida kalan haftalarda 23 puan topladı. Devrenin bitimine 3 maç kala hedefe ulaşması zora giren Bursaspor, devreyi ilk iki sırada bitirme şansının da uzağında kaldı. Yeşil beyazlılar,  kalan bölümde Altınordu ve Ekol Göz Menemenspor deplasmanlarının ardından ilkyarıyı evindeki Hatayspor maçıyla noktalayacak.</p>
    </article>
  </body>
</html>