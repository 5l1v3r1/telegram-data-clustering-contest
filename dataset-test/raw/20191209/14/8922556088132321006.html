<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/regeringsbyggnad-i-malta-stormad-5469877.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T14:02:00+00:00"/>
    <meta property="og:title" content="Regeringsbyggnad i Malta stormad"/>
    <meta property="og:description" content="Malta Demonstranter stormade tidigt under måndagen in i den byggnad i Valetta där Maltas premiärminister Joseph Muscat har sitt tjänsterum."/>
  </head>
  <body>
    <article>
      <h1>Regeringsbyggnad i Malta stormad</h1>
      <address><time datetime="2019-12-09T14:02:00+00:00">09 Dec 2019, 14:02</time> by <a rel="author">TT-Reuters</a></address>
      <figure>
        <img src="https://img9.ntm.eu/unt/public/img/5469878/1209150516/nagon-gang-under-varen-vantas?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Rene Rossignaud | Någon gång under våren väntas premiärminister Joseph Muscat avgå. Arkivbild.</figcaption>
      </figure>
      <p>Malta Demonstranter stormade tidigt under måndagen in i den byggnad i Valetta där Maltas premiärminister Joseph Muscat har sitt tjänsterum.</p>
      <p>Väl inne i byggnaden krävde de hans omedelbara avgång. Anledningen är de kopplingar till maktens innersta krets som finns i utredningen av mordet på den granskande journalisten Daphne Caruana Galizia för två år sedan.</p>
      <p>Muscat är inte själv misstänkt, men en av hans närmsta medarbetare misstänks för inblandning eller för att ha haft kännedom om mordplanerna. Men även utan konkret brottsmisstanke har pressen på premiärministern ökat. För en dryg vecka sedan meddelade Muscat att processen med att ta fram en ny premiärminister inleds i mitten av januari, något som alltså inte verkar ha blidkat hans kritiker.</p>
      <p>Caruana Galizia var en av Maltas mest profilerade granskande journalister och hade innan hon dog av en bilbomb granskat omfattande korruption med kopplingar till regeringen. I slutet av förra månaden greps en affärsman som beskrivs som en mellanhand i mordplanerna. Han är hittills den enda som formellt åtalats i fallet.</p>
      <p>Rättad: I en tidigare version av texten framgick det inte att Joseph Muscats medarbetare bara misstänks för att ha haft kännedom om mordplanerna.</p>
    </article>
  </body>
</html>