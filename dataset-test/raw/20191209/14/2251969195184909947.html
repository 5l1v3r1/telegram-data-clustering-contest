<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/lavis-di-loro-piceno-a-tavola-con-i-suoi-donatori/1335643/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T14:51:45+00:00"/>
    <meta property="og:title" content="L’Avis di Loro Piceno a tavola con i suoi donatori"/>
    <meta property="og:description" content="VOLONTARIATO - Il consueto appuntamento di fine anno, organizzato dal presidente Ciabocco e dal direttivo, si è svolto sabato al ristorante Da Luana"/>
  </head>
  <body>
    <article>
      <h1>L’Avis di Loro Piceno a tavola con i suoi donatori</h1>
      <h2>VOLONTARIATO - Il consueto appuntamento di fine anno, organizzato dal presidente Ciabocco e dal direttivo, si è svolto sabato al ristorante Da Luana</h2>
      <address><time datetime="2019-12-09T14:51:45+00:00">09 Dec 2019, 14:51</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Flavis-di-loro-piceno-a-tavola-con-i-suoi-donatori%2F1335643%2F">Condividi35</a><a href="https://twitter.com/intent/tweet?text=L%27Avis+di+Loro+Piceno++a+tavola+con+i+suoi+donatori&amp;url=https%3A%2F%2Fwww.cronachemaceratesi.it%2F2019%2F12%2F09%2Flavis-di-loro-piceno-a-tavola-con-i-suoi-donatori%2F1335643%2F">Tweet</a>Email35 Condivisioni</p>
      <p> </p>
      <p> </p>
      <p>
        <b>L’Avis di Loro Piceno festeggia i suoi donatori con una cena di fine anno. L’appuntamento, sabato al ristorante Da Luana, ha registrato una massiccia affluenza, a conferma di quanto la cittadinanza abbia a cuore l’associazione, che ha da poco celebrato i quarant’anni di attività.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/12/cena-avis-loro-piceno-7-e1575894633750-325x274.jpeg"/>
        <figcaption>Il presidente Ciabocco e il sindaco Paoloni</figcaption>
      </figure>
      <p>A presenziare la cena, tutto il direttivo, formato dal presidente Sandro Ciabocco, Silvano Contigiani, Davide Ciccili, Moreno Rossi, Fabrizio Bartolini e Gianni Rossi. <b>Durante la serata sono stati conferiti attestati ad alcuni dei presenti, da chi ha effettuato le prime donazioni fino a chi ha raggiunto il numero di ben 75 donazioni.</b> Il presidente, Sandro Ciabocco, ha sottolineato l’importanza del gesto, festeggiando per l’arrivo di nuovi donatori, molti dei quali giovanissimi. Quindi, ha ringraziato tutti i commensali, augurando un sereno Natale e un felice anno nuovo. <b>Presente anche il sindaco Robertino Paoloni, che ha proseguito sul solco dell’importanza della donazione.</b> «Grazie all’Avis si salvano vite – spiega -, si aiuta gli altri e si presta un servizio sociale immenso. I miei ringraziamenti vanno ai donatori e al presidente Ciabocco, per l’impeccabile lavoro svolto negli anni, con il rinnovato supporto della nuova amministrazione». <b>Un momento importante, al termine della serata, è stato il conferimento della presidenza onoraria a Silvano Contigiani, figura storica dell’associazione lorese, che in passato ha ricoperto anche il ruolo di presidente e che ha effettuato più di 120 donazioni.</b></p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/12/cena-avis-loro-piceno-5-650x436.jpeg"/>
        <figcaption>Silvano Contigiani viene nomnato presidente onorario</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/cena-avis-loro-piceno-6-e1575894730709-650x573.jpeg"/>
        <figcaption>Il presidente Ciabocco e Raoul Quintili, premiato per le sue 75 donazioni</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/cena-avis-loro-piceno-2-650x436.jpeg"/>
        <figcaption>L’Avis di Loro Piceno</figcaption>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/cena-avis-loro-piceno-3-650x436.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/cena-avis-loro-piceno-4-650x436.jpeg"/>
      </figure>
      <p> </p>
    </article>
  </body>
</html>