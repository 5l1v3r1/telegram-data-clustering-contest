<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://muzyka.interia.pl/wywiady/news-andrzej-krzywy-de-mono-w-naszej-glowie-nastapil-reset,nId,3378885"/>
    <meta property="og:site_name" content="muzyka.interia.pl"/>
    <meta property="article:published_time" content="2019-12-09T14:21:01+00:00"/>
    <meta property="og:title" content="Andrzej Krzywy (De Mono): W naszej głowie nastąpił reset"/>
    <meta property="og:description" content="&quot;Zmieniliśmy wszystko producentów, menedżerów, a przede wszystkim my się zmieniliśmy&quot; - mówi PAP Life Andrzej Krzywy, wokalista grupy De Mono. Popularna formacja po 10-letniej przerwie w połowie listopada wydała nowy album studyjny - &quot;Reset&quot;."/>
  </head>
  <body>
    <article>
      <h1>Andrzej Krzywy (De Mono): W naszej głowie nastąpił reset</h1>
      <address><time datetime="2019-12-09T14:21:01+00:00">09 Dec 2019, 14:21</time> by <a rel="author">INTERIA.PL</a></address>
      <p>
        <b>"Zmieniliśmy wszystko producentów, menedżerów, a przede wszystkim my się zmieniliśmy" - mówi PAP Life Andrzej Krzywy, wokalista grupy De Mono. Popularna formacja po 10-letniej przerwie w połowie listopada wydała nowy album studyjny - "Reset".</b>
      </p>
      <p>"Nowe brzmienia, nowe aranżacje, nowi producenci muzyczni, nowy wydawca, nowy management, nowy album i wciąż młody duchem zespół" - tak zapowiadano płytę "Reset".</p>
      <aside>Odtwarzacz wideo wymaga uruchomienia obsługi JavaScript w przeglądarce. Andrzej Krzywy: gitara, śpiew i... kobiety RMF/INTERIA</aside>
      <p>Wokaliście <b>Andrzejowi Krzywemu</b> towarzyszy basista <b>Piotr Kubiaczyk</b> oraz muzycy mający krótszy staż: <b>Paweł Pełczyński</b> (saksofony, instrumenty perkusyjne), <b>Paweł Dampc</b> (instrumenty klawiszowe), <b>Tomasz Banaś</b> (gitary), <b>Zdzisław Zioło</b> (gitary) i <b>Marcin Korbacz</b> (perkusja).</p>
      <p>"Reset" promuje singel "<a href="https://swiatseriali.interia.pl/seriale/prosto-w-serce-576">Prosto w serce</a>", który od połowy lipca zanotował ponad 2,6 mln odsłon.</p>
      <figure>
        <iframe src="https://www.youtube.com/embed/6ViiHseJ_no" width="575" height="350" data-service="Youtube" scrolling="no"/>
      </figure>
      <aside>De Mono Prosto w serce</aside>
      <p>Bonusowym utworem na płycie jest "Mija mnie czas" z 2015 r.</p>
      <figure>
        <img src="https://i.iplsc.com/1/0007YTKKJ3V4V7AU-C321-F4.jpg"/>
      </figure>
      <aside>Andrzej Krzywy (De Mono) kończy 55 lat 1 / 12 5 marca Andrzej Krzywy, wokalista zespołu De Mono oraz prezenter telewizyjny, obchodzi swoje 55. urodziny. Źródło: AKPA Autor: AKPA <a href="https://www.facebook.com/sharer/sharer.php?u=http://www.pomponik.pl/zdjecia/zdjecie,iId,2713880,iAId,332611">udostępnij</a></aside>
      <p>
        <b>PAP Life: Długo trwało przygotowanie tej płyty.</b>
      </p>
      <p><b>Andrzej Krzywy (De Mono):</b> - Faktycznie, zbieranie nowych numerów zajęło prawie dwa lata. Mieliśmy wcześniej parę piosenek, ale wciąż nie byliśmy zadowoleni. Ale udało się dopiąć wszystko do końca i na płycie jest 12 nowych utworów z bonusem.</p>
      <p><b>Jaki jest ten nowy album De Mono?</b> - Myślę, że brzmi nowocześnie. Pracowało nad nim pięciu producentów, nagrania odbywały się w czterech studiach, całość udało się dobrze zmiksować. Kompozycje są własne, teksty też, nie wspomagał nas nikt z zewnątrz. Ci co już słyszeli, chwalą.</p>
      <p>
        <b>Wydanie krążka poprzedziły single - "Prosto w serce" i "Gra się do końca".</b>
      </p>
      <p>- Do tej drugiej piosenki właśnie nagraliśmy wideo. To dla nas ważny utwór, bo opowiada o ludziach, poturbowanych przez los, niepełnosprawnych, ale walczących, jak podróżnik <b>Janek Mela</b> czy szczypiornista <b>Karol Bielecki</b>. Oni pokazują, że tak naprawdę wszystko jest w naszej głowie. Dzięki takiej postawie stają się wzorem dla innych.</p>
      <figure>
        <iframe src="https://www.youtube.com/embed/t3ENzR2T9R4" width="575" height="350" data-service="Youtube" scrolling="no"/>
      </figure>
      <aside>De Mono Gra się do końca</aside>
      <p>
        <b>"Reset" to płyta do tańca czy do przemyśleń?</b>
      </p>
      <p>- Do tańca, bo nie ma smętów, ale pojawiają się też nowe dla nas tematy, np. ochrona środowiska czy szerzej, ekologia. Lat nam przybywa i coraz częściej myślimy o tym, co pozostawimy naszym dzieciom.</p>
      <p>
        <b>Zagracie promocyjną trasę?</b>
      </p>
      <p>- Nie planujemy specjalnych koncertów, będziemy grać nowe utwory podczas "zwykłych" koncertów.</p>
      <p>
        <b>Dlaczego tytuł "Reset"?</b>
      </p>
      <p>- Bo zmieniliśmy wszystko - producentów, menedżerów, a przede wszystkim my się zmieniliśmy. Ta płyta to portret De Mono 2019.</p>
      <figure>
        <iframe src="https://www.youtube.com/embed/39XNgngjQ1k" width="575" height="350" data-service="Youtube" scrolling="no"/>
      </figure>
      <aside>De Mono Mija mnie czas</aside>
    </article>
  </body>
</html>