<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/risparmio/fondi-indicizzati-arrivano-medaglie/"/>
    <meta property="og:site_name" content="Trend Online"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="Fondi indicizzati, arrivano le prime “nuove” medaglie"/>
    <meta property="og:description" content="Sono state attribuite dal team di ricercatori di Morningstar secondo la metodologia di Analyst rating aggiornata lo scorso 31 ottobre."/>
  </head>
  <body>
    <article>
      <h1>Fondi indicizzati, arrivano le prime “nuove” medaglie</h1>
      <h2>Sono state attribuite dal team di ricercatori di Morningstar secondo la metodologia di Analyst rating aggiornata lo scorso 31 ottobre. I bassi costi spiegano in larga parte le promozioni.</h2>
      <address><time datetime="2019-12-09T14:00:00+00:00">09 Dec 2019, 14:00</time> by <a rel="author" href="https://www.trend-online.com/morningstar/" target="_blank">Morningstar</a></address>
      <p>Tra i fondi indicizzati, inclusi gli Etf (Exchange traded fund), quelli obbligazionari sono stati i primi a ricevere gli Analyst rating secondo la nuova metodologia Morningstar. Il processo di aggiornamento, infatti, segue il calendario annuale di revisione dei giudizi del Manager research team. Per ora, quelli disponibili agli investitori italiani si contano sulle dita delle mani, ma tra loro ci sono conferme e novità.</p>
      <h3>Analyst rating per classe</h3>
      <p>Prima di vederle, è bene ricordare che, a differenza del passato, la valutazione adesso viene data alle singole classi di fondi, tenendo conto dei profili commissionali. Se è vero che generalmente sono le strategie attive a presentare le maggiori differenze di costi tra le diverse versioni di uno stesso comparto, questo aspetto va tenuto in considerazione anche quando si deve scegliere un index fund.</p>
      <figure>
        <img src="https://a.trend-online.it/moxie/Index_fund_new_rating091219.jpg"/>
      </figure>
      <h3>Promozioni</h3>
      <p>Nel caso delle strategie passive disponibili in Italia ed analizzate fino ad oggi, non ci sono differenze tra le diverse classi. La principale novità riguarda Vanguard euro government bond index, che è stato promosso da Silver a Gold (report di Jose Garcia-Zarate del 22 novembre 2019). Il fondo investe in obbligazioni governative in euro, un segmento dove le possibilità per i gestori attivi di aggiungere valore rispetto a un benchmark standard si sono ridotte severamente. Per questa ragione, gli strumenti a basso costo, con un attento controllo degli oneri di transazione possono avere una marcia in più. L’aggiornamento del giudizio del comparto di Vanguard è primariamente legato alla decisione a metà ottobre di ridurre le fee: per la classe retail sono passate dallo 0,25% allo 0,12% annuo.</p>
      <footer>
        <a href="https://www.trend-online.com/risparmio/fondi-indicizzati-arrivano-medaglie/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>