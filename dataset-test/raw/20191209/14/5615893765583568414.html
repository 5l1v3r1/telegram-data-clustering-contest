<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/financiar/piata-de-capital/tullow-oil-in-cadere-libera-pe-bursa-a-taiat-estimarile-de-productie-si-a-suspendat-dividendele-ceo-ul-a-demisionat-19193662"/>
    <meta property="og:site_name" content="Profit.ro"/>
    <meta property="article:published_time" content="2019-12-09T14:23:00+00:00"/>
    <meta property="og:title" content="Tullow Oil, în cădere liberă pe bursă. A tăiat estimările de producție și a suspendat dividendele. CEO-ul a demisionat"/>
    <meta property="og:description" content="Multinaționala britanică de petrol și gaze Tullow Oil a revizuit în scădere țintele de producție pentru 2019 și 2020 și a suspendat acordarea dividendelor către acționari, iar directorul general și-a anunțat demisia. Acțiunile Tullow Oil au pierdut două treimi din valoare în prima parte a tranzacțiilor de luni, în urma acestor decizii."/>
  </head>
  <body>
    <article>
      <h1>Tullow Oil, în cădere liberă pe bursă. A tăiat estimările de producție și a suspendat dividendele. CEO-ul a demisionat</h1>
      <address><time datetime="2019-12-09T14:23:00+00:00">09 Dec 2019, 14:23</time> by <a rel="author">Florentina Dragu</a></address>
      <p>
        <b>Multinaționala britanică de petrol și gaze Tullow Oil a revizuit în scădere țintele de producție pentru 2019 și 2020 și a suspendat acordarea dividendelor către acționari, iar directorul general și-a anunțat demisia. Acțiunile Tullow Oil au pierdut două treimi din valoare în prima parte a tranzacțiilor de luni, în urma acestor decizii.</b>
      </p>
      <p>În jurul orei 13:00 (ora României), titlurile Tullow Oil erau în scădere cu 59,55% la Londra, până la prețul de 57,20 pence, după ce anterior au atins un minim intraday de 53,55 pence, cel mai scăzut nivel din istoria companiei.</p>
      <p>Tullow Oil a fost nevoită să își revizuiască în scădere țintele de producție pentru 2019 și 2020, pe fondul performanțelor sub așteptări la perimetrele din Ghana, unde activitatea a fost afectată de o serie de probleme tehnice, scrie Reuters.</p>
      <p>Directorul general al companiei, Paul McDade, și-a înaintat demisia cu efect imediat, iar compania a lansat procedurile pentru selecția unui succesor. Și șeful diviziei de explorare, Angus McCoss, a demisionat luni.</p>
      <p>Totodată, Tullow Oil a suspendat distribuirea de dividende către acționari și a anunțat că va fi receptivă la eventualele oferte de preluare, cu condiția ca prețul să fie unul “corect”.  </p>
    </article>
  </body>
</html>