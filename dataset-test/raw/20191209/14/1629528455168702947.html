<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/fotbal/prvni-liga/opava-fotbal-zidek.A191209_519450_fotbal_ald"/>
    <meta property="og:site_name" content="iDNES.cz"/>
    <meta property="article:published_time" content="2019-12-09T14:01:00+00:00"/>
    <meta property="og:title" content="Ztratili jsme body, litoval opavský obránce Žídek po duelu s Olomoucí"/>
    <meta property="og:description" content="Jan Žídek, kapitán fotbalistů Slezského FC Opava, v utkání s Jabloncem hlavičkou po centru Hrabiny vyrovnával na 1:1. Jenže jeho trefa nestačila ani na bod."/>
  </head>
  <body>
    <article>
      <h1>Ztratili jsme body, litoval opavský obránce Žídek po duelu s Olomoucí</h1>
      <address><time datetime="2019-12-09T14:01:00+00:00">09 Dec 2019, 14:01</time> by <a rel="author" href="https://www.idnes.cz/novinari/jiri-seidl.N90" target="_blank">Jiří Seidl</a></address>
      <p>fotbal - FORTUNA:LIGA 2019/2020 - 19:Sparta vs. Mladá Boleslavfotbal - FORTUNA:LIGA 2019/2020 - 19:Karviná vs. Olomoucfotbal - FORTUNA:LIGA 2019/2020 - 19:Č. Budějovice vs. Příbramfotbal - FORTUNA:LIGA 2019/2020 - 19:Slovácko vs. Plzeň Jan Žídek, kapitán fotbalistů Slezského FC Opava, v utkání s Jabloncem hlavičkou po centru Hrabiny vyrovnával na 1:1. Jenže jeho trefa nestačila ani na bod.</p>
      <p>„Po tom gólu jsme měli tři čtyři obrovské šance, kdy kluci z Jablonce možná ani nevěděli, co se kolem nich dělo. Obrovská škoda, že nám tam už nic dalšího nespadlo. Byly to dobré střely, dobré akce,“ litoval obránce Žídek.</p>
      <p>
        <b>Ke všemu dvakrát balon z brankové čáry vykopával jablonecký stoper Jugas...</b>
      </p>
      <p>Když už překonáte gólmana a ještě tam je hráč... Klobouk dolů, že to nevypustil a hrál dál, ale nás to strašně mrzí. Přišli jsme o body.</p>
      <p><b>Nepomohli jste si ani rohovými kopy, jichž jste měli patnáct. V čem byl problém?<br/></b>Někdy to nevyjde kopajícímu, jindy máme špatný náběh, ale pracujeme na tom. Jen je škoda, že jsme po rozích neměli více šancí.</p>
      <p><b>Standardní situace kopal Filip Souček a po něm střídající Tomáš Jursa. Je to pořád dokola, ale ukázalo se, jak moc vám chybí zraněný Pavel Zavadil?<br/></b>Všichni víte, jakou má Pavel zkušenost, má pro to cit. Ví, jak do toho kopnout. Suki (Souček) má také výbornou kopací techniku, ale ještě je mladý a takový nevykopaný. Vedle Pavla určitě poroste. Ale nebudeme se na to vymlouvat. Nekopali balony špatně.</p>
      <p><b>Při tom vašem gólu jeden obránce, Matěj Hrabina, centroval a druhý, vy, u vzdálenější tyče hlavičkoval. To byl záměr?<br/></b>Mondy (krajní záložník Mondek) v té chvíli dopředu nemohl, vracel se po dlouhém sprintu. V takových případech mu zařvu a jdu tam já. Maťův centr byl lahůdkový. Jen jsem tam balon uklidil.</p>
      <p><b>Co vám ukázaly tři zápasy proti celkům ze špičky pod trenérem Jiřím Balcárkem? Jsou výkony pro mužstvo povzbuzením?<br/></b>Stoprocentně. Kluci vidí, že když budou trénovat a hrát naplno, tak se nám to všem vrátí. Nejen tomu jednomu hráči, ale týmu. Pokud takto budeme všichni nadále pracovat, budeme odměněni.</p>
    </article>
  </body>
</html>