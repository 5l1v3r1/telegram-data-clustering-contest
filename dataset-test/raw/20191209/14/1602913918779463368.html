<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/klaus-iohannis-presedintele-romaniei-despre-proiectul-de-lege-privind-alegerile-locale-imi-doresc-ca-primarii-sa-fie-alesi-in-doua-tururi-daca-nu-se-adopta-legea-guvernul-o-sa-isi-asume-raspunderea-18660417"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T14:36:38+00:00"/>
    <meta property="og:title" content="Klaus Iohannis, preşedintele României, despre proiectul de lege privind alegerile locale: Îmi doresc ca primarii să fie aleşi în două tururi. Dacă nu se adoptă legea, Guvernul o să îşi asume răspunderea"/>
    <meta property="og:description" content="Preşedintele Klaus Iohannis a declarat, luni, că îşi doreşte ca primarii să fie aleşi în două tururi de scrutin. Şeful statului a susţinut că dacă proiectele de lege pentru revenirea la alegerea primarilor în două tururi nu vor trece de Parlament, atunci Guvernul ar trebui să îşi asume răspunderea."/>
  </head>
  <body>
    <article>
      <h1>Klaus Iohannis, preşedintele României, despre proiectul de lege privind alegerile locale: Îmi doresc ca primarii să fie aleşi în două tururi. Dacă nu se adoptă legea, Guvernul o să îşi asume răspunderea</h1>
      <address><time datetime="2019-12-09T14:36:38+00:00">09 Dec 2019, 14:36</time> by <a rel="author">Diana Grigore, Mediafax</a></address>
      <p>Preşedintele Klaus Iohannis a declarat, luni, că îşi doreşte ca primarii să fie aleşi în două tururi de scrutin. Şeful statului a susţinut că dacă proiectele de lege pentru revenirea la alegerea primarilor în două tururi nu vor trece de Parlament, atunci Guvernul ar trebui să îşi asume răspunderea.</p>
      <p>„Eu am un mesaj pentru primarii care sunt prezenţi aici la întâlnirea cu Asociaţia Municipiilor din România. Cred că este, însă, important că mesajele pe care le am pentru primarii municipiilor sunt mesaje generale pe care le voi da şi celorlalţi primari, de exemplu că eu îmi doresc ca primarii să fie aleşi în două tururi (...) Trebuie să revenim la alegerea primarilor în două tururi. Sunt inişiarive în Parlament. Dacă nu se adoptă cred că ar fi o abordare rezonabilă să se meargă cu asumarea răspunderii în Parlament”, a declarat Klaus Iohannis, înainte de participarea la Adunarea Generală a Asociaţiei Municipiilor din România.</p>
      <p>Şeful statului a adăugat că „Bucureştiul nu este un oraş bine pus la punct”.</p>
      <p>Vicepremierul Raluca Turcan a declarat luni că, în cazul în care proiectul de lege privind alegerea primarilor în două tururi de scrutin nu va trece în Parlament, atunci Guvernul va lua alte măsuri. Vicepremierul a precizat că opţiunea unei moţiuni de cenzură există în orice moment.</p>
      <p>PSD şi UDMR nu exclud o moţiune de cenzură la adresa Cabinetului Orban, dacă Guvernul adoptă o OUG privind revenirea la alegerea primarilor în două tururi.</p>
    </article>
  </body>
</html>