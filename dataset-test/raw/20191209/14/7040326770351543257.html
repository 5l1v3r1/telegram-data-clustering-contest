<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/merkez-bankasinin-faiz-enflasyon-ve-dolar-beklentisi-dustu-1408952"/>
    <meta property="og:site_name" content="Karar.com"/>
    <meta property="article:published_time" content="2019-12-09T14:57:00+00:00"/>
    <meta property="og:title" content="Merkez Bankası'nın faiz, enflasyon ve dolar beklentisi düştü"/>
    <meta property="og:description" content="Merkez Bankası'nın aralık ayı 'Beklenti Anketi' sonuçları açıklandı, buna göre 12 ay sonrası TÜFE beklentisi yüzde 10.07'ye geriledi. 2019 yıl sonu dolar/TL beklentisi bir önceki anket döneminde 5.91 TL iken, bu anket döneminde 5.82 TL oldu."/>
  </head>
  <body>
    <article>
      <h1>Merkez Bankası'nın faiz, enflasyon ve dolar beklentisi düştü</h1>
      <address>
        <time datetime="2019-12-09T14:57:00+00:00">09 Dec 2019, 14:57</time>
      </address>
      <p>
        <b>Merkez Bankası'nın aralık ayı 'Beklenti Anketi' sonuçları açıklandı, buna göre 12 ay sonrası TÜFE beklentisi yüzde 10.07'ye geriledi. 2019 yıl sonu dolar/TL beklentisi bir önceki anket döneminde 5.91 TL iken, bu anket döneminde 5.82 TL oldu.</b>
      </p>
      <p>Merkez Bankası'nın aralık ayı 'Beklenti Anketi' sonuçları açıklandı. Anket sonuçlarına göre, 12 ay sonrası TÜFE beklentisi bir önceki anket döneminde yüzde 10.46 iken, bu anket döneminde yüzde 10.07 oldu.</p>
      <p>Dünya gazetesinin haberine göre, 24 ay sonrası TÜFE beklentisi ise aynı anket dönemlerinde sırasıyla yüzde 9.16 ve yüzde 8.94 olarak gerçekleşti.</p>
      <p>
        <b>BEKLENTİ 5.91'DEN 5.82'YE İNDİ</b>
      </p>
      <p>2019 yıl sonu dolar/TL beklentisi bir önceki anket döneminde 5.91 TL iken, bu anket döneminde 5.82 TL oldu. 12 ay sonrası döviz kuru beklentisi ise aynı anket dönemlerinde sırasıyla 6.32 TL ve 6.35 TL olarak açıklandı.</p>
      <p>
        <b>FAİZ BEKLENTİSİ DE DÜŞTÜ</b>
      </p>
      <p>BİST Repo ve Ters-Repo Pazarı'nda oluşan cari ay sonu gecelik faiz oranı beklentisi bir önceki anket döneminde yüzde 13.56 iken, bu anket döneminde yüzde 12.40'a geriledi.</p>
      <p>TCMB Ağırlıklı Ortalama Fonlama Maliyeti cari ay beklentisi ise aynı anket dönemlerinde sırasıyla yüzde 13.83 ve yüzde 12.41 olarak gerçekleşti.</p>
      <related>
        <a href="https://www.karar.com/guncel-haberler/dolartl-kuru-580i-asti-9-aralik-2019-dolar-fiyatlari-1408680"/>
      </related>
      <related>
        <a href="https://www.karar.com/ekonomi-haberleri/merkezden-bankalara-50-milyar-dolar-likidite-1405744"/>
      </related>
    </article>
  </body>
</html>