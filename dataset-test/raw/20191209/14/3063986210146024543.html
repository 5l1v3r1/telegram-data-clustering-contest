<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/12/09/848862"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="বেজায় ক্ষেপলেন কোহলি"/>
    <meta property="og:description" content="সিরিজের দ্বিতীয় টি-টোয়েন্টিতে ভারতের বিপক্ষে জিতল ওয়েস্ট ইন্ডিজ। তাও আবার ৯ বল হাতে রেখে ১৭১ রানের টার্গেটে পৌঁছে যায় ক্যারিবীয়রা। এর কারণ ক্যাচ মিস, এর ওপর ফিল্ডারদের বাজে ফিল্ডিং। তাই বেজায় ক্ষেপে গেলেন ভারতীয় অধিনায়ক বিরাট কোহলি। ম্যাচের শেষে সেই ক্ষোভ লুকানোর কোনো চেষ্টা করেননিও কোহলি। তিনি গণমাধ্যমকে বলেন, ‘আমরা খুব খারাপ ফিল্ডিং করেছি। সেটা হলে স্কোরবোর্ডে কোনো রানই যথেষ্ট দেখায় না। শুধু এই ম্যাচে নয়। আগের ম্যাচেও আমরা খারাপ ফিল্ডিং করেছি।’   ভারতীয় অধিনায়ক মনে করেন, ফিল্ডিংয়ে তার দলকে আরও ‘সাহসী’ হওয়া উচিৎ। তিনি বলেন, ‘এক ওভারে দুটো ক্যাচ পড়েছিল। এটা অবিশ্বাস্য। ক্যাচ দুটো ধরতে পারলে খেলা ঘুরে যেত। ফিল্ডিংয়ের ক্ষেত্রে আমাদের আরও অনেক বেশি সাহসী হতে হবে।’ বিরাট কোহলি বলেন, ‘১৬ ওভার পর্যন্ত আমরা ঠিকই খেলছিলাম। কিন্তু শেষ চার ওভারে মাত্র ৩০ রান উঠল। এটা টি-টোয়েন্টি সুলভ নয়। এটা নিয়ে ভাবতে হবে। তাও শিবম ছিল বলে রানটা ১৭০-এ পৌঁছেছিল।’"/>
  </head>
  <body>
    <article>
      <h1>বেজায় ক্ষেপলেন কোহলি</h1>
      <address><time datetime="2019-12-09T14:00:00+00:00">09 Dec 2019, 14:00</time> by <a rel="author">কালের কণ্ঠ অনলাইন</a></address>
      <p>সিরিজের দ্বিতীয় টি-টোয়েন্টিতে ভারতের বিপক্ষে জিতল ওয়েস্ট ইন্ডিজ। তাও আবার ৯ বল হাতে রেখে ১৭১ রানের টার্গেটে পৌঁছে যায় ক্যারিবীয়রা। এর কারণ ক্যাচ মিস, এর ওপর ফিল্ডারদের বাজে ফিল্ডিং। তাই বেজায় ক্ষেপে গেলেন ভারতীয় অধিনায়ক বিরাট কোহলি।</p>
      <p>ম্যাচের শেষে সেই ক্ষোভ লুকানোর কোনো চেষ্টা করেননিও কোহলি। তিনি গণমাধ্যমকে বলেন, ‘আমরা খুব খারাপ ফিল্ডিং করেছি। সেটা হলে স্কোরবোর্ডে কোনো রানই যথেষ্ট দেখায় না। শুধু এই ম্যাচে নয়। আগের ম্যাচেও আমরা খারাপ ফিল্ডিং করেছি।’  </p>
      <p>ভারতীয় অধিনায়ক মনে করেন, ফিল্ডিংয়ে তার দলকে আরও ‘সাহসী’ হওয়া উচিৎ। তিনি বলেন, ‘এক ওভারে দুটো ক্যাচ পড়েছিল। এটা অবিশ্বাস্য। ক্যাচ দুটো ধরতে পারলে খেলা ঘুরে যেত। ফিল্ডিংয়ের ক্ষেত্রে আমাদের আরও অনেক বেশি সাহসী হতে হবে।’</p>
      <p>বিরাট কোহলি বলেন, ‘১৬ ওভার পর্যন্ত আমরা ঠিকই খেলছিলাম। কিন্তু শেষ চার ওভারে মাত্র ৩০ রান উঠল। এটা টি-টোয়েন্টি সুলভ নয়। এটা নিয়ে ভাবতে হবে। তাও শিবম ছিল বলে রানটা ১৭০-এ পৌঁছেছিল।’</p>
    </article>
  </body>
</html>