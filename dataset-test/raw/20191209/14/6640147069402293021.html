<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/nintendo-indie-world-data-orario-link/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T14:33:00+00:00"/>
    <meta property="og:title" content="Nintendo Indie World: ecco data, orario e link della nuova presentazione | Game Division"/>
    <meta property="og:description" content="Nintendo Indie World di dicembre 2019 andrà in onda domani, ecco l'orario preciso e i link per seguire l'evento dedicato alle opere indipendenti."/>
  </head>
  <body>
    <article>
      <h1>Nintendo Indie World: ecco data, orario e link della nuova presentazione | Game Division</h1>
      <address>
        <time datetime="2019-12-09T14:33:00+00:00">09 Dec 2019, 14:33</time>
      </address>
      <p>Dicembre è alquanto parco di nuove uscite, ma fortunatamente l’industria dei videogame si fa perdonare con tanti eventi speciali. Per iniziare, a breve avremo modo di scoprire i grandi annunci segreti (ma già promessi) dei The Game Awards 2019: il palco di Keighley si riempirà di giochi di primo piano. Inoltre, domani avremo modo di scoprire cosa ha in serbo per noi l’ultimo State of Play del 2019. Infine, sempre nella giornata di domani, potremo vedere tanti nuovi annunci per Switch grazie al<b> Nintendo Indie World</b>.</p>
      <p>La presentazione, più precisamente, andrà in onda <b>domani alle 19.00</b>. La presentazione, come riportato anche nel tweet ufficiale che potete trovare qui sotto, durerà circa venti minuti, al pari di molte altre puntate dello stesso format. Protagonisti dell’evento, non pensiamo di sorprendere nessuno nel dirlo, saranno i giochi indie in arrivo sulla console Nintendo.</p>
      <p>https://twitter.com/NintendoItalia/status/1204053987869315073</p>
      <slideshow>
        <figure>
          <img src="https://www.tomshw.it/images/images/2019/07/nintendo-switch-lite-42199.768x432.jpg"/>
        </figure>
        <figure>
          <img src="https://www.tomshw.it/images/images/2019/01/nintendo-switch-console-14778.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/starbreeze-ristrutturazione-finanziaria/">Starbreeze, il peggio sembra essere ormai alle spalle grazie alla recente ristrutturazione finanziaria</a></p>
      <p>Attualmente non ci sono informazioni specifiche sugli annunci; se questo show sarà gestito al pari dei precedenti, dobbiamo aspettarci moltissimi annuncio per titoli a breve e lungo termine, tra giochi mai annunciati e tutta una serie di porting di titoli già rilasciati su altre piattaforme.</p>
      <p>Sarà possibile seguire l’evento sia tramite il sito ufficiale di Nintendo, a <a href="https://indieworld.nintendo.com/showcase/">questo indirizzo</a>, sia tramite il <a href="https://www.youtube.com/watch?v=NbV16KDIo_g">canale YouTube</a>. <b>Diteci, cosa sperate di vedere?</b> Se potessimo esprimere un desiderio, punteremmo su Silksong, il nuovo gioco dall’universo di Hollow Knight.</p>
      <blockquote>In attesa del Nintendo Indie World, possiamo acquistare un Nintendo Swich Lite su Amazon, precisamente a <a href="https://toms.it/xCWMO">questo indirizzo</a>. È una console perfetta per giocare in mobilità ai tanti indie disponibili.</blockquote>
    </article>
  </body>
</html>