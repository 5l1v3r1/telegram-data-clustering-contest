<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/gardaland-magic-winter-lego/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T14:30:00+00:00"/>
    <meta property="og:title" content="Gardaland Magic Winter: allestito l'albero di Natale fatto di Lego! | Cultura Pop"/>
    <meta property="og:description" content="In attesa di LEGOLAND Water Park, Gardaland Magic Winter si prepara alle feste natalizie con l'allestimento di un albero fatto interamente di Lego."/>
  </head>
  <body>
    <article>
      <h1>Gardaland Magic Winter: allestito l'albero di Natale fatto di Lego! | Cultura Pop</h1>
      <address><time datetime="2019-12-09T14:30:00+00:00">09 Dec 2019, 14:30</time> by <a rel="author">https://www.facebook.com/phrancesco.cap</a></address>
      <p>In attesa di <b>Legoland Water Park</b>, <b>alcuni bambini hanno allestito un albero di natale interamente realizzato con mattoncini Lego</b>. La nuova edizione di <b>Gardaland Magic Winter</b> è stata quindi inaugurata, ed è pronta a regalare tantissime gioie a tutti i bambini.</p>
      <p>Leggi anche: <a href="https://www.tomshw.it/culturapop/gardaland-rivelati-gli-abbonamenti-2020-ci-sono-variazioni/">Gardaland: rivelati gli abbonamenti 2020</a></p>
      <figure>
        <img src="https://www.tomshw.it/images/images/2019/12/gardaland-magic-winter-2019-67554.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/12/gardaland-magic-winter-2019-67553.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67552.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67551.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67550.768x432.jpg"/>
        </figure>
      </slideshow>
      <p>“<i>Dopo una stagione decisamente positiva, si è aperto oggi l’ultimo evento dell’anno, un momento divenuto ormai tradizionale giunto alla sua 18ma edizione</i>“, racconta Luca Marigo, Sales and Marketing Director Gardaland. “<i>Per deliziare i nostri ospiti, in attesa dell’apertura di LEGOLAND Water Park Gardaland, grande novità del 2020, presso il foyer di Gardaland Theatre è stato allestito un grande albero di Natale interamente realizzato con mattoncini LEGO, alto ben 4 metri</i>“.</p>
      <p>I bambini chiamati per questo grandioso lavoro hanno inoltre posizionato le loro costruzioni Lego direttamente sull’albero, aiutati anche dall’incredibile mascotte Prezzemolo. Come se non bastasse, <b>Gardaland Magic Winter regalerà altre sorprese agli ospiti</b>, infatti all’interno di una delle stanze del Villaggio di Babbo Natale sono presenti tanti allestimenti a tema natalizio, ciascuno realizzato con i mattoncini Lego.</p>
      <figure>
        <img src="https://www.tomshw.it/images/images/2019/12/gardaland-magic-winter-2019-67545.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/12/gardaland-magic-winter-2019-67556.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67555.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67549.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67547.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67546.768x432.jpg"/>
        </figure>
        <figure>
          <img src="https://www.tomshw.it/images/images/2019/12/gardaland-magic-winter-2019-67544.768x432.jpg"/>
        </figure>
      </slideshow>
      <p>Gardaland Magic Winter, stando al comunicato ufficiale, permetterà a tutti i visitatori di vivere pienamente l’atmosfera natalizia su una carrozza trainata da un vero cavallo. Ci saranno anche vari spettacoli teatrali, e tra questi andrà in scena il <b>The Christmas Show</b>, pieno di coreografie e tante incredibili sorprese.</p>
      <p>Vi ricordiamo che <b>l’intero complesso proseguirà le attività il 14 e 15 dicembre</b>, <b>dal 21 al 24 dicembre</b> e poi <b>dal 26 al 6 gennaio 2020</b>. Per info sul costo del biglietto dovete dirigervi alla pagina ufficiale di Gardaland. al <b>seguente indirizzo</b>.</p>
      <blockquote>Siete interessati ai personaggi di Harry Potter fatti interamente in Lego? Potete acquistarli al <a href="https://toms.it/giYK4">proprio qui</a>!</blockquote>
    </article>
  </body>
</html>