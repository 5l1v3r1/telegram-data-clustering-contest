<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/trump-acuzat-de-antisemitism-dupa-ce-catalogheaza-evrei-din-sectorul-imobiliar-drept-criminali-brutali-care-vor-vota-cu-el-pentru-a-evita-sa-le-fie-impozitata-averea-1922403909582019121419193733"/>
    <meta property="og:site_name" content="News.ro"/>
    <meta property="article:published_time" content="2019-12-09T14:39:58+00:00"/>
    <meta property="og:title" content="Trump, acuzat de antisemitism după ce cataloghează evrei din sectorul imobiliar drept ”criminali brutali” care vor vota cu el pentru a evita să le fie impozitată averea"/>
    <meta property="og:description" content="Asociaţii evreieşti americane îl acuză pe Donald Trump de antisemitism, după ce acesta i-a catalogat pe unii alegători evrei din sectorul imobiliar drept ”criminali brutali” care vor vota cu el pentru a evita să le fie impozitată averea, relatează The Huffington Post."/>
  </head>
  <body>
    <article>
      <h1>Trump, acuzat de antisemitism după ce cataloghează evrei din sectorul imobiliar drept ”criminali brutali” care vor vota cu el pentru a evita să le fie impozitată averea</h1>
      <address><time datetime="2019-12-09T14:39:58+00:00">09 Dec 2019, 14:39</time> by <a rel="author">Valentin Vidu</a></address>
      <p>
        <b>Asociaţii evreieşti americane îl acuză pe Donald Trump de antisemitism, după ce acesta i-a catalogat pe unii alegători evrei din sectorul imobiliar drept ”criminali brutali” care vor vota cu el pentru a evita să le fie impozitată averea, relatează The Huffington Post.</b>
      </p>
      <p>Locatarul Casei Albe s-a plâns de asemenea de faptul că unor evrei ”nu le place suficient Israelul”, într-un discurs pe care l-a susţăinut în weekend la o reuniune a Consiliului Israelian American (IAC) în Florida, în faţa unei mulţimi de susţinători.</p>
      <figure>
        <iframe data-src="https://twitter.com/atrupar/status/1203530971896791040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>”Voi (evreii) sunteţi mulţi în sectorul imobiliar, pentru că eu vă cunosc foarte bine. Voi sunteţi nişte criminali brutali. Deloc simpatici. Dar trebuie să votaţi cu mine, n-aveşi de ales. Nu veţi vota cu Pocahontas (numele dat de Trump democratei Elizabeth Waren). Pot să vă spun că nu veţi vota pentru impozaitarea averii”, a tunat el în faţa mulţimii.</p>
      <p>”Pe unii dintre voi nu vă iubesc deloc, de fapt. Iar voi veţi fi cei mai mari susţinători ai mei, pentrucă veţi da faliment în vreo 15 minute dacă ei (democraţii) obţin” preşedeinţia, a continuat Trump, provocând râsete în adunare.</p>
      <p>Directoarea executivă a Consiliului Democrat Evreiesc din America Halie Soifer a catalogat declaraţiile preşedintelui, într-un comunicat, drept ”dezgustătoare şi sectare”.</p>
      <p>”Declaraţiile profund ofensatoare ale lui Trump, inclusiv repetarea absurdă a unor stereotipuri negative, folosite în mod istoric pentru a-o ţinti pe evrei, nu fac decât să ne consolideze convingerea că Donald Trump este cea mai mare ameninţare la adresa evreilor americani”, a apreciat ea.</p>
      <p>”Acesta nu este nici măcar un antisemitism codat (...). El a spus asta. Cu voce tare. Într-o sală plină de evrei”, a denunţat scriitorul rabin Danya Ruttenberg.</p>
      <p>O asociaţie progresistă de apărarea evreilor, J Street, l-a acuzat pe Twitter pe Trump de faptul că este ”incapabil să se adreseze publicului evreiesc fără să plonjeze în puţul adânc al declaraţiilor antisemite care îi modelează viziunea asupra lumii”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>