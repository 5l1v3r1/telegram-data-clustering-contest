<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilfoglio.it/bandiera-bianca/2019/12/09/news/i-fatti-e-le-opinioni-dopo-un-anno-di-friday-for-future-291423/"/>
    <meta property="og:site_name" content="IL FOGLIO"/>
    <meta property="article:published_time" content="2019-12-09T14:01:23+00:00"/>
    <meta property="og:title" content="I fatti e le opinioni, dopo un anno di Friday for future"/>
    <meta property="og:description" content="Greta si lamenta: nonostante gli sforzi, non &amp;egrave; ancora cambiato niente"/>
  </head>
  <body>
    <article>
      <h1>I fatti e le opinioni, dopo un anno di Friday for future</h1>
      <h2>Greta si lamenta: nonostante gli sforzi, non è ancora cambiato niente</h2>
      <address><time datetime="2019-12-09T14:01:23+00:00">09 Dec 2019, 14:01</time> by <a rel="author">Antonio Gurrado</a></address>
      <p>Dice che bisogna tenere i fatti separati dalle opinioni. Idealmente, su un giornale dovrebbe esserci una sezione dedicata alla nuda esposizione delle notizie e un'altra, ben distinta, per la libera e ponderata espressione dei commenti. Poi ci sono rubriche come questa che, nel limitato spazio a disposizione, devono raccontare un avvenimento ed esprimere un'opinione al riguardo senza soluzione di continuità, anzi un po' mescolandoli e affidandosi all'intelligenza dei lettori. A voler essere corretti, per tenere i fatti recisamente separati dalle opinioni bisognerebbe comportarsi così. Notificare, ad esempio, che <b>Greta Thunberg</b> <a href="http://www.ansa.it/canale_ambiente/notizie/clima/2019/12/06/clima-greta-arrivata-a-madrid-oggi-sciopera_1175e533-12d8-40e4-abc2-aef9577abf9b.html">lamenta</a> che è un anno che si sciopera di venerdì in venerdì per l'ambiente ma non è ancora cambiato niente. Ha imbastito una capillare sensibilizzazione climatica ma non è ancora cambiato niente. Ha addirittura smesso di andare a scuola ma non è ancora cambiato niente. Ha navigato in barca a vela fino all'America ma non è ancora cambiato niente. Ha parlato ai potenti della terra ma non è ancora cambiato niente. Ha incrementato vertiginosamente i suoi follower sui social ma non è ancora cambiato niente. Ha ricevuto l'aperto sostegno di vip e celebrità ma non è ancora cambiato niente: l'emergenza climatica c'era prima e c'è ancora. Fin qui, la notizia. Mentre il commento, rigorosamente separato, è questo: be', grazie al cazzo.</p>
      <related>
        <h4>Articoli Correlati</h4>
        <a href="https://www.ilfoglio.it/innamorato-fisso/2019/12/05/news/darsi-tutti-alla-pastorizia-per-non-rovinare-il-pianeta-290790/"/>
        <a href="https://www.ilfoglio.it/societa/2019/12/04/news/greta-svela-la-vera-faccia-dellecologismo-lodio-di-se-delloccidente-290689/"/>
        <a href="https://www.ilfoglio.it/societa/2019/12/04/news/basta-ansie-ambientali-290510/"/>
        <a href="https://www.ilfoglio.it/politica/2019/12/09/news/il-fenomeno-sardine-visto-con-gli-occhi-di-un-protagonista-291374/"/>
      </related>
    </article>
  </body>
</html>