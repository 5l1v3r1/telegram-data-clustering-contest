<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/pastrav-la-cuptor-in-hartie-de-copt-reteta-delcioasa-20106641"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T14:48:28+00:00"/>
    <meta property="og:title" content="Păstrav la cuptor în hârtie de copt. Rețeta delcioasă"/>
    <meta property="og:description" content="Rețeta de păstrav la cuptor în hârtie de copt este una pe cât de simplă și rapidă, pe atât de gustoasă. În plus, această rețetă poate fi făcută și de cei"/>
  </head>
  <body>
    <article>
      <h1>Păstrav la cuptor în hârtie de copt. Rețeta delcioasă</h1>
      <address><time datetime="2019-12-09T14:48:28+00:00">09 Dec 2019, 14:48</time> by <a rel="author">Alina S.</a></address>
      <p>
        <b>Rețeta de păstrav la cuptor în hârtie de copt este una pe cât de simplă și rapidă, pe atât de gustoasă. În plus, această rețetă poate fi făcută și de cei care se află la dietă, pentru că are puține calorii.</b>
      </p>
      <p>Păstrăv la cuptor în hârtie de copt se poate face cu unt și ulei de măsline, însă, dacă sunteți la <b><a href="https://www.cancan.ro/dieta-disociata-slabesti-5-kilograme-in-7-zile-cu-mesele-din-dieta-disociata-19984708">dietă</a></b>, puteți să puneți doar lămâie sau vin la coacere, pentru a reduce numărul de calorii. Oricum ar fi, va ieși un preparat delicios.</p>
      <h3>Păstrăv la cuptor în hârtie de copt</h3>
      <p>Păstrăvul este un pește alb bogat în nutrienți, dar cu un aport caloric scăzut. Făcut la cuptor în folie de copt, păstrăvul este cu atât mai sănătos, dar și foarte gustos.</p>
      <h4>Ingrediente păstrăv la cuptor în hârtie de copt:</h4>
      <ul>
        <li>2 păstrăvi filetați</li>
        <li>250 de grame roșii cherry</li>
        <li>busuioc proaspăt sau uscat după gust</li>
        <li>2 linguri de unt la temperatură camerei</li>
        <li>1-2 linguri de ulei de măsline</li>
        <li>2 lingurițe de usturoi zdrobit</li>
        <li>1 lămâie</li>
        <li>sare și piper după gust</li>
      </ul>
      <h4>Mod de preparare păstrăv la cuptor în hârtie de copt:</h4>
      <p>Taie lămâia rondele subțiri și pune câte 2-3 pe câte o bucată de hârtie de copt. Taie roșiile cherry în 4. Toacă apoi busuiocul mărunt. Amestecă untul cu busuiocul și usturoiul. Crestează peștele în 2-3 locuri pe partea cu pielea și adaugă unt înăuntru. Întoarce-l și asezonează-l cu sare și piper.</p>
      <p>Stropește fiecare file în parte cu un fir de ulei de măsline. Pune file-urile pe păturile de lămâie, și adaugă caperele și roșiile cherry deasupra. Închide folia de copt că într-un pachet și așază-le într-o tavă de cuptor.  Pune-le în cuptorul încins în prealabil la 180 de grade C, pentru 10-13 min, sau până când vei auzi că pachețele încep să sfârâie.  Apoi îl puneți imediat pe o farfurie și dacă vreți mai puneți un strop de lămâie.</p>
      <h3>Păstrăv la cuptor în folie</h3>
      <figure>
        <img src="https://www.cancan.ro/wp-content/uploads/2019/12/pastrav_la_cuptor_in_folie-1024x682.jpg"/>
        <figcaption>Pastrav la cuptor, in folie sau pe gratar</figcaption>
      </figure>
      <p>Această rețetă este ideală pentru zilele cu<b><a href="https://www.cancan.ro/postul-craciunului-2019-zilele-cu-dezlegare-la-peste-si-vin-20092521"> dezlegare la pește din postul Crăciunului</a></b> sau oricare alt post.</p>
      <h4>Ingrediente păstrăv la cuptor în folie</h4>
      <ul>
        <li>2 păstrăvi de dimensiuni medii</li>
        <li>1 lămâie sau 100 ml vin alb sec</li>
        <li>2 căţei de usturoi</li>
        <li>2 crenguţe de rozmarin</li>
        <li>4 linguri de ulei de măsline</li>
        <li>sare</li>
        <li>piper</li>
      </ul>
      <h4>Mod de preparare păstrăv la cuptor în folie</h4>
      <p>Încingeţi cuptorul la 200 de grade. Curăţaţi peştii şi ştergeţi-i cu un prosop curat. Curăţaţi usturoiul şi tăiaţi-l rondele. Dacă folosiţi lămâie, spălaţi-o bine şi tăiaţi-o felii.</p>
      <p>Pregătiţi două bucăţi de hârtie de pergament sau de aluminiu, suficient de mare încât să puteţi împacheta etanş un peşte în ea. Ungeţi folia cu ulei de măsline, presăraţi-o cu puţină sare şi piper. Poziţionaţi păstrăvul în mijloc şi umpleţi-l cu felii de lămâie, 1 crenguţă de rozmarin şi rondele de usturoi.</p>
      <p>Dacă folosiţi vin alb loc de lamâie, adăugaţi-l înainte de a strânge folia. Săraţi şi piperaţi uşor peştele şi stropiţi-l cu ulei de măsline.</p>
      <p>Împachetaţi etnaş peştele. Introduceţi păstrăvii la cuptor pentru aproximativ 15-20 de minute. Scoateţi peştele din cuptor, desfaceţi cu grijă folia deoarece va elibera aburi, şi serviţi-l ca atare – presărat cu pătrunjel tocat fin – pentru a păstra sucurile. Păstrăvul cu rozmarin şi usturoi se serveşte fierbinte, cu garnituri de legume sotate sau fierte.</p>
    </article>
  </body>
</html>