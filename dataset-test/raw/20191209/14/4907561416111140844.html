<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/gecimlerini-kar-satarak-sagliyorlardi-2225308"/>
    <meta property="og:site_name" content="Posta"/>
    <meta property="article:published_time" content="2019-12-09T14:19:16+00:00"/>
    <meta property="og:title" content="Geçimlerini kar satarak sağlıyorlardı"/>
    <meta property="og:description" content="Malatyada kar yağışının başlaması ile birlikte akıllara 50 yıl öncesine ait bir gelir kapısı geldi. 50 yıl öncesinde Malatyalılar geçimini kar satarak sağlayabiliyorlardı."/>
  </head>
  <body>
    <article>
      <h1>Geçimlerini kar satarak sağlıyorlardı</h1>
      <address>
        <time datetime="2019-12-09T14:19:16+00:00">09 Dec 2019, 14:19</time>
      </address>
      <h3>Malatya'da kar yağışının başlaması ile birlikte akıllara 50 yıl öncesine ait bir gelir kapısı geldi. 50 yıl öncesinde Malatyalılar geçimini kar satarak sağlayabiliyorlardı.</h3>
      <p><a href="https://www.posta.com.tr/haberler/malatya">Malatya</a>’nın Yeşilyurt ilçesine bağlı Konak Mahallesi'nde yaşayan vatandaşlar, <a href="https://www.posta.com.tr/haberler/kar">kar</a> yağışı ile birlikte eski günleri hatırladı. Yıllar önce, buzdolabının olmadığı yıllarda Konak’ta vatandaşlar kışın topladıkları karları açtıkları kuyularda muhafaza edip yaz aylarında satıyorlardı. Kar ve buz, yaz aylarında içecekleri soğutmak, yiyecekleri dondurmak ve serin tutmak amacıyla kullanılıyordu ve gündelik hayatın vazgeçilmez alışveriş ürünlerinden biriydi.</p>
      <p>50 yıl öncesinde uğraştıkları bu mesleği göstermelik de olsa devam ettirmek isteyen Konak Yukarı Banazı Mahallesi'ndeki vatandaşlar, yarım asır önce uygulanan kar saklama yöntemini uyguladı.</p>
      <figure>
        <img src="https://i.pstimaj.com/img/75/640x0/5dee57b9ae298ba586c8ae7b"/>
      </figure>
      <p>Gençliğinde kar yağışı ile birlikte sakladıkları karı muhafaza ederek sonrasında sattıklarını anlatan Cumali Deniz, “50 sene önce biz burada komşularla toplanıp açtığımız kuyuya kar doldururduk” dedi. </p>
      <h3>Saman ile saklıyorlardı</h3>
      <p>O dönemler kar yağışının çok olduğunu da ifade eden Deniz, “O zaman bu yağan kardan daha fazla kar yağışı olurdu. Mahalleliler ile akşama kadar kuyuya kar doldururduk. Sonra üzerine saman dökerdik. Bir süre sonra da bunu Malatya’ya satmaya götürürdük. Ekmek ile bulgur karşılığı veya para ile o karları satardık. Akşam oldu mu getirirdik o ekmeği eve. Ekmek çok olurdu. Çok olan ekmekleri damda kuruturduk. Uzun süre o ekmeği yerdik” diye konuştu.</p>
      <p>Gençliğinde çok kar sattığını söyleyen Deniz, “Biz bu kar sattığımız zaman bizim maddi durumumuz iyiydi. O zamanlar maaş yoktu, çalışma yoktu ama <a href="https://www.posta.com.tr/haberler/kar-satisi">kar satışı</a> yüzünden para kazanırdık” ifadelerini kullandı.</p>
      <figure>
        <img src="https://i.pstimaj.com/img/75/640x0/5dee57a666a97c2b6a5a68ac"/>
      </figure>
      <p>Yine o dönemlerde amcasına kar satışında yardım eden Emir Altunsuyu’da ise kutuya doldurdukları karın üzerine donması için su döktüklerini, erimemesi için de ayakladıklarını söyledi.</p>
      <p>Bu arada, Yukarı Banazı'da eskiden olduğu gibi karların kuyuya atılması sırasında Şair Hasan Aykanat da kar türküsü ile o günleri anımsattı.</p>
      <p>İHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yasak-elma-61-bolum-fragmani-ne-zaman-yayinlanacak-2225323">
          <img src="https://i.pstimaj.com/img/100/180x95/5dee6cb6ae298ba5850e56ef"/>
        </a>
      </figure>
      <p>
        <a href="https://www.posta.com.tr/yasak-elma-61-bolum-fragmani-ne-zaman-yayinlanacak-2225323">1 Yasak Elma 61. bölüm fragmanı ne zaman yayınlanacak? E...</a>
      </p>
      <figure>
        <a href="https://www.posta.com.tr/zalim-istanbul-23-bolum-fragmani-ne-zaman-yayinlanacak-2225325">
          <img src="https://i.pstimaj.com/img/100/180x95/5dee712866a97c2b693320ca"/>
        </a>
      </figure>
      <p>
        <a href="https://www.posta.com.tr/zalim-istanbul-23-bolum-fragmani-ne-zaman-yayinlanacak-2225325">2 Zalim İstanbul 23. bölüm fragmanı ne zaman yayınlanaca...</a>
      </p>
      <figure>
        <a href="https://www.posta.com.tr/yapay-zeka-doktorlarin-en-buyuk-yardimcisi-olacak-2225324">
          <img src="https://i.pstimaj.com/img/100/180x95/5dee6d9b66a97c2b6a5a68c2"/>
        </a>
      </figure>
      <p>
        <a href="https://www.posta.com.tr/yapay-zeka-doktorlarin-en-buyuk-yardimcisi-olacak-2225324">3 Yapay zeka doktorların en büyük yardımcısı olacak</a>
      </p>
      <figure>
        <a href="https://www.posta.com.tr/yagmur-tanrisevsin-baba-parasi-ugurum-olacak-2225303">
          <img src="https://i.pstimaj.com/img/100/180x95/5dee559066a97c2b69332093"/>
        </a>
      </figure>
      <p>
        <a href="https://www.posta.com.tr/yagmur-tanrisevsin-baba-parasi-ugurum-olacak-2225303">4 Yağmur Tanrısevsin: Baba parası uğurum olacak</a>
      </p>
      <figure>
        <a href="https://www.posta.com.tr/yeni-zelandada-volkan-patladi-5-kisi-oldu-2225128">
          <img src="https://i.pstimaj.com/img/100/180x95/5dedf731ae298b92452e19ac"/>
        </a>
      </figure>
      <p>
        <a href="https://www.posta.com.tr/yeni-zelandada-volkan-patladi-5-kisi-oldu-2225128">5 Yeni Zelanda'da volkan patladı, 5 kişi öldü</a>
      </p>
      <figure>
        <a href="https://www.posta.com.tr/kalca-sekliniz-sagliginizi-ele-veriyor-2225280">
          <img src="https://i.pstimaj.com/img/100/180x95/5dee42f4ae298b9cad2af874"/>
        </a>
      </figure>
      <p>
        <a href="https://www.posta.com.tr/kalca-sekliniz-sagliginizi-ele-veriyor-2225280">6 Kalça şekliniz sağlığınızı ele veriyor</a>
      </p>
      <figure>
        <a href="https://www.posta.com.tr/benguden-yillar-sonra-ayni-poz-2225258">
          <img src="https://i.pstimaj.com/img/100/180x95/5dee3b91ae298b9caca2ee27"/>
        </a>
      </figure>
      <p>
        <a href="https://www.posta.com.tr/benguden-yillar-sonra-ayni-poz-2225258">7 Bengü'den yıllar sonra aynı poz</a>
      </p>
      <figure>
        <a href="https://www.posta.com.tr/grip-veya-nezleyken-tuketilmemesi-gereken-gidalar-2225256">
          <img src="https://i.pstimaj.com/img/100/180x95/5ddd18bcae298bb4d30d3a64"/>
        </a>
      </figure>
      <p>
        <a href="https://www.posta.com.tr/grip-veya-nezleyken-tuketilmemesi-gereken-gidalar-2225256">8 Grip veya nezleyken tüketilmemesi gereken gıdalar</a>
      </p>
      <figure>
        <a href="https://www.posta.com.tr/ulkeyi-korku-sardi-beyaz-kamyonetlerle-genc-kadinlari-kaciriyorlar-2225250">
          <img src="https://i.pstimaj.com/img/100/180x95/5dee33f1ae298b9cad2af840"/>
        </a>
      </figure>
      <p>
        <a href="https://www.posta.com.tr/ulkeyi-korku-sardi-beyaz-kamyonetlerle-genc-kadinlari-kaciriyorlar-2225250">9 Ülkeyi korku sardı: Beyaz kamyonetlerle genç kadınları...</a>
      </p>
      <figure>
        <a href="https://www.posta.com.tr/italyada-geceden-beri-10dan-fazla-artci-deprem-oldu-2225237">
          <img src="https://i.pstimaj.com/img/100/180x95/5dee2c1066a97c2205aaaa1c"/>
        </a>
      </figure>
      <p>
        <a href="https://www.posta.com.tr/italyada-geceden-beri-10dan-fazla-artci-deprem-oldu-2225237">10 İtalya'da geceden beri 10'dan fazla artçı deprem oldu</a>
      </p>
      <figure>
        <img src="https://i.pstimaj.com/img/78/90x50/5dedd02766a97c0f19c950e7"/>
      </figure>
      <p>SIRADAKİ HABER Tamirci çırağı 17 yaşındaki Melike: Amacım kendi tamircimi açmak</p>
    </article>
  </body>
</html>