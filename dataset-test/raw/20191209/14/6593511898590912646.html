<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957620"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T14:55:00+00:00"/>
    <meta property="og:title" content="Ръстът в промишлеността през октомври спрямо същия месец на миналата година е 1.7 на сто"/>
    <meta property="og:description" content="По предварителни данни на Националния статистически институт през октомври сезонният индекс на промишленото производство нараства с 1.1 на сто в сравнение със септември. През октомври 2019 г"/>
  </head>
  <body>
    <article>
      <h1>Ръстът в промишлеността през октомври спрямо същия месец на миналата година е 1.7 на сто</h1>
      <address><time datetime="2019-12-09T14:55:00+00:00">09 Dec 2019, 14:55</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>По предварителни данни на Националния статистически институт през октомври сезонният индекс на промишленото производство нараства с 1.1 на сто в сравнение със септември. През октомври 2019 г. календарният индекс на промишленото производство регистрира ръст от 1.7 на сто спрямо съответния месец на 2018 година.</p>
      <p>През октомври 2019 г. увеличение спрямо предходния месец е регистрирано в преработващата промишленост - с 1.8 на сто, и в добивната промишленост - с 0.7 на сто, а намаление - при производството и разпределението на електрическа и топлоенергия и газ - с 4.6 на сто.</p>
      <p>На годишна база ръст на индекса на промишленото производство, изчислен от календарните данни, е отчетен в добивната промишленост - с 9.4 на сто, и в преработващата промишленост - с 2.5 на сто, а спад - при производството и разпределението на електрическа и топлоенергия и газ - с 6.8 на сто.</p>
    </article>
  </body>
</html>