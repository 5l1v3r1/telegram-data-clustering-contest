<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/pensii-speciale-anulate-330206.html"/>
    <meta property="og:site_name" content="Observator"/>
    <meta property="article:published_time" content="2019-12-09T14:02:00+00:00"/>
    <meta property="og:title" content="PNL a anunţat anularea tuturor pensiilor speciale, dar cu două excepţii"/>
    <meta property="og:description" content="Vicepremierul Raluca Turcan a anunţat că PNL a decis să susţină anularea tuturor pensiilor speciale, cu două excepţii."/>
  </head>
  <body>
    <article>
      <h1>PNL a anunţat anularea tuturor pensiilor speciale, dar cu două excepţii</h1>
      <address><time datetime="2019-12-09T14:02:00+00:00">09 Dec 2019, 14:02</time> by <a rel="author">Cristian Ionescu</a></address>
      <p>
        <b>
          <b>Vicepremierul Raluca Turcan a anunţat că PNL a decis să susţină anularea tuturor pensiilor speciale, cu două excepţii.</b>
        </b>
      </p>
      <p>Turcan a precizat că România cheltuie prea mult cu aceste pensii, în jur de 9 miliarde de euro pe an. Vicepremierul a precizat că, în paralel cu anularea unor beneficii, se vor face şi modificăril la Legea Pensiilor.</p>
      <h3>Pensiile speciale anulate, dar nu pentru toată lumea</h3>
      <p>Raluca Turcan a anunţat că a luat decizia ca PNL să susţină anularea pensiilor speciale, cu excepţia pensiilor militarilor şi magistraţilor.</p>
      <p><i>"Am luat decizia ca PNL să susţină anularea pensiilor speciale, cu excepţia pensiilor militarilor şi magistraţilor, care deja au o decizie a Curţii Constituţionale. În felul acesta se elimină o inechitate crasă în sistem, sunt aproape 9 miliarde de euro pe an, care sunt cheltuite de statul român cu pensiile speciale. Dorim ca în paralel cu anularea unor privilegii care sunt date pe criterii discriminatorii să venim cu o lege a pensiilor care să elimine inechităţile din sistem prin stabilirea ca punct de plecare în calcularea pensiilor a principiului contributivităţii. O ţară întreagă aşteaptă ca în România pensiile să fie calculate pe principiul contributivităţii  şi tot ceea ce înseamnă privilegiu stabilit la discreţia politicienilor să fie eliminat"</i>, a declarat Raluca Turcan.</p>
    </article>
  </body>
</html>