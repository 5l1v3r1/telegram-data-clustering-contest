<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/v-ofisi-prezidenta-nazvali-sklad-ukrayinskoyi-delegaciyi-na-samiti-v-parizhi-332347_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T14:33:00+00:00"/>
    <meta property="og:title" content="В Офісі президента назвали склад української делегації на саміті в Парижі"/>
    <meta property="og:description" content="Члени делегації можуть допомагати президенту і бути присутнім на двосторонніх зустрічах."/>
  </head>
  <body>
    <article>
      <h1>В Офісі президента назвали склад української делегації на саміті в Парижі</h1>
      <h2>Члени делегації можуть допомагати президенту і бути присутнім на двосторонніх зустрічах.</h2>
      <address>
        <time datetime="2019-12-09T14:33:00+00:00">09 Dec 2019, 14:33</time>
      </address>
      <p>Українська делегація на <b><a href="https://dt.ua/POLITICS/normandskiy-samit-u-parizhi-onlayn-332341_.html">нормандському саміті в Парижі</a> </b>буде представлена 13 політиками, повідомив заступник голови Офісу президента України Кирило Тимошенко.</p>
      <p>За даними <a href="https://lb.ua/news/2019/12/09/444349_krome_zelenskogo_parizh_otpravilos.html">LB.ua</a>, до складу делегації увійшли:</p>
      <p>1. міністр енергетики та навколишнього середовища Олексій Оржель</p>
      <p>2. міністр внутрішніх справ Арсен Аваков</p>
      <p>3. міністр закордонних справ Вадим Пристайко</p>
      <p>4. голова СБУ Іван Баканов</p>
      <p>5. начальник Генерального штабу ЗСУ Руслан Хомчак</p>
      <p>6. перший помічник президента Сергій Шефір</p>
      <p>7. помічник президента Андрій Єрмак</p>
      <p>8. радник президента Руслан Демченко</p>
      <p>9. голова Офісу президента Андрій Богдан</p>
      <p>10. заступник голови ОПУ Кирило Тимошенко</p>
      <p>11. заступник голови ОПУ Юрій Костюк</p>
      <p>12. заступник голови ОПУ Ігор Жовква</p>
      <p>13. директор НАК "Нафтогаз Україна" Юрій Вітренко</p>
      <p>"Щодо делегації - знаю, що ще питання по газу й інші. У складі делегації є Оржель та Вітренко. За потреби вони братимуть участь в обговоренні питань газу та інших питань, які стосуються їх", - цитує Тимошенко "<a href="https://112.ua/mir/v-ofise-prezidenta-nazvali-sostav-ukrainskoy-delegacii-na-normandskom-sammite-v-parizhe-517873.html?utm_source=TeleGr&amp;utm_campaign=News&amp;utm_medium=Channel">112 Україна</a>".</p>
      <p>За словами заступника голови ОП, члени делегації можуть допомагати президенту Володимиру Зеленському за потреби, а також бути присутнім на двосторонніх зустрічах лідерів нормандської четвірки, коли обговорюватиметься саме їх тема.</p>
      <p>"У нас велика делегація, члени делегації, залежно від питань, які обговорюватимуться, можуть змінюватися, тобто радники можуть приходити до "нормандского формату" і допомагати президенту щодо визначення питань. Як радники присутні Баканов, Аваков і Хомчак. У нас велика делегація, і ми готові до будь-яких питань", - додав Тимошенко.</p>
      <figure>
        <iframe src="https://www.youtube.com/embed/Bzj6O5_2UYw" width="640" height="360" data-service="Youtube" scrolling="no"/>
      </figure>
      <p>Напередодні Офіс президента України оприлюднив <b><a href="https://dt.ua/POLITICS/normandskiy-samit-u-parizhi-plan-zustrichey-332322_.html">графік Володимира Зеленського на нормандському саміті в Парижі</a></b>. Зеленський прибуде в Єлисейський палац о 14:55 за місцевим часом (15:55 за Києвом), зустрінеться з президентом Франції і канцлеркою Німеччини, після чого розпочнуться офіційні чотирьохсторонні переговори. Після їх завершення <b><a href="https://dt.ua/UKRAINE/v-ofisi-prezidenta-pidtverdili-dvostoronnyu-zustrich-zelenskogo-i-putina-v-parizhi-332330_.html">Зеленський зустрінеться з президентом РФ</a></b>.</p>
      <p>Голова МЗС України <b><a href="https://dt.ua/POLITICS/pristayko-rozkriv-zmist-dokumenta-yakiy-pidgotuvali-do-normandskogo-samitu-331784_.html">Вадим Пристайко повідомив, що робочий варіант комюніке затвердили</a></b> на початку вересня. За підсумками саміту лідери чотирьох країн повинні дати позитивну оцінку розведенню військ на трьох ділянках та обміну утримуваними особами, а також схвалити продовження роботи в цих напрямках. Про зміну положень або черговість пунктів Мінських домовленостей не йдеться.</p>
      <p>Також <a href="https://dt.ua/POLITICS/pristayko-pererahuvav-chervoni-liniyi-dlya-zelenskogo-na-samiti-normandskoyi-chetvirki-331792_.html"><b>Пристайко запевнив, що Зеленський не піде на поступки з ключових питань</b></a>, що стосуються суверенітету і національної безпеки.</p>
      <p>Докладніше про підготовку зустрічі читайте у статті Костянтина Єлісєєва "<b><a href="https://dt.ua/internal/parizkiy-samit-normandskoyi-chetvirki-vryatuvati-ukrayinu-vid-strategichnoyi-pomilki-331731_.html">Паризький саміт нормандської четвірки: врятувати Україну від стратегічної помилки</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3VhLjExMi51YS8=">112 Україна</a> / <a href="https://dt.ua/go/aHR0cDovL2xiLnVhLw==">LB.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>