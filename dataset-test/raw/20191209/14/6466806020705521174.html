<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/kultura-eletmod/konyv/cikk/2019/12/09/serfozo-simon-verseskotete-kapja-az-mma-ev-legjobb-konyve-dijat"/>
    <meta property="og:site_name" content="hirado.hu"/>
    <meta property="article:published_time" content="2019-12-09T14:51:00+00:00"/>
    <meta property="og:title" content="Serfőző Simon verseskötete kapja az MMA év legjobb könyve díját"/>
    <meta property="og:description" content="Serfőző Simon Arcunk az ég című verseskötete kapja a Magyar Művészeti Akadémia (MMA) Irodalmi Tagozatának az év legjobb könyvét elismerő díját – közölte a köztestület hétfőn."/>
  </head>
  <body>
    <article>
      <h1>Serfőző Simon verseskötete kapja az MMA év legjobb könyve díját</h1>
      <address><time datetime="2019-12-09T14:51:00+00:00">09 Dec 2019, 14:51</time> by <a rel="author">MTI</a></address>
      <p>
        <b>Serfőző Simon Arcunk az ég című verseskötete kapja a Magyar Művészeti Akadémia (MMA) Irodalmi Tagozatának az év legjobb könyvét elismerő díját – közölte a köztestület hétfőn.</b>
      </p>
      <figure>
        <img src="https://hirado.hu/wp-content/uploads/sites/7/2019/12/D_KOM20160330005-2.jpg"/>
        <figcaption>Serfőző Simon József Attila-díjas költő, író (Fotó: MTI/Komka Péter)</figcaption>
      </figure>
      <p>A 2019-es Könyv Nívódíjat Kabdebó Lóránt Esettanulmányok? Sorsvállalások! és Marcsák Gergely Fekete-Tisza című kötete nyerte el. A díjakat az Élőfolyóirat sorozat estjén adják át december 12-én, csütörtökön az MMA Andrássy úti irodaházában.</p>
      <p>A rendezvény meghívója szerint a könyveket Ágh István költő, író, Füzesi Magda József Attila-díjas költő és Nagy Zoltán Mihály József Attila-díjas író, az MMA rendes tagjai méltatják. Közreműködnek Újhelyi Kinga és Lázár Balázs színművész, valamint Dresch Mihály Liszt-díjas dzsesszzenész.</p>
      <p>Az év legjobb könyve díjat 2018-ban Kontra Ferenc vehette át Az álom hídja című regényéért.</p>
      <p>Tweet</p>
    </article>
  </body>
</html>