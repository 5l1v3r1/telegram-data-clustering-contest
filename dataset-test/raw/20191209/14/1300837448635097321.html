<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/12/09/gentiloni-patto-stabilita-risale-a-crisi-va-adeguato_46e2abd3-0322-4953-afbe-c59917064810.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T14:07:08+00:00"/>
    <meta property="og:title" content="Gentiloni: 'Sul Mes non ci serve fiammata di autolesionismo'"/>
    <meta property="og:description" content="'Il patto di stabilità risale alla crisi, adeguarlo. Oggi sfide sono cambiamento climatico e bassa crescita' (ANSA)"/>
  </head>
  <body>
    <article>
      <h1>Gentiloni: 'Sul Mes non ci serve fiammata di autolesionismo'</h1>
      <h2>'Il patto di stabilità risale alla crisi, adeguarlo. Oggi sfide sono cambiamento climatico e bassa crescita'</h2>
      <address><time datetime="2019-12-09T14:07:08+00:00">09 Dec 2019, 14:07</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/12/9/6f85af28403ad6b1910187bcf11fc6fc.jpg"/>
          <figcaption>Gentiloni<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/12/9/ca5f4f04ed9b4c6e7bf6eae752d45b79.jpg"/>
          <figcaption>Gentiloni<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/12/9/840c78346bc5566ba9639ba517321148.jpg"/>
          <figcaption>Paolo Gentiloni<cite>RIPRODUZIONE RISERVATA © Copyright ANSA/EPA</cite></figcaption>
        </figure>
      </slideshow>
      <p><b>Il patto di stabilità è stato pensato in un momento di crisi, e ora va rivisto</b>. Lo dice il commissario europeo<b> Paolo Gentiloni</b>, in un'intervista alla Sueddeutsche Zeitung. "Dobbiamo mettere in chiaro che queste regole sono nate in un momento particolare, nel contesto di una crisi. Ora però da questa crisi siamo fuori".</p>
      <p>"E abbiamo altre sfide davanti a noi: la lotta al cambiamento climatico e il pericolo di avere, per un lungo periodo, una crescita bassa e una bassa inflazione", aggiunge. "In questo contesto le regole europee devono essere gradualmente adeguate".</p>
      <p>"Non ci sono al momento attendibili previsioni sulla possibilità che nel 2020 e 2021 ci sia un 'rebound' della crescita significativo" dopo che l'Eurozona ha visto una frenata quest'anno a circa l'1,1% contro una media degli anni scorsi del 2%. "Non siamo alla vigilia di una recessione ma di un rallentamento" - ha detto Gentiloni - concentrato nel settore manifatturiero e nei Paesi e settori più esposti a export e scambi, non a caso Germania e Italia".</p>
      <p>L'ex premier italiano vuole che si valutino i vantaggi e gli svantaggi del patto. "Su questa base ci saranno delle consultazioni e nella seconda metà del 2020 potremo presentare delle proposte" sulla riforma delle e regole dell'eurozona, ha spiegato alla Sueddeutsche Zeitung.</p>
      <p>Sul Meccanismo europeo di stabilità "di tutto abbiamo bisogno tranne che di una fiammata di autolesionismo, di cui ogni tanto purtroppo il nostro paese è protagonista. paghiamo prezzi politici rilevanti. Abbiamo bisogno, piuttosto, di un rilancio di crescita e sostenibilità", ha detto Gentiloni durante il Rome Investment Forum 2019.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/videogallery/mondo/2019/12/09/ue-gentiloni-non-vediamo-ripresa-in-2020-2021_8bdbe0b2-88eb-4fc1-91ec-ef95f3d365c5.html"/>
        <a href="http://www.ansa.it/sito/videogallery/mondo/2019/12/09/mes-gentiloni-non-ci-serve-fiammata-di-autolesionismo_bcbc7194-1881-42d6-ae53-625cc3491a54.html"/>
      </related>
    </article>
  </body>
</html>