<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/primaria-bucuresti-amana-aplicarea-taxei-oxigen-pana-in-luna-martie-2020/"/>
    <meta property="og:site_name" content="AutoExpert"/>
    <meta property="article:published_time" content="2019-12-09T14:38:14+00:00"/>
    <meta property="og:title" content="Primăria București amână aplicarea taxei Oxigen până în luna martie 2020"/>
    <meta property="og:description" content="Primăria București a decis amânarea taxei Oxigen pentru luna martie 2020, lunile ianuarie și februarie fiind rezervate pentru informarea cetățenilor."/>
  </head>
  <body>
    <article>
      <h1>Primăria București amână aplicarea taxei Oxigen până în luna martie 2020</h1>
      <address><time datetime="2019-12-09T14:38:14+00:00">09 Dec 2019, 14:38</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/10/una-cinci-masini-inmatriculate-bucuresti-ilfov-interzise-centrul-capitalei-taxa-oxigen-gabrielei-firea-masuri-primaria-generala-ianuarie-389324.jpg"/>
      </figure>
      <p>
        <b>Primăria București a decis amânarea taxei Oxigen pentru luna martie 2020, lunile ianuarie și februarie fiind rezervate pentru informarea cetățenilor.</b>
      </p>
      <p>După ce inițial Consiliul General al Municipiului București a aprobat aplicarea vinietei Oxigen de la 1 ianuarie 2020 pentru automobilele cu normă de poluare sub Euro 4, primăria a anunțat că va aplica noua taxă începțnd cu luna martie a anului viitor.</p>
      <p>Conform primalului general al Capitalei, Gabriela Firea, în lunile ianuarie și februarie vor avea loc acțiuni de informare și conștientizare a populației în legătură cu efectele introducerii taxei de poluare.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/10/taxa-oxigen.jpg"/>
      </figure>
      <p>Proiectul vinietei Oxigen prevede plata unei viniete pentru automobilele cu normă de poluare sub Euro 3. Automobilele Euro 4 vor plăti vinieta Oxigen începând cu anul 2021.</p>
      <p>Hotărârea mai prevede că începând cu 1 ianuarie 2022 automobilele cu normă de poluare non-euro, Euro 1 și Euro 2 nu vor mai avea acces în București. Automobilele Euro 3 vor fi interzise începând cu 2024.</p>
      <p>
        <b>
          <a href="https://www.autoexpert.ro/cum-poti-afla-norma-de-poluare-a-masinii-tale-si-cat-platesti-ca-sa-circuli-cu-ea-in-bucuresti/">Cum afli norma de poluare a mașinii tale și cât plătești după introducerea vinietei Oxigen</a>
        </b>
      </p>
    </article>
  </body>
</html>