<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553440.html/90-%d8%af%d8%b1%d8%b5%d8%af-%da%a9%d8%b4%d8%a7%d9%88%d8%b1%d8%b2%d8%a7%d9%86-%d8%ac%d9%88%db%8c%d8%a8%d8%a7%d8%b1%db%8c-%d8%ae%d8%b3%d8%a7%d8%b1%d8%aa--%d8%b3%db%8c%d9%84-%d8%b1%d8%a7-%d8%af%d8%b1%db%8c%d8%a7%d9%81%d8%aa-%da%a9%d8%b1%d8%af%d9%86%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T14:02:00+00:00"/>
    <meta property="og:title" content="90 درصد کشاورزان جویباری خسارت‌ سیل را دریافت کردند"/>
    <meta property="og:description" content="مدیر جهاد کشاورزی جویبار از پرداخت 90 درصد خسارت سیل کشاورزان این شهرستان خبر داد و گفت: تاکنون خسارت 2 هزار 166 پرونده سیل پرداخت‌شده است."/>
  </head>
  <body>
    <article>
      <h1>90 درصد کشاورزان جویباری خسارت‌ سیل را دریافت کردند</h1>
      <h2>مدیر جهاد کشاورزی جویبار:</h2>
      <address>
        <time datetime="2019-12-09T14:02:00+00:00">09 Dec 2019, 14:02</time>
      </address>
      <p>مدیر جهاد کشاورزی جویبار از پرداخت 90 درصد خسارت سیل کشاورزان این شهرستان خبر داد و گفت: تاکنون خسارت 2 هزار 166 پرونده سیل پرداخت‌شده است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، علی شعبانی صبح امروز در جلسه شورای آب کشاورزی شهرستان جویبار اظهار کرد: اگر مشکلاتی که در سال‌های کم‌آبی داشتیم حل نشود در سال‌های پرآبی نیز دچار مشکل خواهیم شد.<br/> <br/>وی بابیان اینکه بسیاری از کانال‌ها و آبراه‌های شهرستان لایروبی شدند اظهار کرد: اما در بسیاری از کانال‌ها و آبراه‌ها کشاورزان با نصب لوله‌های بتنی کم‌عرض و کاهش خروجی آب در زمان بارندگی موجب آب‌گرفتگی و زیرآب رفتن مزارع و باغات شده است که این موضوع باید مورد پیگیری جدی قرار گیرد.<br/> <br/>مدیرجهادکشاورزی جویبار از پرداخت 90 درصد خسارت سیل به کشاورزان جویباری خبر داد و گفت: از دو هزار و هفت صدوبیست و چهار پرونده خسارت سیل ابتدای سال  90 درصد کشاورزان جویباری خسارت‌ ناشی از سیل را دریافت کردند و مقدار باقی‌مانده به دلیل نقص نقشه‌های هوایی و ارسال مجدداً مدارک به‌زودی خسارت خود را دریافت می‌کنند.<br/> <br/>شعبانی تصریح کرد: از 3 میلیارد و 113 میلیون ریال تسهیلات کم‌بهره پیش‌بینی‌شده تاکنون یک میلیارد و 490 میلیون ریال پرداخت و همچنین 26 میلیارد و 958 میلیون ریال وام بلاعوض به خسارت‌دیدگان پرداخت‌شده است.<br/> <br/>مدیر جهاد کشاورزی جویبار بیان کرد: مزارعی که از قبل بیمه بودند در همان ماه‌های اول خسارت خود را دریافت کردند و با توجه به اینکه مزارع و باغات جویباری هرساله دچار خسارت می‌شود بیمه می‌تواند کمک خوبی برای جبران خسارات کشاورزان باشد.<br/><br/>انتهای پیام/</p>
    </article>
  </body>
</html>