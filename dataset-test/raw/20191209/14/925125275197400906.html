<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/itemptos-lygiosios-vilniuje-o-kitur-favoritu-pergales/73691"/>
    <meta property="og:site_name" content="EURO FOOTBALL"/>
    <meta property="article:published_time" content="2019-12-09T14:15:50+00:00"/>
    <meta property="og:title" content="Įtemptos lygiosios Vilniuje, o kitur – favoritų pergalės"/>
    <meta property="og:description" content="Lietuvos Optibet Futsal A lygoje sekmadienio vakaras atnešė dar tris septintojo turo rungtynes. Per jas visas įvarčių netrūko, o pergales šventė Jonavos „Vikingai“ ir Kauno „Vytis“. Tuo metu FC „TurboTransfers“ ir Mažeikių VIP akistata pasibaigė lygiosiomis 3:3."/>
  </head>
  <body>
    <article>
      <h1>Įtemptos lygiosios Vilniuje, o kitur – favoritų pergalės</h1>
      <address>
        <time datetime="2019-12-09T14:15:50+00:00">09 Dec 2019, 14:15</time>
      </address>
      <p>Lietuvos Optibet Futsal A lygoje sekmadienio vakaras atnešė dar tris septintojo turo rungtynes. Per jas visas įvarčių netrūko, o pergales šventė Jonavos „Vikingai“ ir Kauno „Vytis“. Tuo metu FC „TurboTransfers“ ir Mažeikių VIP akistata pasibaigė lygiosiomis 3:3.</p>
      <p>Pastarojoje dvikovoje itin nervinga buvo rungtynių pabaiga, kurios metu buvo neišvengta ir raudonų kortelių.</p>
      <p>„TurboTransfers“ į priekį namuose išsiveržė jau 4 mačo minutę, po tikslaus komandos kapitono Justo Gulbino smūgio.</p>
      <p>15 minutę šeimininkų persvarą padvigubino baudinį realizavęs Mantas Makutunovičius, tačiau tada savo žodį tarė VIP.</p>
      <p>Per likusias penkias minutes jie įmušė net tris įvarčius ir į pertrauką išėjo pirmaudami rezultatu 3:2. Dubliu prie šio spurto prisidėjo Tadas Markevičius.</p>
      <p>„TurboTransfers“ rezultatą išlygino 27 rungtynių minutę, kuomet puikius namų darbus pademonstravo Aivaras Meškinis, galingu smūgiu pasiuntęs kamuolį į svečių vartus.<br/><br/>Apie nervingą rungtynių pabaigą jau kalbėjome. 33 minutę VIP gretose raudoną kortelę gavo Antanas Bulošas, o po to išvarytas buvo ir komandos treneris.</p>
      <p>Visgi daugiau įvarčių šiame mače nebuvo ir abi komandos pasidalino po tašką.</p>
      <p>Tuo metu tris taškus į savo sąskaitą įsirašė šalies čempionas Kauno „Vytis“. Jie sulaukė nemažo pasipriešinimo iš lygos naujokų FA „Šiaulių“, tačiau juos sugebėjo įveikti 7:4.</p>
      <p>Po dvejų greitų Artūro Juchno ir Luko Sendžiko įvarčių „Vytis“ pirmavo 2:0, bet FA „Šiauliai“ per keturias minutes pasižymėjo tris kartus iš eilės ir rezultatas tapo 3:2 jų naudai.</p>
      <p>Tačiau „Vytis“ perėmė iš FA „Šiaulių“ šią estafetę ir pats per paskutines dvi pirmojo kėlinio minutes įmušė tris įvarčius. Alberto Voskunovičiaus, A. Juchno ir L. Sendžiko įvarčiai leido „Vyčiui“ įsiveržti į priekį 5:3.</p>
      <p>Antrajame kėlinyje Justinas Zagurskas ir A. Voskunovičius pasižymėjo dar po kartą ir „Vytis“ jau įgavo apčiuopiamą persvarą, kurią mačo pabaigoje dar sumažino Agnius Juozapaitis, tačiau esmės tai jau nepakeitė.</p>
      <p>Kitame mače, Jonavoje, „Vikingai“ savo pranašumą įrodė antroje mačo pusėje. Po pirmojo kėlinio rezultatas mače su VDA buvo lygus 1:1, bet įpusėjus antrajam kėliniui pasižymėjo Marius Ganusauskas ir Artūras Rocys, o paskutinę minutę Paulius Osauskas įtvirtino šeimininkų pergalę.</p>
      <p>
        <b>Rezultatai:</b>
      </p>
      <p>
        <b>FC „TurboTransfers“ 3 : 3 Mažeikių VIP</b>
      </p>
      <p>4’ [1 : 0] Justas Gulbinas<br/>15’ [2 : 0] Mantas Makutunovičius (iš 10 m. b.)<br/>15’ [2 : 1] Marius Butėnas<br/>17’ [2 : 2] Tadas Markevičius<br/>20’ [2 : 3] Tadas Markevičius<br/>27’ [3 : 3] Aivaras Meškinis<br/>33’ Antanas Bulošas (VIP) – raudona kortelė</p>
      <p>
        <b>FA „Šiauliai“ 4 : 7 „Vytis“</b>
      </p>
      <p>6’ [0 : 1] Artūr Juchno<br/>8’ [0 : 2] Lukas Sendžikas<br/>14’ [1 : 2] Rokas Lekiatas<br/>17’ [2 : 2] Aivaras Bagočius<br/>18’ [3 : 2] Kildras Kavaliukas (iš 10 m. b.)<br/>19’ [3 : 3] Albert Voskunovič<br/>20’ [3 : 4] Artūr Juchno<br/>20’ [3 : 5] Lukas Sendžikas<br/>26’ [3 : 6] Justinas Zagurskas<br/>27’ [3 : 7] Albert Voskunovič<br/>37’ Saimonas Roicevičius („Vytis“) – neįmušė baudinio<br/>40’ [4 : 7] Agnius Juozapaitis<br/><br/><b>„Vikingai“ 4 : 1 VDA</b></p>
      <p>9’ [1 : 0] Marius Ganusauskas<br/>20’ [1 : 1] Marius Šoblinskas<br/>31’ [2 : 1] Marius Ganusauskas<br/>35’ [3 : 1] Artūras Rocys<br/>40’ [4 : 1] Paulius Osauskas</p>
    </article>
  </body>
</html>