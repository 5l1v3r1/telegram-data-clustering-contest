<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/it/5-naujausios-programeles-kurias-turite-ismeginti-si-gruodi-1756206/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T14:33:00+00:00"/>
    <meta property="og:title" content="5 naujausios programėlės, kurias turite išmėginti šį gruodį"/>
    <meta property="og:description" content="Reklama"/>
  </head>
  <body>
    <article>
      <h1>5 naujausios programėlės, kurias turite išmėginti šį gruodį</h1>
      <address><time datetime="2019-12-09T14:33:00+00:00">09 Dec 2019, 14:33</time> by <a rel="author">Vytautas Lukaševičius</a></address>
      <p>Reklama</p>
      <p>
        <b>Kai kalendoriuose pasirodo gruodis, pradedame karštligiškai ieškoti pirmųjų arba paskutinių dovanų artimiesiems. Taip pat gruodžio pradžioje suintensyvėja ir spėlionės – o ką gi dovanų gausime mes? O kol laukiame Kalėdų ir spėliojame, ką gausime dovanų, „Bitės Profai“ siūlo vienas ankstyviausių dovanų – 5 naujas ar neseniai atnaujintas programėles, kurias verta išmėginti šį gruodį.</b>
      </p>
      <p>„Šį mėnesį neišvengiamai daugiau dėmesio praleisime su artimaisiais, keliausime namo, gyvensime šventinėmis nuotaikomis. Tad šio gruodžio programėlės taip pat apie tai – patogus visų užsakytų dovanų sekimas, galimybė vienu metu klausytis dviejų dainų, papildoma garantija, kad jūsų telefonas belaukiant švenčių tikrai neišsikraus ir t.t.“ – sako „Bitės Profas“ Martynas Vrubliauskas, dirbantis Vilniaus „Akropolyje“ esančiame „Bitės“ salone ir dalinasi penkiomis programėlėmis, kurias verta išbandyti šį mėnesį.</p>
      <p>
        <b>1. Mėnesio programėlė</b>
      </p>
      <p>
        <b>Programėlė: „BatteryGuru“</b>
      </p>
      <p>
        <b>Platforma: „Android“</b>
      </p>
      <p>
        <b>Kaina: nemokama</b>
      </p>
      <p>Reklama</p>
      <p>
        <b>Atsisiųsti: čia</b>
      </p>
      <p>Mažiausiai, ko reikia belaukiant švenčių – išsikrovęs telefonas. Ypatingai, kai norime viską suspėti: ir darbus, ir dovanas nupirkti, ir artimuosius laiku pasveikinti. Laimei, visus telefono baterijos klausimus galime patikėti programėlei „BatteryGuru“. Ji gali padėti maksimaliai ilgai išsaugoti jūsų telefono bateriją ir daro daugiau nei kitos programėlės. Pavyzdžiui, pasiekus rekomenduojamą ribą, kai telefono geriau nebekrauti, 80 proc., „BatteryGuru“ įjungia garsinį signalą. Lygiai taip pat ji praneša ir apie tą ribą, kai jau rekomenduojama pradėti krauti telefoną – 20 proc. Taip pat programėlė išsamiai parodo, kada baterija labiausiai kaista, o kada jos programėlės ir kita veikla su telefonu neapkrauna.</p>
      <p>
        <b>2. Mėnesio palengvinimas</b>
      </p>
      <p>
        <b>Programėlė: „Arrive – Package Tracker“</b>
      </p>
      <p>
        <b>Platforma: visos</b>
      </p>
      <p>
        <b>Kaina: nemokama</b>
      </p>
      <p>Reklama</p>
      <p>
        <b>Atsisiųsti: čia („iOS“) ir čia („Android“)</b>
      </p>
      <p>Šiandien itin daug dovanų (tiek sau, tiek artimiesiems) mus pasiekia užsakytos internetu. Bet ką daryti, jeigu užsisakėte daugybę dovanų, tačiau pusės jų vis dar negavote, o apie kitą pusę – visai pamiršote? Atsakymas į šį klausimą – programėlė „Arrive“. Pagrindinė jos funkcija – surinkti visus jūsų užsakymus iš internetinių parduotuvių ir sudėti į vieną vietą, kad matytumėte, kur šiuo metu yra jūsų užsakytos prekės bei kada maždaug jos jau turėtų jus pasiekti. Su šia programėle galite sekti savo pirkinius iš internetinių parduotuvių „Amazon“, „eBay“, „Wish“, „AliExpress“ ir kitų.</p>
      <p>
        <b>3. Mėnesio gudrybė</b>
      </p>
      <p>
        <b>Programėlė: „SplitCloud Double Music“</b>
      </p>
      <p>
        <b>Platforma: visos</b>
      </p>
      <p>
        <b>Kaina: nemokama</b>
      </p>
      <p>Reklama</p>
      <p>
        <b>Atsisiųsti: čia („iOS”) ir čia („Android”)</b>
      </p>
      <p>Kada paskutinį kartą teko važiuoti ilgesnį atstumą su draugais traukiniu ar autobusu ir dalintis vienomis ausinėmis? Tikiu, kad tokių situacijų tikrai pasitaiko. Ir jos ypač tikėtinos prieš šventes, kai traukiame aplankyti artimųjų ar giminių. Bet ką daryti tada, kai klausantis muzikos vienomis ausinėmis sėdinčiam prie vieno ausinių galo norisi sunkios muzikos, o sėdinčiam prie kito – lengvesnės? Anksčiau vienas dažniausių patarimų tilpdavo į vieną žodį – kentėti. Tačiau nuo šiol galima pasiūlyti atsisiųsti programėlę „SplitCloud“. Ji leidžia vienu metu klausytis dviejų skirtingų dainų! Vienoje ausinėje vienos, o kitoje – kitos. Taip ilgesnės kelionės garantuotai praeis be pykčių.</p>
      <p>
        <b>4. Mėnesio iššūkis</b>
      </p>
      <p>
        <b>Programėlė: „Desert Island“</b>
      </p>
      <p>
        <b>Platforma: „Android“</b>
      </p>
      <p>
        <b>Kaina: nemokama</b>
      </p>
      <p>Reklama</p>
      <p>
        <b>Atsisiųsti: čia</b>
      </p>
      <p>„Google“ tęsia savo eksperimentinių programėlių ciklą ir siūlo išbandyti programėlę „Desert Island“. Visos šios serijos programėlės yra skirtos pamatuoti, kiek esame priklausomi nuo technologijų, o ypač – nuo savo išmaniųjų telefonų. „Desert Island“ siūlo patiems pasirinkti mums gyvybiškai svarbiausias programėles telefone ir tada 24 valandas praleisti naudojantis tik jomis. Manote, kad tai – lengva užduotis? Tuomet priimkite šį iššūkį ir išmėginkite programėlę patys!</p>
      <p>
        <b>5. Mėnesio žaidimas</b>
      </p>
      <p>
        <b>Programėlė: „Frakktus“</b>
      </p>
      <p>
        <b>Platforma: „iOS“</b>
      </p>
      <p>
        <b>Kaina: nemokama</b>
      </p>
      <p>Reklama</p>
      <p>
        <b>Atsisiųsti: čia</b>
      </p>
      <p>Ilgais žiemos vakarais kartais norisi kuo daugiau spalvų ir kuo daugiau garso. Abu šiuos dalykus siūlo beprotiškas žaidimas „Frakktus“ ir dar padaugina iš šimto! Ši spalvų, muzikos bei nuolatinio veiksmo ekrane dėlionė labai greitai įtraukia ir atpalaiduoja. Ekrane matome vis kitokias mandalas ir, grojant ritmiškai muzikai, turime taikliais šūviais sunaikinti bloguosius blokus. Šiame žaidime slypi netgi graži žinutė, bet jos neišduosiu, kad išliktų atradimo džiaugsmas žaidžiantiems pirmą kartą.</p>
      <p>Galiausiai, ekspertas primena, kad jei norėsite apie šias ar kitas naujausias programėles sužinoti daugiau, pagalbos visada galite kreiptis „Bitės“ tinklalapyje arba į didžiuosiuose Lietuvos miestuose įsikūrusius „Bitės Profus“, kurie bet kada patars bei atsakys į jums rūpimus klausimus. Be to, „Bitės Profai“ nemokamai aptarnauja visus klientus, nepriklausomai nuo jų naudojamo tinklo.</p>
    </article>
  </body>
</html>