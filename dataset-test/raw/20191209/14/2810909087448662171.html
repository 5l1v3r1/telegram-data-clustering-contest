<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361422"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-12-09T14:17:00+00:00"/>
    <meta property="og:title" content="Остварена сарадња универзитета у Бањалуци и Кини (ВИДЕО)"/>
    <meta property="og:description" content="Делегација Универзитета у Бањалуци у саставу Радослав Гајанин ректор Универзитета, Ранко Шкрбић, декан Медицинског факултета и Љиљана Стевић, директорка Конфуцијевог института су посјетили Тјенђин Универзитет за технологију и едукацију и заједно са партнерима тог универзитета одржали трећи састанак Савјетодавног одбора Конфуцијевог института."/>
  </head>
  <body>
    <article>
      <h1>Остварена сарадња универзитета у Бањалуци и Кини (ВИДЕО)</h1>
      <address>
        <time datetime="2019-12-09T14:17:00+00:00">09 Dec 2019, 14:17</time>
      </address>
      <p>
        <i>Делегација Универзитета у Бањалуци у саставу Радослав Гајанин ректор Универзитета, Ранко Шкрбић, декан Медицинског факултета и Љиљана Стевић, директорка Конфуцијевог института су посјетили Тјенђин Универзитет за технологију и едукацију и заједно са партнерима тог универзитета одржали трећи састанак Савјетодавног одбора Конфуцијевог института.</i>
      </p>
      <p>Током састанка је истакнута важност сарадње с циљем реализације увођења одсјека за кинески језик на Филолошком факултету Универзитета у Бањалуци.</p>
      <figure>
        <img src="https://www.rtrs.tv/_FOTO/nwz/1530/153066.jpg"/>
      </figure>
      <p>Након састанка делегација је обишла кампус и зграде машинског и технолошког факултета, те се увјерила у постојаност изврсних капацитета за пријем страних студената који размјеном долазе на програме које нуди овај кинески универзитет.<br/><br/>Током посјете Тјенђин медицинском универзитету, представљени су потенцијали Медицинског факултета у Бањалуци и план за сарадњу са Медицинским универзитетом у Тјенђину.</p>
      <figure>
        <img src="https://www.rtrs.tv/_FOTO/nwz/1530/153064.jpg"/>
      </figure>
      <p>Договорена је сарадња у три области: радијационе онкологије, интензивне медицине и претклиничких истраживања.</p>
      <p>Делегација Универзитета је данас у граду Чангша присуствовала Глобалној конференцији Конфуцијевих института која окупља ректоре, декане и директоре из више од 140 земаља широм свијета.</p>
    </article>
  </body>
</html>