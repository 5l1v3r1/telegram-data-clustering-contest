<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361419"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-12-09T14:06:00+00:00"/>
    <meta property="og:title" content="Нови Зеланд: Нема трагова живота након ерупције вулкана (ВИДЕО)"/>
    <meta property="og:description" content="Полиција Новог Зеланда саопштила је како на Бијелом острву нема трагова живота. Најмање пет особа је погинуло, 20 је повријеђено, а десетине људи се воде као нестали."/>
  </head>
  <body>
    <article>
      <h1>Нови Зеланд: Нема трагова живота након ерупције вулкана (ВИДЕО)</h1>
      <address>
        <time datetime="2019-12-09T14:06:00+00:00">09 Dec 2019, 14:06</time>
      </address>
      <p>
        <i>Полиција Новог Зеланда саопштила је како на Бијелом острву нема трагова живота. Најмање пет особа је погинуло, 20 је повријеђено, а десетине људи се воде као нестали.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1530/153068.jpg"/>
        <figcaption>Ерупција вулкана на Новом Зеланду (фото: Allessandro Kauffmann)</figcaption>
      </figure>
      <p>Како се наводи, страхује се да ће бити више жртава јер спасилачке службе не могу да стигну до Бијелог острва из безбједносних разлога.</p>
      <figure>
        <iframe src="https://www.youtube.com/embed/WxnSCzYndaw" width="658" height="350" data-service="Youtube" scrolling="no"/>
      </figure>
      <p>Вулкан и даље избацује пепео хиљаду метара у ваздух, преноси Ројтерс. У вријеме ерупције у кратер се спуштала група туриста. Новозеландски брод послаће посебне дронове у кратер вулкана који ће тражити знакове живота, потврдила је полиција.</p>
      <p>На острву је био и велики број туриста са крузера "Оvation of the seas" који је прошле сриједе испловио из Сиднеyа. На њему је било 4.500 путника и 1.600 чланова посаде. Портпарол полиције рекао је како раде попис људи који су сишли с тог крузера како би се знало колико их недостаје.</p>
      <p>Током ерупције вулкана оштећен је и хеликоптер новозеландске туристичке компаније "Volcanic Air". Пилот и путници су прошли без повреда и евакуисани су са Бијелог острва.</p>
      <p>Посљедња смртоносна ерупција догодила се 1914. године, када је погинуло 12 рудара.</p>
      <p>
        <b>Повезане вијести:</b>
      </p>
      <p>
        <b>
          <a href="https://www.rtrs.tv/vijesti/vijest.php?id=361362">Нови Зеланд: У ерупцији вулкана погинулo најмање пет особа (ВИДЕО)</a>
        </b>
      </p>
    </article>
  </body>
</html>