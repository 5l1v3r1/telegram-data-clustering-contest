<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/kaunas/nusikaltimai-ir-nelaimes/kulturos-paveldo-remontas-baigesi-tragedija-943293"/>
    <meta property="og:site_name" content="Kauno diena"/>
    <meta property="article:published_time" content="2019-12-09T14:38:00+00:00"/>
    <meta property="og:title" content="Kultūros paveldo remontas baigėsi baisia tragedija"/>
    <meta property="og:description" content="Savaitgalį keičiant langus viename iš Kęstučio gatvėje esančio buvusio carinės tvirtovės administracijos komplekso pastate, įvyko tragedija. Iš antro aukšto iškrito ir užsimušė 40-metis darbininkas."/>
  </head>
  <body>
    <article>
      <h1>Kultūros paveldo remontas baigėsi baisia tragedija</h1>
      <address><time datetime="2019-12-09T14:38:00+00:00">09 Dec 2019, 14:38</time> by <a rel="author">Kauno.diena.lt inf.</a></address>
      <slideshow>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/e-.jpg?itok=tLS_vQWD"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986287.jpg?itok=6z8Ef444"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986288.jpg?itok=KJzzf2HS"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986289.jpg?itok=KwFdDXZW"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986290.jpg?itok=ZEk17yvU"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986291.jpg?itok=4B9G8BR6"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986292_0.jpg?itok=kBVKEAYx"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986293.jpg?itok=TrjKv2q1"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986294.jpg?itok=miM4NZe-"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986295_0.jpg?itok=M66IWYb0"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986296.jpg?itok=uGZG3pqp"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986297.jpg?itok=Yn2vsM68"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/kamiles/img986298.jpg?itok=9BBLe39c"/>
          <figcaption>Kultūros paveldo remontas baigėsi baisia tragedija – Vilmanto Raupelio nuotr.</figcaption>
        </figure>
      </slideshow>
      <p>
        <b>Savaitgalį keičiant langus viename iš Kęstučio gatvėje esančio buvusio carinės tvirtovės administracijos komplekso pastate, įvyko tragedija. <a href="https://kauno.diena.lt/naujienos/kaunas/nusikaltimai-ir-nelaimes/tragiska-nelaime-kaune-keisdamas-langus-iskrito-ir-zuvo-vyras-943146">Iš antro aukšto iškrito ir užsimušė 40-metis darbininkas.</a></b>
      </p>
      <p>Minėtas Kęstučio gatvės 25-asis namas šiandien turi ne vieną savininką. Toje jo dalyje, kurioje įvyko tragedija, jau apie porą mėnesių vyksta remontas.</p>
      <p>Ne pirma diena keičiami ir langai. Pirminiais duomenimis, šeštadienį šiuos darbus atliko šios pastato dalies administratoriaus nusamdyti du darbininkai.</p>
      <p>Pranešimas apie tragediją užregistruotas prieš pat vidurdienį. Kaip ji įvyko, pirminiais duomenimis, niekas nematė. Žuvusiojo kolega teigia buvęs tuo metu kitoje patalpoje. Ir išgirdęs kažkokį neįprastą trinktelėjimą. Nuskubėjęs jo pusėn – į patalpą, kurioje dirbo kolega, nieko šioje neradęs. Dirstelėjus per langą, šis gulėjo apačioje.</p>
      <p>Nors, pirminiais duomenimis, įkyriai lijo ne tik tragedijos metu, bet ir likusią savaitgalio dalį, pirmadienį apie ją bylojo prie pastato tebeesantys kraujo pėdsakai. Tačiau antrojo aukšto patalpos, kurioje įvyko tragedija, buvo be gyvybės ženklų.</p>
      <figure>
        <img src="https://kauno.diena.lt/sites/default/files/Vilniausdiena/Vartotoju%20zona/kamiles/img986292.jpg"/>
      </figure>
      <p>Vilmanto Raupelio nuotr.</p>
      <p>Kauno policija pradėjo ikiteisminį tyrimą dėl mirties priežasties nustatymo. Jam vadovauja Kauno apygardos prokuratūros skyrius, narpliojantis labai sunkius nusikaltimus. Tyrimai dėl mirties priežasties nustatymo jam patikimi, kai būna neaiškios įvairių įtarimų keliančios aplinkybės.</p>
      <p>Kol kas nėra ir būtino tokiais atvejais tyrimo, ar velionis savo žūties valandą buvo blaivus, rezultatų.</p>
      <p>Policijos duomenimis, jis buvo deklaravęs savo gyvenamąją vietą ne Kauno apskrityje.</p>
      <p>Valstybinės darbo inspekcijos Kauno skyrius sužinojo apie tragediją tik iš žiniasklaidos. Anot jo vedėjo Ado Baliukevičiaus, ne visai atvejais apie tai privaloma jiems pranešti.</p>
      <p>Kauno darbo inspektoriai pirmadienį patys bandė aiškintis šios tragedijos aplinkybes. Jeigu pasitvirtins pirminiai duomenys, kad žuvusysis, kaip ir kolega, dirbo pagal individualios veiklos pažymą, Darbo inspekcija savąjį tyrimą ketina nutraukti, nes tai nėra darbiniai santykiai.</p>
      <p>Prisiskambinti žuvusiojo kolegai darbo inspektoriams kol kas nepavyko.</p>
      <p>Atsisakė kalbėti apie šią tragediją su portalu kauno.diena.lt ir bendrovės, kuriai priklauso pastato dalis, kurioje keičiami langai, direktorius. Ši bendrovė reklamuojasi prekiaujanti ekskavatorių ir kitos statybinės technikos dalimis bei priedais.</p>
      <p>Pastatas, kuriame įvyko tragedija, kaip ir visas greta esantis buvusios carinės tvirtovės administracijos kompleksas, statytas XIX a. pabaigoje ir yra įtrauktas į Kultūros vertybių registrą. Anot šiame komplekse įsikūrusių įstaigų darbuotojų, praeities šleifas linkęs priminti apie save – pastatuose kartkartėmis vaidenasi.</p>
      <figure>
        <img src="https://kauno.diena.lt/sites/default/files/Vilniausdiena/Vartotoju%20zona/kamiles/img986295.jpg"/>
      </figure>
      <p>Vilmanto Raupelio nuotr.</p>
    </article>
  </body>
</html>