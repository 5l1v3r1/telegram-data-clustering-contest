<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_mostyshchyni_vidkryly_shche_odyn_sportyvnyy_maydanchyk_332712.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T14:55:00+00:00"/>
    <meta property="og:title" content="На Мостищині відкрили ще один спортивний майданчик"/>
    <meta property="og:description" content="Учора, 8 грудня, у селі Гусаків Шегинівської ОТГ неподалік місцевої школи облаштовано спортивний майданчик зі штучним покриттям. Про це повідомили у прес-службі ЛОДА."/>
  </head>
  <body>
    <article>
      <h1>На Мостищині відкрили ще один спортивний майданчик</h1>
      <h2>Учора, 8 грудня, у селі Гусаків Шегинівської ОТГ неподалік місцевої школи облаштовано спортивний майданчик зі штучним покриттям. Про це повідомили у прес-службі ЛОДА.</h2>
      <address>
        <time datetime="2019-12-09T14:55:00+00:00">09 Dec 2019, 14:55</time>
      </address>
      <figure>
        <img src="https://galinfo.com.ua/media/gallery/intxt/s/p/sportmaydanch_mostotg.jpg"/>
        <figcaption>На Мостищині відкрили ще один спортивний майданчик</figcaption>
      </figure>
      <p>Загальна вартість проекту 1 млн 490 тис. грн, з яких 700 тисяч гривень виділено з обласного бюджету.</p>
      <p>"Бачимо і радіємо, що відкриття спортивного майданчику стало справжнім святом для громади. Сподіваємось, що і надалі тут буде так багато молоді, яка буде правильно і з користю проводити свій час", - зазначив начальник Львівського обласного центру фізичного здоров'я населення "Спорт для всіх" Вадим Климович.</p>
      <p>Майданчик облаштовано в межах реалізації Комплексної програми розвитку фізичної культури та спорту Львівщини на період до 2021 року.</p>
      <p>Нагадаємо, всього у Львівській області у 2019 році заплановано облаштування 88 спортивних майданчиків, з яких 60 з тренажерним обладнанням, 24 зі штучним (трав'яним) покриттям та 4 зі штучним (наливним) покриттям.</p>
      <p>Нагадаємо, як писало Гал-інфо, у селі Бірки відкрили <a href="https://galinfo.com.ua/news/u_seli_birky_vidkryly_futbolne_pole_zi_shtuchnym_pokryttyam_332006.html">футбольне поле</a> зі штучним покриттям.</p>
    </article>
  </body>
</html>