<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/vezetunk/2019/12/09/elhagyott-ritkasagra-bukkantak-egy-garazsban/"/>
    <meta property="og:site_name" content="Vezess"/>
    <meta property="article:published_time" content="2019-12-09T14:22:47+00:00"/>
    <meta property="og:title" content="Elhagyott ritkaságra bukkantak egy parkolóházban"/>
    <meta property="og:description" content="Az első szériagyártású villanyautó a General Motors EV1-ese, de nem lett sikertörténet, igyekeztek is eltüntetni az összeset, de vannak túlélők."/>
  </head>
  <body>
    <article>
      <h1>Elhagyott ritkaságra bukkantak egy parkolóházban</h1>
      <address><time datetime="2019-12-09T14:22:47+00:00">09 Dec 2019, 14:22</time> by <a rel="author" href="https://www.vezess.hu/author/demecsaba/" target="_blank">Deme Csaba</a></address>
      <p>
        <b>Az első szériagyártású villanyautó a General Motors EV1-ese, de nem lett sikertörténet, igyekeztek is eltüntetni az összeset, de vannak túlélők.</b>
      </p>
      <p>A General Motors saját nevére vette az első sorozatgyártású elektromos autót, az EV1-est, melyet 1996-tól gyártottak és mindössze 1117 példány készült belőle. Az elektromos autózás már addig is rendre felbukkant az autóiparban, de sokak szerint a GM kifejezetten hátráltatta az EV1-essel a terjedését. Nem tűnt úgy, hogy van jövője az autónak, ezért a vállalat fel sem ajánlotta a tulajdonosoknak az autó megvásárlását, egész egyszerűen a lízing végén visszavette őket.</p>
      <p>Sokat adományoztak közülük múzeumoknak és kutatóintézeteknek, iskoláknak, de a legtöbb EV1-est bezúzták. Éppen ezért kész csoda, hogy egy ilyen ritkaság egy alabamai parkolóházban porosodjon. Pontosabb helyszínt nem árultak el, mert ritkasága okán többen is lecsaphatnak rá.</p>
      <slideshow>
        <figure>
          <img src="https://vezess2.p3k.hu/app/uploads/2019/12/033173-700x499.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/655786.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/655782.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/655781.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/655780.jpg"/>
        </figure>
        <figure>
          <img src="https://vezess2.p3k.hu/app/uploads/2019/12/655779.jpg"/>
        </figure>
      </slideshow>
      <p>A megtaláló szerint az akksicsomag vagy a villanymotor hiányozhat belőle, mert nagyon magasan áll az eleje, de a portól eltekintve jó állapotban van az autó, a belseje sem elhasznált. Könnyen mozgóképessé lehetne tenni a GM EV1-est.</p>
      <p>A korai példányokba még 17 kWh körüli ólom-sav akkumulátor került (533 kg a csomag), később váltottak csak nikkel-metál hibridre. A gyári adatok szerint az előbbivel 126 km-t, utóbbival viszont már 228 km-t lehetett megtenni egy feltöltéssel. Ez azonban elég optimista adat az EPA szerint. Légellenállási együtthatója kiemelkedően jó, 0,19. A vásárlók havi 300-580 dollár körüli összegért használták az EV1-eseket.</p>
      <figure>
        <img src="https://vezess2.p3k.hu/app/uploads/2019/12/655785.jpg"/>
      </figure>
      <table>
        <tr>
          <td valign="top">
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">
              <pic src="https://vezess2.p3k.hu/app/uploads/2019/11/a18f1353-c624-4065-bec1-f67cadea3a8e-196x131.png"/>
            </a>
          </td>
          <td valign="top">
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">
              <b>Amíg kint tombol a tél, a négy fal között éghet a zsír<br/></b>
            </a>
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">Jönnek a téli hónapok, de ez gyenge kifogás az edzés…</a>
          </td>
        </tr>
      </table>
      <footer>Forrás: carbuzz.com</footer>
    </article>
  </body>
</html>