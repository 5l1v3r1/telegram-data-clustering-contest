<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/wonder-woman-1984-fragmaniyla-ortaya-cikan-yeni-kostum/"/>
    <meta property="og:site_name" content="LOG"/>
    <meta property="article:published_time" content="2019-12-09T14:30:37+00:00"/>
    <meta property="og:title" content="Wonder Woman 1984 fragmanıyla ortaya çıkan yeni kostüm"/>
    <meta property="og:description" content="Wonder Woman 1984 filminin ilk fragmanıyla birlikte kahramanımızın yeni kostümü ortaya çıktı. Peki altın rengi bu kostüm ne anlama geliyor?"/>
  </head>
  <body>
    <article>
      <h1>Wonder Woman 1984 fragmanıyla ortaya çıkan yeni kostüm</h1>
      <address><time datetime="2019-12-09T14:30:37+00:00">09 Dec 2019, 14:30</time> by <a rel="author">Billur YASA</a></address>
      <p>Warner Bros. stüdyolarının paylaştığı ilk <b>Wonder Woman 1984</b> fragmanıyla birlikte kahramanımızın yeni kostümü ortaya çıktı. Peki altın rengi bu kostüm ne anlama geliyor?</p>
      <p>Bildiğiniz gibi kahramanlarımızın kostümleri zaman içinde değişiyor ve gelişiyor. Wonder Woman filminde de Diana’nın klasik kostümünün daha canlı ve geliştirilmiş halinin kullanılacağını biliyorduk. Yayınlanan ilk fragmanla birlikte onun farklı bir kostümü daha olacağı ortaya çıktı. Bu kostümün orijinal adı <b>Golden Eagle</b>. Türkçeye Altın Kartal olarak çevirebiliriz. Wonder Woman 1984 fragmanında gördüğümüz kostüm ismini tamamen rengi ve görüntüsünden alıyor. Bu zırh zaten çok güçlü olan Wonder Woman’ı daha da güçlendiriyor. Fiziksel olarak zarar görmesini neredeyse imkansız hale getiriyor. Dövüş güçlerini artırıyor. Bu kostümün <b>Themyscira</b>‘da yapıldığını biliyoruz. Diana bu kostümü güçlü bir kötüyle karşı karşıya geleceği zaman kullanıyor. Genelde de tanrılara karşı mücadele verdiği dönemlerde.</p>
      <h3>Wonder Woman 1984 tahminleri</h3>
      <p>Golden Eagle kostümünü DC çizgi romanlarında ilk olarak 1996 yılında çıkan <b>Kingdom Come #3</b>‘de <a href="https://screenrant.com/wonder-woman-2-1984-new-costume-armor-explained/">görmüştük</a>. Ardından bir süre ortadan kayboldu. Tekrar görüşümüz ise New Earth serisinde 1999 yılında Wonder Woman (Volume 2) #144 sayısında oldu. Wonder Woman 1984’le birlikte bu kostüm beyaz perdeye aktarılacak. Golden Eagle kostümünü görüyor olmamız, Diana’nın gerçekten güçlü bir kötüye karşı mücadele vereceğinin işareti olarak yorumlanıyor. Bu tahminlerin doğru olup olmadığını ise 5 Haziran 2020’de göreceğiz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/yeni-ryan-reynolds-filmi-free-guyin-ilk-fragmani-izle/"/>
      </related>
    </article>
  </body>
</html>