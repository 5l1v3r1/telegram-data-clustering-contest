<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/besar-esad-in-amcasi-fransa-da-yargilanacak,851456"/>
    <meta property="og:site_name" content="T24"/>
    <meta property="article:published_time" content="2019-12-09T14:30:00+00:00"/>
    <meta property="og:title" content="Beşar Esad'ın amcası Fransa'da yargılanacak"/>
    <meta property="og:description" content="Suriye Devlet Başkanı Beşar Esad'ın amcası Rıfat Esad, Fransa'da para aklamaktan yargılanacak"/>
  </head>
  <body>
    <article>
      <h1>Beşar Esad'ın amcası Fransa'da yargılanacak</h1>
      <h2>Suriye Devlet Başkanı Beşar Esad'ın amcası Rıfat Esad, Fransa'da para aklamaktan yargılanacak</h2>
      <address>
        <time datetime="2019-12-09T14:30:00+00:00">09 Dec 2019, 14:30</time>
      </address>
      <p>Suriye Devlet Başkanı Beşar Esad’ın amcası Rıfat Esad hakkında Fransa’da açılan yolsuzluk ve para aklama davası bugün başlıyor. Rıfat Esad, Suriye devletinin parasıyla Fransa’da bir emlak imparatorluğu kurarak para aklamakla suçlanıyor.<br/>1982’de Hama’daki Müslüman Kardeşler ayaklanmasını bastırma yöntemleri nedeniyle "Hama kasabı" olarak anılan Rıfat Esad hakkında Fransa’da açılan soruşturma 2014 yılından beri devam ediyordu. Fransız yargısı bu yıl, Rıfat Esad’ın 1984-2016 yılları arasında, Fransa’da 90 milyon euro değerinde bir emlak imparatorluğu üzerinden para aklama suçlamasıyla yargılanmasına karar vermişti. Suçlamalar arasında vergi kaçakçılığı da bulunuyor.<br/>82 yaşındaki Rıfat Esad’ın, tıbbi sebeplerden ötürü mahkemeye gitmeyeceği açıklandı. Fransa ve İngiltere’de yaşayan Rıfat Esad ise suçlamaları reddediyor.<br/> </p>
    </article>
  </body>
</html>