<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalzone.nl/doc.asp?uid=364114"/>
    <meta property="og:site_name" content="Voetbalzone"/>
    <meta property="article:published_time" content="2019-12-09T14:22:00+00:00"/>
    <meta property="og:title" content="Lionel Messi ontbreekt in selectie Barcelona voor duel met Internazionale"/>
    <meta property="og:description" content="Barcelona neemt het dinsdagavond zonder Lionel Messi op tegen Internazionale. De aanvoerder van de Catalanen maakte afgelopen zaterdag tegen Real Mallorca nog de negentig minuten vol. Trainer Ernesto Valverde heeft ervoor gekozen om hem rust te geven. Barcelona is al verzekerd van de groepswinst in de Champions League."/>
  </head>
  <body>
    <article>
      <h1>Lionel Messi ontbreekt in selectie Barcelona voor duel met Internazionale</h1>
      <address>
        <time datetime="2019-12-09T14:22:00+00:00">09 Dec 2019, 14:22</time>
      </address>
      <p>
        <b><a href="https://www.voetbalzone.nl/club.asp?uid=160">Barcelona</a> neemt het dinsdagavond zonder <a href="https://www.voetbalzone.nl/speler.asp?uid=119">Lionel Messi</a> op tegen <a href="https://www.voetbalzone.nl/club.asp?uid=228">Internazionale</a>. De aanvoerder van de Catalanen maakte afgelopen zaterdag tegen Real Mallorca nog de negentig minuten vol. Trainer <a href="https://www.voetbalzone.nl/speler.asp?uid=110782">Ernesto Valverde</a> heeft ervoor gekozen om hem rust te geven. Barcelona is al verzekerd van de groepswinst in de Champions League.</b>
      </p>
      <p>Messi stond afgelopen zaterdag met drie doelpunten aan de basis van de 5-2 overwinning op Real Mallorca. Hij bracht zijn totaal aantal doelpunten in LaLiga dit seizoen op twaalf. In de Champions League was hij tot dusver twee keer trefzeker deze jaargang en daar zullen dinsdagavond in Milaan geen goals bij komen. Barcelona pakte elf punten uit de eerste vijf groepswedstrijden en heeft zich als groepswinnaar geplaatst voor de volgende ronde.</p>
      <figure>
        <iframe data-src="https://twitter.com/FCBarcelona/status/1204027253836918786?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Internazionale is nog niet zeker van een plek bij de achtste finales. De Italianen hebben op eigen veld ook geen last van Gerard Piqué en Sergi Roberto, die eveneens niet in de selectie zijn opgenomen. Barcelona meldt dat Messi, Piqué en Sergi Roberto om 'technische redenen' buiten de selectie zijn gelaten. Ook de Braziliaan Arthur ontbreekt. Hij is geblesseerd, net als Ousmane Dembélé. Frenkie de Jong zit wel gewoon bij de selectie van Valverde. De trainer lijkt meerdere talenten een kans te geven tegen Inter.</p>
      <p>
        <b>Selectie Barcelona:</b>
      </p>
      <p><b>Keepers</b>: Ter Stegen, Neto</p>
      <p><b>Verdediging</b>: Todibo, Lenglet, Wague, Umtiti, Junior Firpo, Pena, Arauco, Morer</p>
      <p><b>Middenveld</b>: Rakitic, Busquets, Aleña, De Jong, Vidal, Puig</p>
      <p><b>Aanval</b>: Suárez, Griezmann, Pérez, Ansu Fati.</p>
    </article>
  </body>
</html>