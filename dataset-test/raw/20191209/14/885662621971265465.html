<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/126807/boreia-korea-kata-tramp-einai-adais-kai-astathis"/>
    <meta property="og:site_name" content="Insider"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="Βόρεια Κορέα κατά Ντόναλντ Τραμπ: «Είναι αδαής και ασταθής»"/>
    <meta property="og:description" content="Η επίθεση του αξιωματούχου από τη Βόρεια Κορέα ήρθε μετά το tweet του Ντόναλντ Τραμπ για τον Κιμ Γιονγκ Ουν."/>
  </head>
  <body>
    <article>
      <h1>Βόρεια Κορέα κατά Ντόναλντ Τραμπ: «Είναι αδαής και ασταθής»</h1>
      <h2>Η επίθεση του αξιωματούχου από τη Βόρεια Κορέα ήρθε μετά το tweet του Ντόναλντ Τραμπ για τον Κιμ Γιονγκ Ουν.</h2>
      <address>
        <time datetime="2019-12-09T14:00:00+00:00">09 Dec 2019, 14:00</time>
      </address>
      <p>Εμπρηστικές δηλώσεις ανταλλάσσουν οι <b>ΗΠΑ </b>και η <b>Βόρεια Κορέα</b> δυναμιτίζοντας την ήδη τεταμένη ατμόσφαιρα ανάμεσα στις δύο χώρες.</p>
      <p><a href="https://www.independent.ie/world-news/north-america/president-trump/north-korea-calls-donald-trump-a-heedless-and-erratic-old-man-38766482.html">Σύμφωνα με δημοσίευμα του Independent</a>, o Βορειοκορεάτης αξιωματούχος Κιμ Γιονγκ Χολ «απάντησε» σε tweet του Αμερικανού προέδρου, Ντόναλντ Τραμπ, χαρακτηρίζοντας τον «αδαή» και «ασταθή».</p>
      <p>Η επίθεση του αξιωματούχου από τη Βόρεια Κορέα ήρθε μετά τη δημοσίευση του Τραμπ που έγραφε ότι «ο Βορειοκορεάτης ηγέτης Κιμ Γιονγκ Ουν είναι πολύ έξυπνος και έχει πάρα πολλά να χάσει αν ενεργήσει εχθρικά και εγκαταλείψει την ιδιαίτερη σχέση που έχουν φτιάξει οι δυο μας».</p>
      <figure>
        <iframe data-src="https://twitter.com/realDonaldTrump/status/1203695081376690177?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Όπως αναφέρεται στο σχετικό δημοσίευμα, ο Κιμ Γιονγκ Χολ, πρώην διαπραγματευτής για τα πυρηνικά, είπε ότι η χώρα του δεν θα υποκύψει στις πιέσεις των ΗΠΑ και κατηγόρησε τη διοίκηση του Τραμπ ότι προσπαθεί να κερδίσει χρόνο καθώς στο τέλος του χρόνου λήγει η προθεσμία που είχε θέσει ο Κιμ Γιονγκ Ουν στην Ουάσινγκτον για τις συζητήσεις για τα πυρηνικά.</p>
      <h3>Τα tweets του Τραμπ δείχνουν ξεκάθαρα ότι είναι «ένας ενοχλημένος γέρος, που δεν έχει υπομονή» είπε ο Χολ.</h3>
      <p>«Είναι ανόητος, αλλοπρόσαλλος και δεν αργεί η στιγμή που θα έχουμε κάθε δικαίωμα να τον αποκαλέσουμε “ξεμωραμένο”» είπε ο Χολ. «Υπάρχουν πολλά πράγματα που δεν ξέρει ο Τραμπ για τη Β. Κορέα. Δεν έχουμε τίποτα άλλο να χάσουμε. Και ακόμα και αν οι ΗΠΑ μας πάρουν τα πάντα, δεν μπορούν να μας πάρουν τον αυτοσεβασμό, τη δύναμη και τη δυσαρέσκεια που νιώθουμε για αυτές» κατέληξε.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/126743/pos-synehizetai-i-diadikasia-parapompis-toy-ntonalnt-tramp"/>
        <a href="https://www.insider.gr/eidiseis/kosmos/126712/o-tramp-afise-ektos-tis-listas-ton-tromokratikon-organoseon-ta-mexikanika"/>
        <a href="https://www.insider.gr/eidiseis/kosmos/126709/o-tramp-arneitai-na-parabrethei-stin-epitropi-gia-tin-parapompi-toy"/>
      </related>
    </article>
  </body>
</html>