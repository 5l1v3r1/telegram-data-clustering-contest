<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793483/%D8%B4%D8%B9%D8%A7%D8%B1-%D8%B9%D9%84%DB%8C%D9%87-%D8%B2%D8%B1%DB%8C%D9%86%DA%86%D9%87-%D9%88-%D8%BA%D9%84%D8%A7%D9%85%D9%BE%D9%88%D8%B1-%D8%A7%D8%B9%D8%AA%D8%B1%D8%A7%D8%B6-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A8%D9%87-%D8%B1%D9%88%D8%B2%D8%A8%D9%87-%DA%86%D8%B4%D9%85%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T14:53:24+00:00"/>
    <meta property="og:title" content="حاشیه‌ دیدار استقلال و پیکان؛ شعار علیه زرینچه و غلامپور/ اعتراض هواداران به روزبه چشمی"/>
    <meta property="og:description" content="هواداران تیم فوتبال استقلال، زرینچه و بهزاد غلامپور را مورد توهین قرار دادند."/>
  </head>
  <body>
    <article>
      <h1>حاشیه‌ دیدار استقلال و پیکان؛ شعار علیه زرینچه و غلامپور/ اعتراض هواداران به روزبه چشمی</h1>
      <address>
        <time datetime="2019-12-09T14:53:24+00:00">09 Dec 2019, 14:53</time>
      </address>
      <p>به گزارش <a href="https://www.mehrnews.com/">خبرنگار مهر</a>، دیدار دو تیم استقلال تهران و پیکان از ساعت ۱۷:۳۰ در ورزشگاه آزادی در حال برگزاری است. حاشیه‌های این دیدار را می خوانید:</p>
      <p>* هواداران استقلال هربار که غلامپور و زرینچه به لب خط می‌آمدند تا با بازیکنان صحبت کنند، آنان را مورد توهین قرار می‌دادند.</p>
      <p>* محوطه فنی استقلال به دلیل نبود سرمربی خالی بود و هیچ‌کس با بازیکنان صحبت نمی‌کرد.</p>
      <p>* بعد از گل اول استقلال به پیکان، هواداران این تیم، استراماچونی را مورد تشویق قرار دادند.</p>
      <p>* روزبه چشمی که در نیمه اول عملکرد ضعیفی داشت، مورد اعتراض هواداران قرار گرفت و آنها از او خواستند که بازی بهتری از خود ارائه کند.</p>
      <p>* حسین فرکی که یکی از مربیان آرام فوتبال کشور ماست، در چند صحنه به شدت نسبت به قضاوت داور اعتراض کرد.</p>
      <p>* هنگامی که سوت پایان نیمه اول زده شد، هواداران استقلال باز هم علیه فتحی و وزیر ورزش و جوانان شعار دادند.</p>
      <p>* حسین حسینی که توانست در دقایق پایانی نیمه اول، یک پنالتی پیکان را دفع کند، در پایان نیمه از سوی طرفداران استقلال مورد تشویق قرار گرفت.</p>
    </article>
  </body>
</html>