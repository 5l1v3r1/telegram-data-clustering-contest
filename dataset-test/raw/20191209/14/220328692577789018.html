<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/po-strogi-sanktsii-za-kupen-i-korporativen-vot-408680.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T14:13:12+00:00"/>
    <meta property="og:title" content="По-строги санкции за купен и корпоративен вот"/>
    <meta property="og:description" content="Социолози и медии влияят на вота, заяви Румен Радев"/>
  </head>
  <body>
    <article>
      <h1>По-строги санкции за купен и корпоративен вот</h1>
      <address><time datetime="2019-12-09T14:13:12+00:00">09 Dec 2019, 14:13</time> by <a rel="author">Стандарт</a></address>
      <ul>
        <li>
          <b>Социолози и медии влияят на вота, заяви Румен Радев</b>
        </li>
      </ul>
      <p>По-строги санкции за купен и корпоративен вот поиска президентът Румен Радев по време на организираната от него среща на "Дондуков" 2 за проблемите на местни избори 2019. Държавният глава събра на една маса представители на ЦИК, отговорните институции и анализатори на изборния процес.</p>
      <p>Големите проблеми и предизвикателства са корпоративният и купеният вот. Най-трудно е да преодолеем този вот. Ако погледнем статистиката и докладите от ДАНС, МВР и прокуратурата, няма съществени разлики между местните избори от 2015 и 2019 г., но гледайки всички това, което експертите обобщават, усещането в хората е, че тук се върти индустрия за десетки милиони, заяви Румен Радев. И коментира: "Срамно е това да се случва в европейска държава в ХХІ век". Според президента е нужно категорично увеличаване на тежестта на наказанията. Корпоративният и купеният вот трябва да се третират и като  административни, и като криминални престъпления. Трябва да търсим дали ще променяме и съотношението и как ще ги класифицираме: кои са административни нарушения, кои криминални престъпления, защото това е престъпление срещу демокрацията, посочи Радев.</p>
      <p>Социологическите агенции и медиите нарушават поголовно закона по време на избори, смята още държавният глава. "Имаме проблеми със спазване на закона и от социологическите агенции, и от медиите, които влияят на мнението на гражданите. Законът се нарушава поголовно. Това прави впечатление на всички. Дали е съзнателно, или не, има огромни разминавания в екзитпола с действителността, а това влияе на гласа на хората. Това е недопустимо, заяви Румен Радев. И поиска сериозна реакция.</p>
      <p>
        <i>
          <b>Очаквайте подробности!</b>
        </i>
      </p>
    </article>
  </body>
</html>