<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/violenza_donne_stupro_carcere-6705850/news/2019-12-09/"/>
    <meta property="og:site_name" content="Agi"/>
    <meta property="article:published_time" content="2019-12-09T14:29:00+00:00"/>
    <meta property="og:title" content="Ubriaco stupra la cugina. Dopo due anni finisce in carcere"/>
    <meta property="og:description" content="Per questa vicenda, il ragazzo era già agli arresti domiciliari. Ora dovrà scontare 4 anni in cella"/>
  </head>
  <body>
    <article>
      <h1>Ubriaco stupra la cugina. Dopo due anni finisce in carcere</h1>
      <h2>Per questa vicenda, il ragazzo era già agli arresti domiciliari. Ora dovrà scontare 4 anni in cella</h2>
      <address><time datetime="2019-12-09T14:29:00+00:00">09 Dec 2019, 14:29</time> by <a rel="author">AGI - Agenzia Giornalistica Italia</a></address>
      <p>Un <b>27enne di Mugnano</b>, nel Napoletano, era stato sottoposto a fermo nel dicembre 2017 dai carabinieri perché ritenuto colpevole di aver <b>abusato di una cugina</b> al termine di una serata in discoteca; il ragazzo, dopo aver bevuto qualche drink di troppo, si era offerto di riaccompagnare la 22enne a casa, e in auto le usò violenza, approfittando del fatto che fosse anche lei poco lucida.</p>
      <p>I militari dell'Arma ricostruirono i fatti anche grazie alle testimonianze degli amici della vittima e alle chat acquisite dal cellulare dell'indagato che minacciò anche la cugina perché non denunciasse l'accaduto.</p>
      <p>Per questa vicenda, il ragazzo era già agli <b>arresti domiciliari</b>. Al termine dei 3 gradi di giudizio e dopo che la Corte di Cassazione ha respinto il ricorso, è stato tradotto in carcere. I carabinieri della compagnia di Marano hanno dato esecuzione a un ordine di carcerazione emesso dalla procura di Napoli Nord in forza del quale il 27enne dovrà scontare i restanti 4 anni di pena in carcere.</p>
    </article>
  </body>
</html>