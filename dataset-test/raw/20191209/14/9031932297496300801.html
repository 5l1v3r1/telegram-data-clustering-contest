<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/lubelskie-zwloki-obywateli-ukrainy-w-kontenerze-zatrzymano-36-latka/"/>
    <meta property="og:site_name" content="Polsat News"/>
    <meta property="article:published_time" content="2019-12-09T14:38:00+00:00"/>
    <meta property="og:title" content="Puławy. Zwłoki obywateli Ukrainy w kontenerze. Zatrzymano 36-latka"/>
    <meta property="og:description" content="W gospodarstwie szkółkarskim w Dobrosławowie (woj. lubelskie) znaleziono zwłoki dwóch obywateli Ukrainy - powiedziała w poniedziałek rzecznik Komendy Powiatowej Policji w Puławach podkom. Ewa Rejn-Kozak. Według policji ciała były w kontenerze mieszkalnym."/>
  </head>
  <body>
    <article>
      <h1>Puławy. Zwłoki obywateli Ukrainy w kontenerze. Zatrzymano 36-latka</h1>
      <address>
        <time datetime="2019-12-09T14:38:00+00:00">09 Dec 2019, 14:38</time>
      </address>
      <p>
        <b>W gospodarstwie szkółkarskim w Dobrosławowie (woj. lubelskie) znaleziono zwłoki dwóch obywateli Ukrainy - powiedziała w poniedziałek rzecznik Komendy Powiatowej Policji w Puławach podkom. Ewa Rejn-Kozak. Według policji ciała były w kontenerze mieszkalnym.</b>
      </p>
      <related>
        <a href="https://www.polsatnews.pl/wiadomosc/2019-12-07/randka-rodem-z-horroru-grozil-dziewczynie-smiercia-i-pokazal-zwloki-babci-w-szafie/"/>
      </related>
      <p>Jak przekazała Ewa Rejn-Kozak, policjanci otrzymali zgłoszenie o znalezieniu ciał w niedzielę około godziny 13.</p>
      <p>- Zostaliśmy powiadomieni, że w kontenerze mieszkalnym na terenie gospodarstwa szkółkarskiego zostały ujawnione zwłoki dwóch mężczyzn - powiedziała podkomisarz.</p>
      <p>Dodała, że już wstępne czynności funkcjonariuszy wskazywały na to, że do ich śmierci mogły się przyczynić osoby trzecie. - Na miejscu pod ścisłym nadzorem prokuratora wykonywane były oględziny, czynności procesowe. Zabezpieczono ślady kryminalistyczne - podała.</p>
      <p>
        <a href="https://www.polsatnews.pl/wiadomosc/2019-12-09/zwloki-w-mieszkaniu-w-zabkowicach-slaskich-18-latek-przyznal-sie-do-zabojstwa-rodzicow-i-brata/">
          <b>ZOBACZ: Zwłoki w domu w Ząbkowicach Śląskich. 18-latek przyznał się do zabójstwa rodziców i brata</b>
        </a>
      </p>
      <p>- Równolegle policjanci kryminalni ustalali okoliczności tego zdarzenia - co się stało i kto się do tego przyczynił. Niespełna cztery godziny po zgłoszeniu zatrzymano 36-letniego obywatela Ukrainy, który z dużym prawdopodobieństwem może mieć związek z tą sprawą - tłumaczyła policjantka.</p>
      <figure>
        <img src="https://r.dcs.redcdn.pl/http/o2/redefine/cp/iy/iyagv5dkkjdbacwx7pmhnxtxrqcmyaf7.jpg"/>
        <figcaption>W sprawie zabójstwo dwóch Ukraińców został zatrzymany ich 36-letni rodak.</figcaption>
      </figure>
      <p>Mężczyzna trafił do policyjnego aresztu. Jak przekazała rzeczniczka Komendy Powiatowej Policji w Puławach, w poniedziałek śledczy prowadzili kolejne czynności procesowe z jego udziałem.</p>
      <p>Z kolei rzecznika Prokuratury Okręgowej w Lublinie Agnieszka Kępka dodała, że w poniedziałek została przeprowadzona sekcja zwłok zmarłych mężczyzn. Jej zdaniem 36-latek będzie w tej sprawie przesłuchany najprawdopodobniej we wtorek.</p>
      <p>
        <a href="https://www.polsatnews.pl/wideo/olga-bulawa-powalczy-o-korone-miss-universe-w-usa-wystapi-w-zjawiskowej-sukni_6760456/">WIDEO - Olga Buława powalczy o koronę Miss Universe w USA. Wystąpi w zjawiskowej sukni</a>
      </p>
      <figure>
        <img src="https://r.dcs.redcdn.pl/http/o2/redefine/cp/2u/2uixxc1xm6tbh8jy1h1udtx53gi31qvv.jpg"/>
      </figure>
    </article>
  </body>
</html>