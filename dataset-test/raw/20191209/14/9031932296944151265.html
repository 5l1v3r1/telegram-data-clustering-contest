<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/bojka-o-pokoj-w-holenderskim-roosendaal-polak-dzgniety-nozem/"/>
    <meta property="og:site_name" content="Polsat News"/>
    <meta property="article:published_time" content="2019-12-09T14:43:00+00:00"/>
    <meta property="og:title" content="Bójka o pokój w holenderskim Roosendaal. Polak dźgnięty nożem"/>
    <meta property="og:description" content="34-letni Polak został pobity oraz dźgnięty nożem, kiedy po powrocie z pogrzebu w Polsce, pojawił się w holenderskim Roosendaal, gdzie pracował. Zakrwawionego przed domem znaleźli przechodnie. Okazało się, że Polaka zaatakował mężczyzna, który zajął jego pokój w domu, w którym dotychczas mieszkał."/>
  </head>
  <body>
    <article>
      <h1>Bójka o pokój w holenderskim Roosendaal. Polak dźgnięty nożem</h1>
      <address>
        <time datetime="2019-12-09T14:43:00+00:00">09 Dec 2019, 14:43</time>
      </address>
      <p>
        <b>34-letni Polak został pobity oraz dźgnięty nożem, kiedy po powrocie z pogrzebu w Polsce, pojawił się w holenderskim Roosendaal, gdzie pracował. Zakrwawionego przed domem znaleźli przechodnie. Okazało się, że Polaka zaatakował mężczyzna, który zajął jego pokój w domu, w którym dotychczas mieszkał.</b>
      </p>
      <related>
        <a href="https://www.polsatnews.pl/wiadomosc/2019-07-23/polak-zamordowany-w-holandii-mial-go-zabic-inny-polak/"/>
      </related>
      <p>Awantura miała miejsce w niedzielę po godz. 14 w jednym z domów w Roosendaal na południu Holandii.  34-letni mężczyzna przez kilka dni przebywał w Polsce - wyjechał na pogrzeb osoby z rodziny - tego dnia wrócił do Holandii.</p>
      <p>
        <a href="https://www.polsatnews.pl/wiadomosc/2019-05-17/polak-z-licznymi-ranami-klutymi-znaleziony-na-ulicy-w-holandii/">
          <b>ZOBACZ: Polak z licznymi ranami kłutymi znaleziony na ulicy w Holandii</b>
        </a>
      </p>
      <p>Kiedy wszedł do domu, okazało się, że jego pokój zajął inny mieszkaniec. Między mężczyznami doszło do kłótni. Zakończyła się ona dotkliwym pobiciem Polaka przez 20-latka.</p>
      <p>
        <b>Krwawiącego Polaka znaleźli przechodnie</b>
      </p>
      <p>Napastnik wielokrotnie kopnął ofiarę, a na koniec dźgnął go nożem. Z pomocą innych mieszkańców domu wyrzucił Polaka na ulicę.</p>
      <p>Policję wezwali przechodnie, którzy zobaczyli krwawiącego mężczyznę leżącego na chodniku. 34-latek, za pośrednictwem tłumacza, wyjawił służbom, kto był napastnikiem. We wskazanym domu funkcjonariusze znaleźli liczne ślady krwi na ścianach. 20-latek został aresztowany.</p>
      <p>
        <a href="https://www.polsatnews.pl/wiadomosc/2019-05-03/polak-pokazal-holenderskiemu-policjantowi-srodkowy-palec-stracil-samochod/">
          <b>ZOBACZ: Polak pokazał holenderskiemu policjantowi środkowy palec. Stracił samochód</b>
        </a>
      </p>
      <p>Trwa śledztwo mające wyjaśnić wszystkie okoliczności zajścia.</p>
      <p>
        <a href="https://www.polsatnews.pl/wideo/buldozerami-po-porsche-i-lamborghini-auta-warte-55-mln-dolarow-zniszczone-na-oczach-prezydenta_6718718/">WIDEO - Buldożerami po porsche i lamborghini. Auta warte 5,5 mln dolarów zniszczone na oczach prezydenta</a>
      </p>
      <figure>
        <img src="https://s.redefine.pl/file/o2/redefine/cp/9x/9xmh17ty4xhkg94p92dnrsd4anptjaad.jpg"/>
      </figure>
    </article>
  </body>
</html>