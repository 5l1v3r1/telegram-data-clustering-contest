<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205387-u-turechchini-turistam-dovedetsya-platiti-podatok-na-prozhivannya-v-gotelyah"/>
    <meta property="og:site_name" content="Mind UA"/>
    <meta property="article:published_time" content="2019-12-09T14:40:00+00:00"/>
    <meta property="og:title" content="У Туреччині туристам доведеться платити податок на проживання в готелях"/>
    <meta property="og:description" content="Податок вводиться з 1 січня 2020 року"/>
  </head>
  <body>
    <article>
      <h1>У Туреччині туристам доведеться платити податок на проживання в готелях</h1>
      <h2>Податок вводиться з 1 січня 2020 року</h2>
      <address>
        <time datetime="2019-12-09T14:40:00+00:00">09 Dec 2019, 14:40</time>
      </address>
      <p>Закон про введення податку з туристів у розмірі 2% від вартості готельного номера опублікований в офіційній державній газеті і набув чинності. Про це повідомляє «<a href="https://www.interfax.ru/world/687235">Інтерфакс</a>» із посиланням на турецькі ЗМІ. </p>
      <p>Податок вводиться з 1 січня 2020 року. Прохання готельєрів відкласти його і знизити ставку не знайшли відповіді.</p>
      <p>У перший рік податкова ставка становитиме 1%, з другого року – 2%. До бюджету податок сплачуватимуть готелі, пансіонати, гостьові будинки та інші засоби розміщення, які приймають туристів. Причому податок для гостей оформлятиметься окремим документом.</p>
      <p>Парламент Туреччини прийняв законопроект у середині листопада. Раніше за ініціативою Міністерства фінансів обговорювалося введення 2020 році податку з готельєрів, які повинні були платити від 1 до 6% вартості номерів у бюджет. У результаті парламентська комісія вирішила перекласти податок на туристів і змінити його ставку.</p>
      <p>Нововведення наразилися на жорстку критику представників туристичної галузі Туреччини. Готельєри заявляли, що це може відлякати іноземних туристів і знизити доходи. Також, на їхню думку, новий податок не можна вводити зараз, коли галузь ще не оговталася від наслідків різкого зниження закордонного турпотоку у 2015–2016 роках через розрив відносин із Росією і теракти.</p>
      <related>
        <h4>Також читайте</h4>
        <a href="https://mind.ua/news/20205268-2-mlrd-tonn-parnikovih-gaziv-shchoroku-v-oon-ne-radi-rozvitku-turizmu"/>
        <a href="https://mind.ua/news/20205183-eksperti-nazvali-najbilsh-vidviduvane-turistami-misto-v-2019-roci"/>
        <a href="https://mind.ua/news/20205158-moldova-vvodit-podatok-na-netflix-facebook-ta-google"/>
      </related>
    </article>
  </body>
</html>