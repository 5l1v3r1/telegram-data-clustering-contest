<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/habbl-zrobiv-znimok-kosmichnoyi-riznomanitnosti-332345_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T14:20:00+00:00"/>
    <meta property="og:title" content="&quot;Хаббл&quot; зробив знімок &quot;космічної різноманітності&quot;"/>
    <meta property="og:description" content="У галактиці з'єдналися яскраві плями газу і темні нитки пилу."/>
  </head>
  <body>
    <article>
      <h1>"Хаббл" зробив знімок "космічної різноманітності"</h1>
      <h2>У галактиці з'єдналися яскраві плями газу і темні нитки пилу.</h2>
      <address>
        <time datetime="2019-12-09T14:20:00+00:00">09 Dec 2019, 14:20</time>
      </address>
      <p>Вчені за допомогою телескопа <a href="https://dt.ua/TECHNOLOGIES/habbl-zrobiv-znimok-obiteli-nadnovih-331632_.html"><b>"Хаббл"</b></a> одержали знімок галактики NGC 3175, яка розташовується на відстані 50 мільйонів світлових років від Землі в сузір'ї Насоса. Як повідомляється на <a href="https://spacetelescope.org/images/potw1949a/">сайті обсерваторії,</a> в ній можна побачити яскраві плями газу, темні лінії пилу, яскраве ядро і рукава, що з'єднуються.</p>
      <p>Галактика є частиною групи NGC 3175, яка містить в собі декілька крупних спіральних галактик і більшу кількість галактик-супутників. Подібні групи – це найбільш розповсюджені об'єднання таких об'єктів у Всесвіті. Як правило, вони включають в себе приблизно 50 галактик.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p><a href="https://dt.ua/TECHNOLOGIES/u-sviy-yuviley-habbl-zrobiv-znimok-zoryanogo-feyerverku-171001_.html"><b>Телескоп "Хаббл"</b></a> був виведений на орбіту 24 квітня 1990 року екіпажем корабля багаторазового використання "Діскавері" і з тих пір передав на Землю мільйони унікальних знімків, які значно розширили уявлення вчених про будову і походження Всесвіту. За чверть століття апарат провів 1,2 мільйона цільових спостережень за 38 тисячами космічних об'єктів, на підставі яких було підготовлено близько 13 тисяч наукових праць. За словами експертів, "це робить його одним з найбільш ефективних наукових інструментів в історії".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>