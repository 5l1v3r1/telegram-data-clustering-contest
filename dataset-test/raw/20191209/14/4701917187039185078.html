<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/ruska-vojna-tehnika-nema-konkurenciju-rusija-nastavlja-da-isporucuje-americi-raketne-motore/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T14:13:00+00:00"/>
    <meta property="og:title" content="РУСКА ВОЈНА ТЕХНИКА НЕМА КОНКУРЕНЦИЈУ! Русија наставља да испоручује Америци ракетне моторе!"/>
    <meta property="og:description" content="Руска компанија за производњу ракетних мотора „Енергомаш“ (део „Роскосмоса“) ускоро ће испоручити Сједињеним Америчким Државама четири мотора РД-181 за америчке ракете-носаче „Антарес“, саопштено је из компаније."/>
  </head>
  <body>
    <article>
      <h1>РУСКА ВОЈНА ТЕХНИКА НЕМА КОНКУРЕНЦИЈУ! Русија наставља да испоручује Америци ракетне моторе!</h1>
      <address><time datetime="2019-12-09T14:13:00+00:00">09 Dec 2019, 14:13</time> by <a rel="author">rs.sputniknews. com</a></address>
      <p>
        <b>Руска компанија за производњу ракетних мотора „Енергомаш“ (део „Роскосмоса“) ускоро ће испоручити Сједињеним Америчким Државама четири мотора РД-181 за америчке ракете-носаче „Антарес“, саопштено је из компаније.</b>
      </p>
      <p>„Представници америчке компаније ’Орбитал сајенсис корпорејшен‘ 6. децембра су потписали формуларе за испоруку наредне серије од четири мотора РД-18. Мотори ће у блиској будућности бити припремљени и послати компанији-купцу“, наводи се на сајту компаније.</p>
      <p>Истиче се да је ово друга испорука мотора РД-181 у 2019. години.</p>
      <p>У првом степену ракете „Антарес“ користе се по два мотора РД-181. Први степен ракете се производи у украјинском предузећу „Јужмаш“, док је други степен америчке производње.</p>
      <p>У децембру 2018. године компанија „Енергомаш“ је саопштила да је од јуна 2015. године испоручила у САД 17 мотора РД-181, а од тога је 12 искоришћено током шест лансирања ракета „Антарес“.</p>
      <p>У фебруару 2019. године у документима о државној набавци се наводи да компанија у 2019-2020. години планира да испоручи купцу девет мотора РД-181.</p>
      <p>НПО „Енергомаш“ производи ракетне моторе на течни погон РД-191 за ракете-носаче „Ангара“, моторе РД-180 за америчку ракету „Атлас-5“ и РД-181 за америчку ракету „Антарес“.</p>
      <p>Поред тога, компанија тренутно ради на мотору РД-171МВ за нову ракету „Сојуз-5“ („Иртиш“).</p>
      <p>Амерички војници воле Русију, а за то је крива контрола ума! Више о томе <b><a href="http://www.pravda.rs/2019/12/9/pentagon-sokirao-svet-americki-vojnici-vole-rusiju-a-za-to-je-kriva-kontrola-uma/"><b>ОВДЕ</b></a></b>.</p>
      <figure>
        <img src="http://www.pravda.rs/fileadmin/slike/2019/07/29/Mustafa.jpg"/>
      </figure>
    </article>
  </body>
</html>