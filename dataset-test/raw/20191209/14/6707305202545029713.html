<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/storie-italiane-simona-ventura-sorprende-su-nadia-toffa/664254/"/>
    <meta property="og:site_name" content="DiLei"/>
    <meta property="article:published_time" content="2019-12-09T14:29:02+00:00"/>
    <meta property="og:title" content="Storie Italiane, Simona Ventura sorprende su Nadia Toffa"/>
    <meta property="og:description" content="Simona Ventura sorprende da Eleonora Daniele raccontando del suo legame con Nadia Toffa. E a proposito del figlio aggredito afferma: “Sono miracolata”."/>
  </head>
  <body>
    <article>
      <h1>Storie Italiane, Simona Ventura sorprende su Nadia Toffa</h1>
      <h2>Simona Ventura sorprende da Eleonora Daniele raccontando del suo legame con Nadia Toffa. E a proposito del figlio aggredito afferma: "Sono miracolata"</h2>
      <address>
        <time datetime="2019-12-09T14:29:02+00:00">09 Dec 2019, 14:29</time>
      </address>
      <figure>
        <a href="https://dilei.it/vip/fotonotizia/nadia-toffa-addio-toccante-amici-colleghi-iene-instagram/626718/">
          <img src="https://dileidemosite.files.wordpress.com/2019/08/nadia-toffa.jpeg?w=2560&amp;strip=all&amp;quality=100"/>
        </a>
        <figcaption>Nadia Toffa, l’addio toccante di amici e colleghi</figcaption>
      </figure>
      <p><b>Simona Ventura</b> sorprende e commuove a <b><i>Storie Italiane</i></b> dove ha parlato di <b>Nadia Toffa</b>, la Iena scomparsa a 40 anni lo scorso agosto per un tumore.</p>
      <p>SuperSimo fa il suo ingresso nello studio di <b>Eleonora Daniele</b> dove si trova ospite <a href="https://dilei.it/vip/video/nadia-toffa-madre-racconta-ultimi-giorni-mi-diceva-la-vita-e-sacra/663156/">Margherita</a>, la mamma di Nadia. La presentatrice non è sola, al suo fianco c’è <b>Totò</b>, la cagnolina tanto amata dalla Toffa.</p>
      <p>La Ventura rivela di aver avuto la fortuna <b>di conoscere la Iena</b> con la quale si sentiva spesso in chat: “Io e lei aveva un rapporto di chat, lei mi mandava le sue canzoni ed i suoi pensieri. Mi chiedeva se mi era piaciuta a <i>Le Iene</i>: <b>mi piaceva molto questo nostro rapporto</b>. Quando mi hanno chiamato per andare a ricordarla a <i>Le Iene</i>, è stato bellissimo. Ha lottato fino all’ultimo, quando ho saputo della <a href="https://dilei.it/vip/fotonotizia/nadia-toffa-addio-toccante-amici-colleghi-iene-instagram/626718/attachment/nadia-toffa-laddio-commovente-di-amici-e-colleghi-simona-ventura/">sua morte</a> è stato bruttissimo. Ma ci ha lasciato questa grande forza e questa grande energia”. E riconosce in Nadia molti punti in comune con lei.</p>
      <p>Simona è una mamma, proprio come Margherita. E anche lei <b>ha rischiato di perdere il figlio</b>, <a href="https://dilei.it/vip/post-ventura-per-figlio-niccolo-sei-stato-coraggioso/551427/">Niccolò</a>, finito in ospedale dopo essere stato aggredito: “Mi rendo conto che <b>sono stata miracolata</b>, ho avuto la fortuna di avere ancora mio figlio”.</p>
      <p>E a proposito di come il ragazzo sta affrontando <a href="https://dilei.it/vip/simona-ventura-condannati-aggressori-figlio-niccolo-instagram/582818/">le conseguenze dell’aggressione</a>, afferma: “È andato avanti, <b>non vuole più parlare di questa cosa</b>: è molto netto e io sono d’accordo con lui, altrimenti questo destino ti fagocita in un vortice da cui non esci più. Il processo sta andando avanti e lui sta bene”.</p>
      <p>La presentatrice ha voluto ribadire anche su <a href="https://www.instagram.com/simonaventura/">Instagram</a> <b>il suo legame con Nadia,</b> condividendo sul suo profilo <b>un selfie</b> mentre tiene in braccio Totò. A commento scrive: “Ma che emozione stamattina poter tenere in braccio la tua #totò! Cara @nadiatoffa la tua presenza è ancora viva nell’anima di tutte le persone (e sono tante) che ti vogliono bene!”.</p>
      <p>Una foto tenerissima che <b>ha commosso</b> i fan della Ventura: “Povero amore dolce senza la sua padroncina”. E ancora: “Dolcezza infinita”.</p>
      <p>Con Simona Ventura in studio c’è anche <b>il compagno Giovanni Terzi</b> e la domanda sulle <a href="https://dilei.it/vip/simona-ventura-sposa-giovanni-terzi-nel-2020-e-ufficiale/657974/">nozze imminenti</a> non poteva mancare: “Ci sono persone che aspettano tantissimo tempo e persone che magari hanno dentro questo desiderio di assoluto. Questo è successo per noi sin dal primo momento. La proposta è già arrivata e la risposta anche, abbiamo <b>qualche data interessante</b> per il matrimonio…”.</p>
      <figure>
        <img src="https://dileidemosite.files.wordpress.com/2019/12/simona-ventura-nadia-toffa-instagram-1217.jpg?w=2560&amp;strip=all&amp;quality=100"/>
        <figcaption>Simona Ventura con Totò – Fonte: Instagram</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/video/alessia-marcuzzi-simona-ventura-abbraccio-iene-nadia-toffa/641305/"/>
        <a href="https://dilei.it/vip/video/nadia-toffa-instagram-addio-famiglia-ora-sei-libera/627018/"/>
        <a href="https://dilei.it/vip/video/nadia-toffa-madre-racconta-ultimi-giorni-mi-diceva-la-vita-e-sacra/663156/"/>
        <a href="https://dilei.it/vip/video/iene-ilary-blasi-sotto-accusa-assente-omaggio-nadia-toffa/641232/"/>
        <a href="https://dilei.it/vip/storie-italiane-simona-ventura-e-giovanni-terzi-insieme-in-tv-per-la-prima-volta/598690/"/>
      </related>
    </article>
  </body>
</html>