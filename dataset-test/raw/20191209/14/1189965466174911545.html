<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/262254/ypothesi-lathrothirias-stin-indonisia-katasxethikan-to-derma-mias-tigris-kai-tria-emvrya"/>
    <meta property="og:site_name" content="LiFO"/>
    <meta property="article:published_time" content="2019-12-09T14:22:00+00:00"/>
    <meta property="og:title" content="Υπόθεση λαθροθηρίας στην Ινδονησία: Κατασχέθηκαν το δέρμα μιας τίγρης και τρία έμβρυα"/>
    <meta property="og:description" content="Οι αρχές κατάσχεσαν το δέρμα μιας τίγρης της Σουμάτρας και τρία έμβρυα κατά την σύλληψη τριών λαθρεμπόρων"/>
  </head>
  <body>
    <article>
      <h1>Υπόθεση λαθροθηρίας στην Ινδονησία: Κατασχέθηκαν το δέρμα μιας τίγρης και τρία έμβρυα</h1>
      <h2>Οι αρχές κατάσχεσαν το δέρμα μιας τίγρης της Σουμάτρας και τρία έμβρυα κατά την σύλληψη τριών λαθρεμπόρων</h2>
      <address><time datetime="2019-12-09T14:22:00+00:00">09 Dec 2019, 14:22</time> by <a rel="author">NEWSROOM</a></address>
      <p>
        <b>Το δέρμα μιας <a href="https://www.lifo.gr/tags/%CE%A4%CE%AF%CE%B3%CF%81%CE%B7%CF%82">τίγρης</a> της Σουμάτρας -ένα είδος που απειλείται σε κρίσιμο βαθμό με εξαφάνιση- και τέσσερα έμβρυα κατασχέθηκαν στην <a href="https://www.lifo.gr/tags/%CE%99%CE%BD%CE%B4%CE%BF%CE%BD%CE%B7%CF%83%CE%AF%CE%B1">Ινδονησία</a> κατά τη σύλληψη τριών λαθρεμπόρων το Σαββατοκύριακο.</b>
      </p>
      <p>«Είναι ύποπτοι ότι ήθελαν να πουλήσουν το δέρμα σε συλλέκτες, όχι μόνον στην Ινδονησία», δήλωσε σήμερα στο AFP ο Έντουαρντ Χουτάπεα, ο οποίος είναι υπεύθυνος για την προστασία του περιβάλλοντος στο Πεκανμπάρου στη νήσο της Σουμάτρας.</p>
      <p>Τα οστά του ζώου είχαν ήδη τεθεί προς πώληση προηγουμένως, αναμφίβολα για να χρησιμοποιηθούν στην παρασκευή φαρμακευτικών σκευασμάτων στην Ασία.</p>
      <p>Προς το παρόν δεν έχει διευκρινιστεί σε τι θα χρησίμευαν τα έμβρυα, τα οποία συντηρούνταν σε δοχείο και προέρχονταν από άλλη τίγρη, το δέρμα της οποίας είχαν ήδη πουλήσει οι λαθρέμποροι.</p>
      <figure>
        <img src="https://www.lifo.gr/uploads/image/1576780/indonisia-tigreis-2_1.jpg"/>
      </figure>
      <p>Στους υπόπτους μπορεί να επιβληθεί ποινή κάθειρξης έως πέντε ετών.</p>
      <p>Το λαθρεμπόριο άγριων ζώων ευθύνεται για περίπου το 80% των θανάτων τίγρεων της Σουμάτρας, σύμφωνα με την TRAFFIC, μια μη κυβερνητική οργάνωση, η οποία επιτηρεί το εμπόριο άγριας πανίδας και χλωρίδας.</p>
      <p>Η τίγρη της Σουμάτρας απειλείται σε μεγάλο βαθμό με εξαφάνιση, σύμφωνα με την Διεθνή Ένωση για την Διατήρηση της Φύσης (UICN), η οποία υπολογίζει ότι μόνον 400 τίγρεις αυτού του είδους εξακολουθούν να ζουν στο φυσικό τους περιβάλλον.</p>
      <p>Με πληροφορίες από ΑΠΕ-ΜΠΕ, AFP</p>
    </article>
  </body>
</html>