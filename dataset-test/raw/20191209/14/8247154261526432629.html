<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-prodovzhuyut-rozdilyati-groshi-peredbacheni-na-angiograf"/>
    <meta property="og:site_name" content="Кременчугская газета"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="У Кременчуці продовжують розділяти гроші, передбачені на ангіограф"/>
    <meta property="og:description" content="Обладнання не буде. У Кременчуці продовжують розділяти гроші, передбачені на ангіограф."/>
  </head>
  <body>
    <article>
      <h1>У Кременчуці продовжують розділяти гроші, передбачені на ангіограф</h1>
      <address>
        <time datetime="2019-12-09T14:00:00+00:00">09 Dec 2019, 14:00</time>
      </address>
      <p>
        <b>Обладнання не буде.</b>
      </p>
      <p>У Кременчуці продовжують розділяти гроші, передбачені на ангіограф.</p>
      <p>Відповідний <a href="https://www.kremen.gov.ua/?view=projects-executive-rada-archive&amp;decision-project-period=2019-12">проект рішення міськвиконкому</a> «Про перерозподіл бюджетних асигнувань, затверджених у  місцевому бюджеті м. Кременчука на 2019 рік по галузі «Охорона здоров’я» оприлюднили на сайті Кременчуцької міської ради.</p>
      <p>Згідно з ним, пропонують перерозподілити бюджетні асигнування, затверджені у місцевому бюджеті Кременчука на 2019 рік по галузі «Охорона здоров’я», а саме: зменшити бюджетні асигнування спеціального фонду (бюджет розвитку) на суму 420 тис грн, які були заплановані для придбання ангіографічного обладнання для кардіохірургічної служби комунального некомерційного медичного підприємства «Лікарня інтенсивного лікування «Кременчуцька».</p>
      <p>І відповідно, збільшити бюджетні асигнування спеціального фонду на цю ж суму для часткової оплати проектно-кошторисної документації по об’єкту «Нове будівництво приймально-діагностичного відділення з функцією надання невідкладної інтенсивної стаціонарної допомоги» за адресою: вул. Павлова, 2, Кременчук, Полтавська обл.</p>
      <p>Варто нагадати, як пояснювала раніше заступниця головного медика міста Людмила Пономаренко, від держави не надійшли кошти на покупку ангіографа, тому від ідеї придбати це медичне обладнання відмовляються зовсім.</p>
      <p>А гроші в сумі понад 2,7 млн грн хочуть витратити на погашення оплати за тепло і виплату пільгових пенсій для працівників Кременчуцької міської дитячої лікарні.</p>
      <p>Тут варто нагадати, що для закупівлі ангіографічного обладнання (допомагає діагностувати серцево-судинні захворювання та потрібне для операцій із відновлення коронарних судин) у міському бюджеті Кременчука на 2019 рік було заплановано 10 млн грн.</p>
      <p>Закупівля мала здійснюватися на умовах співфінансування 50х50 із державного та місцевого бюджетів.</p>
      <p>Проте тепер в кременчуцьких чиновників залізобетонний аргумент використати гроші на інші цілі – гроші від держави ж не прийшли. От і перерозподіляють тепер на проект нового будівництва.</p>
      <p>Нагадаємо, <a href="https://kg.ua/news/prizupineno-finansuvannya-ryadu-miscevih-socialnih-proektiv-u-kremenchuci?fbclid=IwAR0PGaALtYTnERH_7BLXCvwalFRblP-bh5wS4_n3oDhrfyBfvhQigdy0h2U"><b>Призупинено фінансування ряду місцевих соціальних проектів у Кременчуці.</b></a></p>
      <p>
        <b><a href="https://kg.ua/news/stop-infarkt-komu-ryatuvatimut-zhittya-za-rahunok-miskoyi-programi">«Стоп інфаркт»: кому рятуватимуть життя за рахунок міської програми</a>.</b>
      </p>
      <p> </p>
      <p> </p>
      <p>Світлана Павленко</p>
    </article>
  </body>
</html>