<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907155/jonkies-anderlecht-vechten-terug-hard-blijven-werken-na-niet-selectie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T14:14:00+00:00"/>
    <meta property="og:title" content="Anderlecht-talenten vechten terug: ‘Hard blijven werken na niet-selectie’"/>
    <meta property="og:description" content="Er wordt veel gezegd en geschreven over de jonkies van RSC Anderlecht. Jeremy Doku zorgde wel weer voor gevaar tegen Sporting Charleroi."/>
  </head>
  <body>
    <article>
      <h1>Anderlecht-talenten vechten terug: ‘Hard blijven werken na niet-selectie’</h1>
      <address>
        <time datetime="2019-12-09T14:14:00+00:00">09 Dec 2019, 14:14</time>
      </address>
      <p>
        <b>Er wordt veel gezegd en geschreven over de jonkies van RSC Anderlecht. Jeremy Doku zorgde wel weer voor gevaar tegen Sporting Charleroi.</b>
      </p>
      <p>De 17-jarige Doku was niet altijd zeker van een selectie. Ook ploeggenoot Francis Amuzu viel soms naast de boot. “Maar Francis en ik hebben erg hard gewerkt toen we niet geselecteerd werden. Samen met Pär Zetterberg en Floribert Ngalula hebben we aan onze efficiëntie gewerkt”, vertelt Doku aan Het Nieuwsblad.</p>
      <p>Bij de beloften toonde Doku zich. “Ik hoop dat ik nu vertrokken ben. Zowel Vincent Kompany als Frank Vercauteren babbelde veel met mij, maar ik ben nog jong en moet nog veel leren. Het lukt nu ook al beter om te doseren. De kritiek die ik kreeg in het begin van het seizoen was logisch: ik scoorde niet en gaf geen beslissende passes. Maar daar blijf ik nu aan werken.”</p>
      <p>“Ik heb gefocust op mijn dribbels en nu begin ik op rechts ook beter en beter mijn plan te trekken”, gaat Doku verder. “Jammer dat we de drie punten niet konden thuishouden, want er volgt nog een moeilijk programma. Maar die gaan we voorbereiden zoals elke match. We blijven geconcentreerd en gefocust om zo veel mogelijk te winnen.”</p>
      <aside>Lees meer<br/><a href="https://www.voetbalprimeur.be/nieuws/907139/-ganvoula-speelt-zich-na-vertrek-bij-anderlecht-in-de-kijker-van-duitse-leider-.html?campname=highlighted-content&amp;camplink=onderaan">'Ganvoula mag na vertrek bij Anderlecht hopen op toptransfer in Bundesliga'</a></aside>
    </article>
  </body>
</html>