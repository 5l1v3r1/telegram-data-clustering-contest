<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/kaya-asci-dan-taraftara-yapilan-eziyete-tepki-h52269.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T14:16:17+00:00"/>
    <meta property="og:title" content="Kaya Aşçı'dan taraftara yapılan eziyete tepki!"/>
    <meta property="og:description" content="Samsunlular Platformu Genel Başkanı Kaya Aşçı, Samsunspor taraftarına yapılan eziyete tepkisini gösterdi."/>
  </head>
  <body>
    <article>
      <h1>Kaya Aşçı'dan taraftara yapılan eziyete tepki!</h1>
      <h2>Samsunlular Platformu Genel Başkanı Kaya Aşçı, Samsunspor taraftarına yapılan eziyete tepkisini gösterdi.</h2>
      <address><time datetime="2019-12-09T14:16:17+00:00">09 Dec 2019, 14:16</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p>
        <b><b>Kaya Aşçı</b> konu ile ilgili yaptığı açıklamada şu ifadelere yer verdi:</b>
      </p>
      <p><b>Samsun</b>lular Platformu olarak, Yeni Çorumspor – Yılport Samsunspor maçı öncesi yaşanan olayları kınıyoruz Her zaman her yerde Samsunspor’u desteklemekten geri kalmayan Büyük Samsunspor taraftarına yapılan orantısız güç kullanımını tasvip etmiyor ve şiddetle kınıyoruz.<br/><br/>Yeni Çorumspor ile hafta sonu Çorum’da oynanan maç öncesinde yaşanan talihsiz olaylar nedeniyle yaşadığımız derin üzüntüyü paylaşmak isteriz.<br/>Yılport Samsunspor yöneticilerinden aldığımız bilgilere göre; karşılaşma öncesinde taraftarlarımızdan gelen yoğun talep üzerine mevcut kontenjanın yetersiz kalacağı düşünülmüş ve ev sahibi takım yöneticileri ile temasa geçilerek kontenjanlar arttırılmıştır. Diğer taraftan Büyük Samsunspor taraftarının Çorum’da centilmence misafir edilip, rahat bir şekilde maç izlemeleri için her türlü tedbirin alınacağı ve gerekli özenin gösterileceğine dair Valilik ve Emniyet Müdürlüğünden olumlu görüş alınmıştır. Ancak maç öncesinde ve sonrasında talihsiz olaylar yaşanmış ve birçok taraftarımızın yaralanmasına neden olunmuştur.<br/>Bu Bağlamda olayların gerçek sorumlularının ortaya çıkartılıp hak ettikleri cezayı alması için Samsun’un en büyük sivil toplum kuruluşu Samsun Sivil Toplum Kuruluşları Platformu olarak tüm gelişmelerin takipçisi olduğumuzu ve taraftarımızın yanında yer aldığımızı bildirmek isteriz.<br/><br/>Samsun Sivil Toplum Kuruluşları Platformu Yönetimi adına,</p>
      <p>Genel Başkan</p>
      <p>H. Kaya AŞCI</p>
      <p><i>Son Güncelleme:</i> 09.12.2019 15:08</p>
    </article>
  </body>
</html>