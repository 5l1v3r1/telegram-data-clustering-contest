<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Potvrdjena-optuznica-protiv-trojice-carinika-zbog-uzimanja-mita/572770?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T14:27:37+00:00"/>
    <meta property="og:title" content="Potvrđena optužnica protiv trojice carinika zbog uzimanja mita"/>
    <meta property="og:description" content="SARAJEVO - Sud Bosne i Hercegovine potvrdio je optužnicu protiv Tina Kapetana, Dejana Damjanovića i Aleksandra Tucikešića koja ih tereti da su kao službena lica u institucijama BiH počinili krivično djelo primanje dara i drugih oblika koristi."/>
  </head>
  <body>
    <article>
      <h1>Potvrđena optužnica protiv trojice carinika zbog uzimanja mita</h1>
      <address><time datetime="2019-12-09T14:27:37+00:00">09 Dec 2019, 14:27</time> by <a rel="author">N.N.</a></address>
      <p>SARAJEVO - Sud Bosne i Hercegovine potvrdio je optužnicu protiv Tina Kapetana, Dejana Damjanovića i Aleksandra Tucikešića koja ih tereti da su kao službena lica u institucijama BiH počinili krivično djelo primanje dara i drugih oblika koristi.</p>
      <p>U optužnici se navodi da su Kapetan i Damjanović kao saradnici - carinici u Carinskom referatu na graničnom prelazu Gradiška, a Aleksandar Tucikešić kao viši stručni saradnik - vođa smjene, bili pripadnici grupe organizovane radi činjenja krivičnih djela.</p>
      <p>Optužnica ih tereti da su kao službena lica u institucijama BiH počinili krivična djela zahtijevajući i primajući darove u vidu novca kako u okviru svoje funkcije ne bi izvršili ono što bi morali izvršiti, saopšteno je iz Suda BiH.</p>
      <p>Optuženima se na teret stavlja da su počinili krivično djelo udruživanje radi činjenja krivičnih djela primanje dara i drugih oblika koristi.</p>
    </article>
  </body>
</html>