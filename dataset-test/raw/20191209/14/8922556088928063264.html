<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/nydopta-tvillingpandor-charmar-berlin-5470095.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T14:28:11+00:00"/>
    <meta property="og:title" content="Nydöpta tvillingpandor charmar Berlin"/>
    <meta property="og:description" content="Tyskland Det blev två pojkar! Det avslöjade djurparken i Berlin när ett av deras senaste tillskott, två små tvillingpandor, höll sin första presskonferens."/>
  </head>
  <body>
    <article>
      <h1>Nydöpta tvillingpandor charmar Berlin</h1>
      <address><time datetime="2019-12-09T14:28:11+00:00">09 Dec 2019, 14:28</time> by <a rel="author">TT-AFP</a></address>
      <figure>
        <img src="https://img11.ntm.eu/unt/public/img/5470096/1209153008/meng-yuan-och-meng-xiang-framt?w=980&amp;h=551&amp;anchor=topcenter&amp;bgcolor=222&amp;scale=both"/>
      </figure>
      <p>Tyskland Det blev två pojkar! Det avslöjade djurparken i Berlin när ett av deras senaste tillskott, två små tvillingpandor, höll sin första presskonferens.</p>
      <p>Pandorna föddes i slutet av augusti, men i enlighet med kinesisk tradition är det först efter hundra dagar som de fått sina namn. Födseln har fått stor uppmärksamhet eftersom det är den första i sitt slag i Tyskland och pandor har notoriskt låg reproduktion.</p>
      <p>Tvillingarna har döpts till Meng Xiang och Meng Yuan. Ungarna verkade dock måttligt imponerade av pressuppbådet – den ene halvsov medan brodern vid upprepade tillfällen vände ryggen mot journalisterna.</p>
      <figure>
        <img src="https://img12.ntm.eu/unt/public/img/5470097/1209153009/de-kinesiska-pandadiplomaterna?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>BILD: Michael Sohn/AP/TT | De kinesiska pandadiplomaterna Meng Yuan och Meng Xiang.</figcaption>
      </figure>
      <p>Deras föräldrar kom till Berlin i juni 2017. Kina har monopol på jättepandor och hyr ut dem som en del av sin så kallade pandadiplomati. Djurparken betalar 13,5 miljoner euro (142 miljoner kronor) för att låna pandorna i 15 år. Och trots att Meng Xiang och Meng Yuan föddes i Berlin kommer de att behöva återlämnas till Kina.</p>
    </article>
  </body>
</html>