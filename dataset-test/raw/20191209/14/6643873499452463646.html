<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/Wbyrna/oestberg-faar-fortsatt-ikke-gaa-verdenscuprenn"/>
    <meta property="og:site_name" content="Bergens Tidende"/>
    <meta property="article:published_time" content="2019-12-09T14:17:47+00:00"/>
    <meta property="og:title" content="Østberg får fortsatt ikke gå verdenscuprenn"/>
    <meta property="og:description" content="Ingvild Flugstad Østberg nektes fortsatt å starte verdenscuprenn i langrenn. Hun er dermed ikke med i uttaket til helgens konkurranser i Davos."/>
  </head>
  <body>
    <article>
      <h1>Østberg får fortsatt ikke gå verdenscuprenn</h1>
      <h2>Ingvild Flugstad Østberg nektes fortsatt å starte verdenscuprenn i langrenn. Hun er dermed ikke med i uttaket til helgens konkurranser i Davos.</h2>
      <address><time datetime="2019-12-09T14:17:47+00:00">09 Dec 2019, 14:17</time> by <a rel="author">NTB</a></address>
      <p>Det blir den tredje verdenscuphelgen på rad uten Østberg-deltagelse. Den regjerende verdenscupvinneren oppfyller fortsatt ikke kravene i skiforbundets helseattest.</p>
      <p>«Ingvild Flugstad Østberg starter ikke i Davos, og hun er fortløpende i tett og god dialog med helseteamet», skriver Norges Skiforbund i en <a href="https://www.skiforbundet.no/langrenn/nyhetsarkiv/2019/12/uttak-langrenn---verdenscup-davos-2019/">pressemelding</a>.</p>
      <p>Astrid Uhrenholdt Jacobsen blir heller ikke med til Davos. Medisinstudenten har fått fri for å ha eksamen.</p>
      <p>Ellers stiller Norge en sterk og bred tropp til rennene med alle stjernene på plass. Det skal gås sprint lørdag og 10/15 kilometer fristil søndag i Davos.</p>
      <p>
        <a href="https://www.bt.no/sport/i/wPJWqG/haaland-foer-liverpool-moetet-den-stoerste-kampen-i-mitt-liv">Les også<br/>Haaland før Liverpool-møtet: – Den største kampen i mitt liv</a>
      </p>
      <h3>Troppen:</h3>
      <p>Menn: Johannes Høsflot Klæbo (Byåsen), Emil Iversen (Varden Meråker), Martin Johnsrud Sundby (Røa), Sjur Røthe (Voss), Hans Christer Holund (Lyn), Simen Hegstad Krüger (Lyn), Didrik Tønseth (Byåsen), Finn Hågen Krogh (Tverrelvdalen), Mattis Stenshagen (Follebu), Pål Golberg (Gol), Erik Valnes (Bardufoss og omegn), Sindre Bjørnestad Skar (Bærums Verk og Hauger), Håvard Solås Taugbøl (Lillehammer).</p>
      <p>Kvinner: Therese Johaug (Nansen), Heidi Weng (BUL), Maiken Caspersen Falla (Gjerdrum), Ragnhild Haga (Åsen), Mari Eide (Øystre Slidre), Lotta Udnes Weng (Nes), Tiril Udnes Weng (Nes), Anna Svendsen (Tromsø), Ane Appelkvist Stenseth (Grong), Kari Øyre Slind (Oppdal), Anne Kjersti Kalvå (Lundamo), Magni Smedås (Lillehammer), Karoline Simpson-Larsen (Vargar).</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/dOzE6o/aa-leve-som-fattig-blant-de-rikeste"/>
        <a href="https://www.bt.no/nyheter/lokalt/i/qL8qzo/meteorologen-melder-liten-storm-og-20-millimeter-nedboer"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/3JK24X/vy-betaler-22-milliarder-for-aa-kjoere-bergensbanen-de-neste-elleve-aare"/>
        <a href="https://www.bt.no/sport/i/e8vjBl/brann-vil-hente-aasanes-stortalent"/>
        <a href="https://www.bt.no/sport/i/b5wp6e/ballspark-podkasten-her-er-huseklepps-syn-paa-branns-trenervalg"/>
      </related>
      <ol>
        <li>
          <a href="https://www.bt.no/tag/Ingvild_Flugstad_%C3%98stberg">Ingvild Flugstad Østberg</a>
        </li>
        <li>
          <a href="https://www.bt.no/tag/Langrenn">Langrenn</a>
        </li>
      </ol>
    </article>
  </body>
</html>