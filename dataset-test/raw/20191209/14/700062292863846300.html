<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/717090-dystychismenoi-oi-ergazomenoi-logo-ergasiakoy-stres-ekfovismoy-kai-avevaiothtas.html"/>
    <meta property="og:site_name" content="madata.gr"/>
    <meta property="article:published_time" content="2019-12-09T14:26:00+00:00"/>
    <meta property="og:title" content="Δυστυχισμένοι οι εργαζόμενοι λόγω εργασιακού στρες, εκφοβισμού και αβεβαιότητας"/>
    <meta property="og:description" content="Σοβαρά ψυχολογικά προβλήματα προκαλεί στους εργαζόμενους η «ζούγκλα» που έχει διαμορφωθεί στην αγορά εργασίας. Σύμφωνα με τον πρόεδρο του Εργατικού Κέντρου Ηρακλείου, λόγω πολλών παραγόντων δημιουργείται"/>
  </head>
  <body>
    <article>
      <h1>Δυστυχισμένοι οι εργαζόμενοι λόγω εργασιακού στρες, εκφοβισμού και αβεβαιότητας</h1>
      <address>
        <time datetime="2019-12-09T14:26:00+00:00">09 Dec 2019, 14:26</time>
      </address>
      <p>Σοβαρά ψυχολογικά προβλήματα προκαλεί στους εργαζόμενους η «ζούγκλα» που έχει διαμορφωθεί στην αγορά εργασίας.</p>
      <p>Σύμφωνα με τον πρόεδρο του Εργατικού Κέντρου Ηρακλείου, λόγω πολλών παραγόντων δημιουργείται ψυχική πίεση στους εργαζόμενους με αποτέλεσμα να έχουμε μια αύξηση των εργαζομένων με επισκέψεις σε ψυχολόγους και πολλές φορές σε ψυχιάτρους.</p>
      <p>Υπό τον φόβο της ανεργίας ή την απειλή της απόλυσης, πολλοί είναι εκείνοι που δοκιμάζονται στους χώρους εργασίας τους και σιωπούν ή αδυνατούν να διαχειριστούν το άγχος τους, γεγονός που αποδεδειγμένα μπορεί να οδηγήσει σε κατάθλιψη ή αγχώδεις διαταραχές, μάλιστα σε κάποιες περιπτώσεις μπορεί να οδηγήσει και σε κάποιες μορφές εξάρτησης.</p>
      <p>Ο σημερινός εργαζόμενος είναι επιφορτισμένος με πάρα πολλούς παράγοντες που του δημιουργούν έντονο στρες. «Ένας τρόπος να διαχειριστεί αυτό το στρες είναι να καταφύγει σε κάποια μορφή εξάρτησης: τα ναρκωτικά, το αλκοόλ, το τζόγο, το διαδίκτυο ή τα συνταγογραφούμενα φάρμακα» ανέφερε η υπεύθυνη της ανοιχτής δομής υποστήριξης Ηρακλείου του ΚΕΘΕΑ Μαρία Σμυρνάκη.</p>
      <p>Όπως τόνισαν οι εισηγητές της εκδήλωσης που διοργάνωσε η ΓΣΕΕ Κρήτης σε συνδυασμό με το εργατικό κέντρο Ηρακλείου, το κλειδί είναι η πληροφόρηση των εργαζομένων με στόχο την ενίσχυση κι ενδυνάμωσή τους, ώστε να ανταποκριθούν σε όποιες συνθήκες.</p>
      <p>
        <a href="https://www.neakriti.gr/article/kriti/irakleio/1562352/kriti-katathlipsi-kai-aghos-ton-ergazomenon-upo-to-fovo-tis-apolusis/?fbclid=IwAR0F0g2r3ZaySU6shVMtLnLzyYC9AQpJzsKzoATJiHfDMdT1xu3rmcVts2k"> neakriti.gr</a>
      </p>
      <figure>
        <iframe src="https://www.youtube.com/embed/foL9fRDuL3E" width="560" height="315" data-service="Youtube" scrolling="no"/>
      </figure>
    </article>
  </body>
</html>