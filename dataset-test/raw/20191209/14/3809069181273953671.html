<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1423259/h-apoysia-toy-paok-apo-ta-vraveia-toy-psat"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T14:17:15+00:00"/>
    <meta property="og:title" content="H απουσία του ΠΑΟΚ από τα βραβεία του ΠΣΑΤ"/>
    <meta property="og:description" content="Οι νταμπλούχοι Ελλάδας μπορεί τελικά να συμπεριλήφθηκαν στις τρεις κορυφαίες ομάδες για το 2019, αλλά δεν θα παραστούν στη σημερινή εκδήλωση του ΠΣΑΤ."/>
  </head>
  <body>
    <article>
      <h1>H απουσία του ΠΑΟΚ από τα βραβεία του ΠΣΑΤ</h1>
      <h2>Οι νταμπλούχοι Ελλάδας μπορεί τελικά να συμπεριλήφθηκαν στις τρεις κορυφαίες ομάδες για το 2019, αλλά δεν θα παραστούν στη σημερινή εκδήλωση του ΠΣΑΤ.</h2>
      <address><time datetime="2019-12-09T14:17:15+00:00">09 Dec 2019, 14:17</time> by <a rel="author" href="http://www.gazzetta.gr/reporter/stavros-sountoulidis" target="_blank">Σταύρος Σουντουλίδης</a></address>
      <p>Αρχικά, ο νταμπλούχος Ελλάδας ΠΑΟΚ δεν είχε συμπεριληφθεί, βάσει πολιτικής του Πανελληνίου Συνδέσμου Αθλητικού Τύπου, στις υποψηφιότητες για την ανάδειξη της κορυφαίας ομάδας του 2019.</p>
      <p>Όμως, μέσα από την ψηφοφορία οι «ασπρόμαυροι» αναδείχθηκε μέσα στην πρώτη τριάδα των καλύτερων ομάδων, καθώς αρκετά μέλη του ΠΣΑΤ τους επιβράβευσαν με την ψήφο τους για την κορυφαία από άποψη επιδόσεων χρονιά, όπου κατέκτησαν αήττητοι το πρωτάθλημα και το κύπελλο Ελλάδας φτάνοντας στο πρώτο νταμπλ της ιστορίας τους.</p>
      <p>Μάλιστα είχε αποφασιστεί από τη διοίκηση να εκπροσωπηθεί η ομάδα στη σημερινή εκδήλωση προκειμένου να τιμηθεί ο θεσμός και οι εκπρόσωποι Τύπου, που με τις ψήφους τους, τους ανέδειξαν μέσα στην πρώτη τριάδα.</p>
      <p>Όμως, από το Δ.Σ. του ΠΣΑΤ δεν στάλθηκε πρόσκληση στην ομάδα του «Δικεφάλου», καθώς έχει αποφασιστεί να μην καλούνται οι υποψήφιοι των κατηγοριών, παρά μόνο οι τελικοί νικητές, ανεπίσημα πάντα, προκειμένου να εξασφαλιστεί η παρουσία τους και να παραλάβουν τα βραβεία τους κατά τη διάρκεια της σημερινής εκδήλωσης.</p>
      <p>Προφανώς στη γιορτή για την ανάδειξη των κορυφαίων του 2019 έχει σημασία να δώσουν το «παρών» μόνο οι νικητές και όχι οι υποψήφιοι των διαφόρων κατηγοριών.  </p>
    </article>
  </body>
</html>