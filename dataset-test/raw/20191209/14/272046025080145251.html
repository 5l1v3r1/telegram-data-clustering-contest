<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339695.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T14:22:00+00:00"/>
    <meta property="og:title" content="כך תבחרו מטריה שתשמור עליכם יבשים - כיכר השבת"/>
    <meta property="og:description" content="צעידה ברחוב בימים סוערים שכאלו והגעה לבית בבגדים יבשים, דורשת בחירת מטריה שמסוגלת לעמוד ולהגן עליכם מפני רוחות וגשמים. כך תוכלו לקנות אחת שתעשה את העבודה כמו שצריך (בית וסטייל) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>כך תבחרו מטריה שתשמור עליכם יבשים - כיכר השבת</h1>
      <address>
        <time datetime="2019-12-09T14:22:00+00:00">09 Dec 2019, 14:22</time>
      </address>
      <p>כדי להגיע למחוז חפצכם בבגדים יבשים, לאחר צעידה ברחוב בימים סוערים שכאלו, נדרשת בחירת מטריה שמסוגלת לעמוד ולהגן עליכם מפני רוחות פרצים וגשמי זלעפות. תתפלאו, יש כמה קווים מנחים שיסייעו לכם בבחירת המטריה הטובה ביותר עבורכם.</p>
      <p>ראשית, התחילו בבחירת אחת ברוחב של 100 סנטימטרים מקצה לקצה. "רוחב זה יכסה אתכם לחלוטין ויבטיח שכיפת המטריה רחוקה מספיק מכם, כדי שהמים לא יטפטפו עליכם", אומר מארק דאפין, מנכ"ל חברת "בלאנט מטריות", מניו יורק. דרך קלה לבדוק דגם ספציפי ולדעת אם הוא מספיק גדול עבורכם: לעמוד מתחת למטריה ולהושיט את היד שלכם; אם קצה המטריה מגיע למקום קיפול המרפק, היא אמורה לספק לכם מחסה נאות.</p>
      <p>כשפותחים את המטריה, הבד אמור להיות מתוח לגמרי - "חופה" שנמתחת היטב מפזרת את הרוח בצורה יעילה יותר (מה שהופך אותה לפחות חשופה לשבירה). אם אתם נלחמים ברוח לעתים קרובות, מטריה היא רעיון טוב בשבילכם, מכיוון שהיא מאפשרת לסערה לעבור דרכה במקום "לרבוץ" עליה, אומר ג'ן קרפנו, מטאורולוג מאטלנטה.</p>
      <p>דרך נוספת למנוע תעופת מטריות היא לבדוק את המבנה שלהן: חפשו שמשיות שיש להן צלע אחת רציפה במרכזן וצלעות שאינן גמישות יותר מדי, מעבר לקיפול בסיסי. המשמעות היא שהמטריה תהיה פחות קומפקטית - המפרקים המתקפלים עוזרים לה להתכווץ לגודל קטן יותר - אך עמידה יותר. "עם כל שבירה במוט הראשי או בצלעות, המטריה מאבדת מעט מכוחה והיא נוטה יותר לשבירה", אומר דופין.</p>
      <p>צעד אחרון, דלגו על שלדות ממתכת ובחרו במקום זאת פיברגלס; הוא גמיש יותר ונע עם הגשם והרוח, מה שמגביר את הסיכוי לכך שיהיה פחות שביר.</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339530.html">רוצים שיאהבו את המתנות שלכם? אל תעטפו אותן יפה</a>
        </li>
        <li>
          <a href="https://www.kikar.co.il/338757.html">גאוני: משטח מחומם לעכבר שמקל על הקור</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>