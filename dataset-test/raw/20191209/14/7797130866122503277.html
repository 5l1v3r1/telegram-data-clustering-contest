<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a550870/Severnokorejski-zvanicnik-nazvao-Trampa-bezobraznim-starcem.html"/>
    <meta property="og:site_name" content="N1 Srbija"/>
    <meta property="article:published_time" content="2019-12-09T14:36:00+00:00"/>
    <meta property="og:title" content="Severnokorejski zvaničnik nazvao Trampa &quot;bezobraznim starcem&quot;"/>
    <meta property="og:description" content="Satelitske fotografije pokazuju da je Severna Koreja testirala novi motor projektila, a visoki dužnosnik Pjongjanga..."/>
  </head>
  <body>
    <article>
      <h1>Severnokorejski zvaničnik nazvao Trampa "bezobraznim starcem"</h1>
      <address>
        <time datetime="2019-12-09T14:36:00+00:00">09 Dec 2019, 14:36</time>
      </address>
      <p>Satelitske fotografije pokazuju da je Severna Koreja testirala novi motor projektila, a visoki dužnosnik Pjongjanga nazvao je Donalda Trampa "bezglavim i bezobraznim starcem".</p>
      <p>Potpredsednik vladajuće stranke Kim Jong Čol opisao je Trampa kao nestrpljivog, pa ga je napao zbog njegove retorike. Čol je upozorio da bi vođa Severne Koreje Kim Džong un mogao da promeniti svoj stav o Donaldu Trampu ako on nastavi s "neprikladnim i visokorizičnim rečima i izrazima". On je mislio na Trampov nedeljni komentar da vođa Severne Koreje "može previše da izgubi".</p>
      <p>Ti komentari ukazuju da je Tramp "starac lišen strpljenja", rekao je potpredsednik Radničke partije Koreje. "Pošto je on tako bezglav i bezobrazan starac, vreme kada ga nećemo moći zvati drugačije nego 'senilnom osobom' moglo bi opet nastupiti", dodao je. "Nemamo više šta da izgubimo", poručio je Čol.</p>
      <p>Severna Koreja je u nedelju izvela, kako su rekli, "vrlo važan" test u poligonu za lansiranje projektila Sohae.</p>
      <p>Komercijalne satelitske fotografije Planet Labsa, napravljene u nedelju, pokazuju vozila i opremu verojatno korišćenu u testiranju motora projektila, rekao je Džefri Luis, derektor Istočnoazijskog programa za neproliferaciju na Institutu međunarodnih studija Midlberiju u Kaliforniji.</p>
      <p>Tenzije rastu posljednjih nekoliko nedelja jer je Pjongjang sproveo niz testiranja novog oružja.</p>
      <p>Nakon opasnog porasta napetosti, Sjedinjene Države i Severna Koreja su pokrenuli dijalog nakon istorijskog susreta dvojice lidera u junu 2018. u Singapuru.</p>
      <p>Ali drugi sastanak na vrhu, u februaru u Hanoju, nije bio uspešan i pregovori su od tada u zastoju.</p>
      <p>Dok su razgovori o severnokorejskom nuklearnom programu između Vašingtona i Pjongjanga zapali u ćorsokak, Sjeverna Koreja je dala rok do kraja decembra Sjedinjenim Državama da joj ponude novi sporazum.</p>
    </article>
  </body>
</html>