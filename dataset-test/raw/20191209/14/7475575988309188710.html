<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/trabzonda-internet-uzerinden-sahte-kimlik-satan-firari-hukumlu-yakalandi-h703587.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T14:45:05+00:00"/>
    <meta property="og:title" content="Trabzon'da internet üzerinden sahte kimlik satan firari hükümlü yakalandı"/>
    <meta property="og:description" content="TRABZON (AA) - Trabzon'da internet üzerinden sahte kimlik satarak dolandırıcılık yaptığı öne sürülen ve 15 yıl kesinleşmiş hapis cezası bulunan firari hükümlü yakalandı.Alınan bilgiye göre, İl Emniyet Müdürlüğü Siber Suçlarla..."/>
  </head>
  <body>
    <article>
      <h1>Trabzon'da internet üzerinden sahte kimlik satan firari hükümlü yakalandı</h1>
      <h2>TRABZON (AA) - Trabzon'da internet üzerinden sahte kimlik satarak dolandırıcılık yaptığı öne sürülen ve 15 yıl kesinleşmiş hapis cezası bulunan firari hükümlü yakalandı.Alınan bilgiye göre, İl Emniyet Müdürlüğü Siber Suçlarla...</h2>
      <address>
        <time datetime="2019-12-09T14:45:05+00:00">09 Dec 2019, 14:45</time>
      </address>
      <p><b>TRABZON</b> (AA) - Trabzon'da internet üzerinden <b>sahte kimlik</b> satarak dolandırıcılık yaptığı öne sürülen ve 15 yıl kesinleşmiş hapis cezası bulunan firari hükümlü yakalandı.</p>
      <p>Alınan bilgiye göre, İl Emniyet Müdürlüğü Siber Suçlarla Mücadele Şubesi ekipleri, Ortahisar ilçesinde yaşayan G.E'nin internet sitesi üzerinden sahte kimlik satarak dolandırıcılık yaptığını tespit etti.</p>
      <p>Ekipler, hükümlüyü evine düzenlediği <b>operasyon</b>da gözaltına aldı.</p>
      <p>Evde yapılan aramada bir cep telefonu, bir dizüstü bilgisayar, iki harici disk, bir flash bellek, iki SIM kart, 3 DVD, 9 manyetik şeritli kart, 13 sahte kimlik, üzerinde Türkiye Cumhuriyeti ibaresi bulunan 3 kabartmalı yüzük, çok sayıda vesikalık fotoğraf, fatura, teslim belgesi, fiş ve belgeler ele geçirildi.</p>
      <p>G.E'nin 15 yıl kesinleşmiş hapis cezasının bulunduğu, 2013 yılından beri sahte kimliklerle gizlendiği belirlendi.</p>
    </article>
  </body>
</html>