<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813672/%D8%AC%D8%A7%DB%8C-%D8%AE%D8%A7%D9%84%DB%8C-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AF%D8%B1-%D9%85%D9%86%D8%B7%D9%82%D9%87-%D9%81%D9%86%DB%8C-%D8%A7%D8%B3%D8%AA%D9%82%D9%84%D8%A7%D9%84"/>
    <meta property="og:site_name" content="ایسنا"/>
    <meta property="article:published_time" content="2019-12-09T14:56:35+00:00"/>
    <meta property="og:title" content="جای خالی استراماچونی در منطقه فنی استقلال"/>
    <meta property="og:description" content="دیدار استقلال و پیکان تحت‌الشعاع اعتراض استقلالی‌ها به وزیر ورزش قرار گرفت."/>
  </head>
  <body>
    <article>
      <h1>جای خالی استراماچونی در منطقه فنی استقلال</h1>
      <address><time datetime="2019-12-09T14:56:35+00:00">09 Dec 2019, 14:56</time> by <a rel="author">محمدامین شهسواری</a></address>
      <p>دیدار استقلال و پیکان تحت‌الشعاع اعتراض استقلالی‌ها به وزیر ورزش قرار گرفت.</p>
      <p>به گزارش ایسنا، استقلال و پیکان امروز (دوشنبه) در چارچوب هفته چهاردهم لیگ برتر به مصاف هم رفتند که نیمه نخست این دیدار با تساوی یک بر یک دو تیم به پایان رسید. حواشی نیمه نخست به شرح زیر است:</p>
      <p>- حدود ۱۰ هزار تماشاگر برای دیدن این بازی به ورزشگاه آزادی آمدند.</p>
      <p> - هواداران استقلال پیش از آغاز دیدار، بدون توقف علیه فتحی، زرینچه و سلطانی‌فر شعار دادند اما پس از شروع بازی برای دقایقی تیم‌شان را تشویق کردند.</p>
      <p>- در غیاب استراماچونی در اغلب دقایق بازی هیچکس از کادر استقلال به کنار زمین نمی‌آمد تا تیم را هدایت کند. فقط یکی، دو مرتبه بهزاد غلامپور برای گفتن نکاتی به کنار زمین آمد.</p>
      <p> • خط دفاع استقلال در این دیدار از تمرکز بسیار پایینی برخوردار بود و چندین بار از مهاجمان پیکان جاماندند که باعث شد استقلال یک گل دریافت کند و یک پنالتی به پیکان بدهد. البته پنالتی پیکان توسط حسینی مهار شد.</p>
      <p> • حوالی دقیقه ۳۰ مدافع پیکان در حالتی نامتعادل به دروازه‌بان تیم‌شان پاس داد که او هم با دست توپ را جمع کرد با این حال داور خطایی اعلام نکرد تا اعتراض استقلالی‌ها را به همراه داشته باشد.</p>
      <p>انتهای پیام</p>
    </article>
  </body>
</html>