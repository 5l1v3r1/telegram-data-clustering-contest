<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/lereszegedett-mosomedve-boklaszott-egy-nemetorszagi-karacsonyi-vasarban/188232"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="Lerészegedett mosómedve bóklászott egy németországi karácsonyi vásárban"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Lerészegedett mosómedve bóklászott egy németországi karácsonyi vásárban</mark>
      </h1>
      <address><time datetime="2019-12-09T14:00:00+00:00">09 Dec 2019, 14:00</time> by <a rel="author">Bors</a></address>
      <p>A szőrös négylábú teljesen bevette az erfurti karácsonyi vásárt, ahol az asztalon hagyott maradék forralt boroktól alaposan benyakalva randalírozott. A mosómedve tagadhatatlanul leitta magát, és dülöngélve indult útjára, eközben aztán kisebb összetűzésbe is került egy nő cipőivel. Miután lerendezték a dolgot, a bekarmolt állat ledőlt, vagy inkább kidőlt egy épület mellett, ahol szundikált egyet.</p>
      <figure>
        <img src="http://media.borsonline.hu/cikk/20/193890/big-lead/650x360/2046454_pexels-photo-1.jpg"/>
        <figcaption>© Illusztráció/Pexels</figcaption>
      </figure>
      <p>Ezután nem sokkal a rendőrség emberei is megérkeztek, akik szonda nélkül is könnyedén megállapították, hogy az állat ittas. Végül a tűzoltók vitték egy menhelyre, ahol a másnaposságát nyugodt körülmények között heverhette ki.</p>
      <h3>Frissítve</h3>
      <p>A korábbi hírekkel szemben kiderült: a mosómedve ügyét egy vadásznak adták ki a német hatóságok, aki az állatot nem egy menhelyre vitte, hanem lelőtte, írja a <a href="https://444.hu/2019/12/09/dramai-fordulat-lelottek-a-reszeg-erfurti-mosomedvet">444</a> a Deutche Welle frissítése alapján.</p>
      <p>
        <a href="https://www.dw.com/en/drunken-raccoon-staggers-through-german-christmas-market-passes-out/a-51579948">(via)</a>
      </p>
    </article>
  </body>
</html>