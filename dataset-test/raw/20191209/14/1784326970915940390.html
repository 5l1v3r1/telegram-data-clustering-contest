<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/billie-eilish-jimmy-kimmel-durvan-lejaratta/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T14:12:00+00:00"/>
    <meta property="og:title" content="Billie Eilish szerint Jimmy Kimmel durván lejáratta őt"/>
    <meta property="og:description" content="Szerinte direkt húzta csőbe a műsorvezető..."/>
  </head>
  <body>
    <article>
      <h1>Billie Eilish szerint Jimmy Kimmel durván lejáratta őt</h1>
      <h2>Szerinte direkt húzta csőbe a műsorvezető…</h2>
      <address><time datetime="2019-12-09T14:12:00+00:00">09 Dec 2019, 14:12</time> by <a rel="author">Mádi Virág</a></address>
      <p>Előző héten már beszámoltunk arról, hogy Billie Eilish-t <b>Jimmy Kimmel meghívta a beszélgetős műsorába, ahol nagyon beégett a sztárcsaj</b>. A műsorvezető ugyanis a <a href="https://cosmopolitan.hu/szepseg/2019/12/04/kiakadt-a-net-billie-eilish-re/">Van Halenről kérdezte és a Billie-nek gőze sem volt</a> arról, hogy az micsoda. A zenekar dühös rajongói a Twitteren szedték szét a mindössze 17 éves énekesnőt azért, mert nem ismer egy ’70-es évekbeli heavy metal bandát. A sztár most <b>teljesen kiakadt Jimmy-re</b>, ugyanis szerinte direkt húzta őt csőbe ezzel a kérdésével…</p>
      <p>A hétvégén <b>Billie egy díjat nyert a Variety’s Hitmakers eseményen</b>. A beszédében pedig szinte mindenki biztos abban, hogy <b>a Jimmy Kimmeles botrányra utalt</b>. <i>„Nagyon köszönöm a díjat Variety. Köszönöm, hogy nem akartok butának beállítani, mint mindenki más a TV-ben…”</i>– mondta Billie, mikor átvette a díjat. Szerinted is egyértelműen a műsorvezetőnek szánta a beszólást?</p>
      <p>Egyébként a sztár annyira örült a díjnak, hogy <b>még az Instáján is köszönetet mondott</b>. Illetve megmutatta a teljes szettet, amit a gálán viselt. Egy virágos együttesben jelent, ami teljesen tükrözi a stílusát, illetve egy kristályos Gucci sneakerrel dobta fel az egészet. Sőt, még a beszédének egy részletét is feltöltötte az Instára, ha esetleg valaki lemaradt volna róla.</p>
      <figure>
        <embed-post data-src="https://www.instagram.com/p/B5y93JzlqRw" data-service="Instagram"/>
      </figure>
    </article>
  </body>
</html>