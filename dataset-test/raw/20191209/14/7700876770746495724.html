<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/12/09/a-catania-la-presentazione-dellhappening-della-solidarieta/153549/"/>
    <meta property="og:site_name" content="VITA"/>
    <meta property="article:published_time" content="2019-12-09T14:43:00+00:00"/>
    <meta property="og:title" content="A Catania la presentazione dell'Happening della Solidarietà"/>
    <meta property="og:description" content="Mancano pochi giorni al via della ventesima edizione dell'evento ormai consolidato al Sud Italia sul Terzo Settore. Quest’anno sarà uno degli eventi &quot;Towards&quot; di “Economy of Francesco” l’appuntamento di Assisi con cui il Santo Padre ha invitato 500 giovani economisti e imprenditori a lavorare per costruire un’economia più giusta. Domani la conferenza stampa di presentazione"/>
  </head>
  <body>
    <article>
      <h1>A Catania la presentazione dell'Happening della Solidarietà</h1>
      <address><time datetime="2019-12-09T14:43:00+00:00">09 Dec 2019, 14:43</time> by <a rel="author">Redazione</a></address>
      <p>
        <b>Mancano pochi giorni al via della ventesima edizione dell'evento ormai consolidato al Sud Italia sul Terzo Settore. Quest’anno sarà uno degli eventi "Towards" di “Economy of Francesco” l’appuntamento di Assisi con cui il Santo Padre ha invitato 500 giovani economisti e imprenditori a lavorare per costruire un’economia più giusta. Domani la conferenza stampa di presentazione</b>
      </p>
      <p><b>Domani, martedì 10 dicembre alle ore 10.30, nella Sala Giunta di Palazzo degli Elefanti, si terrà la presentazione del 20° Happening della Solidarietà</b>, l’evento più significativo del Meridione d’Italia su Welfare e Terzo Settore, promosso e organizzato dal Consorzio Sol.Co. – Rete di Imprese Sociali Siciliane con il contributo di Fondazione Ebbene.</p>
      <p><b>Palcoscenico di Happening torna ad essere Catania, dove il 12 e il 13 dicembre, negli spazi di </b><b>Zō Centro Culture contemporanee</b>, le voci più prestigiose del panorama nazionale a dialogo con amministratori, cooperatori e cittadini si confronteranno su “<b>Economie circolari: luoghi e persone al centro”</b>. Questo il filo rosso della nuova edizione che aprirà una lente di ingrandimento sulla diffusione di un’economia che rimetta al centro luoghi e persone, contaminando più ambiti d’azione e rinnovando energie e talenti, anche quelli apparentemente non utilizzabili.</p>
      <p>Con quattro sessioni in programma, l’Happening offrirà occasioni di formazione e confronto sul prezioso ruolo del Terzo Settore nello sviluppo di nuove forme di <b>democrazia partecipativa</b>, sulla <b>comunicazione sociale </b>capace di “impattare” e sugli strumenti, come il <b>budget di salute</b>, che garantiscono l’adeguamento di politiche sanitarie. Ampio spazio ai giovani, a loro Happening offrirà l’occasione di dialogare con esperti del settore per tracciare una <b>nuova economia civile.</b></p>
      <p><b>All’interno dell’edizione 2019, "Venti di Happening", l’aperitivo solidale i cui proventi saranno destinati al progetto “La Cucina di Andos”</b>, spazio ideato dal Comitato catanese dell’Associazione Nazionale Donne Operate al Seno, che fungerà da laboratorio formativo/informativo per educare le donne operate di tumore al seno a seguire una corretta alimentazione per ridurre i casi di recidiva della malattia.</p>
      <p>Happening ospiterà inoltre il tour nazionale di <b>Hackathon d’innovazione sostenibile</b>, promosso da <i>NeXt - Nuova Economia X Tutti </i>e organizzato a Catania con il contributo del Consorzio Sol.Co. e Fondazione Ebbene. Per due giorni, gli aspiranti startupper avranno la possibilità di seguire un percorso di formazione concreto e sperimentare idee progettuali sostenibili.</p>
      <p>Presente il Sindaco di Catania Salvo Pogliese che ha concesso il Patrocinio all’iniziativa; a presentare l’evento il Presidente del Consorzio Sol.Co. Sergio Modello.</p>
      <p>
        <i>Happening è realizzato con il sostegno di Fondazione Ebbene main Sponsor, Certiquality, Foncoop, Servizi PA e con il gratuito patrocinio della Regione Siciliana, del Comune di Catania e dell’Università degli Studi di Catania.</i>
      </p>
      <related>
        <h4>Contenuti correlati</h4>
        <a href="http://www.vita.it/it/article/2019/11/28/a-catania-torna-lhappening-della-solidarieta/153432/"/>
      </related>
    </article>
  </body>
</html>