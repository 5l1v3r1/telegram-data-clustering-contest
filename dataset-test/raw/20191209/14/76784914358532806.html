<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/techtud/2019/12/09/civil_szervezetek_nyilt_level_karbonsemlegesseg/"/>
    <meta property="og:site_name" content="Index.hu"/>
    <meta property="article:published_time" content="2019-12-09T14:42:00+00:00"/>
    <meta property="og:title" content="A karbonsemlegesség elutasítása gazdasági és társadalmi problémákhoz vezethet"/>
    <meta property="og:description" content="Nyílt levélben kérik a civilek a magyar, cseh és lengyel miniszterelnököt, hogy vétó helyett támogassa a karbonsemlegességet."/>
  </head>
  <body>
    <article>
      <h1>A karbonsemlegesség elutasítása gazdasági és társadalmi problémákhoz vezethet</h1>
      <address><time datetime="2019-12-09T14:42:00+00:00">09 Dec 2019, 14:42</time> by <a rel="author" href="https://index.hu/szerzo/juhasz_edina" target="_blank">Juhász Edina</a></address>
      <p>Nyílt levélben kérik közép- és kelet-európai zöld civil szervezetek az eddig vétózó magyar, cseh és lengyel miniszterelnököt, hogy az Európai Tanács december 12-13-i ülésén támogassák az Európai Unió legkésőbb 2050-ig szóló karbonsemlegességi célját.</p>
      <p>A levélben a csatlakozó civil szervezetek  <a href="https://mtvsz.hu/regios_szervezetek_a_karbonsemlegessegert">azt írják</a> , hogy a karbonsemleges gazdaságra való áttérés társadalmi és gazdasági szempontból is számos előnnyel jár, növeli a versenyképességet, energiabiztonságunkat és javít az életminőségen. Míg a tétlenség szerintük tovább súlyosbíthatja a már meglévő társadalmi és gazdasági problémákat. </p>
      <blockquote>Az éghajlatváltozás negatív hatásai jelenleg is gazdasági és üzleti veszteségekhez vezetnek – főként olyan családi vállalkozásokat érintenek, amelyek nem rendelkeznek elegendő forrással a felmerülő problémák kezelésére. Emellett az energiaszegénység és a tiszta energiához való társadalmilag méltányos hozzáférés hiánya súlyosbítja a légszennyezést is. Az éghajlatváltozás következtében az egyre gyakoribb szélsőséges időjárási események Európaszerte vízhiányt, aszályokat, emelkedő élelmiszerárakat és a biztonságunkat fenyegető más veszélyeket idéznek elő</blockquote>
      <p>– áll a levélben, ami magyar nyelven <a href="https://mtvsz.hu/dynamic/energia_klima/karbonsemlegesseg_level_cee_2019dec6.pdf">innen</a> érhető el. </p>
    </article>
  </body>
</html>