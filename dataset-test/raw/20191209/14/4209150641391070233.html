<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Poslanici-NS-RS-o-Prijedlogu-Budzeta-i-ekonomskim-reformama-16-decembra/572768?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T14:18:38+00:00"/>
    <meta property="og:title" content="Poslanici NS RS o Prijedlogu Budžeta i ekonomskim reformama 16. decembra"/>
    <meta property="og:description" content="BANJALUKA - Osma Posebna sjednica Narodne skupštine Republike Srpske biće održana u ponedjeljak, 16. decembra sa početkom u 12 sati, odlučio je danas Kolegijum parlamenta Srpske."/>
  </head>
  <body>
    <article>
      <h1>Poslanici NS RS o Prijedlogu Budžeta i ekonomskim reformama 16. decembra</h1>
      <address><time datetime="2019-12-09T14:18:38+00:00">09 Dec 2019, 14:18</time> by <a rel="author">S.L.</a></address>
      <p>BANJALUKA - Osma Posebna sjednica Narodne skupštine Republike Srpske biće održana u ponedjeljak, 16. decembra sa početkom u 12 sati, odlučio je danas Kolegijum parlamenta Srpske.</p>
      <p>Kolegijum je, na prijedlog Vlade Republike Srpske, usvojio Prijedlog dnevnog reda na kojem se nalazi sedam tačaka.</p>
      <p>Tako će se na Dnevnom redu osme Posebne sjednice pohitnom postupku naći naći Prijedlog Programa ekonomskih reformi Republike Srpske za period 2020-2022. godina, Prijedlog Budžeta Republike Srpske za 2020. godinu, Prijedlog zakona o izvršenju Budžeta Republike Srpske za 2020. godinu, te Prijedlog zakona o izmjenama Zakona o doprinosima.</p>
      <p>Poslanici će takođe razmatrati i Prijedlog odluke o iznosu garancija koje može izdati Republika Srpska u 2020. godini, Prijedlog odluke o dugoročnom zaduživanju Republike Srpske u 2020. godini, kao i Prijedlog odluke o kratkoročnom zaduživanju Republike Srpske emisijom trezorskih zapisa za 2020. godinu.</p>
    </article>
  </body>
</html>