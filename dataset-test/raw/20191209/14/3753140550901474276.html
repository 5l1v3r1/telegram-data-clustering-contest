<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/zelenskyy_pidpysav_ostanniy_zakon_potribnyy_dlya_viddilennya_gts"/>
    <meta property="og:site_name" content="espreso.tv"/>
    <meta property="article:published_time" content="2019-12-09T14:48:00+00:00"/>
    <meta property="og:title" content="Зеленський підписав останній закон, потрібний для відділення ГТС"/>
    <meta property="og:description" content="Президент України Володимир Зеленський підписав останній закон, необхідний для завершення процесу створення незалежного оператора газотранспортної системи згідно з європейськими правилами"/>
  </head>
  <body>
    <article>
      <h1>Зеленський підписав останній закон, потрібний для відділення ГТС</h1>
      <address>
        <time datetime="2019-12-09T14:48:00+00:00">09 Dec 2019, 14:48</time>
      </address>
      <p>Президент України <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> підписав останній закон, необхідний для завершення процесу створення незалежного оператора газотранспортної системи згідно з європейськими правилами</p>
      <p>Про це <a href="https://president.gov.ua/news/prezident-pidpisav-ostannij-zakon-neobhidnij-dlya-zavershenn-58793">повідомляє</a> Офіс президента.</p>
      <p>Цей закон був останнім кроком, необхідним для завершення процесу анбандлінгу "Нафтогазу".</p>
      <p>Закон “Про внесення змін до розділу ХХ “Перехідні положення” Податкового кодексу України щодо створення умов для забезпечення виконання зобов'язань України з відокремлення діяльності з транспортування природного газу” № 314-ІХ Верховна Рада ухвалила 3 грудня 2019 року.</p>
      <p>Згідно з законом, до 1 січня 2022 року визначається за касовим методом дата виникнення податкових зобов’язань/податкового кредиту за операціями з постачання юридичній особі майна, що не перебуває у державній або комунальній власності, і яке використовується для забезпечення транспортування природного газу магістральними газопроводами та діяльності оператора ГТС.</p>
      <p>“Тимчасово, до 1 січня 2021 року, не вважаються постачанням товарів (послуг) операції з надання (передачі) та повернення за договором позики природного газу, що використовується для забезпечення діяльності з транспортування природного газу магістральними газопроводами", - йдеться у повідомленні.</p>
      <p> </p>
    </article>
  </body>
</html>