<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/hitech/2019/12/09/cina-stop-pc-e-software-esteri-nel-2022_138acd15-7186-4bcf-9fc2-dd483fa83f42.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T14:38:35+00:00"/>
    <meta property="og:title" content="Cina abolirà computer e software esteri entro il 2022"/>
    <meta property="og:description" content="E' la risposta al sabotaggio Usa verso la tecnologia di Huawei (ANSA)"/>
  </head>
  <body>
    <article>
      <h1>Cina abolirà computer e software esteri entro il 2022</h1>
      <h2>E' la risposta al sabotaggio Usa verso la tecnologia di Huawei</h2>
      <address><time datetime="2019-12-09T14:38:35+00:00">09 Dec 2019, 14:38</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2011/4/16/ebe0874182fb019980754c75c024d008_467788.jpg"/>
          <figcaption>Cina abolirà computer e software esteri entro il 2022<cite>RIPRODUZIONE RISERVATA © Copyright ANSA/ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2012/11/27/1abd5f05ad69ffd55b56bd1aa586154b.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>La Cina ordina la rimozione "dei computer e dei software esteri entro il 2022": lo riporta il Financial Times che dà conto dell'"editto del governo cinese per spingere gli enti pubblici ad adottare kit nazionali", dando un "colpo ad Hp, Dell e Microsoft" in risposta al sabotaggio dell' amministrazione di Trump all'uso di tecnologia cinese negli Usa, tra cui quella di Huawei.</p>
      <p>Pechino, nella ricostruzione del quotidiano della City, ha disposto che tutte le istituzioni pubbliche e gli uffici che fanno capo al governo eliminino computer e software stranieri per sostenere lo sviluppo delle tecnologie domestiche con un piano graduale, ma serrato, che prevede un primo taglio del 30% entro il 2020, del 50% nel 2021 e del residuo 20% nel 2022.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>