<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523113-recke-banky-v-euforii-spolehaji-se-na-hercula/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T14:24:04+00:00"/>
    <meta property="og:title" content="Řecké banky v euforii. Spoléhají se na Hercula"/>
    <meta property="og:description" content="Po deseti letech smutku se v Aténách začíná objevovat nový pocit euforie. Řecká burza cenných papírů letos bude mít nejlepší výkon ze všech světových burz."/>
  </head>
  <body>
    <article>
      <h1>Řecké banky v euforii. Spoléhají se na Hercula</h1>
      <address><time datetime="2019-12-09T14:24:04+00:00">09 Dec 2019, 14:24</time> by <a rel="author">Patria</a></address>
      <p>
        <b>Po deseti letech smutku se v Aténách začíná objevovat nový pocit euforie. Řecká <a href="https://akcie-cz.kurzy.cz/burza/">burza cenných papírů</a> letos bude mít nejlepší výkon ze všech světových burz. Investoři věří novému premiérovi Kyriakosovi Mitsotakisovi splní svůj slib přilákat zahraniční <a href="https://www.kurzy.cz/investice/">investice</a> a podpořit růst.</b>
      </p>
      <p>Hvězdami jsou <a href="https://akcie-cz.kurzy.cz/">akcie</a> bank, jejichž hodnota se za méně než 12 měsíců téměř zdvojnásobila. Politici a finančníci věří, že našli na špatnými půjčkami zamořený bankovní systém zázračný lék. Schéma nazvané Projekt Hercules, vytvořené podle italského plánu „GACS“, zahrnuje komplikovanou kombinaci sekuritizace a státních záruk.</p>
      <p>Hercules nepochybně pomůže bankám zajistit si lepší cenu, díky tomu, že je zbaví svých nesplácených <a href="https://www.kurzy.cz/hypoteky/">úvěrů</a> a urychlí tak oddalovanou čistku. Vytváří však riziko pro daňové poplatníky, kteří dostanou tučný účet, pokud věci nepůjdou podle plánu. Vláda musí však musí nadále usilovat o reformování svých zákonů o platební neschopnosti. Pouze to by totiž dokázalo zvýšit hodnotu zástavy přislíbené bankám a umožnit dlužníkům pokračovat ve splácení.</p>
      <p>Řecké banky mají po hospodářské krizi naloženo asi 75 miliard <a href="https://www.kurzy.cz/kurzy-men/nejlepsi-kurzy/EUR-euro/">EUR</a> nesplácených <a href="https://www.kurzy.cz/hypoteky/">úvěrů</a>. Tato ohromující částka (odpovídající přibližně 40 % celkových <a href="https://www.kurzy.cz/hypoteky/">úvěrů</a> země) snižovala cenu <a href="https://akcie-cz.kurzy.cz/">akcií</a> a ztěžovala bankám poskytovat <a href="https://www.kurzy.cz/hypoteky/">úvěry</a> podnikům a spotřebitelům. Celá léta se politici a bankéři rozmýšleli nad tím, co dělat. Čelili totiž dvěma protichůdným problémům: evropská pravidla pro státní podporu zakazují vládám zbavovat se špatných <a href="https://www.kurzy.cz/pujcky/">půjček</a> za nadsazené ceny; ale banky, které je likvidují za příliš nízké ceny, si mohou ve svých rozvahách vytvořit díru.</p>
      <p>Nyní Mitsotakisova vláda říká, že vydá záruky až za 12 miliard <a href="https://www.kurzy.cz/kurzy-men/nejlepsi-kurzy/EUR-euro/">EUR</a>, které banky mohou použít při spojování svých špatných <a href="https://www.kurzy.cz/pujcky/">půjček</a> a jejich následného rozporcování podle rizikovosti – tj. v procesu zvaném sekuritizace. Řecký stát zaručí „seniorní“ tranše, zatímco tranše „mezanin“ a „junior“ budou chráněny méně. Seniorní tranše si banky plánují ve svých rozvahách ponechat, ostatní budou prodány nebo distribuovány investorům. Mnoho z těchto <a href="https://www.kurzy.cz/pujcky/">půjček</a> bylo označeno jako s mimořádně vysokou hodnotou. Ale protože je seniorní tranše považována za bezrizikovou, může se uvolněný kapitál lépe využít.</p>
      <p>Projekt „GACS“ znamenal pro <a href="https://www.zajezdy.cz/italie/">Itálii</a> úspěch a pomohl snížit počet nesplácených <a href="https://www.kurzy.cz/hypoteky/">úvěrů</a>. Bylo by však chybou předpokládat, že Hercules na vyřešení řeckého bankovnictví stačí sám. Nesmíme zapomenout na to, že se seniorní tranše věší na <a href="https://www.kurzy.cz/akcie-usa/h-and-r-block-inc-7440/">hrb</a> daňovým poplatníkům. Nakolik je to riskantní, bude záviset na schopnosti bank znovu získat zástavu a na <a href="https://www.kurzy.cz/makroekonomika/">ekonomice</a>. Čím rychlejší bude růst <a href="https://www.zajezdy.cz/recko/">Řecka</a>, tím pravděpodobněji budou daňoví poplatníci ušetřeni.</p>
      <p>Další obavou je, že řecký insolvenční režim je nesmírně chaotický. Existuje několik způsobů úpadku společnosti i jednotlivce, což dává prostor pro arbitráž mezi různými postupy. Nová vláda to plánuje zjednodušit, což by ale mohlo vést k veřejným protestům, když by hrozilo vystěhování majitelů domů s prodlením na hypotékách. Efektivnější insolvenční režim je však nezbytný, pokud mají banky za své nesplácené <a href="https://www.kurzy.cz/hypoteky/">úvěry</a> dostat lepší cenu.</p>
      <p>Hercules také nezbaví čtyři hlavní řecké banky rozdílů mezi sebou. Eurobank Ergasias a Alpha Bank vypadají podstatně silnější, protože prosazují ambiciózní plány na snížení své hromady nedobytných <a href="https://www.kurzy.cz/hypoteky/">úvěrů</a>. Řecká národní banka a Piraeus Bank jsou daleko za nimi, ale prozatím nepotřebují více kapitálu. Jakmile se však jejich čistky nesplácených <a href="https://www.kurzy.cz/hypoteky/">úvěrů</a> uvedou do chodu, bude jasnější, zda nebudou muset své rozvahy ještě zvýšit.</p>
      <p>V některých ohledech jsou řecké banky šťastnější než jejich evropští vrstevníci. Úrokové sazby tam jsou vyšší než kdekoli jinde v <a href="https://www.kurzy.cz/tema/eurozona/">eurozóně</a>, což bankéřům poskytuje zdravější marže. Živější <a href="https://www.kurzy.cz/makroekonomika/">ekonomika</a> by byla dalším přínosem, pokud bude nová vláda i nadále plnit své reformní závazky. Hercules však potřebuje pomoc. A byla by <a href="https://yauto.cz/skoda/">škoda</a>, kdyby jeho síla přišla vniveč.</p>
      <p>
        <i>Zdroj: Bloomberg</i>
      </p>
      <related>
        <h4>Příbuzné stránky</h4>
        <a href="https://zpravy.kurzy.cz/279614-recke-banky-eurobank-a-alpha-bank-v-pondeli-nejspis-oznami-slouceni/"/>
        <a href="https://zpravy.kurzy.cz/279669-recke-banky-eurobank-a-alpha-bank-v-pondeli-nejspis-oznami-slouceni-29-8-2011/"/>
        <a href="https://www.kurzy.cz/zpravy/377136-euforie-na-reckem-trhu/"/>
        <a href="https://www.kurzy.cz/zpravy/nazory/A-V-T-13677/"/>
        <a href="https://zpravy.kurzy.cz/211634-klienti-bank-pro-bohate-neveri-oziveni-a-spolehaji-na-hotovost/"/>
        <a href="https://zpravy.kurzy.cz/305253-investori-spolehaji-stale-mene-na-banky-do-kurzu-opet-prichazi-private-equity-a-venture-capital/"/>
        <a href="https://www.kurzy.cz/zpravy/378315-ecb-tlaci-na-recke-banky-aby-nekupovaly-recke-dluhopisy/"/>
        <a href="https://www.kurzy.cz/zpravy/376737-nowotny-ecb-recka-dohoda-vrati-banky-k-financovani-pres-ecb/"/>
        <a href="https://www.kurzy.cz/zpravy/474396-recka-centralni-banka-predstavila-plan-na-snizeni-nesplacenych-uveru-v-bilancich-bank/"/>
        <a href="https://de.kurzy.cz/banky/pobocky-bank/most/"/>
        <a href="https://www.kurzy.cz/zpravy/474396-recka-centralni-banka-predstavilap-lan-na-snizeni-nesplacenych-uveru-v-bilancich-bank/"/>
        <a href="https://www.kurzy.cz/zpravy/380537-recke-banky-maji-problem-s-kolateralem-pro-pujcky-likvidity/"/>
      </related>
    </article>
  </body>
</html>