<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4949521/zelfrijdende-autos-mercedes-en-bosch-de-weg-op-voor-tests"/>
    <meta property="og:site_name" content="Bright.nl"/>
    <meta property="article:published_time" content="2019-12-09T14:31:14+00:00"/>
    <meta property="og:title" content="Zelfrijdende auto's Mercedes en Bosch de weg op in VS"/>
    <meta property="og:description" content="De zelfrijdende auto's van Mercedes en Bosch rijden voortaan in het Amerikaanse San Jose rond voor praktijktests."/>
  </head>
  <body>
    <article>
      <h6 class="kicker">Autonoom rijden</h6>
      <h1>Zelfrijdende auto's Mercedes en Bosch de weg op in VS</h1>
      <address><time datetime="2019-12-09T14:31:14+00:00">09 Dec 2019, 14:31</time> by <a rel="author" href="https://www.bright.nl/tags/personen/bastiaan-vroegop" target="_blank">Bastiaan Vroegop</a></address>
      <p>
        <b>De zelfrijdende auto's van Mercedes en Bosch rijden voortaan in het Amerikaanse San Jose rond voor praktijktests.</b>
      </p>
      <p>De wagens zullen passagiers taxiën naar het winkelcentrum in de Californische stad, <a href="https://media.daimler.com/marsMediaSite/en/instance/ko/Mercedes-Benz-and-Bosch-start-San-Jos-pilot-project-for-automated-ride-hailing-service.xhtml?oid=45136045&amp;ls=L2VuL2luc3RhbmNlL2tvLnhodG1sP29pZD00ODM2MjU4JnJlbElkPTYwODI5JmZyb21PaWQ9NDgzNjI1OCZib3JkZXJzPXRydWUmcmVzdWx0SW5mb1R5cGVJZD00MDYyNiZ2aWV3VHlwZT10aHVtYnM!&amp;rs=0">melden</a> Mercedes en Bosch. In eerste instantie rijden meerdere modellen van de Mercedes-Benz S-Klasse rond, met achter het stuur iemand om in te grijpen bij noodsituaties.</p>
      <p>De bedrijven sleutelen al jaren aan hun autonome voertuigen, die onder andere op een testbaan in Stuttgart rondrijden. De tests in San Jose moeten de auto's voorbereiden op praktische, drukke verkeerssituaties. </p>
      <h3>Uiteindelijk geheel autonoom</h3>
      <p>Op termijn willen Mercedes en Bosch een zelfrijdsysteem met niveau 4 of 5 bouwen. Bij niveau 4 is de auto grotendeels autonoom, en bij vijf hoeft de bestuurder nooit meer wat te doen.</p>
      <p>De gemeente van San Jose is op zijn beurt blij met de nieuwe test. De stad groeit in de komende twee jaar met veertig procent, mits alle bouwplannen goed verlopen. De proef laat zien hoe zelfrijdende auto's omgaan met alle nieuwe gebieden.</p>
      <h3>Google-dochter Waymo</h3>
      <p>Mercedes en Bosch zijn niet de enigen met interesse in een zelfrijdende auto. In meerdere Amerikaanse steden rijden al autonome testvoertuigen rond, waaronder die van Google-dochter <a href="https://www.bright.nl/tags/organisaties/bedrijven/waymo">Waymo</a>. Ook Apple <a href="https://www.bright.nl/nieuws/artikel/4759161/apple-driveai-zelfrijdende-auto-project-titan-overname">sleutelt</a> in het geheim aan een eigen autosysteem.</p>
      <h3>Waarom Tesla's zelfrijdende taxi's hier niet gaan werken:</h3>
      <figure>
        <iframe src="https://www.youtube.com/embed/kMMJK4FQ8eQ" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>