<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918117.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T14:29:00+00:00"/>
    <meta property="og:title" content="وزارت ورزش: پیگیر بازگشت و ادامه فعالیت استراماچونی هستیم"/>
    <meta property="og:description" content="به گزارش الف به نقل از پایگاه خبری وزارت ورزش و جوانان، مازیار ناظمی مدیرکل روابط عمومی وزارت ورزش و جوانان با اشاره به پیگیری‌های مستمر مسعود سلطانی‌فر برای حل مشکلات سرمربی ایتالیایی تیم استقلال گفت: وزیر ورزش از شب گذشته تماس‌های متعددی با مسئولان وزارت خارجه از جمله عراقچی و همین‌طور سفیر ایتالیا در ایران داشته است و امیدواریم به‌زودی با پیگیری «جوزپه پرونه» سفیر ایتالیا از بازگشت استراماچونی و ادامه تعهدات او و همراهی با تیم استقلال خبرهای خوبی بشنویم."/>
  </head>
  <body>
    <article>
      <h1>وزارت ورزش: پیگیر بازگشت و ادامه فعالیت استراماچونی هستیم</h1>
      <address>
        <time datetime="2019-12-09T14:29:00+00:00">09 Dec 2019, 14:29</time>
      </address>
      <p>سخنگوی وزارت ورزش و جوانان گفت: با پیگیری و دستورات مسعود سلطانی‌فر با رفع موانع تحمیلی ناشی از تحریم‌ها، حقوق معوقه سرمربی ایتالیایی تیم استقلال از مسیر سیستم بانکی کشور به سرعت در اختیار وی قرار می‌گیرد.</p>
      <p>به گزارش الف به نقل از پایگاه خبری وزارت ورزش و جوانان، مازیار ناظمی مدیرکل روابط عمومی وزارت ورزش و جوانان با اشاره به پیگیری‌های مستمر مسعود سلطانی‌فر برای حل مشکلات سرمربی ایتالیایی تیم استقلال گفت: وزیر ورزش از شب گذشته تماس‌های متعددی با مسئولان وزارت خارجه از جمله عراقچی و همین‌طور سفیر ایتالیا در ایران داشته است و امیدواریم به‌زودی با پیگیری «جوزپه پرونه» سفیر ایتالیا از بازگشت استراماچونی و ادامه تعهدات او و همراهی با تیم استقلال خبرهای خوبی بشنویم.</p>
      <p>وی افزود: رضایت هواداران و ادامه روند موفقیت استقلال دغدغه خاطر و سرمایه مدیریتی وزارتخانه است و از همان لحظه اعلام خبر جدایی استراماچونی، وزیر ورزش و جوانان از مدیرعامل و هیئت مدیره خواست به سرعت برای رفع این مشکل و استمرار فعالیت سرمربی ایتالیایی اقدام کنند.</p>
      <p>سخنگوی وزارت ورزش و جوانان عنوان کرد: با پیگیری و دستورات وزیر ورزش و جوانان با رفع موانع تحمیلی ناشی از تحریم‌ها، حقوق معوقه سرمربی ایتالیایی تیم استقلال از مسیر سیستم بانکی کشور به سرعت در اختیار وی قرار می‌گیرد.</p>
      <p>ناظمی درباره شایعه استعفای مدیرعامل استقلال تهران گفت: فعلا حفظ آرامش هواداران و تیم استقلال و بازگشت آقای استراماچونی در اولویت اول است و در این مورد بعداً اطلاع رسانی می‌کنیم.</p>
    </article>
  </body>
</html>