<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/122954/brutalna-bojka-o-pokoj-w-holenderskim-roosendaal-polak-ugodzony-nozem.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T14:17:00+00:00"/>
    <meta property="og:title" content="Brutalna bójka o pokój w holenderskim Roosendaal. Polak ugodzony nożem"/>
    <meta property="og:description" content="34-letni Polak został pobity i dźgnięty nożem w holenderskim Roosendaal, gdzie pracował. Zakrwawionego mężczyznę znaleźli przechodnie."/>
  </head>
  <body>
    <article>
      <h1>Brutalna bójka o pokój w holenderskim Roosendaal. Polak ugodzony nożem</h1>
      <address>
        <time datetime="2019-12-09T14:17:00+00:00">09 Dec 2019, 14:17</time>
      </address>
      <h4>34-letni Polak został pobity i dźgnięty nożem w holenderskim Roosendaal, gdzie pracował. Zakrwawionego mężczyznę znaleźli przechodnie.</h4>
      <p>Polak został pobity oraz dźgnięty nożem, kiedy po powrocie z pogrzebu bliskiej osoby w Polsce, pojawił się przed domem w Holandii, gdzie wynajmował pokój. Okazało się, że napaści dopuścił się mężczyzna, który zajął jego lokum pod jego nieobecność.</p>
      <p>Bójka miała miejsce w niedzielę po godzinie 14. Między mężczyznami doszło do kłótni, która zakończyła się dotkliwym pobiciem Polaka przez 20-latka. Napastnik wielokrotnie skopał ofiarę a następnie ugodził nożem. Później, wraz z pomocą innych mieszkańców domu, wyrzucił Polaka na ulicę.</p>
      <p>Policję wezwali przechodnie, którzy odnaleźli napadniętego 34-latka. Ten za pośrednictwem tłumacza wyjawił służbom, kto jest sprawcą ataku. We wskazanym domu funkcjonariusze znaleźli liczne ślady krwi na ścianach. 20-latek został aresztowany. Policja wyjaśnia wszystkie okoliczności tego zdarzenia.</p>
      <footer>/ Źródło: polsatnews.pl <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/swiat/122204/zabic-zydow-brutalna-napasc-na-rabina-w-wielkiej-brytanii.html"/>
      </related>
    </article>
  </body>
</html>