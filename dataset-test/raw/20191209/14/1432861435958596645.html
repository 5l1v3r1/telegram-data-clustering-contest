<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/unaj-emeri-e-poluchil-predlozhenie-da-poeme-drug-klub-ot-visshata-liga-1413962.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T14:55:00+00:00"/>
    <meta property="og:title" content="Унай Емери е получил предложение да поеме друг клуб от Висшата лига"/>
    <meta property="og:description" content="Бившият мениджър на Арсенал Унай Емери е бил потърсен от Евертън за вакантния мениджърски пост в клуба, съобщават от Sky Sports Според информациите се е провела неофициална среща между двете страни в Лондон и Емери е поискал повече време, за да обмисли следващата си мениджърска дестинация, след като бе освободен от длъжността в Арсенал"/>
  </head>
  <body>
    <article>
      <h1>Унай Емери е получил предложение да поеме друг клуб от Висшата лига</h1>
      <address><time datetime="2019-12-09T14:55:00+00:00">09 Dec 2019, 14:55</time> by <a rel="author">Sportlive.bg</a></address>
      <p>Бившият мениджър на <a href="https://www.sportlive.bg/tags/3848"><b>Арсенал</b></a> Унай Емери е бил потърсен от Евертън за вакантния мениджърски пост в клуба, съобщават от Sky Sports. Според информациите се е провела неофициална среща между двете страни в Лондон и Емери е поискал повече време, за да обмисли следващата си мениджърска дестинация, след като бе освободен от длъжността в Арсенал.</p>
      <p>Испанският специалист е склонен да подобри английския си език, след като има намерение да продължи работа на Острова, като сред останалите варианти за него са Испания и Италия. Емери ще обмисли внимателно следващото си предизвикателство, но според информациите не смята да чака дълго време, преди да поеме нов отбор.</p>
      <p>Евертън е в търсене на нов наставник, след като „карамелите“ се разделиха с Марко Силва миналата седмица, като треньорът на Шанхай СИПГ Витор Перейра е сред фаворитите за поста. Президентът Бил Кенрайт и собственикът Фархад Мошири са изготвили списък с четирима кандидати за нов мениджър, сред които попада и сегашният на Наполи Карло Анчелоти.</p>
      <p>След като загубиха от Брайтън в четвъртък, Арсенал се смъкна на 10-тата позиция във <a href="https://www.sportlive.bg/worldfootball/england"><b>Висшата лига</b></a> с актив от едва 19 точки след 15 изиграни срещи и отрицателна голова разлика.<i> <a href="https://www.sportlive.bg/worldfootball/england/Lyungberg-Igrachite-bqha-izplasheni-1413113.html">А ето какво каза временният наставник Фреди Люнгберг след поредното поражение на тима.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Kovach-ne-iska-da-e-bezraboten-predlaga-se-na-anglijski-timove-1413893.html"/>
        <a href="https://www.sportlive.bg/worldfootball/england/Zvezda-na-Arsenal-otkazva-da-prepodpishe-s-kluba-podgotvq-napuskane-1413389.html"/>
        <a href="https://www.sportlive.bg/worldfootball/england/Oficialno-Rodzhyrs-otsviri-Arsenal-i-podpisa-nov-dogovor-s-Lestyr-1413220.html"/>
        <a href="https://www.sportlive.bg/worldfootball/england/Lyungberg-Igrachite-bqha-izplasheni-1413113.html"/>
      </related>
    </article>
  </body>
</html>