<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/tehnologii/avtomobili/kitaj-zamenia-subsidiite-s-kvoti-za-e-koli-6103081"/>
    <meta property="og:site_name" content="Vesti"/>
    <meta property="article:published_time" content="2019-12-09T14:09:00+00:00"/>
    <meta property="og:title" content="Китай заменя субсидиите с квоти за е-коли"/>
    <meta property="og:description" content="Целта на правителството е до постигне 25-процентен дял на е-колите от общите продажби през 2025 г."/>
  </head>
  <body>
    <article>
      <h1>Китай заменя субсидиите с квоти за е-коли</h1>
      <h2>Целта на правителството е до постигне 25-процентен дял на е-колите от общите продажби през 2025 г.</h2>
      <address><time datetime="2019-12-09T14:09:00+00:00">09 Dec 2019, 14:09</time> by <a rel="author">Пламен Георгиев</a></address>
      <p>Вчерашният ден (и тази сутрин) бе отровен в столицата. Така е от десетилетие в столицата на Китай, но там мерките, които се взимат за справяне с този проблем, са наистина впечатляващи. Такъв е и поредният ход на правителството, който ще замени субсидиите с квоти, които производителите на автомобили трябва да покрият, ако искат да продават в Китай.</p>
      <p>Продажбите на електрифицирани автомобили в Китай продължават да падат, след като през юни държавните субсидии за е-коли и плъг-ин хибриди бяха рязко орязани.</p>
      <p>Въпреки този спад, Пекин продължава да подтиква производителите да произвеждат много повече електрифицирани продукти от когато и да било преди. Това съобщение отново бе изпратено към компаниите преди седмица, когато министърът на индустрията и информационните технологии обяви плана си развитие на родната автомобилна индустрия през периода 2021 – 2035 г.</p>
      <p>
        <a href="https://www.vesti.bg/tehnologii/avtomobili/e-mobility-index-kitaj-vodi-germaniia-navaksva-6102919">E-Mobility Index: Китай води, Германия наваксва</a>
      </p>
      <p>
        <a href="https://www.vesti.bg/tehnologii/avtomobili/cenite-na-bateriite-sa-padnali-s-87-spriamo-2010-g-6102897">Цените на батериите са паднали с 87% спрямо 2010 г.</a>
      </p>
      <p>Министърът, който регулира родната авто индустрия, очаква делът на е-колите да достигне 25% от годишните продажби на леки автомобили през 2025 г. Това е ръст на очакванията с 5% спрямо предходния план от 2017 г., който поставяше цел от 20%. За след 2025 г. все още не се казва нищо.</p>
      <p>Новата мярка е огромен скок от настоящите нива. През първите десет месеца на годината в Китай са продадени 947 000 електромобила, което се равнява на 4,6% от общите доставки през периода. През 2018 г. този процент е бил 4,5%.</p>
      <p>През юни Пекин намали субсидията за е-колите с 60%, а тази за плъг-ин хибридите с 50%, като планът е до края на 2020 г. програмата за субсидии ще бъде прекратена.</p>
      <p>Министърът обещава да запази премахването на данъка за е-колите, както и да осигури преференциално финансиране и политики за управление на трафика за електрифицираните автомобили. Предлагат се и още мерки, но основната се крие в това, че правителството ще наложи квоти за производство на е-коли и плъг-ин на компаниите.</p>
      <p>Политиците наричат това усилия за „оптимизиране” на кредитната програма за емисиите СО2.</p>
      <p>
        <a href="https://www.vesti.bg/tehnologii/avtomobili/zadava-se-nov-megazavod-za-baterii-s-kapacitet-30gwh-6102993">GM и LG Chem правят мегазавод за батерии с капацитет 30GWh</a>
      </p>
      <p>
        <a href="https://www.vesti.bg/tehnologii/avtomobili/polsha-visoki-subsidii-za-evtini-elektromobili-6102790">Полша въвежда високи субсидии за евтини електромобили</a>
      </p>
      <p>Този програма бе стартирана в началото на годината. В основата й лежи правилото, че производителите на пътнически автомобили трябва да печелят по един СО2 кредит за всеки 100 коли, които произвеждат. Според програмата, плъг-ин хибридът носи на компанията 2 фиксирани кредита. Електромобилът носи между 2 и 5 кредита, като бройката зависи от автономния пробег (по-голям пробег – повече кредити).</p>
      <p>Програмата изисква от производителите да си спечелят кредити, еквивалентни на 10% от годишното производство през 2019 г. Това ще рече, че ако тази година компанията е произвела един милион автомобила, тя трябва да си спечели 100 000 кредита.</p>
      <p>В края на 2020 г. тя вече ще трябва да спечели 12% кредити. В момента са много малко западните компании, които могат да покрият тази програма. Това значи, че тези компании ще се сблъскат със сериозни проблеми в идните години. Първият е свързан с продажбата на конвенционални автомобили, чиито ръст спря и започва да пада. След това ще трябва да измислят как да увеличат производството на е-коли. И всичко това на фона на търговската война между САЩ и Китай.</p>
      <p>
        <b>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</b>
      </p>
      <p>
        <b>За още любопитно съдържание последвайте страницата ни в <u><a href="https://www.instagram.com/vesti.bg_/">Instagram</a></u>.</b>
      </p>
      <p>
        <a href="https://www.vesti.bg/tehnologii/avtomobili/mechtata-na-diktatora-6103028">
          <b>Мечтата на диктатора</b>
        </a>
      </p>
      <p>
        <a href="https://www.vesti.bg/tehnologii/avtomobili/ford-prodava-po-edin-focus-na-135-sekundi-6102967">
          <b>Ford продава по един Focus на 135 секунди</b>
        </a>
      </p>
      <p>
        <a href="https://www.vesti.bg/tehnologii/avtomobili/naj-loshite-dobrite-krosouvyri-spored-tuv-6102947">
          <b>Най-лошите (добрите) кросоувъри според TUV</b>
        </a>
      </p>
    </article>
  </body>
</html>