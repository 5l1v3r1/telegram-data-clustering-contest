<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-paryzhi-politsiya-zatrymaly-ukrayinskyh-veteraniv-yaki-protestuvaly-proty-kapitulyatsiyi/"/>
    <meta property="og:site_name" content="VARTA1"/>
    <meta property="article:published_time" content="2019-12-09T14:47:24+00:00"/>
    <meta property="og:title" content="У Парижі поліція затримали українських ветеранів, які протестували проти капітуляції"/>
    <meta property="og:description" content="У Парижі поліція затримали українських ветеранів, які протестували проти капітуляції"/>
  </head>
  <body>
    <article>
      <h1>У Парижі поліція затримали українських ветеранів, які протестували проти капітуляції</h1>
      <address>
        <time datetime="2019-12-09T14:47:24+00:00">09 Dec 2019, 14:47</time>
      </address>
      <p>Post Views: 1 616</p>
      <p>Ветерани російсько-української війни та представники партії “Національний Корпус” прибули в Париж, де сьогодні має відбутись зустріч глав держав у нормандському форматі.</p>
      <p>«Ми сьогодні зібралися тут, тому що відчуваємо загрози та небезпеку у контексті нормандських переговорів. Сьогодні будуть не рівні й справедливі перемовини, а нонсенс, коли замість країни-агресора Росії до поступок будуть змушувати Україну», — пояснив під час зустрічі з пресою голова Східного терену Нацкорпусу, екскомандир Азову Максим Жорін.</p>
      <figure>
        <img src="https://varta1.com.ua/wp-content/uploads/2019/12/bfe21d0d-d7da-48bb-952d-b1c8bd78c651.jpg"/>
      </figure>
      <p>Він додав, що ветерани не за чутками знають про ситуацію на Донбасі, де вже загинули тисячі українців, кожен з яких віддав все заради цілісності та майбутнього України.</p>
      <p>«Якщо сьогодні пана Зеленського будуть змушувати до підписання невигідних для України умов, нехай пригадає те, що він сказав ветеранам у Золотому про те, що він не лох і не зраджуватиме інтересів України», — сказав Жорін.</p>
      <p>Ветерани закликали не допустити амністії терористам, виборів в ОРДЛО до отримання контролю над кордоном, народних міліцій та капітулянтських розведень військ.</p>
      <p>Після цього вони порвали прапори держави-агресора Росії та т. зв. «ДНР», і їх затримала французька поліція.</p>
      <p>Згодом, правоохоронці відпустили ветеранів.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>