<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/12/09/elas-ede-kataggelies-astynomikis-vias-eksarxeia"/>
    <meta property="og:site_name" content="euronews"/>
    <meta property="article:published_time" content="2019-12-09T14:18:22+00:00"/>
    <meta property="og:title" content="ΕΛΑΣ: ΕΔΕ για τις καταγγελίες αστυνομικής βίας στα Εξάρχεια"/>
    <meta property="og:description" content="Ο αρχηγός της Ελληνικής Αστυνομίας, επικοινώνησε με τον Συνήγορο του Πολίτη, επισημαίνοντας τη βαρύτητα του θέματος και ζητώντας την κατά προτεραιότητα εξέτασή του"/>
  </head>
  <body>
    <article>
      <h1>ΕΛΑΣ: ΕΔΕ για τις καταγγελίες αστυνομικής βίας στα Εξάρχεια</h1>
      <address><time datetime="2019-12-09T14:18:22+00:00">09 Dec 2019, 14:18</time> by <a rel="author">euronews </a></address>
      <p>Διερεύνηση και από τους εσωτερικούς μηχανισμούς ελέγχου της ΕΛΑΣ, εκτός από την παραπομπή στον Συνήγορο του Πολίτη, διατάχθηκε από το αρχηγείο του Σώματος, για βίντεο, φωτογραφίες και καταγγελίες που είδαν το φως της δημοσιότητας σχετικά με τα επεισόδια στα Εξάρχεια, <a href="https://gr.euronews.com/2019/12/06/arxise-sygentrwsi-propylaia-eksonyxistikoi-elegxoi-elas">την Παρασκευή 6 Δεκεμβρίου.</a></p>
      <p>Υπενθυμίζεται ότι όλο το δημόσιο υλικό, έντυπο και ψηφιακό, είχε αποσταλεί το Σάββατο 7 Δεκεμβρίου, από το αρχηγείο της ΕΛΑΣ στον Συνήγορο του Πολίτη, για τις δικές του κατά νόμο ενέργειες, ενώ σήμερα ο αρχηγός διέταξε και τη διενέργεια Ένορκης Διοικητικής Εξέτασης (ΕΔΕ).</p>
      <p>Ο αρχηγός της Ελληνικής Αστυνομίας, αντιστράτηγος Μιχαήλ Καραμαλάκης, επικοινώνησε σήμερα και με τον Συνήγορο του Πολίτη, επισημαίνοντας τη βαρύτητα του θέματος για το Σώμα και ζητώντας την κατά προτεραιότητα εξέτασή του.</p>
    </article>
  </body>
</html>