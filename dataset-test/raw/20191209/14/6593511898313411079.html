<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957301"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T14:07:00+00:00"/>
    <meta property="og:title" content="Товарният кораб &quot;Прогрес МС-13&quot; се скачи с МКС"/>
    <meta property="og:description" content="Товарният космически кораб &quot;Прогрес МС-13&quot;, който на 6 декември беше изстрелян с ракета &quot;Союз-2.1&quot; от космодрума Байконур, се скачи с Международната космическа станция (МКС), предаде ТАСС"/>
  </head>
  <body>
    <article>
      <h1>Товарният кораб "Прогрес МС-13" се скачи с МКС</h1>
      <address><time datetime="2019-12-09T14:07:00+00:00">09 Dec 2019, 14:07</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Товарният космически кораб "Прогрес МС-13", който на 6 декември беше изстрелян с ракета "Союз-2.1" от космодрума Байконур, се скачи с Международната космическа станция (МКС), предаде ТАСС, цитирана от БТА. Това бе оповестено от Центъра за управление на полетите в Подмосковието.</p>
      <p>"Скачването на "Прогрес МС-13" с орбиталната станция бе извършено в автоматичен режим", се казва в съобщението.</p>
      <p>Скачването бе контролирано от специалисти от центъра и руските участници в екипажа на МКС.</p>
      <p>Полетът до станцията премина по схема, включваща три денонощия. Корабът стигна до МКС за две денонощия, но изчака още едно денонощие на няколко километра от станцията, защото на НАСА бе необходим резервен ден за скачването на товарния кораб "Дракон" на компанията "Спейс Екс".</p>
    </article>
  </body>
</html>