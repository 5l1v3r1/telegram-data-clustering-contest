<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140398-suddyu_kiivskogo_apelyaciynogo_adminsudu_vidstoroneno_vid_po.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-12-09T14:19:00+00:00"/>
    <meta property="og:title" content="Суддю Київського апеляційного адмінсуду відсторонено від посади через підозру у корупції"/>
    <meta property="og:description" content="Друга Дисциплінарна палата Вищої ради правосуддя притягнула суддю Київського апеляційного адміністративного суду Ігоря Петрика до дисциплінарної відповідальності, у зв’язку з чим суддю відсторонено від здійснення правосуддя."/>
  </head>
  <body>
    <article>
      <h1>Суддю Київського апеляційного адмінсуду відсторонено від посади через підозру у корупції</h1>
      <address>
        <time datetime="2019-12-09T14:19:00+00:00">09 Dec 2019, 14:19</time>
      </address>
      <p>
        <i>
          <b>На засіданні 9 грудня Друга Дисциплінарна палата Вищої ради правосуддя притягнула суддю Київського апеляційного адміністративного суду Ігоря Петрика до дисциплінарної відповідальності, у зв’язку з чим суддю відсторонено від здійснення правосуддя.</b>
        </i>
      </p>
      <p>Про це <a href="https://zib.com.ua/ua/../../">«ЗіБ»</a> повідомили у прес-службі ВРП.</p>
      <p>Розглянувши справу, відкриту за скаргою Національного антикорупційного бюро України стосовно судді Київського апеляційного адміністративного суду І.Петрика, Друга Дисциплінарна палата ВРП прийняла рішення притягнути суддю до дисциплінарної відповідальності та застосувати до нього дисциплінарне стягнення у виді подання про звільнення судді з посади.</p>
      <p>З дня ухвалення Дисциплінарною палатою рішення про застосування дисциплінарного стягнення у виді подання про звільнення судді з посади суддя автоматично відстороняється від здійснення правосуддя до ухвалення Вищою радою правосуддя рішення про його звільнення з посади або скасування рішення Дисциплінарної палати (частина п’ята статті 51 Закону України «Про Вищу раду правосуддя»).</p>
      <related>
        <h4>Матеріали за темою</h4>
        <a href="https://zib.com.ua/ua/140334-vidkrito_disciplinarni_spravi_na_troh_suddiv_prizvischa.html"/>
        <a href="https://zib.com.ua/ua/140274-suddya_distav_suvoru_doganu_bo_za_dva_roki_ne_spromigsya_nap.html"/>
        <a href="https://zib.com.ua/ua/issue/686/"/>
        <a href="https://zib.com.ua/ua/140317-disciplinarna_palata_vrp_rozglyane_97_skarg_na_suddiv_prizvi.html"/>
        <a href="https://zib.com.ua/ua/140293-vidkrito_disciplinarni_spravi_na_dvoh_suddiv_prizvischa.html"/>
        <a href="https://zib.com.ua/ua/140179-vrp_virishila_ne_karati_prokurora_za_pragnennya_vstupiti_z_k.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140213-disciplinarna_palata_vrp_rozglyane_90_skarg_na_suddiv_prizvi.html"/>
        <a href="https://zib.com.ua/ua/140209-vrp_zvilnila_dvoh_suddiv_prizvischa.html"/>
        <a href="https://zib.com.ua/ua/140196-vidkrito_disciplinarni_spravi_stosovno_shesti_suddiv_prizvis.html"/>
        <a href="https://zib.com.ua/ua/140147-suddyu_zi_lvova_vidstoronili_vid_posadi_cherez_pidozru_u_hab.html"/>
        <a href="https://zib.com.ua/ua/140141-disciplinarna_palata_vrp_rozglyane_70_skarg_na_suddiv_prizvi.html"/>
        <a href="https://zib.com.ua/ua/140073-suddi_probachili_nezadeklarovaniy_shtraf_bo_vin_viznav_pomil.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140078-vrp_virishila_scho_vidkritist_u_prityagnenni_suddiv_do_vidpo.html"/>
        <a href="https://zib.com.ua/ua/140107-na_chotiroh_suddiv_vidkrili_spravi_a_sche_dvoe_otrimali_doga.html"/>
        <a href="https://zib.com.ua/ua/140080-chleni_vrp_spromoglisya_z_publichnih_zasidan_zrobiti_mayzhe_.html"/>
        <a href="https://zib.com.ua/ua/140100-eks-prezidenta_pidozryuyut_u_nepravomirnomu_vplivi_na_konkur.html"/>
        <a href="https://zib.com.ua/ua/139996-vrp_povernula_na_robotu_suddyu_bo_skargu_napisali_zapizno.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/140042-konkurs_do_vrp_za_kvotoyu_prezidenta_prizvischa_pershih_pret.html"/>
        <a href="https://zib.com.ua/ua/140040-zasidannya_vrp_translyuvatimutsya_za_odniei_vazhlivoi_umovi.html"/>
        <a href="https://zib.com.ua/ua/139990-vrp_pidshtovhnula_prokuraturu_yaknayshvidshe_rozsliduvati_do.html"/>
        <a href="https://zib.com.ua/ua/140037-vrp_rozglyane_skargi_suddiv_ta_rekomendacii_schodo_priznache.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>