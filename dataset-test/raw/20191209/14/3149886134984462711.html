<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/art/svoboden-igrach-rayan-reynolds-i-parvi-treylar-na-filma.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-12-09T14:34:00+00:00"/>
    <meta property="og:title" content="&quot;Свободен играч&quot;, Райън Рейнолдс и първи трейлър на филма"/>
    <meta property="og:description" content="Трйлърът на &quot;Свободен играч&quot; е доста забавен"/>
  </head>
  <body>
    <article>
      <h1>"Свободен играч", Райън Рейнолдс и първи трейлър на филма</h1>
      <address><time datetime="2019-12-09T14:34:00+00:00">09 Dec 2019, 14:34</time> by <a rel="author" href="https://lifestyle.bg/author/georgi-borisov" target="_blank">Георги Борисов</a></address>
      <p>Ако трябва да бъдем честни, липсват ни комедиите, в които бяхме свикнали да гледаме<b> Райън Рейнолдс</b>. Като например "Предложението" (2009 г.) и "Размяната" (2011 г.), които сме гледали по няколко пъти (и няма да спрем да го правим).</p>
      <related>
        <a href="https://lifestyle.bg/stars/rayan-reynolds-exo-i-shegite-na-aktyora-che-nyama-da-se-pribere-u-doma.html"/>
      </related>
      <p>През последните години актьорът се насочи към екшън ролите и изостави на заден план сладникавите. Хубавото е, че дори в екшън филмите вкарва от неподражаемото си чувство за хумор.</p>
      <p>Поредният пример е <b>"Свободен играч"</b>, чийто първи трейлър беше пуснат на <b>Comic Con Experience в Сао Пауло</b>.</p>
      <p><b>Гай</b> (Райън Рейнолдс) е обикновен служител в банка. Дните му минават монотонно и напълно еднотипно, а насилието и престрелките са нещо обичайно - както и банковите обири. Един ден на Гай му писва и решава да разбере дали е способен на нещо повече от това да бъде жертва. </p>
      <figure>
        <embed-post data-src="https://www.instagram.com/p/B5yBCzuJ2ub" data-service="Instagram"/>
      </figure>
      <p>Така той решава да излезе извън рамката и при поредния обир на банката, в която работи, се опълчва на бандитите. Дори убива един от тях, заради което се сдобива и със специални очила. А те му помагат да започне да вижда света... като игра.</p>
      <p>Обстоятелствата срещат Гай с <b>Мили</b> (Джоди Комър) - една от създателките на играта, която също е влязла в нея с аватара Момиче Молотов. От нея той разбира, че всъщност е герой във видеоигра, с който не се играе, а Гай е просто масовка.</p>
      <related>
        <a href="https://lifestyle.bg/art/zhenata-chudo-1984-gal-gadot-i-parvi-treylar-na-filma.html"/>
      </related>
      <p>Мили Молотов се опитва да помогне на Гай, давайки му ценни съвети. Няма как да подминем сцената на мотора, когато си личи, че между Рейнолдс и Комър има страшна химия. Роля в "Свободен играч" има и Тайка Уайтити, на когото му бяха нужни само няколко секунди в трейлъра, за да ни зарази с енергията си.</p>
      <figure>
        <iframe src="https://www.youtube.com/embed/96dtDUEZvMw" width="640" height="360" data-service="Youtube" scrolling="no"/>
      </figure>
      <p>Премиерата на "Свободен играч" е на 3 юли 2020 г.</p>
      <related>
        <h4>Още по темата</h4>
        <a href="https://lifestyle.bg/stars/rayan-reynolds-comic-con-experience-v-sao-paulo-svoboden-igrach-i-intsidentat-v-braziliya.html"/>
        <a href="https://lifestyle.bg/art/6-underground-netflix-rayan-reynolds-i-parvi-treylar-na-filma.html"/>
        <a href="https://lifestyle.bg/art/zhenata-chudo-1984-gal-gadot-i-parvi-treylar-na-filma.html"/>
        <a href="https://lifestyle.bg/art/detective-pikachu-i-rayan-reynolds-parvi-treylar-na-filma.html"/>
        <a href="https://lifestyle.bg/art/pokemon-detektiv-pikachu-rayan-reynolds-i-nov-treylar-na-filma.html"/>
        <a href="https://lifestyle.bg/international/rayan-reynolds-na-43.html"/>
        <a href="https://lifestyle.bg/art/otmastitelite-krayat-dedpul-i-kak-se-izgavri-s-vtoriya-treylar-na-filma.html"/>
        <a href="https://lifestyle.bg/art/dedpul-2-s-nov-treylar.html"/>
        <a href="https://lifestyle.bg/art/ubivayki-iyv-sandara-o-dzhodi-komar-i-parvi-treylar-na-vtori-sezon.html"/>
      </related>
    </article>
  </body>
</html>