<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/12/09/novyna/bezpeka/donbasi-bojovyky-zbilshuyut-vohnevi-pozycziyi-hur"/>
    <meta property="og:site_name" content="Слово і Діло"/>
    <meta property="article:published_time" content="2019-12-09T14:58:56+00:00"/>
    <meta property="og:title" content="На Донбасі бойовики збільшують вогневі позиції – ГУР"/>
    <meta property="og:description" content="На Донбасі командування російських окупаційних військ посилює позиції на передовій. Про це повідомляє Головне управління розвідки Міністерства оборони України."/>
  </head>
  <body>
    <article>
      <h1>На Донбасі бойовики збільшують вогневі позиції – ГУР</h1>
      <address>
        <time datetime="2019-12-09T14:58:56+00:00">09 Dec 2019, 14:58</time>
      </address>
      <p>
        <b>На Донбасі командування російських окупаційних військ посилює позиції на передовій. Про це повідомляє Головне управління розвідки Міністерства оборони України.</b>
      </p>
      <p>За інформацією ГУР, бойовики проводять інтенсивні роботи з вдосконалення фортифікаційного обладнання передових позицій, зокрема, обладнуют нові вогневі позиції.</p>
      <related>
        <a href="https://www.slovoidilo.ua/2019/11/22/infografika/bezpeka/zaminovanyj-donbas-fakty-cyfry"/>
      </related>
      <p>«<i>Противник нарощує мінно-вибухові загородження з використанням заборонених міжнародними конвенціями протипіхотних мін і саморобних вибухових пристроїв. Для виконання завдань щодо встановлення додаткових мінних полів сформовані спеціальні групи з-поміж військовослужбовців окупаційних військ, які попередньо пройшли підготовку в навчальних центрах на території РФ</i>», - повідомили в українській розвідці.</p>
      <p>Також повідомляється, що у зв'язку з неузгодженими діями при мінування територій серед бойовиків зросла кількість випадків загибелі.</p>
      <p>Нагадаємо, минулої доби, 8 грудня, на Донбасі бойовики сім разів <a href="https://www.slovoidilo.ua/2019/12/09/novyna/bezpeka/donbasi-bojovyky-7-raziv-porushyly-rezhym-prypynennya-vohnyu">порушували режим припинення вогню</a>.</p>
      <p>Як відомо, один із наслідків війни на Донбасі, який Україна буде відчувати роками, – це <a href="https://www.slovoidilo.ua/2019/11/22/infografika/bezpeka/zaminovanyj-donbas-fakty-cyfry">величезна кількість замінованих територій</a>. За даними ООН, один рік бойових дій призводить до 10 років робіт із розмінування. Навіть якщо війна закінчиться завтра, на розмінування піде близько 50 років. «Слово і Діло» розібралося в проблемі детальніше.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/29/novyna/pravo/krymu-pyatox-fihurantiv-spravy-xizb-ut-taxrir-zalyshyly-vartoyu"/>
        <a href="https://www.slovoidilo.ua/2019/11/28/novyna/bezpeka/bojovyky-pryxovuyut-obstrily-pozyczij-oos-hur"/>
        <a href="https://www.slovoidilo.ua/2019/11/21/novyna/bezpeka/bojovyky-provodyat-navchannya-rajoni-rozvedennya-donbasi-hur"/>
        <a href="https://www.slovoidilo.ua/2019/11/22/infografika/bezpeka/zaminovanyj-donbas-fakty-cyfry"/>
      </related>
    </article>
  </body>
</html>