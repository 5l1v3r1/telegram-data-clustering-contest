<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/ytl-banknotlar-31-aralik-a-dek-degistirilebilecek,851454"/>
    <meta property="og:site_name" content="T24"/>
    <meta property="article:published_time" content="2019-12-09T14:29:00+00:00"/>
    <meta property="og:title" content="YTL banknotlar 31 Aralık'a dek değiştirilebilecek"/>
    <meta property="og:description" content="Banknotların 10 yıllık zaman aşımı süresi doluyor"/>
  </head>
  <body>
    <article>
      <h1>YTL banknotlar 31 Aralık'a dek değiştirilebilecek</h1>
      <h2>Banknotların 10 yıllık zaman aşımı süresi doluyor</h2>
      <address>
        <time datetime="2019-12-09T14:29:00+00:00">09 Dec 2019, 14:29</time>
      </address>
      <p>Yeni Türk Lirası (YTL) olanların para değişim süresi 31 Aralık 2019 tarihinde sona eriyor. Bu tarihe kadar Merkez Bankası ve Ziraat Bankası'na gidilerek paralar değiştirilebiliyor.<br/>Merkez Bankası Emisyon Grubu Yeni Türk Lirası banknotların zaman aşımı süresinin 31 Aralık'ta dolacağını bildirdi.<br/>Açıklamada, 8 Mayıs 2007 tarihli Resmi Gazete'de yayımlanan duyuru ile E8 Emisyon Grubu 1, 5, 10, 20, 50 ve 100 Yeni Türk Lirası banknotların 1 Ocak 2010'da dolaşımdan kaldırıldığı ve 10 yıllık zaman aşımı süresini 31 Aralık 2019'da dolduracağı hatırlatıldı.<br/>Bu çerçevede, söz konusu banknotların 31 Aralık 2019 mesai saati sonuna kadar Merkez Bankası ve Ziraat Bankası şubelerinden değiştirilebileceği belirtilen açıklamada, banknotların 1 Ocak 2020'den itibaren değerlerini tamamen yitireceği kaydedildi.</p>
    </article>
  </body>
</html>