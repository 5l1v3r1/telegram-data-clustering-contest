<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/476830-mieszkancy-chca-chronic-puszcze-przed-pseudoekologami"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T14:35:32+00:00"/>
    <meta property="og:title" content="Samorządowcy i obywatele apelują do ministra środowiska! &quot;Skandaliczne zniszczenie Puszczy przez pseudoekologów&quot;"/>
    <meta property="og:description" content="&quot;Czy nie skandalem jest (...) wstrzymanie odnowienia drzewostanu i zachowania ciągłości gatunków&quot;."/>
  </head>
  <body>
    <article>
      <h1>Samorządowcy i obywatele apelują do ministra środowiska! "Skandaliczne zniszczenie Puszczy przez pseudoekologów"</h1>
      <address><time datetime="2019-12-09T14:35:32+00:00">09 Dec 2019, 14:35</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>„Czy nie skandalem jest brak pozyskania drewna dla potrzeb mieszkańców przy jednoczesnym zaleganiu ponad 7 mln m3 drewna (…) jak również wstrzymania odnowienia drzewostanu i zachowania ciągłości gatunków” — pisze Społeczny Ruch Obrony Puszczy Białowieskiej do ministra środowiska. Apel poparło również Ekologiczne Forum Młodzieży. „Jednocześnie apelujemy do Pana Ministra Środowiska o jak najszybsze podjęcie stosownych działań, które zatrzymają łamanie prawa (zginęły gatunki, siedliska, niszczony jest obiekt kulturowy)” - podkreślono. Sprawa jest niezwykle poważna!</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/472401-dramatyczna-sytuacja-w-puszczy-bialowieskiej-tragedia">Tak się kończą pomysły ekoterrorystów. Dramatyczna sytuacja w Puszczy Białowieskiej. „To jest tragedia. Praktycznie została zdewastowana”</a></p>
      <p>Portal wPolityce.pl dotarł do pisma Społecznego Ruchu Obrony Puszczy Białowieskiej, skierowanego do ministra środowiska, w którym wyrażono sprzeciw wobec zniszczenia Puszczy przez tzw. pseudoekologów.</p>
      <blockquote>Czy nie skandalem jest brak pozyskania drewna dla potrzeb mieszkańców przy jednoczesnym zaleganiu ponad 7 mln m3 drewna świerkowego, dębowego, jesionowego, brzozowego, olchowego i pozostałych gatunków występujących w Puszczy jak również wstrzymania odnowienia drzewostanu i zachowania ciągłości gatunków</blockquote>
      <p>— napisali członkowie Ruchu.</p>
      <p>Skierowano również zaproszenie do szefa resortu środowiska:</p>
      <blockquote>Będąc przekonani, że działania dotyczące Puszczy Białowieskiej rozpocznie Pan Minister od oceny stanu faktycznego u źródła, serdecznie zapraszamy do wizyty w Puszczy Białowieskiej.</blockquote>
      <p>Pismo podpisała również liczna grupa samorządowców (wójtowie, burmistrzowie i starostowie) z Białowieży, Hajnówki, Czeremchy, jak również proboszczowie z tych terenów.</p>
      <figure>
        <img src="https://wpolityce.pl/p/638558"/>
        <figcaption>Pismo Społecznego Ruchu Obrony Puszczy Białowieskiej / autor: wPolityce.pl</figcaption>
      </figure>
      <p>
        <b>Na apel Społecznego Ruchu Obrony Puszczy Białowieskiej zareagowała również Fundacja Ekologicznego Forum Młodzieży.</b>
      </p>
      <blockquote>Fundacja Ekologicznego Forum Młodzieży po zapoznaniu się z pismem Społecznego Ruchu Obrony Puszczy Białowieskiej w sprawie skandalu jej zniszczenia przez pseudoekologów stanowczo popiera inicjatywę miejscowej ludności</blockquote>
      <p>— czytamy w oświadczeniu skierowanym do ministra środowiska, rozesłanym również do wszystkich parlamentarzystów.</p>
      <blockquote>Jednocześnie apelujemy do Pana Ministra Środowiska o jak najszybsze podjęcie stosownych działań, które zatrzymają łamanie prawa (zginęły gatunki, siedliska, niszczony jest obiekt kulturowy). Głęboko wierzymy, że Pan Minister podejmie odpowiednie kroki, które przyczynią się do odbudowania godności miejscowej ludności, leśników oraz cennego obiektu jakim była Puszcza Białowieska</blockquote>
      <p>— podkreślili przedstawiciele Ekologicznego Forum Młodzieży.</p>
      <p>
        <b>Sprawa jest niezwykle poważna. Niedawno Mieczysław Gmiter ze Społecznego Ruchu Obrony Puszczy Białowieskiej opowiadał w rozmowie z „Naszym Dziennikiem” o dramatycznym stanie tego niezwykłego miejsca, jakim jest Puszcza.</b>
      </p>
      <blockquote>Przerwanie procesu naprawczego w Puszczy Białowieskiej spowodowało dalszą destrukcję puszczy i jej drzewostanu. To jest po prostu tragedia. Praktycznie puszcza została zdewastowana.</blockquote>
      <p>Tak kończą się działania pseudoekologów, którzy histerycznie wymuszali zaprzestania wycinki drzew w Puszczy i zaniechania walki z kornikiem drukarzem. Zapominając o istotnym interesie tego obiektu oraz mieszkańców Białowieży, Hajnówki czy innych okolicznych miejscowości. Przed tym przestrzegał śp. prof. Jan Szyszko! Czy minister środowiska weźmie sobie do serca głosy wyżej podpisanych prawdziwych obrońców Puszczy?</p>
      <p>
        <a href="https://wpolityce.pl/polityka/475885-lesnik-nie-wiem-co-jachira-robi-w-komisji-srodowiska">TYLKO U NAS. Kornik to nie problem? Leśnik oburzony słowami Jachiry: „Przeraża mnie, że tacy ludzie chcą mieć wpływ na cokolwiek”</a>
      </p>
      <p>
        <a href="https://wpolityce.pl/polityka/344539-kto-zawinil-ws-puszczy-bialowieskiej-lesnik-wskazuje-odpowiedzialnych-hampel-przedstawia-geneze-ekologicznej-katastrofy-dokumenty">Kto zawinił ws. Puszczy Białowieskiej? Leśnik wskazuje odpowiedzialnych. Hampel przedstawia genezę ekologicznej katastrofy. DOKUMENTY</a>
      </p>
      <p>kpc/wPolityce.pl/ekologiczneforummlodziezy.pl</p>
    </article>
  </body>
</html>