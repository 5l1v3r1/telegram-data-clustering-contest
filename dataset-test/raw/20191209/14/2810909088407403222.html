<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361424"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-12-09T14:20:00+00:00"/>
    <meta property="og:title" content="У понедјељак Посебна сједница НСРС о Приједлогу буџета"/>
    <meta property="og:description" content="На данашњој сједници Колегијума парламента Републике Српске утврђен је Приједлог дневног реда и термин одржавања Осме посебне сједнице Народне скупштине Републике Српске."/>
  </head>
  <body>
    <article>
      <h1>У понедјељак Посебна сједница НСРС о Приједлогу буџета</h1>
      <address>
        <time datetime="2019-12-09T14:20:00+00:00">09 Dec 2019, 14:20</time>
      </address>
      <p>
        <i>На данашњој сједници Колегијума парламента Републике Српске утврђен је Приједлог дневног реда и термин одржавања Осме посебне сједнице Народне скупштине Републике Српске.</i>
      </p>
      <p>Сједница НСРС заказана је за 16. децембар у 12.00 часова. Посланици Парламента Српске би по хитном поступку требало да разматрају Приједлог буџета Српске за наредну годину од 3,425 милијарди КМ.</p>
      <p>Предсједник Народне скупштине Републике Српске Недељко Чубриловић рекао је да би на Посебној сједници требало да буде разматран по хитном поступку Приједлог програма економских реформи Српске за период 2020-2022. година, којим је дефинисано 18 структурних мјера у оквиру осам реформских области.</p>
      <p>- По хитном поступку требало би да буде разматран и Приједлог закона о извршењу буџета Републике Српске за наредну годину, као и Приједлог закона о измјенама закона о доприносима. На предложеном дневном реду је седам тачака - рекао је Чубриловић новинарима, након сједнице Колегијума Народне скупштине.</p>
      <p>Шеф Клуба посланика СДС-а Миладин Станић рекао је да је Приједлог буџета требало да буде разматран у редовној процедури, а не по хитном поступку.</p>
      <p>- Циљ буџета за наредну годину јесте да се владајућа гарнитура одржи на функцијама док су грађани апсолутно занемарени - тврди Станић.</p>
    </article>
  </body>
</html>