<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/narz3B/mobbing-er-den-viktigste-saken-for-barnehageforeldre"/>
    <meta property="og:site_name" content="Aftenbladet"/>
    <meta property="article:published_time" content="2019-12-09T14:28:19+00:00"/>
    <meta property="og:title" content="Mobbing er den viktigste saken for barnehageforeldre"/>
    <meta property="og:description" content="Arbeidet mot mobbing og mistrivsel er den viktigste saken foreldre ønsker å være med å påvirke i barnehagen, viser en undersøkelse fra FUB."/>
  </head>
  <body>
    <article>
      <h1>Mobbing er den viktigste saken for barnehageforeldre</h1>
      <h2>Arbeidet mot mobbing og mistrivsel er den viktigste saken foreldre ønsker å være med å påvirke i barnehagen, viser en undersøkelse fra FUB.</h2>
      <address><time datetime="2019-12-09T14:28:19+00:00">09 Dec 2019, 14:28</time> by <a rel="author">NTB</a></address>
      <p>66 prosent av de spurte foreldrene svarer at mobbing og mistrivsel i barnehagen er det som opptar foreldrene mest, viser undersøkelsen som er utført av Opinion for Foreldreutvalget for barnehager (FUB).</p>
      <p>63 prosent svarer at kvalitet i barnehagen er den viktigste saken. 57 prosent mener at mattilbudet er viktigst.</p>
      <p>– De temaene som opptar foreldrene mest, er også de vi har hatt som våre hjertesaker i de fem årene vi har sittet, sier FUB-leder Marie Skinstad-Jansen.</p>
      <p>Mens det er et flertall av mødre som ønsker å påvirke barnehagens mattilbud og arbeidet mot mobbing, er fedrene i dominans ved spørsmålet om utetid.</p>
      <p>Her svarer 43 prosent av fedrene at dette er et området de vil være med å påvirke, mens 34 prosent av mødrene svarer det samme.</p>
      <p>I undersøkelsen er også foreldrene spurt om ulike råd og utvalg i barnehagen. 6 av 10 svarer at barnehagen har et FAU, mens 5 av 10 har et samarbeidsutvalg.</p>
      <p>– Å ta verv i samarbeidsutvalg gir en fin anledning til å bli bedre kjent med barnehagens ansatte og drift og til å medvirke. Dette anbefaler vi at flere gjør, sier Skinstad-Jansen.</p>
    </article>
  </body>
</html>