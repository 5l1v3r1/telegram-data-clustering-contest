<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/tekirdag/corlu/ataturk-evinin-temeli-atildi-1459451"/>
    <meta property="og:site_name" content="CNN Türk"/>
    <meta property="article:published_time" content="2019-12-09T14:01:09+00:00"/>
    <meta property="og:title" content="Atatürk Evinin temeli atıldı"/>
    <meta property="og:description" content="Atatürk Evinin temeli atıldı"/>
  </head>
  <body>
    <article>
      <h1>Atatürk Evinin temeli atıldı</h1>
      <address>
        <time datetime="2019-12-09T14:01:09+00:00">09 Dec 2019, 14:01</time>
      </address>
      <p>Mehmet YİRUN/ERGENE(<a href="https://www.cnnturk.com/haberleri/tekirdag">Tekirdağ</a>),(<a href="https://www.cnnturk.com/haberleri/dha">DHA</a>)-TEKİRDAĞ'ın Ergene Belediyesi tarafından projelendirilen ve Trakya Kalkınma Ajansı tarafından desteklenen Ergene Atatürk Evi’nin temeli düzenlenen törenle atıldı. </p>
      <p>Trakya Kalkınma Ajansı tarafından 2019 yılı Turizmin Geliştirilmesi ve Çeşitlendirilmesi Mali Destek Programı Başarılı Asil Projeler arasında birinci seçilen Ergene Belediyesi Atatürk Evi Projesinin temel atma töreni  Marmaracık Mahallesi'nde düzenlendi. Törende konuşan Ergene <a href="https://www.cnnturk.com/haberleri/belediye">Belediye</a> Başkanı Rasim Yüksel, Atatürk’ün Selanik’teki evinin birebir ölçüleriyle aynısı olan Atatürk Evi Projesi ile Atatürk’ün aziz hatırasını yaşatmış olacaklarını söyledi. Yüksel, "Sevgi kenti Ergene'mizde, doğal güzelliklerin yanında kültürel tanıtım ve turizme büyük katkısı olacağını düşündüğümüz, kentimizin sembolü haline gelecek olan, Atatürk’ün Selanik’teki evinin birebir ölçüleriyle aynısı olan Atatürk Evi Projesi ile Ata'mızın aziz hatırasını da yine yaşatmış olacağız. Trakya Kalkınma Ajansı Tarafından alanında birinci seçilen Atatürk Evi projemiz tamamlandığında yalnızca bir bina olarak kalmayacak, mekansal canlandırmalar ve balmumu heykeller ile yaşayan bir Atatürk Evi haline gelecektir. Projenin devamında <a href="https://www.cnnturk.com/haberleri/turkiye">Türkiye</a> mozaiği olan Ergenemizde Göç Anıtını yaparak Balkanlardan ve Anadolu’dan ilçemize etmiş kıymetli vatandaşlarımızın da anısını yaşatacağız" dedi.</p>
      <p>ERGENE İÇİN FIRSAT OLACAKTIR</p>
      <p>Trakya Kalkınma Ajansı Genel Sekreteri Mahmut Şahin ise, ""Böyle bir eserin Ergene’de kazandırılmış olması bir fırsat olacaktır. Bu yapılacak ev orijinalinin aynısı ve içerisinde Atatürk’ün eşyaları ve hayatı ile ilgili replikalar bulunacak. Burası yaşayan ve yaşatılan bir yer olacak. Müze kapsamında çocuklarımız da dönem içerisinde gelerek burayı yaşayacaklar. Burasının ayrı bir lokasyona sahip olması da çok güzel. Biz de bu kapsamda Trakya’nın sanayi, kültür, sanat ve sporda hep beraber bir bütün içerisinde kalkınmaya sağlamak için elimizden gelen desteği vermeye çalışıyoruz” dedi.</p>
      <p>Konuşmaların ardından Tekirdağ Büyükşehir Belediye Başkanı Kadir Albayrak, Ergene Belediye Başkanı Rasim Yüksel, Trakya Kalkınma Ajansı Genel Sekreteri Mahmut Şahin ve protokol üyeleri kurdele kesimi gerçekleştirerek butona bastı ve temele ilk harcı döktü.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/turkiye/misafirlige-gittigi-evin-sahibini-oldurdu"/>
        <a href="https://www.cnnturk.com/yerel-haberler/mersin/merkez/lise-ogrencilerine-sinav-oncesi-tiyatro-gosterimi-1459455"/>
        <a href="https://www.cnnturk.com/yerel-haberler/kirsehir/kirsehirde-aranan-2-kisi-yakalandi-1459454"/>
      </related>
    </article>
  </body>
</html>