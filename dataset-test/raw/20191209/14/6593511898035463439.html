<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957464"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T14:44:00+00:00"/>
    <meta property="og:title" content="ЕС обсъжда споразумението между Турция и Либия за морската граница"/>
    <meta property="og:description" content="Министрите на външните работи на ЕС обсъждат как да отговорят на споразумение между Турция и Либия, което би могло да даде на Турция достъп до оспорвана икономическа зона в Средиземно море"/>
  </head>
  <body>
    <article>
      <h1>ЕС обсъжда споразумението между Турция и Либия за морската граница</h1>
      <address><time datetime="2019-12-09T14:44:00+00:00">09 Dec 2019, 14:44</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Министрите на външните работи на ЕС обсъждат как да отговорят на споразумение между Турция и Либия, което би могло да даде на Турция достъп до оспорвана икономическа зона в Средиземно море, предаде Асошиейтед прес.</p>
      <p>Споразумението за морската граница, одобрено от турския парламент миналата седмица, разпали напрежение в датиращия от дълго време спор на Турция с Гърция, Кипър и Египет за правата за сондажи за газ и петрол в Източното Средиземноморие. Гърция вече изгони либийския посланик във връзка с това, предава БТА.</p>
      <p>Преди да оглави заседанието новият ръководител на европейската външна политика Жозеп Борел заяви, че днес няма да се говори за санкции. Той каза, че министрите ще проучат меморандума за разбирателство, договорен между Турция и Либия, който стана публично достояние неотдавна.</p>
      <p>Австрийският външен министър Александер Шаленберг каза, че е поразително как Анкара и Триполи делят Средиземно море помежду си. Ние ще трябва да видим как ще реагираме на това, каза той.</p>
      <p>Гърция, Кипър и Египет, които се намират между Турция и Либия географски, осъдиха споразумението като противоречащо на международното право.</p>
      <p>Някои партньори в ЕС на Гърция и Кипър изглежда са съгласни с това.</p>
      <p>Холандия винаги е била твърд поддръжник на международното право и ние сме на страната на Гърция, заяви холандският външен министър Стеф Блок.</p>
    </article>
  </body>
</html>