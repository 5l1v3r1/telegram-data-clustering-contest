<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yemek-tarifleri/tavuk-cigeri-tarifi-ve-hazirlanisi-kavurma-tavuk-cigeri-yapimi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T14:32:37+00:00"/>
    <meta property="og:title" content="Tavuk ciğeri tarifi ve hazırlanışı… Kavurma tavuk ciğeri yapımı"/>
    <meta property="og:description" content="Tavuk ciğer yapımı damak tadına göre oldukça..."/>
  </head>
  <body>
    <article>
      <h1>Tavuk ciğeri tarifi ve hazırlanışı… Kavurma tavuk ciğeri yapımı</h1>
      <h2>Tavuk ciğer yapımı damak tadına göre oldukça lezzetli gelebilen ve fiyat olarak da oldukça makul olan bu ürünü hazırlamak isteyen kişiler tarafından araştırılıyor. Tavuk ciğeri tarifi oldukça basit olsa da yapımı için birkaç püf noktanın atlanmaması gerekiyor. Peki, tavuk ciğeri kavurma nasıl yapılır?</h2>
      <address>
        <time datetime="2019-12-09T14:32:37+00:00">09 Dec 2019, 14:32</time>
      </address>
      <p>Tavuk ciğer tarifi için dikkat edilmesi gereken en önemli nokta ciğerlerin temizlenmesi. Ciğerler iyi temizlenmediği takdirde içerisinde bulunan pıhtılaşmış kan yemeğe karışır bu da kavurmaya veya haşlamaya acı bir tat verir. Peki, tavuk ciğeri nasıl temizlenir?</p>
      <p>
        <b>TAVUK CİĞERİ TEMİZLEME</b>
      </p>
      <p>4 kişilik bir <a href="https://www.cnnturk.com/haberleri/yemek">yemek</a> için 1 <a href="https://www.cnnturk.com/haberleri/kilo">kilo</a> tavuk ciğeri yeterli olacaktır. İlk olarak ciğerleri kanını akıtması için su içerisinde bırakın. Ardından damarlı bölgeleri bıçak yardımı ile ciğerden ayırın. Koyu siyah olan bölgelerde pıhtılaşmış kan olabilir bu nedenle her ciğer parçasını dikkatlice gözden geçirin eğer koyu siyah bir bölge görürseniz burayı bıçak yardımı ile yarın ve içerisindeki pıhtılaşmış kanı dışarı çıkarın. Temizlediğiniz ciğerleri yeniden başka bir su içerisinde bekletin.</p>
      <p>
        <b>TAVUK CİĞERİ TARİFİ</b>
      </p>
      <ul>
        <li>Tüm ciğerleri temizledikten sonra güzelce süzün ve geniş bir tencere ya da tavaya alın.</li>
        <li>Üzerine çıkıncaya kadar su ilave edin ve ciğerlerim yağlılık durumuna göre <a href="https://www.cnnturk.com/haberleri/goz">göz</a> kararınca yağ ekleyin.</li>
        <li>Lezzet vermesi için pişirme suyuna tane karabiber ve <a href="https://www.cnnturk.com/haberleri/tuz">tuz</a> ekleyin.</li>
        <li>Kaynayarak suyun çekilmesinin ardından kısık ateşe alın ve güzelce kavurun.</li>
        <li>Ciğerler koyu kahverengi görünümüne ulaştıktan sonra altını kapatın ve servis tabağına alın.</li>
      </ul>
    </article>
  </body>
</html>