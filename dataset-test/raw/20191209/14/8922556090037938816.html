<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/migrationsverket-far-ratt-om-asylfartyg-5470080.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T14:08:19+00:00"/>
    <meta property="og:title" content="Migrationsverket får rätt om asylfartyg"/>
    <meta property="og:description" content="Flyktingkrisen Rederiet som skulle driva asylboende på kryssningsfartyget Ocean Gala får inget skadestånd av Migrationsverket."/>
  </head>
  <body>
    <article>
      <h1>Migrationsverket får rätt om asylfartyg</h1>
      <address><time datetime="2019-12-09T14:08:19+00:00">09 Dec 2019, 14:08</time> by <a rel="author">TT</a></address>
      <figure>
        <img src="https://img8.ntm.eu/unt/public/img/5470081/1209151005/kryssningsfartyget-ocean-gala?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Schr der, Tor Erik | Kryssningsfartyget Ocean Gala blev aldrig något asylboende. Arkivbild.</figcaption>
      </figure>
      <p>Flyktingkrisen Rederiet som skulle driva asylboende på kryssningsfartyget Ocean Gala får inget skadestånd av Migrationsverket.</p>
      <p>Bolaget krävde runt 190 miljoner kronor för avtalsbrott. Kryssningsfartyget var 2016 tänkt att inhysa närmare 1 800 flyktingar, men Migrationsverket placerade aldrig några asylsökande på fartyget efter att det lagt till i Utansjö industrihamn utanför Härnösand.</p>
      <p>Det betyder inte att myndigheten bröt avtalet, enligt Norrköpings tingsrätt. Företaget hade inte rätt tillstånd på plats och inte heller de anslutningar för avfall eller avlopp som krävdes. Avtalet hade därför slutat gälla.</p>
      <p>Rederiet Floating Accommodations ska nu betala Migrationsverkets rättegångskostnader på 3,4 miljoner kronor.</p>
    </article>
  </body>
</html>