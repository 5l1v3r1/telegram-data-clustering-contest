<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-paryzhi-rozpochalas-zustrich-prezydentiv-ukrayiny-ta-frantsiyi.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T14:57:46+00:00"/>
    <meta property="og:title" content="В Парижі розпочалась зустріч президентів України та Франції"/>
    <meta property="og:description" content="В Парижі розпочалась зустріч президентів України та Франції"/>
  </head>
  <body>
    <article>
      <h1>В Парижі розпочалась зустріч президентів України та Франції</h1>
      <address>
        <time datetime="2019-12-09T14:57:46+00:00">09 Dec 2019, 14:57</time>
      </address>
      <p>Президент України Володимир Зеленський прибув до Єлисейського палацу в Парижі. Про це <a href="http://www.1news.com.ua/">1News</a> повідомила прес-служба Глави держави.</p>
      <figure>
        <img src="https://1news.com.ua/wp-content/uploads/2019/12/18334d023bf7bd7bbd4a3c74f638bd46_1575901296_extra_large.jpeg"/>
      </figure>
      <p>В офіційній резиденції Президента Франції Глава Української держави матиме низку двосторонніх зустрічей. Також тут відбудеться зустріч чотирьох лідерів країн – учасниць Нормандського формату: Президента України Володимира Зеленського, Президента Франції Еммануеля Макрона, Федерального канцлера Німеччини Ангели Меркель і Президента Російської Федерації Володимира Путіна.</p>
      <p>Головне питання на порядку денному – обговорення подальших кроків і термінів встановлення миру на Донбасі.</p>
      <p>Після завершення саміту буде підготовлено комюніке. Крім того, Володимир Зеленський візьме участь у спільній прес-конференції з лідерами Франції, Німеччини та Росії, запланованій за результатами зустрічі.</p>
      <p>В той же час, вже зараз розпочалася зустріч Володимира Зеленського з Еммануелем Макроном. Цю інформацію підтвердила прес-служба українського президента.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F1486367591516512%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>