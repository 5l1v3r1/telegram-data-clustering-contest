<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/economia/morto-paul-volcker-guido-la-federal-reserve-negli-anni-ottanta-aveva-92-anni/"/>
    <meta property="og:site_name" content="fanpage.it"/>
    <meta property="article:published_time" content="2019-12-09T14:21:10+00:00"/>
    <meta property="og:title" content="Morto Paul Volcker, guidò la Federal Reserve negli anni Ottanta: aveva 92 anni"/>
    <meta property="og:description" content="L'economista statunitense guidò la Federal Reserve nell'era Carter-Reagan. Famoso per la aver sconfitto l'inflazione negli anni '80, era risalito alla ribalta durante la presidenza Obama quando fu messo a capo dell’Economic Recovery Advisory Board, creato dal Presidente per rilanciare l’economia."/>
  </head>
  <body>
    <article>
      <h1>Morto Paul Volcker, guidò la Federal Reserve negli anni Ottanta: aveva 92 anni</h1>
      <h2>L’economista statunitense guidò la Federal Reserve nell’era Carter-Reagan. Famoso per la aver sconfitto l’inflazione negli anni ’80, era risalito alla ribalta durante la presidenza Obama quando fu messo a capo dell’Economic Recovery Advisory Board, creato dal Presidente per rilanciare l’economia.</h2>
      <address><time datetime="2019-12-09T14:21:10+00:00">09 Dec 2019, 14:21</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Paul Volcker, l'economista statunitense che ha guidato la <b>Federal Reserve </b>nell'era Carter-Reagan e famoso per la aver sconfitto l'inflazione negli anni '80 è morto all'età di 92 anni. Lascia la moglie Anke Dening e i due figli, Janice e James. Dopo il periodo al vertice della banca centrale americana, Volcker ha continuato a essere attivo nell' economia e nella regolamentazione finanziaria, contribuendo a guidare la risposta del presidente Barack Obama alla crisi finanziaria degli anni 2000. La carriera di Volcker prima di diventare presidente della Fed si è alternata tra il settore pubblico e privato, con ruoli di economista del personale presso la Federal Reserve Bank di New York, Chase Manhattan Bank e il Dipartimento del Tesoro durante le presidenze di John F. Kennedy, Lyndon B. Johnson e Richard Nixon.</p>
      <h3>Il volcker shock contro l'inflazione</h3>
      <p>Fin dalla sua elezione annunciò chiaramente e senza mezzi termini come la politica monetaria avrebbe dovuto combattere l’inflazione. Per combattere gli aumenti dei prezzi, Volcker decise di attuare una politica monetaria restrittiva. Il <i>Volcker shock </i>consistette in un innalzamento dei tassi di interesse che, dopo aver portato il tasso di disoccupazione a superare il 10%, raggiunse l’obiettivo della stabilizzazione dei prezzi. Un programma portato avanti con successo, nonostante la forte opposizione sia politica che pubblica e le critiche ricevute.</p>
      <h3>Dopo la Fed</h3>
      <p>In seguito Volcker divenne presidente della banca di investimento Rothschild per circa 10 anni e fu anche a capo di numerose commissioni economiche e filantropiche. Salì nuovamente alla ribalta a più di venti anni dalla conclusione del suo mandato alla FED, quando fu nominato (dal 2008 al 2011) consigliere di Obama e in seguito presidente dell’Economic Recovery Advisory Board, creato dal Presidente per rilanciare l’economia.</p>
      <p>In questo periodo formulò la celebre <i>Volcker rule</i>, una regola che prova a ridurre l’attività speculativa delle banche: tale proposta, poi convertita in legge, impone loro di non investire in borsa i propri capitali al di sopra del 3%. La Volcker rule separa le attività commerciali da quelle di investimento, in modo da salvaguardare i risparmiatori e ridurre l’impatto di una nuova possibile crisi. Tale norma, ovviamente, è stata avversata dalla maggior parte delle banche americane, dal momento che avrebbero subito una riduzione dell’esposizione globale in attività rischiose e di conseguenza dei propri guadagni.</p>
    </article>
  </body>
</html>