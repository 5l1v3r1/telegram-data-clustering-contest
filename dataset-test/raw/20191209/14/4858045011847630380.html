<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/o-polemica-a-izbucnit-in-italia-in-jurul-unui-interviu-cu-bashar-al-assad-la-televiziunea-publica-rai_1411254.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T14:44:37+00:00"/>
    <meta property="og:title" content="O polemică a izbucnit în Italia în jurul unui interviu cu Bashar al-Assad la televiziunea publică Rai"/>
    <meta property="og:description" content="O polemică a izbucnit în Italia în jurul unui interviu acordat de preşedintele sirian Bashar al-Assad la televiziunea publică Rai, care nu va..."/>
  </head>
  <body>
    <article>
      <h1>O polemică a izbucnit în Italia în jurul unui interviu cu Bashar al-Assad la televiziunea publică Rai</h1>
      <address><time datetime="2019-12-09T14:44:37+00:00">09 Dec 2019, 14:44</time> by <a rel="author">Roxana Ghiorghian</a></address>
      <p>
        <b>O polemică a izbucnit în Italia în jurul unui interviu acordat de preşedintele sirian Bashar al-Assad la televiziunea publică Rai, care nu va fi transmis în peninsulă, dar care urmează să fie difuzat luni seară în Siria, relatează AFP, potrivit <a href="https://www.agerpres.ro/">Agerpres</a>.</b>
      </p>
      <p>La originea acestui interviu se află Monica Maggioni, o fostă jurnalistă, actuală directoare a Rai Com, filială a Rai care se ocupă de redifuzarea posturilor televiziunii-mamă în întreaga lume. <br/><br/>Monica Maggioni, care l-a mai intervievat şi în trecut pe preşedintele sirian, a reuşit datorită contactelor din anturajul său să realizeze la 26 noiembrie la Damasc acest interviu în exclusivitate. <br/><br/>La revenirea în Italia, a apărut o primă întrebare: în care emisiune şi pe care post să fie difuzat interviul? <br/><br/>A apărut ideea de a fi transmis pe postul de ştiri Rai News 24, dar sindicatul Rai s-a opus.</p>
    </article>
  </body>
</html>