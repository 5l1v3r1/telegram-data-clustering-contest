<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/borsen-fortsatt-runt-nollstrecket-5469747.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T14:53:05+00:00"/>
    <meta property="og:title" content="Börsen fortsatt runt nollstrecket"/>
    <meta property="og:description" content="Börs Stockholmsbörsen inleder veckan med små rörelser. Börsindex pendlade större delen av dagen runt nollstrecket. Vid 15.45-tiden noteras det breda OMXS-indexet marginellt på plus. De större Europabörser backar svagt, där Londonbörsen går sämst."/>
  </head>
  <body>
    <article>
      <h1>Börsen fortsatt runt nollstrecket</h1>
      <address><time datetime="2019-12-09T14:53:05+00:00">09 Dec 2019, 14:53</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5469748/1209155522/sma-kursrorelser-pa-borsen-ar?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Stina Stjernkvist/TT | Små kursrörelser på börsen. Arkivbild</figcaption>
      </figure>
      <p>Börs Stockholmsbörsen inleder veckan med små rörelser. Börsindex pendlade större delen av dagen runt nollstrecket. Vid 15.45-tiden noteras det breda OMXS-indexet marginellt på plus. De större Europabörser backar svagt, där Londonbörsen går sämst.</p>
      <p>Dagens vinnare bland tungviktarna är stålkoncernen SSAB, plus tre procent. I slutet av förra veckan höjde bolaget priserna på grovplåt i Nordamerika. Bland övriga vinnaraktier märks bank- och verkstadsaktier.</p>
      <p>I andra änden tillhör skogskoncernen SCA och mätteknikföretaget Hexagon till de största förlorarna, minus 1,5 respektive 1,7 procent.</p>
      <p>Telekomtillverkaren Ericssons aktie stiger svagt efter helgens besked om att man gått med på att betala drygt tio miljarder kronor i en uppgörelse med myndigheter i USA rörande korruptionsanklagelser. Beloppet täcks helt av den avsättning på 11,5 miljarder som Ericsson gjort i förväg.</p>
      <p>Aktien i Ica-gruppen stiger 0,5 procent sedan butikskedjan redovisat en försäljningsökning på 3,7 procent i jämförbara butiker i november.</p>
    </article>
  </body>
</html>