<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/detalii-despre-omorul-de-la-grozasca-vecinii-au-auzit-cum-s-a-intamplat-totul-_3061332.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T14:53:49+00:00"/>
    <meta property="og:title" content="DETALII despre omorul de la Grozasca. Vecinii au auzit cum s-a întâmplat totul"/>
    <meta property="og:description" content="Omorul din satul Grozasca, Ungheni, a fost descoperit datorită vecinilor, care au auzit zgomote suspecte în casa vecinei şi au anunţat poliţia. "/>
  </head>
  <body>
    <article>
      <h1>DETALII despre omorul de la Grozasca. Vecinii au auzit cum s-a întâmplat totul</h1>
      <address><time datetime="2019-12-09T14:53:49+00:00">09 Dec 2019, 14:53</time> by <a rel="author">PUBLIKA.MD</a></address>
      <p><b>Omorul din satul Grozasca, Ungheni, a fost descoperit datorită vecinilor, care au auzit zgomote suspecte în casa vecinei şi au anunţat poliţia.</b> </p>
      <blockquote>"Un vecin îi spune soţului meu, hai să vedem unde este bătrâna. Au venit, s-au suit pe prispa casei şi au văzut pe pat ceva aşternut o plapumă. Se auzea un zgomot puternic, vecinul a fugit, dintre cei care a ucis-o, a ieşit pe uşă, prin grădină şi a fugit.", a povestit o vecină. </blockquote>
      <p>După ce l-au reţinut pe suspect, poliţiştii au stabilit că este vorba de un individ originar din raionul Ungheni. Deocamdată poliţiştii nu au stabilit cu ce scop criminalul a intrat în casa femeii şi a ucis-o. Rudele însă recunosc, bătrâna avea conflicte cu individul, întrucât acesta împreună cu alţi amici, furau din gospodăria ei tot ce găseau.</p>
      <blockquote>"Ea avea multe probleme cu ei, mereu se certa."<br/><br/>" - Îi furau din grădină, îi furau găinile. - Se certa cu ei? - Da, se certa. Eu îi spuneam să-i lase în pace că ei nu sunt oameni buni, dar ea mereu îmi zicea că nu pot să tac, ei îmi fură tot de prin ogradă."</blockquote>
      <p>Localnicii spun că nenorocirea i-a pus în gardă şi stau cu frica în sân:</p>
      <blockquote>"Ne este foarte frică, cum să nu ne fie. Până acum stăteam cu uşile descuiată, acum însă suntem nevoiţi să le încuiem. Aseară ne-am trezit pe la ora 02:00 şi ne era tare frică, nu am mai putut adormi până dimineaţa."<br/><br/>"Ne este frică, eu sunt singură, la fel, mă gândesc şi eu. Mama mea are şi ea 86 de ani, mă gândesc la ea că stă singură, să nu vină cineva noaptea să o ucidă, acum lumea nu prea lucrează. Toţi vor să bani la buzunar, să aibă ce mânca."</blockquote>
      <p>Suspectul nu are un loc permanent de trai, iar acum acesta este cercetat pentru omor intenţionat.</p>
      <p><b>PUBLIKA.MD</b> precizează că o femeie de 80 de ani a fost ucisă cu sânge rece în propria casă, de un vecin. Tragicul caz a avut loc aseară în jurul orelor 17:00, iar la scurt timp a fost prins criminalul.</p>
      <blockquote>
        <b>CITEŞTE ŞI: <a href="https://www.publika.md/macabru-o-femeie-din-grozasca-raionul-ungheni-a-fost-ucisa-cu-sange-rece-in-propria-casa_3061268.html">MACABRU. O femeie din Grozasca, raionul Ungheni, a fost ucisă cu sânge rece în propria casă</a></b>
      </blockquote>
    </article>
  </body>
</html>