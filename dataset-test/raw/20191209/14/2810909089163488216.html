<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361429"/>
    <meta property="og:site_name" content="СПОРТ - РТРС"/>
    <meta property="article:published_time" content="2019-12-09T14:50:00+00:00"/>
    <meta property="og:title" content="Медведев: Немогуће је игнорисати одлуку ВАДА о нашим спортистима"/>
    <meta property="og:description" content="Одлука ВАДА о руским спортистима наводи нас на помисао о наставку антируске хистерије која већ добија хроничан облик, рекао је премијер Русије Дмитриј Медведев на састанку с потпредсједницима руске Владе."/>
  </head>
  <body>
    <article>
      <h1>Медведев: Немогуће је игнорисати одлуку ВАДА о нашим спортистима</h1>
      <address>
        <time datetime="2019-12-09T14:50:00+00:00">09 Dec 2019, 14:50</time>
      </address>
      <p>
        <i>Одлука ВАДА о руским спортистима наводи нас на помисао о наставку антируске хистерије која већ добија хроничан облик, рекао је премијер Русије Дмитриј Медведев на састанку с потпредсједницима руске Владе.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0785/078588.jpg"/>
        <figcaption>Руски премијер Дмитриј Медведев (Фото: EPA / Igor Kovalenko)</figcaption>
      </figure>
      <p>- Мислим да руске организације у чију компетенцију улазе ова питања, треба да уложе жалбу на ову одлуку - рекао је Медведев, коментаришући одлуку ВАДА.</p>
      <p>Он је рекао да не треба порицати да у руској спортској заједници постоје прилично велики проблеми с допингом.</p>
      <p>- Немогуће је игнорисати одлуку ВАДА о нашим спортистима. Нећу сада детаљно анализирати, али недавно сам у једном интервјуу рекао да је у конкретном случају очигледно да и на руској страни постоје проблеми с допингом и то се не може оповргнути - рекао је Медведев.</p>
      <p>Извршни комитет ВАДА је саопштио раније да је Русија изгубила право да организује међународна спортска такмичења и подноси захтјеве за њихову организацију. Спортисти не могу да учествују ни на олимпијским ни на свјетским првенствима под националном заставом. </p>
    </article>
  </body>
</html>