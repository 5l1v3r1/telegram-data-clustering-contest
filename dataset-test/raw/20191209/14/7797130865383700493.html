<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a550852/Saudijska-Arabija-ukinula-odvojene-ulaze-za-zene-i-muskarce-u-restoranima.html"/>
    <meta property="og:site_name" content="N1 Srbija"/>
    <meta property="article:published_time" content="2019-12-09T14:00:00+00:00"/>
    <meta property="og:title" content="Saudijska Arabija ukinula odvojene ulaze za žene i muškarce u restoranima"/>
    <meta property="og:description" content="Restorani u Saudijskoj Arabiji više neće morati da imaju odvojene ulaze za žene i muškarce, saopštilo je..."/>
  </head>
  <body>
    <article>
      <h1>Saudijska Arabija ukinula odvojene ulaze za žene i muškarce u restoranima</h1>
      <address>
        <time datetime="2019-12-09T14:00:00+00:00">09 Dec 2019, 14:00</time>
      </address>
      <p>Restorani u Saudijskoj Arabiji više neće morati da imaju odvojene ulaze za žene i muškarce, saopštilo je Ministarstvo za lokalni razvoj i ruralna pitanja, prenosi Rojters.</p>
      <p>Portparol ministarstva rekao je da novi propisi nisu obavezujući, što znači da restorani mogu da zadrže odvojene ulaze ako vlasnici to žele. On nije rekao da li će biti ukinut sistem razdvojenog rasporeda sedenja muškaraca i žena. Ranije su svi restorani u Saudijskoj Arabiji morali da imaju odvojene ulaze za žene i muškarce.</p>
      <p>Prema strogim propisima u Saudijskoj Arabiji, muškarci i žene koji nisu u rodbinskim vezama ne smeju da budu zajedno na javnim mestima, a za poštovanje tih pravila brine se posebna verska policija.</p>
      <p>Princ Mohamed bin Salman je pokrenuo reforme i ublažio neke restrikcije u zemlji, uključujući zabranu da žene voze automobile. Segregacija na javnim mestima je u proteklih godinu dana smanjena, pa se u kafićima, restoranima i konferencijskim centrima to pravilo više tako strogo ne primenjuje.</p>
      <p>Saudijska Arabija polako napušta i strogi sistem prema kome žene za sve važne odluke moraju da imaju dozvolu muškarca.</p>
    </article>
  </body>
</html>