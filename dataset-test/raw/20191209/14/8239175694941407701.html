<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omropfryslan.nl/nijs/925033-unis-flyers-fierstente-sterk-foar-mechelen-golden-sharks"/>
    <meta property="og:site_name" content="Omrop Fryslân"/>
    <meta property="article:published_time" content="2019-12-09T14:00:53+00:00"/>
    <meta property="og:title" content="UNIS Flyers fierstente sterk foar Mechelen Golden Sharks"/>
    <meta property="og:description" content="De Feansters wûnen it duel yn de BeNe League mei mar leafst 9-2."/>
  </head>
  <body>
    <article>
      <h1>UNIS Flyers fierstente sterk foar Mechelen Golden Sharks</h1>
      <address><time datetime="2019-12-09T14:00:53+00:00">09 Dec 2019, 14:00</time> by <a rel="author">Omrop Fryslân</a></address>
      <p>
        <b>De iishockeyers fan UNIS Flyers ha sneintejûn mei 9-2 wûn fan Mechelen Golden Sharks. De Belgen koene allinnich yn de twadde perioade meikomme mei de Feansters (4-0, 2-2, 3-0). Dat betsjut dat de Flyers dit jier noch altyd net ferlern ha yn de BeNe League.</b>
      </p>
      <p>Nei acht minuten wie it Adam Bezák dy't de Flyers op foarsprong sette. Fiif minuten letter makke de Fin Kiilholma der 2-0 fan nei in rappe útbraak. Noch foar de ein fan de earste perioade rûnen de Flyers út nei 4-0 troch goals fan Hoekstra en wer Kiilholma.</p>
      <h3>Flyers knalle troch</h3>
      <p>De twadde perioade gie Flyers troch mei it meitsjen fan goals. Limnell makke der nei fiif minuten 5-0 fan, en Lars den Edel skoarde de 6-0. Van den Bogaert en Robinson mochten dêrnei wat werom dwaan foar Mechelen (6-2).</p>
      <p>Ek yn de tredde perioade wiene de Flyers dúdlik better dan de Belgyske tsjinstanners. Kiilholma, Jasper Nordemann en Frits Doop makken der úteinlik 9-2 fan.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <p>UNIS Flyers yn in eardere wedstriid - Foto: <i>Martin de Jong</i></p>
      <h3>Winst yn Inter Region Cup</h3>
      <p>Freedtejûn spilen de UNIS Flyers yn de Inter Region Cup tsjin Lippe Hockey Hamm. Nei twa perioades wiene it de Feansters dy't in foarsprong pakten fan 2-0. Yn de tredde perioade wiene it de Dútsers dy't sterk werom kamen yn de wedstriid (3-3).</p>
      <p>Uteinlik gie de winst nei de Flyers, troch in doelpunt yn overtime fan Trevor Petersen.</p>
      <p>
        <a href="https://www.omropfryslan.nl/kontakt?correction=925033#webform-client-form-11283">Korreksje melde</a>
      </p>
      <ul>
        <li>
          <a href="https://www.facebook.com/sharer/sharer.php?u=https%3A%2F%2Fwww.omropfryslan.nl%2Fnijs%2F925033-unis-flyers-fierstente-sterk-foar-mechelen-golden-sharks">facebook</a>
        </li>
        <li>
          <a href="https://twitter.com/intent/tweet?text=UNIS%20Flyers%20fierstente%20sterk%20foar%20Mechelen%20Golden%20Sharks&amp;url=https%3A%2F%2Fwww.omropfryslan.nl%2Fnijs%2F925033-unis-flyers-fierstente-sterk-foar-mechelen-golden-sharks">twitter</a>
        </li>
        <li>
          <a href="https://www.omropfryslan.nl/nijs/whatsapp://send?text=UNIS%20Flyers%20fierstente%20sterk%20foar%20Mechelen%20Golden%20Sharks%20https%3A%2F%2Fwww.omropfryslan.nl%2Fnijs%2F925033-unis-flyers-fierstente-sterk-foar-mechelen-golden-sharks">whatsapp</a>
        </li>
      </ul>
    </article>
  </body>
</html>