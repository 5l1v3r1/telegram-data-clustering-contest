<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-alte_sporturi-23540430-scandalul-dopaj-rusia-nu-are-nicio-sansa-recurs-este-parere-seful-rusada.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T14:44:00+00:00"/>
    <meta property="og:title" content="Scandalul de dopaj: Rusia nu are nicio șansă la recurs, este de părere șeful Rusada"/>
    <meta property="og:description" content="Rusia a primit interdicția de a participa la următoarele două ediții ale Jocurilor Olimpice (2020, 2022) și la CM de fotbal din 2022 (din Qatar), iar ultima speranță este legată de un eventual recurs"/>
  </head>
  <body>
    <article>
      <h1>Scandalul de dopaj: Rusia nu are nicio șansă la recurs, este de părere șeful Rusada</h1>
      <address><time datetime="2019-12-09T14:44:00+00:00">09 Dec 2019, 14:44</time> by <a rel="author">A.I.</a></address>
      <p><b>Rusia a primit interdicția de a participa la următoarele două ediții ale Jocurilor Olimpice (2020, 2022) și la CM de fotbal din 2022 (din Qatar), iar ultima speranță este legată de un eventual recurs la Tribunalul de Arbitraj Sportiv de la Lausanne. </b><br/><br/>Iouri Ganous, șeful RUSADA (Agenția Antidoping din Rusia), este de părere că Rusia nu va avea nicio șansă la un eventual recurs făcut la Tribunalul de Arbitraj Sportiv de la Lausanne. <br/><br/>"Nu va fi nicio șansă de victorie la TAS", este de părere Iuri Ganus, șeful RUSADA. Oficialul rus este de părere că excluderea Rusiei este o adevărată tragedie pentru sportivii cinstiți.<br/><br/>Drapelul Rusiei nu va putea fi văzut la Jocurile Olimpice de la Tokyo, din vara anului viitor, dar nici la cele de la Beijing din 2022 (Olimpiadă de iarnă), informează L'Equipe.<br/><br/>Comitetul Executiv al WADA a aprobat recomandările comisiei care a indicat ca Rusia să rămână fără dreptul de a participa la evenimentele sportive internaționale majore, inclusiv la Olimpiade și Campionate Mondiale, pentru o perioadă de patru ani. Pe lângă Jocurile Olimpice (2020 și 2022), Rusia nu va avea dreptul să participe nici la Campionatul Mondial de fotbal din 2022 (din Qatar).<br/><a href="https://sport.hotnews.ro/stiri-alte_sporturi-23540047-rusia-interzisa-jocurile-olimpice-pentru-urmatorii-4-ani.htm"><b><br/>Rusia, interzisă de la competițiile importante din sport pentru următorii 4 ani, inclusiv Jocurile Olimpice și Cupa Mondială de fotbal</b></a></p>
    </article>
  </body>
</html>