<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476828-lasocki-zlozy-zawiadomienie-do-prokuratury-na-trzaskowskiego"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T14:00:04+00:00"/>
    <meta property="og:title" content="Lasocki złoży zawiadomienie do prokuratury na Trzaskowskiego! Chodzi o poświadczenia nieprawdy ws. wydatków na LGBT"/>
    <meta property="og:description" content="&quot;Złożę zawiadomienie do prokuratury o poświadczeniu nieprawdy przez prezydenta Rafała Trzaskowskiego. Choć odpowiedź na interpelację przygotowują urzędnicy, to jednak prezydent to firmuje&quot; - zapowiedział radny Lasocki."/>
  </head>
  <body>
    <article>
      <h1>Lasocki złoży zawiadomienie do prokuratury na Trzaskowskiego! Chodzi o poświadczenia nieprawdy ws. wydatków na LGBT</h1>
      <address><time datetime="2019-12-09T14:00:04+00:00">09 Dec 2019, 14:00</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Stołeczny radny PiS Dariusz Lasocki złoży zawiadomienie do prokuratury o możliwości poświadczenia nieprawdy przez prezydenta Rafała Trzaskowskiego. Chodzi o odpowiedź na interpelację, w której urząd miasta zapewnił, że nie wydatkował środków na realizację deklaracji LGBT.</b>
      </p>
      <p>CZYTAJ TAKŻE: <a href="https://wpolityce.pl/polityka/476821-tylko-u-nas-jaki-po-konferencji-dot-gender-i-lgbt">TYLKO U NAS. Jaki po konferencji dot. gender i LGBT: Nie chcę, żeby wobec szkół i mojego dziecka stosowano metody znane na Zachodzie</a></p>
      <p>
        <a href="https://wpolityce.pl/polityka/476560-narkotyki-chemsex-i-homoseksualizm-to-dotuje-trzaskowski">Miliony złotych z warszawskiego ratusza na organizacje LGBT! Chemsex, narkotyki, homoseksualizm - to współfinansuje Trzaskowski</a>
      </p>
      <p>
        <a href="https://wpolityce.pl/polityka/476593-tylko-u-nas-kaleta-odpowiada-dabrowie-ws-narkotykow">TYLKO U NAS. Czy warszawski ratusz promuje zażywanie narkotyków? Kaleta odpowiada Dąbrowie i wylicza bulwersujące przykłady</a>
      </p>
      <blockquote>Złożę zawiadomienie do prokuratury o poświadczeniu nieprawdy przez prezydenta Rafała Trzaskowskiego. Choć odpowiedź na interpelację przygotowują urzędnicy, to jednak prezydent to firmuje</blockquote>
      <p>— zapowiedział w poniedziałek w rozmowie z PAP warszawski rady Prawa i Sprawiedliwości Dariusz Lasocki.</p>
      <p>Chodzi o odpowiedź na interpelację dotycząca finansowania z budżetu miasta realizacji zapisów „Deklaracji Warszawskiej” dotyczącej polityki wobec osób LGBT. Lasocki pytał m.in. o wsparcie finansowe dla organizacji lesbijek, gejów, biseksualistów i transseksualistów oraz o realizację programów edukacji seksualnej w szkołach.</p>
      <p>Urząd miasta odpowiedział w piśmie z 4 grudnia, że dotychczas nie zostały wydatkowane i zaplanowane do wydatkowania żadne środki finansowe na wdrażanie zapisów wynikających z Deklaracji Warszawskiej. Ponadto urząd stwierdził, że do tej pory nie były prowadzone żadne zajęcia/programy realizujące zapisy Deklaracji, których odbiorcami byliby uczniowie/dzieci.</p>
      <p>W ocenie radnego PiS odpowiedzi te są nieprawdziwe. Lasocki powołał się na raport opublikowany w poniedziałek przez posła i wiceministra sprawiedliwości Sebastiana Kaletę. Według niego z fragmentarycznej oceny dotyczącej kilku organizacji LGBT wynika, że łączna kwota dofinansowań tych podmiotów w latach 2017 – 2019 wyniosła ok. 7 mln złotych.</p>
      <p>Ponadto – jak wskazał Lasocki – z materiałów opublikowanych przez Kaletę wynika, że jedna z organizacji LGBT prowadziła szkolenia dotyczące edukacji seksualnej dla nauczycieli.</p>
      <blockquote>Jeżeli nauczyciele uczestniczą w takich szkoleniach, to po to, aby później tę wiedzę wykorzystać w szkole</blockquote>
      <p>— powiedział. Podkreślił, że nie godzi się na takie działania nie tylko, jako radny, ale również, jako ojciec dzieci objętych nauczaniem.</p>
      <p>Poseł Sebastian Kaleta zamieścił w poniedziałek w internecie raport o działalności niektórych organizacji korzystających z dotacji m. st. Warszawy pt. „Gdzie trafiają pieniądze warszawiaków?”.</p>
      <p>Zastępca rzecznika prasowego Urzędu m.st. Warszawy Ewa Rogala poinformowała w reakcji na publikację, że „ratusz rozważa kroki prawne wobec osób, które rozpowszechniają nieprawdziwe informacje, manipulują faktami, wywołując atmosferę zastraszenia”.</p>
      <p>as/PAP</p>
    </article>
  </body>
</html>