<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/430276-maj-postradal-pri-katastrofa-krai-mezdra-pochina-sled-nakolko-dni-maki"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T14:28:00+00:00"/>
    <meta property="og:title" content="Мъж, пострадал при катастрофа край Мездра, почина след няколко дни мъки"/>
    <meta property="og:description" content="При жестокия сблъсък на 5 декември загина 57-годишната водачка на лек автомобил от Плевен, а баща ѝ беше откаран в спешното отделение в Мездра"/>
  </head>
  <body>
    <article>
      <h1>Мъж, пострадал при катастрофа край Мездра, почина след няколко дни мъки</h1>
      <address><time datetime="2019-12-09T14:28:00+00:00">09 Dec 2019, 14:28</time> by <a rel="author" href="https://fakti.bg/author/mariya-atanasova" target="_blank">Мария Атанасова</a></address>
      <p>Зверската катастрофа на международния път Е-79 между Мездра и Ботевград, станала на 5 декември, е взела втора жертва, предаде BulNews.</p>
      <p>Тежкият инцидент между лек автомобил Skoda с врачанска регистрация и камион Mercedes стана в четвъртък следобед край село Ребърково. При жестокия сблъсък загина 57-годишната водачка на колата от Плевен, а баща ѝ беше откаран в спешното отделение в Мездра. Раненият възрастен мъж бил прегледан и транспортиран към областния център за лечение.</p>
      <p>Заради тежките травми обаче, несъвместими с живота, същата вечер в хирургичното отделение на врачанската болница е починал и бащата на жената, шофирала автомобила. Веднага след удара 82-годишният мъж бил в добро общо състояние, но по-късно то се влошило и той починал.<br/>Загиналите баща и дъщеря са били погребани в събота в плевенско село.</p>
      <p>
        <b>
          <a href="https://fakti.bg/bulgaria/vratsa">Враца / България</a>
        </b>
      </p>
    </article>
  </body>
</html>