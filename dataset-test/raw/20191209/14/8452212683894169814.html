<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/teodorovici-despre-citu-santajist-si-marioneta/"/>
    <meta property="og:site_name" content="Cotidianul"/>
    <meta property="article:published_time" content="2019-12-09T14:54:28+00:00"/>
    <meta property="og:title" content="Teodorovici, despre Cîţu: Şantajist și marionetă"/>
    <meta property="og:description" content="Eugen Teodorovici a reacționat, într-o postare pe Facebook, la acuzațiile ministrului Finanțelor Florin Cîțu, pe care îl acuză că este șantajist și o marionetă, alimentat „cu documente, bilețele și măsuri”."/>
  </head>
  <body>
    <article>
      <h1>Teodorovici, despre Cîţu: Şantajist și marionetă</h1>
      <address><time datetime="2019-12-09T14:54:28+00:00">09 Dec 2019, 14:54</time> by <a rel="author">(R.C.)</a></address>
      <p>Eugen Teodorovici a reacționat, într-o postare pe Facebook, la acuzațiile ministrului Finanțelor Florin Cîțu, pe care îl acuză că este șantajist și o marionetă, alimentat „cu documente, bilețele și măsuri”.</p>
      <p>„Uite cine vorbește de Al Capone! Tocmai acest Vasile Cîțu, care și-a etalat acum o nouă calitate – cea de șantajist! Îl întreb: acest curaj și l-a descoperit înainte sau după vizita la Palatul Cotroceni? Întâi m-a amenințat cu plângeri penale, apoi a aruncat cursul valutar în aer și s-a răzgândit, spunând că a fost doar o metaforă…cam neinspirată și mult prea costisitoare pentru economie, aș adăuga eu. Acum mă amenință cu o alta instituție, Curtea de Conturi. Ceea ce Vasile Cîțu nu știe, este că eu nu mă las amenințat sau șantajat de nimeni, cu atât mai puțin de o persoană manipulabilă și vulnerabilă. Eu voi continua să #insistpentruRomania, în ciuda amenințărilor lui Vasile Cîțu, pe care nu-l ajută nici discursul, nici poziția, ca să abordeze comportamentul de mafiot. Și totuși, această tentativă de șantaj și aceaste amenințări penibile nu fac decât să trădeze faptul că Vasile Cîțu este o marionetă. Întrebarea este cine trage sforile? Așa că îl somez public pe Vasile Cîțu să spună de cine este controlat? Și-l mai somez public să enumere toate întâlnirile pe care le-a avut de când a preluat mandatul de Ministru al Finanțelor Publice! Atrag atenția asupra faptului că Ministrul Finanțelor Publice este membru al Consiliului Suprem de Apărare a Țării, deci Vasile Cîțu trebuie să ne spună dacă are întâlniri neoficiale cu structuri oculte care-l alimentează cu documente, bilețele și măsuri!”, scrie Teodorovici.</p>
      <p>Ministrul Finanțelor, Florin Cîțu, l-a avertizat pe predecesorul său, Eugen Teodorovici, că va face public un document guvernamental ce arată că PSD nu intenționa să majoreze pensiile în 2020. „Un mesaj clar pentru Eugen Teodorovici, pentru că în ultima perioadă a început cu acuzații care nu au niciun fundament. Dacă continuă în această direcție mă văd forțat să public un document prezentat în Guvernul României care arată foarte clar că PSD nu avea nicio intenție să aplice legea pensiilor în 2020”, a spus ministrul, luni, într-o conferință de presă.nEl a citit un paragraf din concluzia documentului respectiv și a spus că publicarea lui este o decizie politică ce trebuie luată în PNL. Acesta nu a precizat ce instituție a elaborat documentul.<br/>Cățu a adăugat că încă din luna aprilie Eugen Teodorovici știa că deficitul bugetar ar putea depăși 4% din PIB, conform unor note interne din minister. Ministrul a prezentat documente care arătau că încă din ianuarie sau aprilie 2019 ministrul Teodorovici și premierul Viorica Dăncilă erau informați de specialiștii din minister că deficitul ar putea depăși 4% din PIB, în condițiile în care veniturile la buget nu puteau atinge nivelul preconizat.<br/>Cîțu a spus că notele interne vor fi prezentate Curții de Conturi.</p>
      <related>
        <h4>Articole asemănătoare</h4>
        <a href="https://www.cotidianul.ro/taxa-care-atata-doi-ministri/"/>
        <a href="https://www.cotidianul.ro/bate-vant-de-amnistie-fiscala/"/>
        <a href="https://www.cotidianul.ro/teodorovici-inchis-in-casa-lui-iohannis-astea-trebuie-spuse-foarte-clar/"/>
      </related>
    </article>
  </body>
</html>