<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714133"/>
    <meta property="og:site_name" content="ישראל היום"/>
    <meta property="article:published_time" content="2019-12-09T14:33:18+00:00"/>
    <meta property="og:title" content="נעם סמל יציל את &quot;הבימה&quot;"/>
    <meta property="og:description" content="בעקבות סערת סכסוך העבודה בתיאטרון הלאומי, מנכ&quot;ל התיאטרון הקאמרי המיתולוגי נקרא לדגל • סמל: &quot;אכבד כל החלטה&quot;במה"/>
  </head>
  <body>
    <article>
      <h1>נעם סמל יציל את "הבימה"</h1>
      <h2>בעקבות סערת סכסוך העבודה בתיאטרון הלאומי, מנכ"ל התיאטרון הקאמרי המיתולוגי נקרא לדגל • סמל בתגובה ל"ישראל היום": "אכבד כל החלטה"</h2>
      <address><time datetime="2019-12-09T14:33:18+00:00">09 Dec 2019, 14:33</time> by <a rel="author" href="https://www.israelhayom.co.il/writer_articles?tid=346" target="_blank">מאיה כהן</a></address>
      <p>נעם סמל, שכיהן כמנכל התאטרון הקאמרי במשך 25 שנה, הולך להציל את התיאטרון הלאומי "<a href="https://www.israelhayom.co.il/article/707759">הבימה</a>", כך נודע ל"ישראל היום".</p>
      <p>• <a href="https://www.israelhayom.co.il/article/713719">עוד שיא: הצעד הבא של ביונסה</a></p>
      <p>• <a href="https://www.israelhayom.co.il/Myalbum2020">פרויקט מיוחד: אלבומי העשור שלנו</a></p>
      <p>• <a href="https://www.israelhayom.co.il/article/713705">אירוויזיון 2020: הרבה יותר זול מבארץ</a></p>
      <p>• <a href="https://www.israelhayom.co.il/article/713031">הדבר הכי טוב שנטע עשתה מאז "TOY"</a></p>
      <p>החלטה זו באה לאור החלטת בית המשפט למנות אותו לעמוד בראש הבימה.</p>
      <p>מינוי זה מגיע לאחר הסערה ו<a href="https://www.israelhayom.co.il/article/708093">המשבר אליו נקלע התאטרון הלאומי</a> והחלטת בית המשפט להשעות את סמכויות המנכ"לית המכהנת אודליה פרידמן. סמל נקרא לדגל לאור הצלחתו בניהול הקאמרי ועוד קודם לכן בניהול תיאטרון חיפה, ומתכנן להוביל אותו בתוכנית הבראה.</p>
      <p>נעם סמל מסר בתגובה ל"ישראל היום": "אני כרגע בעמדת המתנה ואכבד כל החלטה של נשיא בית המשפט המחוזי מר איתן אורנשטיין".</p>
      <p>• <a href="https://www.israelhayom.co.il/article/712241">תיאטרון בית ליסין משנה את שמו</a></p>
      <figure>
        <img src="https://www.israelhayom.co.il/sites/default/files/u55081/12445_IMG_0800_2012-12-25.jpg"/>
        <figcaption>
          <b>המשבר ייפתר? תיאטרון הבימה // צילום: יהושע יוסף</b>
        </figcaption>
      </figure>
      <h3>"חברה מדממת"</h3>
      <p>"ממכלול המסמכים שהוגשו והטיעונים שנשמעו שוכנעתי ש'הבימה' היא חברה מדממת וחדלת פירעון, הן מהבחינה המאזנית והן מהבחינה התזרימית", כך קבע נשיא ביהמ"ש המחוזי איתן אורנשטיין בעקבות <a href="https://www.israelhayom.co.il/article/708093">סכסוך העבודה בתיאטרון הלאומי</a>, בעודו משהה את סמכויות הדירקטורים והמנכ"לית אודליה פרידמן ומעניק את השליטה לנאמנים מטעמו עו"ד דורית לוי טילר ורו"ח חן ברדיצ'ב.</p>
      <p>על אף המסקנה כי מדובר בחברה חדלת פירעון, הנשיא מציין את חשיבות התיאטרון, שחוגג 100 שנה להווסדו, לתרבות הישראלית, וכן מבקש להימנע מפיטורי מאות עובדים של התיאטרון על ידי צו פירוק. "כל ההליכים נגד החברה מושהים ולא ניתן לפתוח בהליך חדש ללא אישור בית משפט זה. תקוותי שיעלה בידי הנאמנים להצליח במשימה הלא פשוטה שניצבת לפניהם, על מנת שהמסך של הבימה לא ירד", לשון ההודעה.</p>
      <p>בהחלטתו ציין הנשיא את חובות התיאטרון העצומים, אשר נאמדים "בעשרות מיליוני שקלים, מעל 75 מיליון שקל לעמדת המדינה על יסוד נתוני התיאטרון כמות שנמסרו לה על ידי החברה, ולמצער 45 מיליון שקל כעמדת החברה עצמה...לכן, גם אם החברה נמצאת לגישתה בגבול רווחיות תפעולית, אין ביכולתה לשרת את חובותיה, השוטפים והרחוקים, וזאת גם בהינתן משאביה המועטים. החברה לא שילמה שכר עבודה למאות עובדים, לחלקם מאז חודש ספטמבר האחרון, לרבות ניכויים והפרשות; היא חייבת כספים לבנקים, למדינה לספקים, לנותני שירותים ופיזרה שיקים שאין להם כיסוי". עוד מציין הנשיא כי גם אם יועברו לתיאטרון מלוא סכומי התמיכה לו הוא זכאי, בשווי עשרה מיליון שקלים, לא יהיה בכך כדי לפתור את הבעיה. "אין ספק שנדרש פתרון מערכתי להסדרת חובות התיאטרון ואין במתן סיוע נקודתי כדי להוות פתרון כולל".</p>
      <p>• <a href="https://www.israelhayom.co.il/article/712575">כואב לקרוא: פרס הסקס הגרוע</a></p>
      <p>• <a href="https://www.israelhayom.co.il/article/712581">רשמית: כוכבי הרשת מאוהבים</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
    </article>
  </body>
</html>