<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/prvni-benchmarky-snapdragonu-865-dopadly-presne-tak-jak-qualcomm-slibil/"/>
    <meta property="og:site_name" content="SMARTmania.cz"/>
    <meta property="article:published_time" content="2019-12-09T14:00:20+00:00"/>
    <meta property="og:title" content="První benchmarky Snapdragonu 865 dopadly přesně tak, jak Qualcomm slíbil"/>
    <meta property="og:description" content="Qualcomm v minulém týdnu představil nový čipset Snapdragon 865, který se v příštím roce stane mozkem většiny vlajkových smartphonů s Androidem. Výrobce"/>
  </head>
  <body>
    <article>
      <h1>První benchmarky Snapdragonu 865 dopadly přesně tak, jak Qualcomm slíbil</h1>
      <address><time datetime="2019-12-09T14:00:20+00:00">09 Dec 2019, 14:00</time> by <a rel="author" href="https://smartmania.cz/author/jakub_karasek/" target="_blank">Jakub Karásek</a></address>
      <p>Qualcomm v minulém týdnu představil <a href="https://smartmania.cz/qualcomm-snapdragon-865-hrani-jako-na-pocitaci-a-zaznam-8k-videa/">nový čipset Snapdragon 865</a>, který se v příštím roce stane mozkem většiny vlajkových smartphonů s Androidem. Výrobce čipů slibuje až o čtvrtinu vyšší procesorový výkon a o 20 procent vyšší grafický výkon než v případě loňského Snapdragonu 855. První benchmarky dokazují, že Qualcomm ve svých proklamacích nepřeháněl.</p>
      <figure>
        <img src="https://smartmania.cz/wp-content/uploads/2019/12/snapdragon-765-3.jpg"/>
      </figure>
      <p>Snapdragon 865 se již objevil v databázi benchmarku <i>GeekBench</i>, kde zaznamenal skóre 13 344 při zapojení všech procesorových jader a 4 303 bodů při testu jednoho jádra. Oproti Snapdragonu 855 se jedná o 23% nárůst ve výkonu.</p>
      <figure>
        <img src="https://smartmania.cz/wp-content/uploads/2019/12/Snapdragon_865_benchmark.jpg"/>
      </figure>
      <p>Největší konkurencí pro Snapdragon 865 bude zřejmě nová generace čipsetů Samsung Exynos, a překvapit by také mohl nedávno odhalený <a href="https://smartmania.cz/mediatek-hlasi-navrat-mezi-elitu-cipset-dimensity-1000-ma-vse-co-vlajkovy-smartphone-potrebuje/">MediaTek Dimensity</a>. Snapdragon 865 byl v benchmarku <i>GeekBench</i> překonán čipem Apple A13 z letošních iPhonů, ovšem je otázkou, nakolik jsou tyto multiplatformní výsledky porovnatelné; vývojáři konkurenčního benchmarku AnTuTu před nedávnem oznámili, že světy zařízení s Androidem a iOS napřímo porovnávat nelze.</p>
      <h3>Mohlo by vás zajímat</h3>
      <ul>
        <li>
          <a href="https://smartmania.cz/qualcomm-snapdragon-865-prvni-informace-o-pristim-vlajkovem-cipsetu/">Qualcomm Snapdragon 865: první informace o příštím vlajkovém čipsetu</a>
        </li>
        <li>
          <a href="https://smartmania.cz/samsung-galaxy-a80-v-antutu-jak-si-vede-novy-snapdragon-730/">Samsung Galaxy A80 v AnTuTu. Jak si vede nový Snapdragon 730?</a>
        </li>
        <li>
          <a href="https://smartmania.cz/fotomobily-v-roce-2020/">Fotomobily v roce 2020: 108 megapixelů a desetinásobný optický zoom</a>
        </li>
        <li>
          <a href="https://smartmania.cz/znovuzrozeni-projektu-ara-google-si-nechal-patentovat-modularni-telefon/">Znovuzrození Projektu Ara? Google si nechal patentovat modulární telefon</a>
        </li>
      </ul>
    </article>
  </body>
</html>