<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/gezocht-talkshow-koningin/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-12-09T14:27:37+00:00"/>
    <meta property="og:title" content="Gezocht: talkshow-koning(in)"/>
    <meta property="og:description" content="Echte kijkcijferkanonnen waren het, maar nu moet de NPO het zonder hen doen. Enkele maanden nadat bekend is geworden dat Eva Jinek stopt met haar talkshow, laat ook Jeroen Pauw weten dat zijn talkshow ophoudt. Wisselen Pauw zal niet net zoals Eva Jinek en vele anderen naar de commerciële omroep gaan. Hij blijft bij NPO […]"/>
  </head>
  <body>
    <article>
      <h1>Gezocht: talkshow-koning(in)</h1>
      <address><time datetime="2019-12-09T14:27:37+00:00">09 Dec 2019, 14:27</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Echte kijkcijferkanonnen waren het, maar nu moet de NPO het zonder hen doen. Enkele maanden nadat bekend is geworden dat Eva Jinek stopt met haar talkshow, laat ook Jeroen Pauw weten dat zijn talkshow ophoudt.</p>
      <h3>Wisselen</h3>
      <p>Pauw zal niet net zoals Eva Jinek en vele anderen naar de commerciële omroep gaan. Hij blijft bij NPO 1 en zal samen met andere presentatoren gaan wisselen in een nieuwe talkshow. Daarnaast zal hij zich bezig houden met het maken van andere programma’s.</p>
      <h3>Merel Westrik</h3>
      <p>Door het wegvallen van Eva Jinek en Jeroen Pauw ontstaat er een groot gat bij de NPO. Want op Matthijs van Nieuwkerk na zijn alle kopstukken weg. Daarnaast is Merel Westrik, die vaker is genoemd als opvolger van Jinek, naar de commerciële gegaan. Ook zijn Paul de Leeuw, Jan Versteegh, Art Rooijakkers, Vivienne van den Assem, Frank Visser en de meeste mannen van De Lama’s naar RTL verhuisd. Zelfs in Radioland zijn er wat mensen gezwicht voor de commerciële omroepen. Zo hebben Gerard Ekdom en Giel Beelen hun collega’s uitgezwaaid.</p>
      <p>Een flinke klap voor de Publieke Omroep. Toch kwam er vandaag en lijst uit met vier duo’s die de presentatie van een nieuwe talkshow gaan rouleren.<br/>De duo’s zijn:<br/>Erik Dijkstra en Willemijn Veenhoven<br/>Hugo Logtenberg en Sophie Hilbrand<br/>Giovanca Ostiana en Tijs van den Brink<br/>Carrie ten Napel en Charles Groenhuijsen</p>
      <p>Nog één duo moet bekend gemaakt worden. Er wordt gezegd dat Fidan Ekiz en Jort Kelder samen op televisie komen.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/jeroen-pauw-stopt-met-talkshow/"/>
        <a href="https://www.ditjesendatjes.nl/merel-westrik-ik-kap-met-vlees/"/>
        <a href="https://www.ditjesendatjes.nl/waylon-ruzie-anouk-lil-kleine/"/>
      </related>
    </article>
  </body>
</html>