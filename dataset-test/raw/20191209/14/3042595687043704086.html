<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/disse-skal-spille-em-pa-hjemmebane/71911350"/>
    <meta property="og:site_name" content="Dagbladet.no"/>
    <meta property="article:published_time" content="2019-12-09T14:18:45+00:00"/>
    <meta property="og:title" content="Disse skal spille EM på hjemmebane"/>
    <meta property="og:description" content="Christian Berge offentliggjorde sin tropp til mesterskapet i januar. Landslagssjefen understreket at Bjarte Myrhol er 100 prosent klar etter at han ble akuttinnlagt på sykehus tidlig i november."/>
  </head>
  <body>
    <article>
      <h1>Disse skal spille EM på hjemmebane</h1>
      <h2>Christian Berge offentliggjorde sin tropp til mesterskapet i januar. Landslagssjefen understreket at Bjarte Myrhol er 100 prosent klar etter at han ble akuttinnlagt på sykehus tidlig i november.</h2>
      <address><time datetime="2019-12-09T14:18:45+00:00">09 Dec 2019, 14:18</time> by <a rel="author">Daniel Nerli Gussiås</a></address>
      <p>Det var knyttet stor spenning til uttaket som ble gjort for få strakser siden i Oslo.</p>
      <p>
        <b>- Det er flere posisjoner som har vært utfordrende, men vi skal stille et slagkraftig mannskap, sa landslagssjef Christian Berge til TV 3 like i forkant av uttaket.</b>
      </p>
      <p>Berge la heller ikke skjul på at han ville savne Kent Robin Tønnesen, men at han har tiltro på troppen han har tatt ut.</p>
      <p>- Ståa er ikke optimal. Akillesen hans ser ikke ut, og det er fryktelig synd. Mest synd for ham siden han gikk glipp av forrige mesterskap også, sa landslagssjefen.</p>
      <p>
        <b>Tidlig i november ble kaptein Bjarte Myrhold akuttinnlagt på sykehus grunnet en alvorlig tarminfeksjon. Kapteinen selv var hele tiden klar på at han skulle rekke mesterskapet på hjemmebane.</b>
      </p>
      <p>Da troppen ble lagt fram var Myrhol naturlig nok en del av den<b>.</b></p>
      <p>- Han er i godform, og har spilt kamper igjen etter sykdommen. Det ser fornuftig ut, sa Berge.</p>
      <h3>Marginer avgjør</h3>
      <p>På spørsmål om det er gullambisjoner på det norske landslaget på hjemmebane, svarte Berge følgende:</p>
      <p>
        <b>- Det er en marginal idrett vi holder på med, og det er ofte to til tre mål som skiller på herresiden. Det høres banalt ut, men det er marginer som avgjør. Vi må være skjerpet og ta marginene vi kan få på vår side.</b>
      </p>
      <p>To spillere skal ut av troppen før åpningskampen. Det blir ingen enkel oppgave, understreket Berge.</p>
      <p>- Vi tildeler tydelige roller i forkant, så får vi se om det blir skader eller andre ting som gjør at vi må bytte, sa Berge om det faktum at han må skuffe minst en målvakt og en utespiller.</p>
      <h3>Dette er troppen:</h3>
      <p>Torbjørn Bergerud</p>
      <p>Espen Christensen</p>
      <p>Kristian Sæverås</p>
      <p>Magnus Jøndal</p>
      <p>Alexander Blonz</p>
      <p>Kristian Bjørnsen</p>
      <p>Kevin Gulliksen</p>
      <p>Bjarte Myrhol</p>
      <p>Petter Øverby</p>
      <p>Magnus Gullerud</p>
      <p>Sander Sagosen</p>
      <p>William Aar</p>
      <p>Gøran Johannessen</p>
      <p>Christian O'Sullivan</p>
      <p>Sander Øverjordet</p>
      <p>Eivind Tangen</p>
      <p>Harald Reinkind</p>
      <p>Magnus Rød</p>
    </article>
  </body>
</html>