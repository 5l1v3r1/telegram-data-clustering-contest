<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1076426/redmi-k30-wydajnosc/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-12-09T14:30:47+00:00"/>
    <meta property="og:title" content="Redmi K30 bryluje w AnTuTu. No i na co komu flagowiec?"/>
    <meta property="og:description" content="Redmi K30 pokazuje potencjał Snapdragona 765 w rankingu AnTuTu. To doskonały procesor, a flagowce układy będą w 2020 roku przeznaczone wyłącznie dla najbardziej wymagających użytkowników. Nie ma już wątpliwości, że Xiaomi stworzyło kolejny hit."/>
  </head>
  <body>
    <article>
      <h1>Redmi K30 bryluje w AnTuTu. No i na co komu flagowiec?</h1>
      <address><time datetime="2019-12-09T14:30:47+00:00">09 Dec 2019, 14:30</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/12/redmi-k30-header-1.png"/>
      </figure>
      <p>Redmi K30 pokazuje potencjał Snapdragona 765 w rankingu AnTuTu. To doskonały procesor, a flagowce układy będą w 2020 roku przeznaczone wyłącznie dla najbardziej wymagających użytkowników. Nie ma już wątpliwości, że Xiaomi stworzyło kolejny hit.</p>
      <p><b>Redmi K30</b>, który do Polski trafi zapewne jako <b>Xiaomi Mi 10T</b>, zdradza swoją wydajność w AnTuTu. Pokaźny wynik wskazuje, że zakup zeszłorocznego flagowca będzie pozbawiony sensu dla każdego, komu zależy na szybkiej pracy smartfona.</p>
      <h3>Redmi K30 z dobrym wynikiem w AnTuTu</h3>
      <p>Xiaomi – jak widzimy na poniższym wykrysie AnTuTu – dominuje ranking tego benchmarku w średniej półce cenowej. Redmi K30 tylko poprawi sytuację, bo średniak zanotował<b> wynik 302 847 punktów</b>, co czyni z niego oczywistego lidera nadchodzących miesięcy w stawce średniaków. Oznacza to również, że mało kto będzie w stanie odróżnić płynność działania od flagowca, a wraz z ekranem 120 Hz to wrażenie będzie jeszcze bardziej oczywiste.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/antutu-midrange-medium.png"/>
        <figcaption>Fot. AnTuTu</figcaption>
      </figure>
      <p>Poniżej dorzucam zestawienie z wynikami około 300 tysięcy. Redmi K30 będzie nie tylko wydajniejszy od takich modeli jak <a href="https://www.gsmmaniak.pl/1058360/oppo-reno2-recenzja/">Oppo Reno2</a>, ale także Samsung Galaxy S9 (więc być może również <a href="https://www.gsmmaniak.pl/1076462/samsung-galaxy-s10-lite-galaxy-note-10-lite-cena-w-europie/">Samsung Galaxy Note 10 Lite</a>), LG G7 ThinQ czy Huawei P20 Pro. Daje to bardzo solidny zapas mocy, co będzie miało znaczenie na przykład przy szybkim przetwarzaniu zdjęć z dużej matrycy. <b>Qualcomm stworzył bardzo solidny procesor</b>.</p>
      <figure>
        <a href="https://www.gsmmaniak.pl/1076426/redmi-k30-wydajnosc/attachment/antutu-midrange-redmi/">
          <img src="https://cdn2.techmaniak.pl/wp-content/uploads/gsmmaniak/2019/12/antutu-midrange-redmi-medium.png"/>
        </a>
        <figcaption>Fot. AnTuTu</figcaption>
      </figure>
      <p>Kamil dwa dni temu bardzo szeroko <a href="https://www.gsmmaniak.pl/1075926/redmi-k30-w-praktyce-na-wideo-bedzie-posiadal-gps-o-podwojnej-czestotliwosci/">rozpisał się o specyfikacji Redmi K30</a>, więc ja tylko podsumuję ten model w kilku słowach – a jest co podsumowywać. 120 Hz to tylko jeden z solidnych powodów, by rozważyć zakup tego smartfona. Bateria to już standard w przypadku Xiaomi i na pewno będzie bardzo dobrze, nawet przy dużym ekranie z wyższą częstotliwością.</p>
      <p>Krótko mówiąc, o ile Redmi K20, czyli <a href="https://www.gsmmaniak.pl/1060978/test-xiaomi-mi-9t-pro-mnie-oczarowal-i-udowodnil-ze-xiaomi-umie/">Xiaomi Mi 9T</a>, był najlepszym urządzeniem w swojej cenie, tak jego następca przenosi znaczenie słów stosunek ceny do wydajności na jeszcze wyższym poziom. Kto wie, czy nawet takie marki jak Realme będą w stanie z nim konkurować.</p>
      <p>
        <a href="http://www.slashleaks.com/l/redmi-k30-antutu-runmark-leaks">
          <i>Źródło</i>
        </a>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1075516/redmi-k30-aparat-rozdzielczosc-wyglad/"/>
        <a href="https://www.gsmmaniak.pl/1074866/xiaomi-potwierdza-wielkosc-baterii-redmi-k30-jest-wiecej-niz-dobrze/"/>
        <a href="https://www.gsmmaniak.pl/1074746/xiaomi-redmi-k30-specyfikacja/"/>
        <a href="https://www.gsmmaniak.pl/1074726/redmi-8a-stanial-w-polsce-czy-warto-go-kupic/"/>
      </related>
    </article>
  </body>
</html>