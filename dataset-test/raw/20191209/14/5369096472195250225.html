<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/790158/sygkentrosi-sto-yp-ergasias-klisti-stadiou/"/>
    <meta property="og:site_name" content="to10.gr"/>
    <meta property="article:published_time" content="2019-12-09T14:58:12+00:00"/>
    <meta property="og:title" content="Συγκέντρωση στο υπ. Εργασίας – Κλειστή η Σταδίου"/>
    <meta property="og:description" content="Κλειστή η Σταδίου, καθώς εργαζόμένοι του ειδικού προγράμματος απασχόλησης του ΟΑΕΔ πραγματοποιούν αυτή την ώρα συγκέντρωση διαμαρτυρίας στο υπουργείο Εργασίας."/>
  </head>
  <body>
    <article>
      <h1>Συγκέντρωση στο υπ. Εργασίας – Κλειστή η Σταδίου</h1>
      <h2>Κλειστή η Σταδίου, καθώς εργαζόμένοι του ειδικού προγράμματος απασχόλησης του ΟΑΕΔ πραγματοποιούν αυτή την ώρα συγκέντρωση διαμαρτυρίας στο υπουργείο Εργασίας.</h2>
      <address><time datetime="2019-12-09T14:58:12+00:00">09 Dec 2019, 14:58</time> by <a rel="author">to10.gr</a></address>
      <p>Περίπου 200 εργαζόμενοι του ειδικού προγράμματος απασχόλησης του ΟΑΕΔ για 5.500 άνεργους πτυχιούχους ηλικίας 22-29 πραγματοποιούν αυτή την ώρα συγκέντρωση διαμαρτυρίας στο υπουργείο Εργασίας.</p>
      <p>Για το λόγο αυτό, η οδός Σταδίου παραμένει κλειστή για τα ΙΧ αυτοκίνητα, με τους τροχονόμους που βρίσκονται στο σημείο να κάνουν εκτροπή της κυκλοφορίας.</p>
      <p>
        <a href="https://www.to10.gr/podosfero/champions-league/790051/olybiakos-kala-nea-gia-avraam/">
          <i>Καλά νέα για Αβραάμ, τι γίνεται με Βαλμπουενά για Ερυθρό Αστέρα</i>
        </a>
      </p>
      <p>Αντιπροσωπεία των εργαζομένων του ειδικού προγράμματος απασχόλησης του ΟΑΕΔ θα συναντηθεί με τον υφυπουργό Εργασίας, Νότη Μηταράκη και στη συνέχεια θα ενημερώσει τους συγκεντρωμένους.</p>
      <p>Όπως αναφέρει σε ανακοίνωσή τους, διεκδικούν:</p>
      <p>■ Άμεση ανανέωση-παράταση της σύμβασής μας για χρονική διάρκεια ίση με την αρχική προκήρυξη [12 μήνες] για το ήδη υφιστάμενο προσωπικό.</p>
      <p>■ Να σταματήσει η πολιτική ανακύκλωσης της ανεργίας μέσω των προγραμμάτων του ΟΑΕΔ.</p>
      <p>■ Μόνιμη και σταθερή δουλειά για όλες/ους σε δημόσιο και ιδιωτικό τομέα. Να μπει τέλος στις ελαστικές σχέσεις εργασίας! Ίση αντιμετώπιση των εργαζομένων. Ίση αμοιβή για ίση εργασία με πλήρη ασφαλιστικά και εργασιακά δικαιώματα. Ίσα δικαιώματα για τις εργαζόμενες μητέρες και τις εγκύους.</p>
      <p>■ Στελέχωση των Υπουργείων, των δημόσιων υπηρεσιών και των δήμων με μόνιμο και σταθερό προσωπικό.</p>
      <p>■ Καμία απόλυση συναδέλφου/ισσας.</p>
      <p>■ Καμία συρρίκνωση του δημόσιου τομέα. Καμία ιδιωτικοποίηση των δημόσιων φορέων. Καμία σύμπραξη δημόσιου και ιδιωτικού τομέα [ΣΔΙΤ] στους δημόσιους φορείς.</p>
      <p>■ Λεφτά για τις ανάγκες των εργαζομένων και όχι για τα πλεονάσματα.</p>
      <p>
        <b>
          <a href="https://www.to10.gr/ten-files/epikerotita/790158/sygkentrosi-sto-yp-ergasias-klisti-stadiou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>