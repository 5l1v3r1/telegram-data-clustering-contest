<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/galatasaray-dan-fernando-muslera-ya-omurluk-12701418-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T14:38:07+00:00"/>
    <meta property="og:title" content="Galatasaray'dan Fernando Muslera'ya ömürlük teklif!"/>
    <meta property="og:description" content="Galatasaray, 1.5 yıl daha sözleşmesi bulunan taraftarların sevgilisi Fernando Muslera'nın sözleşmesini 2 yıl daha uzatmak istiyor."/>
  </head>
  <body>
    <article>
      <h1>Galatasaray'dan Fernando Muslera'ya ömürlük teklif!</h1>
      <address>
        <time datetime="2019-12-09T14:38:07+00:00">09 Dec 2019, 14:38</time>
      </address>
      <p>Aytemiz Alanyaspor karşısında olağanüstü bir performansa ulaşan ve beş kurtarışla üç puana imza atan <a href="https://www.haberler.com/galatasaray/"><b>Galatasaray</b></a> kalecisi ve kaptanı <a href="https://www.haberler.com/fernando-muslera/"><b>Fernando Muslera</b></a> için yeni planlar var. Sarı-kırmızılılar, Uruguaylı file bekçisinin jübilesini sarı-kırmızılılarda yapması için önemli bir teklif sunacak.</p>
      <p>Buna göre, 1.5 sene daha sözleşmesi bulunan 33 yaşındaki kaleciye önümüzdeki günlerde yeni bir kontrat önerilecek. Muslera'dan sahalara Galatasaray formasıyla veda etmesi istenecek. Bu kapsamda Muslera'nın sözleşmesinin 2 sene daha uzatılıp futbolu sarı-kırmızılı forma altında bırakması istenecek. Muslera'ya, "Galatasaray tarihine geçtin ve futbolu burada bırakmalısın" denecek.</p>
      <h3>3 MİLYON 575 BİN EURO ÜCRET ALIYOR</h3>
      <p>Sarı-kırmızılı yönetim, yüksek maliyetine karşın Muslera'nın bunu hak ettiğini düşünüyor. Bu nedenle de Muslera'ya aynı ücretle devam etmesi söylenecek. Bilindiği gibi Muslera, 3 milyon 575 bin euro sabit ücret alıyor, alınan her puan için 5 bin euro prim hak ediyor.</p>
      <p>(Skorer)</p>
      <figure>
        <img src="https://foto.haberler.com/haber/2019/12/09/galatasaray-dan-fernando-muslera-ya-omurluk-12701418_9064_o.jpg"/>
      </figure>
      <h4>Haber Videosu</h4>
      <p>: <a href="https://www.haberler.com/video/galatasaray-dan-fernando-muslera-ya-omurluk-12701418-videosu/">Galatasaray'dan Fernando Muslera'ya ömürlük teklif!</a></p>
    </article>
  </body>
</html>