<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793441/%DA%A9%D8%B4%D9%81-%DB%B1%DB%B0-%DA%A9%DB%8C%D9%84%D9%88%DA%AF%D8%B1%D9%85-%D9%87%D8%B1%D9%88%D8%A6%DB%8C%D9%86-%D9%88-%D8%AF%D8%B3%D8%AA%DA%AF%DB%8C%D8%B1%DB%8C-%DB%B3-%D9%82%D8%A7%DA%86%D8%A7%D9%82%DA%86%DB%8C-%D8%AF%D8%B1-%D9%85%D9%84%D8%A7%DB%8C%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T14:04:56+00:00"/>
    <meta property="og:title" content="فرمانده انتظامی استان همدان عنوان کرد: کشف ۱۰ کیلوگرم هروئین و دستگیری ۳ قاچاقچی در ملایر"/>
    <meta property="og:description" content="همدان - فرمانده انتظامی استان همدان از کشف ۱۰ کیلوگرم هروئین با لفافه و دستگیری ۳ قاچاقچی در عملیات پلیس مبارزه با مواد مخدر استان و شهرستان ملایر خبر داد."/>
  </head>
  <body>
    <article>
      <h1>فرمانده انتظامی استان همدان عنوان کرد: کشف ۱۰ کیلوگرم هروئین و دستگیری ۳ قاچاقچی در ملایر</h1>
      <address>
        <time datetime="2019-12-09T14:04:56+00:00">09 Dec 2019, 14:04</time>
      </address>
      <p>سردار بخشعلی کامرانی صالح در گفتگو با <a href="https://www.mehrnews.com/">خبرنگار مهر</a> اظهار داشت: با تلاش های اطلاعاتی چند ماهه پلیس مبارزه با مواد مخدر استان همدان بر روی یک باند قاچاق و توزیع مواد مخدر مشخص شد، این باند قصد انتقال مواد مخدر مخدر از استان تهران به استان همدان و شهرستان ملایر را دارد.</p>
      <p>وی افزود: با اشراف اطلاعاتی و در یک عملیات هدفمند و هوشمندانه و به موقع با  کارکنان انتظامی شهرستان ملایر، خودروی سنگین قاچاقچیان در این شهرستان شناسایی و متوقف شد.</p>
      <p>سردار کامرانی صالح بیان کرد: طی بازرسی از این خودرو، ۱۰ کیلوگرم هروئین با لفافه کشف و ۳ قاچاقچی دستگیر و یک دستگاه خودرو سنگین و یک دستگاه موتور سیکلت توقیف شد.</p>
      <p>فرمانده انتظامی استان همدان اظهار داشت: اشراف اطلاعاتی با روحیه جهادی پرسنل خدوم انتظامی باعث شده که قاچاقچیان مواد مخدر نتوانند به راحتی به اهداف شوم و پلید خود برسند.</p>
    </article>
  </body>
</html>