<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44530-nieuw-dopingschandaal-zorgt-opnieuw-voor-schorsing-rusland"/>
    <meta property="og:site_name" content="FunX"/>
    <meta property="article:published_time" content="2019-12-09T14:27:00+00:00"/>
    <meta property="og:title" content="Nieuw dopingschandaal zorgt opnieuw voor schorsing Rusland"/>
    <meta property="og:description" content="Door:"/>
  </head>
  <body>
    <article>
      <h1>Nieuw dopingschandaal zorgt opnieuw voor schorsing Rusland</h1>
      <address>
        <time datetime="2019-12-09T14:27:00+00:00">09 Dec 2019, 14:27</time>
      </address>
      <p>|</p>
      <p>Door:</p>
      <p>Anais</p>
      <p>
        <b>Slecht nieuws voor Rusland. Vandaag heeft Het World Anti-Doping Agency (WADA), bekend gemaakt dat het land geschorst is voor alle internationale sporttoernooien van de aankomende zeker vier jaar. Daarbij mag het land in deze periode ook geen grote sportevenementen organiseren. Dit is de straf die Rusland krijgt voor het sjoemelen met urine- en bloedmonsters.</b>
      </p>
      <h3>Geen Olympische spelen</h3>
      <p>Het WADA deed al een langere tijd onderzoek naar illegale praktijken onder Russische sporters. Vandaag achtte de onderzoekscommissie van het WADA het knoeien met urine- en bloedmonsters als overtuigend bewezen. De uitspraak werd gedaan in Laussane, Zwitserland. Rusland mag niet meedoen aan de Zomerspelen van 2020, de Winterspelen van 2022 en op wereldkampioenschappen in andere sporten. </p>
      <h3>'EXTREEM ERNSTIG'</h3>
      <p>Het is overigens niet de eerste keer dat Rusland wordt geschorst wegens doping schandalen. In 2015 werd Rusland al eens eerder geschorst wegens dopinggebruik, deze schorsing werd in 2018 opgeheven.  Dit jaar bestempelt de commissie het grensoverschrijdende gedrag echter als ‘extreem ernstig’.</p>
      <h3>REACTIE RUSLAND</h3>
      <p>Svetlana Zjoerova, eerste vice-voorzitter van de Doema-commissie voor Internationale Zaken, heeft aangegeven dat Rusland een beroep zal aantekenen tegen de dopingstraf. Het bezwaar wordt gemaakt bij het WADA. Deze instantie zal de zaak vervolgens voorleggen aan een rechtbank voor sportzaken, het CAS.</p>
      <h3>UITZONDERINGEN</h3>
      <p>Het voetbalteam van Rusland mag nog wel meedoen aan het EK van volgend jaar. Ook mogen sporters die kunnen bewijzen dat ze dopingvrij zijn nog wel individueel deelnemen aan sportevenementen. Dit onder voorwaarde dat het onder een neutrale vlag is. </p>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/40740-waarom-blijven-topsporters-doping-gebruiken"/>
        <a href="https://www.funx.nl/news/sport/38051-rusland-schakelt-spanje-verrassend-uit-na-strafschoppen"/>
        <a href="https://www.funx.nl/news/amsterdam/20395-waar-denk-jij-aan-bij-de-olympische-winterspelen"/>
      </related>
    </article>
  </body>
</html>