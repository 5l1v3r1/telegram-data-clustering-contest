<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/meret-in-conferenza-problema-mentale-da-risolvere-tutti-dobbiamo-dare-di-piu-su-ancelotti-417144"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-12-09T14:41:00+00:00"/>
    <meta property="og:title" content="Meret in conferenza: &quot;Problema mentale da risolvere, tutti dobbiamo dare di più! Su Ancelotti...&quot;"/>
    <meta property="og:description" content="A 22 anni Alex Meret gioca per la prima volta la Champions League e gli sono bastate cinque partite per stregare anche l'Europa."/>
  </head>
  <body>
    <article>
      <h1>Meret in conferenza: "Problema mentale da risolvere, tutti dobbiamo dare di più! Su Ancelotti..."</h1>
      <h2>A 22 anni Alex Meret gioca per la prima volta la Champions League e gli sono bastate cinque partite per stregare anche l'Europa.</h2>
      <address><time datetime="2019-12-09T14:41:00+00:00">09 Dec 2019, 14:41</time> by <a rel="author">Redazione Tutto Napoli.net</a></address>
      <p>A 22 anni <b>Alex Meret</b> gioca per la prima volta la Champions League e gli sono bastate cinque partite per stregare anche l'Europa. In questo periodo difficile il Napoli deve aggrapparsi anche al suo portiere, che intanto oggi si è presentato in conferenza stampa con Carlo Ancelotti per presentare il match di domani contro il Genk.</p>
      <p><b>Alex, quali sensazioni ha il gruppo? E' uno snodo significativo?</b> <i>"Sappiamo tutti che non è un momento positivo, ma siamo tutti vogliosi di ripartire, di ritrovare la vittoria che non arriva da tempo, domani è fondamentale per passare, è tutto nelle nostre mani. Dipende solo da noi, siamo concentrati e con la mentalità giusta davanti ai nostri tifosi".</i></p>
      <p>
        <b>Alex come si fa a restare concentrati? </b>
        <i>"Noi ci estraniamo da tutto e pensiamo solo a quello che dobbiamo fare".</i>
      </p>
      <p><b>Meret sul problema di questo periodo</b>: <i>"Non riusciamo a tenere i ritmi alti durante tutta la gara, ma è un fatto mentale perché stiamo bene ed in Champions lo facciamo per 90 minuti. E' una questione mentale che dobbiamo risolvere".</i></p>
      <p>
        <b>Alex, la partita di domani è anche per il mister? </b>
        <i>"La partita è per tutti, per noi come gruppo, per ritrovare la fiducia come gruppo. Ci può dare quella motivazione che ci sta mancando in campionato".</i>
      </p>
      <p><b>Ancora sulle motivazioni</b>: <i>"Sappiamo che dobbiamo dare qualcosa in più, in campo ci andiamo noi, dobbiamo dare il massimo per uscirne. Non seguiamo le voci, ma pensiamo al campo".</i></p>
      <p>
        <a href="https://www.tuttonapoli.net/in-primo-piano/rileggi-live-ancelotti-valigia-pronta-normale-ma-sono-ottimista-senza-allan-non-c-e-equilibrio-ibra-l-ho-sentito-ieri-meret-giochiamo-noi-dobbiamo-far-417114">
          <b>
            <i>CLICCA QUI PER LEGGERE LA CONFERENZA STAMPA INTEGRALE</i>
          </b>
        </a>
      </p>
    </article>
  </body>
</html>