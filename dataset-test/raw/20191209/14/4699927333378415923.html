<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kobieta.interia.pl/zycie-i-styl/news-czechy-miejsce-na-wymarzone-zimowe-wakacje,nId,3378908"/>
    <meta property="og:site_name" content="kobieta.interia.pl"/>
    <meta property="article:published_time" content="2019-12-09T14:38:35+00:00"/>
    <meta property="og:title" content="Czechy: Miejsce na wymarzone, zimowe wakacje"/>
    <meta property="og:description" content="Z roku na rok Czesi mają coraz więcej do zaoferowania turystom, którzy tuż za południową granicą Polski szukają zimowych atrakcji na wysokim poziomie. Który z regionów wybrać i gdzie znaleźć dokładnie to, czego szukamy? Odpowiedź znajdziecie w poniższym artykule!"/>
  </head>
  <body>
    <article>
      <h1>Czechy: Miejsce na wymarzone, zimowe wakacje</h1>
      <address><time datetime="2019-12-09T14:38:35+00:00">09 Dec 2019, 14:38</time> by <a rel="author">INTERIA.PL</a></address>
      <p>
        <b>Z roku na rok Czesi mają coraz więcej do zaoferowania turystom, którzy tuż za południową granicą Polski szukają zimowych atrakcji na wysokim poziomie. Który z regionów wybrać i gdzie znaleźć dokładnie to, czego szukamy? Odpowiedź znajdziecie w poniższym artykule!</b>
      </p>
      <h3>Kraj Liberecki - dodatnia adrenalina w ujemnych temperaturach</h3>
      <p>Dobra jakość usług, atrakcyjne ceny i szeroki wybór sportów zimowych - to są powody, dla których Kraj Liberecki należy do najchętniej wybieranych regionów na urlop zimowy w Czechach. Do wyboru są aż cztery pasma górskie: Góry Izerskie, Łużyckie Grzbiet Jesztedzki i Karkonosze.</p>
      <p>
        <b>Narty zjazdowe</b>
      </p>
      <p>Najliczniej odwiedzanym przez turystów pasmem górskim są Karkonosze. Jednym z największych kompleksów narciarskich w Czechach jest SKIREGION.cz, ulokowany na pograniczu zachodnich Karkonoszy i Gór Izerskich. W należących do niego ośrodkach: Harrachov, Rokytnice nad Jizerou, Paseky nad Jizerou, Příchovice i Rejdice obowiązuje wspólny skipass. Oprócz Harrachova, do najpopularniejszych należą: Szpindlerowy Młyn, Herlíkovice, Rokytnice nad Jizerou, Pec pod Śnieżką, Jańskie Łaźnie, Vítkovice, Vysoké nad Jizerou, Paseky nad Jizerou, Benecko, Jablonec nad Jizerou, Velká Úpa, Černý Důl, Vrchlabí, Dolní Dvůr, Svoboda nad Úpou, Poniklá i Žacléř. Narciarze chętnie odwiedzają również stację Ještěd (9 km tras). Z kolei 18 km nartostrad oferują trzy ośrodki Tanvaldský Špičák, Severák i Bedřichov włączone dzięki wspólnemu skipassowi i skibusowi do Skiarény Jizerky.</p>
      <p>Osoby szukające bardziej kameralnych kurortów, chętnie wybierają Góry Łużyckie, które mają świetną ofertę dla rodzin z dziećmi. Do najpopularniejszych stacji należą: Jedlová, Horní Světlá, Horní Podluží i Polevsko.</p>
      <p>Z kolei amatorom "parapetów" polecamy snowparki w Szpindlerowym Młynie, w Herlíkovicach, Vítkovicach, Rokytnicy nad Jizerou, Horním Podluží czy na Jesztedzie oraz Rejdice i Paseky nad Jizerou.</p>
      <p>
        <b>Narty biegowe</b>
      </p>
      <p>Rajem dla miłośników klasycznego stylu narciarskiego są Góry Izerskie. Narciarska Magistrala Izerska o regularnie ratrakowanych trasach do stylu klasycznego i łyżwowego, liczący w sumie ponad 180 km. To tutaj każdego roku odbywają się słynne wyścigi Izerska Pięćdziesiątka. Na magistralę można wjechać aż z 22 miejsc, między innymi z ośrodków Bedřichov i Jizerky, a także Oldřichov w Hájích, Nowe Miasto pod Smrkem, Desná, Horní Polubný czy Martinské údolí w Kořenovie. Można wjechać także na polską stronę, na trasy wokół Jakuszyc lub przejechać na Magistralę Karkonoską.</p>
      <p>Same Karkonosze są dosłownie oplecione siecią szlaków narciarskich. Biegnie tu ponad 500 km przygotowywanych tras, a najważniejszą z nich jest wspomniana wcześniej Magistrala Karkonoska, którą można przejechać od Harrachova aż po Žacléř (71 km)</p>
      <p>W Górach Łużyckich są przede wszystkim trasy odpowiednie do narciarstwa klasycznego, szczególnie polecane rodzinom z dziećmi. Bazą wypadową jest Polevsko koło Novego Boru. Przygotowane trasy znajdziecie także w okolicach miejscowości Kytlice, Svor, Kamenický Šenov - Prácheň, Prysk, Cvikov i szczytów Luž oraz Jedlová. Tutejszą magistralą można wyruszyć aż na niemiecką stronę, w okolice miejscowości Waltersdorf, Jonsdorf, Oybin i Lückendorf. Warto zwiedzić dwa kraje w jeden dzień i przetestować, gdzie serwują lepsze grzane wino!</p>
      <p>Zimą warto też wybrać się na narty także do Czeskiego Raju słynącego z bajecznych skalnych miast i zamków - w sprzyjającą pogodę w okolicach Łomnicy nad Popelkou na miłośników biegówek czeka łomnicka magistrala narciarska, wiodąca tzw. Złotą Trasą Czeskiego Raju.</p>
      <figure>
        <img src="https://i.iplsc.com/w-czechach-znajdziemy-liczne-i-swietnie-przygotowane-stoki/0009GACM7SGW659U-C122-F4.png"/>
        <figcaption>W Czechach znajdziemy liczne i świetnie przygotowane stoki /materiały prasowe</figcaption>
      </figure>
      <p>
        <b>Atrakcje</b>
      </p>
      <p>W Libercu znajduje się lodowa ściana wspinaczkową Hanibal. Ze swoją 28-metrową wysokością stanowi największą tego typu atrakcję w Środkowej Europie. Nad bezpieczeństwem uczestników czuwają doświadczeni alpiniści, dzięki temu z atrakcji mogą korzystać nawet dzieci o wzroście powyżej 120 cm.</p>
      <p>W Szpindlerowym Młynie czy ośrodku U Vodárny v Bedřichově, można poszaleć na snowtubingu, czyli zjechać po specjalnych torach na gumowych oponach. Dużą popularnością cieszy się także tor bobslejowy Happy World w Harrachovie. Warto także spróbować nowej atrakcji - jazdy na hulajnogach śnieżnych.</p>
      <p>Świetnym relaksem są także tory saneczkowe w Szpindlerowym Młynie, Jańskich Łaźniach albo miejscowości Černa Studnice czy też mushing czyli jazda psim zaprzęgiem. Doświadczonych musherów można spotkać w Herlíkovicach, w Pecu pod Śnieżką, w Rudníku u Vrchlabí, w Hraničnej, na Příchovicach czy w Szpindlerowym Młynie.</p>
      <p>Ponadto w Karkonoszach powstało osiem tras skialpinistycznych, wiodących zarówno po oznaczonych szlakach turystycznych, jak też poza nimi. Można również wędrować wśród lasów na zaśnieżone górskie szczyty na rakietach śnieżnych.</p>
      <p>Od września do końca marca na amatorów sportu czeka Sport Park Liberec. Podobne zimowe stadiony zimowe znajdują się w takich miejscowościach jak Jablonec nad Nisou, Česka Lípa, Turnov, Lomnice nad Popelkou, Frýdlant, Vrchlabí i Nova Paka.</p>
    </article>
  </body>
</html>