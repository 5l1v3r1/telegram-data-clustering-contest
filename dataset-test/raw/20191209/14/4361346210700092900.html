<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/megverte-majd-oralis-szexre-kenyszeritette-volt-elettarsat-egy-ferfi-dabason-18/188250"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T14:18:00+00:00"/>
    <meta property="og:title" content="Megverte, majd orális szexre kényszerítette volt élettársát egy férfi Dabason – 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Megverte, majd orális szexre kényszerítette volt élettársát egy férfi Dabason – 18+</mark>
      </h1>
      <address><time datetime="2019-12-09T14:18:00+00:00">09 Dec 2019, 14:18</time> by <a rel="author">Bors</a></address>
      <p>Vádat emelt a <a href="http://ugyeszseg.hu/megverte-es-szexualis-cselekmenyre-kenyszeritette-volt-elettarsat/">Dabasi Járási Ügyészség</a> azzal a dabasi férfival szemben, aki megverte élettársát, miközben arra kényszerítette, hogy szexuálisan kielégítse.</p>
      <p>A bűnügy vádlottja Németországban dolgozott. 2019. júniusában, ám két-három napra hazaérkezett, amely alatt volt élettársa – akivel közös gyermekeik is voltak – dabasi otthonában szállt meg, ugyanis nem volt hajlandó elköltözni onnan.</p>
      <p>A vád szerint a férfi 2019. július elején</p>
      <p>ittasan érkezett haza és számon kérte a sértettet, hol van a vacsorája. Ezután több pofont adott a nőnek, majd a hajánál fogva a földre nyomta. Eközben a nemi szervét elővette és arra akarta kényszeríteni, hogy orálisan elégítse ki.</p>
      <p>Két alkalommal ököllel fejen ütötte nőt, aki végül félelmében eleget tett a férfi követelésének. A vádlott ennek ellenére előbb egy fazékkal fejtetőn ütötte a sértettet, majd elővett egy konyhakést, melynek hegyével a sértett arcát megvágta, miközben azt kiabálta neki:</p>
      <p>elvágom a torkodat!</p>
      <p>A sértett a fürdőszobába indult, hogy lemossa az arcáról a vért. A vádlott utána ment és hátba rúgta, amitől a sértett a kádba esett. A vádlott ezután kihúzta a kádból a sértettet, majd ököllel homlokon ütötte, végül – felhagyva a bántalmazással – kiszaladt a házból az utcára.</p>
      <p>A férfit a sértett hívásra kiérkező rendőrök fogták el, majd a bíróság elrendelte a letartóztatását.</p>
      <p>A Dabasi Járási Ügyészség a férfival szemben erőszakkal elkövetett szexuális erőszak bűntette és más bűncselekmények miatt emelt vádat a Dabasi Járásbíróságon. Bűnösségéről a bíróság fog dönteni.</p>
    </article>
  </body>
</html>