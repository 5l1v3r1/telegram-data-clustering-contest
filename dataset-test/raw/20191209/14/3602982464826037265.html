<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/handbal/polman-pissig-verlies-wester-spierblessure/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T14:06:44+00:00"/>
    <meta property="og:title" content="Polman pissig na verlies, Wester heeft spierblessure"/>
    <meta property="og:description" content="Estavana Polman was natuurlijk niet blij na de verliespartij van de Nederlandse handbalsters tegen Denemarken. De topspeelster zag na de matige partij tegen Duitsland dat er wederom niet goed geschoten werd. Ondertussen heeft keepster Tess Wester een blessure opgelopen. Polman en haar teamgenotes kwamen er niet door bij de Deense keeper: “We stonden weer voor…"/>
  </head>
  <body>
    <article>
      <h1>Polman pissig na verlies, Wester heeft spierblessure</h1>
      <address>
        <time datetime="2019-12-09T14:06:44+00:00">09 Dec 2019, 14:06</time>
      </address>
      <p>
        <b>Estavana Polman was natuurlijk niet blij na de verliespartij van de Nederlandse handbalsters tegen Denemarken. De topspeelster zag na de matige partij tegen Duitsland dat er wederom niet goed geschoten werd. Ondertussen heeft keepster Tess Wester een blessure opgelopen.</b>
      </p>
      <p>Polman en haar teamgenotes kwamen er niet door bij de Deense keeper: "We stonden weer voor een goede keeper, maar onze schoten waren heel slecht. Dan is het niet zo moeilijk om ze te pakken", zei ze tegen de <i>NOS</i>. "Het is een probleem dat we moeilijk tot scoren komen, zonder doelpunten kun je geen wedstrijden winnen."<br/><br/><b>Weer verliezen<br/></b>Echt positief voor de rest van het toernooi was Polman dan ook niet: "Ik weet niet hoe we dit om kunnen draaien. We kunnen nog wel de halve finales bereiken, dat is het geluk van dit toernooi. Maar als we woensdag net zo spelen als tegen Denemarken, dan verliezen we weer."<br/><br/><b>Wester<br/></b>Wester kwam niet ongeschonden uit de strijd met Denemarken. De keepster heeft een lichte spierblessure, maar kan waarschijnlijk wel meedoen aan de volgende wedstrijd. Woensdag wordt er alwéér gespeeld, dan tegen Zuid-Korea. Hoe dan ook mag Oranje wel <a href="https://sportnieuws.nl/overig/handbal/nederland-plaatst-zich-wel-olympisch-kwalificatietoernooi-ondanks-nederlaag/">naar het olympisch kwalificatietoernooi</a>.</p>
    </article>
  </body>
</html>