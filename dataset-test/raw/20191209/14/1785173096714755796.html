<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/violonistul-david-garrett-doua-concerte-in-romania-anul-viitor-1922401609002019121419193712"/>
    <meta property="og:site_name" content="News.ro"/>
    <meta property="article:published_time" content="2019-12-09T14:16:00+00:00"/>
    <meta property="og:title" content="Violonistul David Garrett, două concerte în România anul viitor"/>
    <meta property="og:description" content="Violonistul David Garrett va reveni în România, anul viitor, cu două concerte la Bucureşti şi Cluj-Napoca."/>
  </head>
  <body>
    <article>
      <h1>Violonistul David Garrett, două concerte în România anul viitor</h1>
      <address><time datetime="2019-12-09T14:16:00+00:00">09 Dec 2019, 14:16</time> by <a rel="author">News.ro</a></address>
      <p>
        <b>Violonistul David Garrett va reveni în România, anul viitor, cu două concerte la Bucureşti şi Cluj-Napoca.</b>
      </p>
      <p>Concertele fac parte din cadrul turneului mondial „Unlimited Live” şi vor avea loc pe 21 octombrie 2020, la Sala Palatului din Capitală, şi pe 23 octombrie 2020, la BT Arena din Cluj-Napoca.</p>
      <p>Biletele au fost puse în vânzare în reţeaua Eventim, anunţă organizatorii. Pentru Bucureşti, ele costă între 150 şi 720 de lei, iar pentru Cluj-Napoca, între 120 şi 660 de lei.</p>
      <p>Cel mai recent, muzicianul german a concertat la Bucureşti în 2018.</p>
      <p>Anul viitor, el va prezenta noi piese din muzica pop şi clasică şi aranjamente muzicale inedite. Turneul, început în 2019, marchează şi zece ani de când Garrett susţine concerte.</p>
      <p>Din repertoriul său fac parte, între altele, „Purple Rain”, „Smells Like Teen Spirit”, „Nothing Else Matters” şi „November Rain”, noile adaptări ale unora ca „Viva la Vida” şi „Hey Judge”, precum şi interpretări din muzica clasică cum ar fi „Simfonia a 5-a” de Beethoven şi „Clair de Lune” a lui Debussy.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>