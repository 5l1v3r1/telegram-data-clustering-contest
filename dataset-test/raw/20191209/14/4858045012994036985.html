<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/video-pnl-trece-de-amenintarile-psd-si-umdr-cu-motiunea-de-cenzura-nu-exclude-masuri-ale-guvernului-pe-alegerea-primarilor-in-2-tururi_1411245.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T14:55:08+00:00"/>
    <meta property="og:title" content="VIDEO PNL trece de amenințările PSD și UMDR cu moțiunea de cenzură: 'Nu exclude măsuri ale Guvernului pe alegerea primarilor în 2 tururi'"/>
    <meta property="og:description" content="Raluca Turcan a declarat că, în cazul în care proiectul de lege privind alegerea primarilor în două tururi de scrutin nu va trece în..."/>
  </head>
  <body>
    <article>
      <h1>VIDEO PNL trece de amenințările PSD și UMDR cu moțiunea de cenzură: 'Nu exclude măsuri ale Guvernului pe alegerea primarilor în 2 tururi'</h1>
      <address><time datetime="2019-12-09T14:55:08+00:00">09 Dec 2019, 14:55</time> by <a rel="author">Maria Stan</a></address>
      <p>Raluca Turcan a declarat că, în cazul în care proiectul de lege privind alegerea primarilor în două tururi de scrutin nu va trece în Parlament, atunci Guvernul va lua alte măsuri. Vicepremierul a precizat că opțiunea unei moțiuni de cenzură există în orice moment Reacția a venit în contextul în care PSD și UDMR nu exclud o moțiune de cenzură la adresa Cabinetului Orban, dacă Guvernul adoptă o OUG privind revenirea la alegerea primarilor în două tururi.</p>
      <p>„Opțiunea depunerii moțiunii depunerii de cenzură există în orice moment. Să nu uităm că asumarea răspunderii Guvernului presupune punerea mandatului pe masă și latitudinea partenerilor parlamentari de a depune moțiune. Dacă Parlamentul, prin noua majoritate, nu susține proiectele prioritare ale PNL, evident că evaluăm din nou asumarea răspunderii pe proeictele de lege rămase restante, și dacă ajungem la moțiune, atunci, va fi totul sau nimic, ne urmărim proiectele sau moțiunea de cenzură va avea succes. Eu cred într-un succes al proiectelor fundamentale și așteptate de români”, a declarat Raluca Turcan, la finalul BEX al PNL de luni.</p>
      <p>Ea a adăugat că privitor la acest subiect PNL a fost și rămâne consecvent.</p>
      <p>„În privința alegerilor în două tururi, PNL rămâne consecvent. Avem acest proiect de lege depus în două variante, în Parlament, și-l vom susține în Parlament. Evident, dacă Parlamentul, cu majoritatea nou creată nu reușește să avanseze în privința acestui proiect de lege, vom lua și alte măsuri”, a explicat Turcan.</p>
      <p>Aceasta a vorbit și despre alte priorități de pe lista Guvernului, unele care trebuie rezolvate până la finalul acestui an.</p>
      <p>„Cred că finalul acesta de an trebuie să ne prindă cu niște decizii absolut urgente pe care trebuie să le luăm: bugetul pentru 2020, cadrul legal pentru diferitele măsuri care stau la baza bugetului pentru 2020, corectarea părții din Justiție, rămânând restantă partea de Secție Specială, pentru care așteptăm avizul CSM, după numirea noului președinte și evident lucruri care stau acum, sub imperiul urgenței. După ce fianlizăm bugetul pentru 2020, la începutul lui ianuarie, vom face evaluatrea stadiului celorlalte proiecte foarte improtante pentru PNL și mergem înainte cu același curaj și aceeași determianre de a ne respecta angajamentele din campanie. Dacă am spus că vrem alegeri pentru primari în două tururi, atunci cred că vom ajunge la alegeri pentru primari în două tururi”, a completat vicepremierul.</p>
      <p>Președintele interimar al PSD Marcel Ciolacu a anunțat, duminică la Antena 3, că formațiunea va depune moțiune de cenzură, dacă Guvernul Orban își va asuma răspunderea pentru alegerile primarilor în două tururi.</p>
      <p>De asemenea, liderul deputaților UDMR Attila Korodi a afirmat că Uniunea va susține o moțiune de cenzură, în cazul unei astfel de măsuri a Executivului.</p>
      <p>La rândul său, Klaus Iohannis a declarat că este posibilă orice variantă în reglementarea pentru revenirea la alegerea primarilor în două tururi, printr-o lege în Parlament, asumarea răspunderii de către Guvern, prin ordonanță de urgență.</p>
      <p> </p>
    </article>
  </body>
</html>