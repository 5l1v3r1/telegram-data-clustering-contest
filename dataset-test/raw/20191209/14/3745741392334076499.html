<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/microsoft-math-solver-matematik-uygulamasi-h81390.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T14:29:52+00:00"/>
    <meta property="og:title" content="Microsoft’un Matematik Uygulaması: Math Solver"/>
    <meta property="og:description" content="Microsoft, mobil işletim sistemi çalışmalarından vazgeçti. Ama teknoloji devi, mobil cihazlara çok tercih edilen uygulamalar üretmeye devam ediyor."/>
  </head>
  <body>
    <article>
      <h1>Microsoft’un Matematik Uygulaması: Math Solver</h1>
      <h2>Microsoft, mobil işletim sistemi çalışmalarından vazgeçti. Ama teknoloji devi, mobil cihazlara çok tercih edilen uygulamalar üretmeye devam ediyor. Microsoft’un yeni uygulaması Microsoft Math Solver, karmaşık matematik işlemleri ve yazılı problemleri çözebiliyor.</h2>
      <address><time datetime="2019-12-09T14:29:52+00:00">09 Dec 2019, 14:29</time> by <a rel="author" href="https://www.webtekno.com/yazar/chnylmz" target="_blank">Mustafa Cihan Yılmaz</a></address>
      <p>Microsoft, mobil işletim sistemi mücadelesinde Google’ın Android’ine yenik düştü. İşletim sistemi alanında yenik düşen Microsoft, <b>mobil cihazlara uygulamalar</b> geliştirmeye daha fazla önem vermeye başladı. Geçtiğimiz birkaç yıl boyunca Microsoft tarafından hem Android hem de iOS için çok tercih edilen uygulamalar geliştirildi.</p>
      <p>Microsoft Office, SMS Organizer ve Microsoft Launcher dahil olmak üzere Microsoft’un birçok uygulaması, dünya genelinde büyük indirilme satılarına ulaştı. Mobil uygulamaları milyonlarca insan tarafından tercih edilen Microsoft, şimdi de öğrencilerin<b> matematikle</b> olan uğraşlarını kolaylaştıran bir Android uygulaması yayınladı. </p>
      <p>Microsoft Math Solver, çeşitli <b>matematik işlemlerini</b> kolaylıkla çözmek için geliştirilmiş bir yapay zeka kullanmaktadır. Uygulamanın kullanımı oldukça basit. Microsoft Math Solver, size herhangi bir işlem girişi için üç yol sunuyor. Uygulamada var olan hesap makinesi ile bir işlem girebilirsiniz. Hesap makinesinin yanında matematik işleminin fotoğrafını uygulamaya yükleyebilirsiniz. Üçüncü bir yöntem olarak da işlemi elle uygulamaya girebilirsiniz. </p>
      <h3>Microsoft, matematik işlemlerini çözmeye yardımcı oluyor</h3>
      <figure>
        <img src="https://www.webtekno.com/images/editor/default/0002/33/505a0249a205c07524ba6fbd52edb2082b0c4f4b.jpeg"/>
      </figure>
      <p>Bu üç yöntemden biri ile uygulamaya problemi girdikten sonra <b>yapay zeka </b>matematik işlemini çözüyor. Microsoft Math Solver ile basit aritmetik işlemlerinden integral gibi gelişmiş matematik işlemlerine kadar birçok matematik işlemi çözülebilir. Microsoft’un matematik işlemi çözen uygulaması, kelimeler halinde yazılmış <b>matematik problemlerini de</b> çözebilir. </p>
      <figure>
        <img src="https://www.webtekno.com/images/editor/default/0002/33/0584a2c406676f4110608e2a26c6f094ac55a4c9.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/kup-acilimi-matematik-h80981.html">Matematiksel Olarak Küp Açılımı Nasıl Yapılır?</a>
      </p>
      <p>Uygulama ile herhangi bir matematik işlemini daha sonra incelemek üzere <b>yer imlerine</b> ekleyebilirsiniz. Microsoft Math Solver, aynı zamanda arama geçmişinizi saklı tutar ve örnek sorunların listesini de kullanıcılara sunar.</p>
      <p>Microsoft'un yeni uygulaması <a href="http://play.google.com/store/apps/details?id=com.microsoft.math&amp;utm_source=webtekno.com">Microsoft Math Solver</a>, Play Store'dan indirilebilir halde. Yıllar önce, matematik problemlerini çözen <b>PhotoMath</b> adında bir uygulamadan bahsetmiştik. Dilerseniz onu da hemen aşağıdan izleyebilirsiniz.</p>
      <figure>
        <iframe src="https://www.youtube.com/embed/gdBSBjuzaUg" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.xda-developers.com/microsoft-math-solver-android-app-finds-solutions-basic-complex-expressions/</p>
    </article>
  </body>
</html>