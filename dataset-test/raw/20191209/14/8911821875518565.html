<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.interia.pl/pilka-nozna/news-euro-2020-anglia-zagra-towarzysko-z-wlochami-na-wembley,nId,3378899"/>
    <meta property="og:site_name" content="sport.interia.pl"/>
    <meta property="article:published_time" content="2019-12-09T14:38:44+00:00"/>
    <meta property="og:title" content="Euro 2020. Anglia zagra towarzysko z Włochami na Wembley"/>
    <meta property="og:description" content="W ramach przygotowań do piłkarskich mistrzostw Europy w 2020 roku, Anglia i Włochy rozegrają 27 marca mecz towarzyski na stadionie Wembley w Londynie - poinformowały w poniedziałek federacje obu krajów."/>
  </head>
  <body>
    <article>
      <h1>Euro 2020. Anglia zagra towarzysko z Włochami na Wembley</h1>
      <address><time datetime="2019-12-09T14:38:44+00:00">09 Dec 2019, 14:38</time> by <a rel="author">INTERIA.PL</a></address>
      <p>
        <b>W ramach przygotowań do piłkarskich mistrzostw Europy w 2020 roku, Anglia i Włochy rozegrają 27 marca mecz towarzyski na stadionie Wembley w Londynie - poinformowały w poniedziałek federacje obu krajów.</b>
      </p>
      <aside>Odtwarzacz wideo wymaga uruchomienia obsługi JavaScript w przeglądarce. Poznaliśmy rywali Polaków na Euro 2020. Wideo INTERIA.TV</aside>
      <p>Do spotkania dojdzie równo dwa lata po poprzednim spotkaniu tych reprezentacji na Wembley - 27 marca 2018 roku Anglia zremisowała z Włochami 1-1.</p>
      <p>Jak poinformowały angielskie media, tamtejsza kadra narodowe zmierzy się również z Danią 31 marca na tym samym stołecznym obiekcie, z Austrią 2 czerwca w Wiedniu i Rumunią 7 czerwca (miejsce do ustalenia).</p>
      <p>Natomiast Włosi spotkają się 31 marca z Niemcami w Norymberdze.</p>
      <p>W el. Euro 2020 Włosi odnieśli komplet 10 zwycięstw w grupie J, w bramkach 37-4. Z kolei w pięciozespołowej gr. A zespół Anglii wygrał siedem meczów i jeden przegrał, bilans goli 37-6.</p>
      <p>W przyszłorocznym czempionacie (początek 12 czerwca) Włosi zagrają w gr. A z Turcją, Walią i Szwajcarią, zaś Anglicy w gr. D z Chorwacją, Czechami i drużyną z kwalifikacji (Szkocja, Norwegia, Serbia lub Izrael).</p>
      <p>Polscy piłkarze z kolei w ramach przygotowań do Euro rozegrają cztery mecze u siebie - 27 marca z Finlandią we Wrocławiu, a cztery dni później z Ukrainą na Stadionie Śląskim w Chorzowie. Kolejne spotkania odbędą się krótko przed turniejem - 2 czerwca rywalem "Biało-Czerwonych" na PGE Narodowym w Warszawie będzie Rosja, zaś spotkanie z Islandią 9 czerwca odbędzie się w Poznaniu.</p>
      <p>Na Euro podopieczni Jerzego Brzęczka zmierzą się w grupie E z Hiszpanią, Szwecją oraz drużyną ze ścieżki barażowej - Bośnią i Hercegowiną, Irlandią Północną, Słowacją albo Irlandią.</p>
      <p>Grupowy rywal Polaków w eliminacjach - Austria ma zaplanowane spotkania kontrolne i na swoich stadionach, i na wyjeździe. U siebie Austriacy zagrają z Turcją 30 marca i wspomnianą Anglią, a także czekają ich mecze w Walii 27 marca i Czechach 7 czerwca.</p>
    </article>
  </body>
</html>