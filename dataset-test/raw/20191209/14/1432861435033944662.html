<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/bartomeu-vidal-ostava-v-barsa-1413942.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T14:09:00+00:00"/>
    <meta property="og:title" content="Бартомеу: Видал остава в Барса"/>
    <meta property="og:description" content="Президентът на Барселона Хосеп Мария Бартомеу каза, че халфът Артуро Видал остава на „Камп Ноу“ до края на сезона Чилийският полузащитник е обект на интерес от страна на Интер, но Бартомеу даде ясно да се разбере, че клубът не иска да се разделя с нито един играч по време на зимния трансферен прозорец"/>
  </head>
  <body>
    <article>
      <h1>Бартомеу: Видал остава в Барса</h1>
      <address><time datetime="2019-12-09T14:09:00+00:00">09 Dec 2019, 14:09</time> by <a rel="author">Sportlive.bg</a></address>
      <p>Президентът на Барселона Хосеп Мария Бартомеу каза, че халфът <a href="https://www.sportlive.bg/tags/26507">Артуро Видал</a> остава на „Камп Ноу“ до края на сезона. Чилийският полузащитник е обект на интерес от страна на <a href="https://www.sportlive.bg/tags/4505">Интер</a>, но Бартомеу даде ясно да се разбере, че клубът не иска да се разделя с нито един играч по време на зимния трансферен прозорец.</p>
      <p>Видал на няколко пъти загатна, че иска да напусне <a href="https://www.sportlive.bg/tags/2223">Барселона</a> след края на сезона. Халфът иска да се събере в Интер с бившия му наставник от Ювентус Антонио Конте. Утре вечер чилиецът ще бъде на „Джузепе Меаца“, но като футболист на Барса, тъй като „каталунците“ гостуват на лидера в Италия в решителен мач от последния кръг на груповата фаза в Шампионската лига.</p>
      <p>„Нямаме намерение да се разделяме с никого през зимата. Имаме балансиран отбор и нищо не ни липсва. Не можем да си позволим да загубим някой играч. Доста пъти вече се случи през последните години даден играч да иска да напусне през зимата. Понякога ги убеждаваме да останат до лятото, но е имало и случаи, в които сме ги оставяли да напуснат“ каза Бартомеу пред Ла Република. <i><a href="https://www.sportlive.bg/worldfootball/england/Manchestyr-Yunajted-se-priceli-v-half-na-Barselona-1411666.html">А ето кой друг отбор желае Видал в редиците си.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Bartomeu-Zlatnata-topka-otnovo-e-v-rycete-na-naj-dobriq-v-istoriqta-1412042.html"/>
        <a href="https://www.sportlive.bg/worldfootball/spain/Bartomeu-spodeli-oshte-kolko-godini-Mesi-shte-igrae-za-Barselona-1405055.html"/>
        <a href="https://www.sportlive.bg/worldfootball/championsleague/VIDEO-Izumitelniqt-pas-na-Vidal-s-glava-ot-legnalo-polozhenie-1403568.html"/>
        <a href="https://www.sportlive.bg/worldfootball/spain/Igrach-na-Barselona-Tyzhen-sym-che-ne-sym-titulqr-1388455.html"/>
        <a href="https://www.sportlive.bg/worldfootball/spain/Vidal-ne-se-chuvstval-vazhen-v-Barselona-zaplashi-che-shte-napusne-1411168.html"/>
      </related>
    </article>
  </body>
</html>