<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1036328/kairos-h-dido-fernei-kataigides-xionia-kai-thyellodeis-anemoys-poy-tha-einai-entona-ta-fainomena"/>
    <meta property="og:site_name" content="Newsbomb"/>
    <meta property="article:published_time" content="2019-12-09T14:53:16+00:00"/>
    <meta property="og:title" content="Καιρός: Η «Διδώ» φέρνει καταιγίδες, χιόνια και θυελλώδεις ανέμους - Πού θα είναι έντονα τα φαινόμενα"/>
    <meta property="og:description" content="Καιρός: Σε ισχύ το έκτακτο δελτίο επιδείνωσης του καιρού που εξέδωσε την Δευτέρα (09/12) η Εθνική Μετεωρολογική Υπηρεσία - Σε ποιες περιοχές θα είναι έντονα τα φαινόμενα τις επόμενες ώρες"/>
  </head>
  <body>
    <article>
      <h1>Καιρός: Η «Διδώ» φέρνει καταιγίδες, χιόνια και θυελλώδεις ανέμους - Πού θα είναι έντονα τα φαινόμενα</h1>
      <h2>Καιρός: Σε ισχύ το έκτακτο δελτίο επιδείνωσης του καιρού που εξέδωσε την Δευτέρα (09/12) η Εθνική Μετεωρολογική Υπηρεσία - Σε ποιες περιοχές θα είναι έντονα τα φαινόμενα τις επόμενες ώρες</h2>
      <address><time datetime="2019-12-09T14:53:16+00:00">09 Dec 2019, 14:53</time> by <a rel="author">Ελένη Κολιοφούτη</a></address>
      <p>Σύμφωνα με τα πρωινά προγνωστικά δεδομένα της Δευτέρας 9/12 το κύμα κακοκαιρίας «Διδώ» αναμένεται να αρχίσει να επηρεάζει από τις βραδινές ώρες τα δυτικά και νότια τμήματα της χώρας.</p>
      <p>Κατά το διήμερο Τρίτη 10/12 - Τετάρτη 11/12 τα φαινόμενα που θα συνοδεύουν το βαρομετρικό χαμηλό το οποίο θα προξενήσει την κακοκαιρία «Διδώ» θα είναι οι κατά τόπους <b>ισχυρές βροχοπτώσεις και καταιγίδες, οι πυκνές χιονοπτώσεις στα ορεινά και οι τοπικά θυελλώδεις άνεμοι.</b> Την Πέμπτη 12/12 τα φαινόμενα θα περιοριστούν σημαντικά και ο καιρός σε αρκετές περιοχές θα βελτιωθεί πρόσκαιρα.</p>
      <p>Στο βίντεο που ακολουθεί παρουσιάζονται προγνωστικοί χάρτες οι οποίοι δείχνουν την κίνηση του βαρομετρικού χαμηλού από τις βραδινές ώρες της Δευτέρας έως και τις βραδινές ώρες της Πέμπτης σύμφωνα με το παγκόσμιο προγνωστικό μοντέλο GFS, καθώς και προγνωστικοί χάρτες βροχών/καταιγίδων, για το ίδιο διάστημα, σύμφωνα με το περιοχικό προγνωστικό μοντέλο BOLAM.</p>
      <figure>
        <iframe src="https://www.youtube.com/embed/7c13ktawftI" width="480" height="270" data-service="Youtube" scrolling="no"/>
      </figure>
      <p>Επισημαίνεται ότι στο σύνολο της κακοκαιρίας, σε αρκετές περιοχές θα πέσουν <b>σημαντικές ποσότητες βροχής</b> ικανές να δημιουργήσουν προβλήματα.</p>
      <p>Στον προγνωστικό χάρτη που ακολουθεί παρουσιάζονται οι αθροιστικές ποσότητες υετού (βροχές / καταιγίδες / χιονοπτώσεις) της «Διδούς», έως τις βραδινές ώρες της Πέμπτης 12/12.</p>
      <figure>
        <img src="https://nb.bbend.net/media/news/2019/12/09/1036328/dido.jpg"/>
      </figure>
      <h3>Έκτακτο δελτίο επιδείνωσης του <a href="https://www.newsbomb.gr/tags/tag/20874/kairos">καιρού</a> από την ΕΜΥ:</h3>
      <p>Μεταβολή του καιρού προβλέπεται από τη νύχτα (Δευτέρα<br/>09-12-2019) και από τα νοτιοδυτικά, με κύρια χαρακτηριστικά τις κατά<br/>τόπους ισχυρές βροχές και καταιγίδες και τους θυελλώδεις ανέμους.</p>
      <p>Πιο αναλυτικά:</p>
      <p>1Α. <b>ΤΗΝ ΤΡΙΤΗ (10-12-2019)</b></p>
      <p>Βροχές και καταιγίδες κατά τόπους ισχυρές προβλέπονται από τις<br/>πρώτες πρωινές ώρες στα νησιά του Ιονίου, την Ήπειρο και τη δυτική<br/>Στερεά (κυρίως τις παράκτιες περιοχές), την Πελοπόννησο, την Κρήτη,<br/>σταδιακά στις Κυκλάδες, την ανατολική Στερεά (συμπεριλαμβανομένης<br/>της Αττικής), την Εύβοια, από το απόγευμα στη Θεσσαλία, τις<br/>Σποράδες, την κεντρική Μακεδονία και από το βράδυ στα νησιά του<br/>ανατολικού Αιγαίου και τα Δωδεκάνησα.<br/>Τα φαινόμενα στη δυτική Ελλάδα από τις νυχτερινές ώρες θα<br/>εξασθενήσουν.</p>
      <p>1Β.<b> ΤΗΝ ΤΕΤΑΡΤΗ (11-12-2019) ΚΑΙ ΤΗΝ ΠΕΜΠΤΗ (12-12-2019)</b></p>
      <p>α. Ισχυρές βροχές θα εκδηλωθούν στην ανατολική Στερεά, την Εύβοια,<br/>τη δυτική Μακεδονία, καθώς και στην κεντρική Μακεδονία, τη Θεσσαλία,<br/>και τις Σποράδες όπου κατά διαστήματα θα είναι πολύ ισχυρές.<br/>Τις πρώτες πρωινές ώρες της Πέμπτης τα έντονα φαινόμενα θα<br/>περιοριστούν στη Θεσσαλία και τις Σποράδες και θα εξασθενήσουν.</p>
      <p>β. Βροχές και καταιγίδες κατά τόπους ισχυρές προβλέπονται στις<br/>Κυκλάδες, την Κρήτη, τα νησιά του ανατολικού Αιγαίου και τα<br/>Δωδεκάνησα, μέχρι τις πρώτες πρωινές ώρες της Πέμπτης.</p>
      <p>1Γ. Ειδικότερα για την Αττική, βροχές και καταιγίδες κατά τόπους<br/>ισχυρές προβλέπεται να εκδηλωθούν από τις προμεσημβρινές ώρες της<br/>Τρίτης (10-12-2019) μέχρι τις πρώτες πρωινές ώρες της Τετάρτης<br/>(11-12-2019).</p>
      <p>2. Θυελλώδεις άνεμοι εντάσεως 8 μποφόρ θα πνέουν στα ανατολικά από<br/>το βράδυ της Τρίτης (10-12-2019) μέχρι και το απόγευμα της Τετάρτης<br/>(11-12-2019), που πιθανώς στο βόρειο Αιγαίο να φτάσουν πρόσκαιρα τα<br/>9 μποφόρ, τις πρώτες πρωινές ώρες της Τετάρτης.</p>
      <p>
        <i>
          <b>Δείτε στην gallery τους προγνωστικούς χάρτες:</b>
        </i>
      </p>
      <slideshow>
        <figure>
          <img src="https://nb.bbend.net/media/news/2019/12/09/1036328/photos/full/kairos.jpg"/>
          <figcaption>Ο καιρός την Τρίτη<cite>hnms.gr</cite></figcaption>
        </figure>
        <figure>
          <img src="https://nb.bbend.net/media/news/2019/12/09/1036328/photos/full/kairos1.jpg"/>
          <figcaption>Ο καιρός την Τετάρτη<cite>hnms.gr</cite></figcaption>
        </figure>
        <figure>
          <img src="https://nb.bbend.net/media/news/2019/12/09/1036328/photos/full/kairos2.jpg"/>
          <figcaption>Ο καιρός την Πέμπτη<cite>hnms.gr</cite></figcaption>
        </figure>
        <figure>
          <img src="https://nb.bbend.net/media/news/2019/12/09/1036328/photos/full/kairos3.jpg"/>
          <figcaption>Ο καιρός την Παρασκευή<cite>hnms.gr</cite></figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <h3>Αναλυτικά ο καιρός την Τρίτη (10/12) σύμφωνα με την ΕΜΥ:</h3>
      <p>Βροχές και καταιγίδες κατά τόπους ισχυρές προβλέπονται αρχικά στην δυτική Ελλάδα,την ανατολική Πελοπόννησο και την Κρήτη, σταδιακά στις Κυκλάδες, την ανατολική Στερεά, την Εύβοια, από το απόγευμα στη Θεσσαλία, τις Σποράδες, την κεντρική Μακεδονία και από το βράδυ στα νησιά του ανατολικού Αιγαίου και τα Δωδεκάνησα.</p>
      <p>Χιόνια θα πέσουν από το βράδυ στα κεντρικά και βόρεια ορεινά.</p>
      <p>Οι άνεμοι θα πνέουν από νότιες διευθύνσεις 5-6, βαθμιαία στα ανατολικά 7 και το βράδυ στο Αιγαίο τοπικά 8 μποφόρ.</p>
      <p>Η θερμοκρασία θα σημειώσει μικρή πτώση ως προς τις μέγιστες τιμές.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Στη Μακεδονία νεφώσεις με τοπικές βροχές που από το μεσημέρι θα ενταθούν και θα εκδηλωθούν σποραδικές καταιγίδες τοπικά ισχυρές. Στη Θράκη αυξημένες νεφώσεις με τοπικές βροχές από το βράδυ. Χιόνια απο το βράδυ στα ορεινά της δυτικής Μακεδονίας.<br/>Ανεμοι: Νοτιοανατολικοί 3 με 5 μποφόρ στρεφόμενοι από το απόγευμα σε ανατολικούς βορειοανατολικούς 4 με 6 στα ανατολικά 7, και την νύχτα τοπικά 8 μποφόρ.<br/>Θερμοκρασία: Από 03 έως 12 βαθμούς Κελσίου. Στη δυτική Μακεδονία η μέγιστη 4 με 6 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με τοπικά ισχυρές βροχές και καταιγίδες και εξασθένηση από τις νυχτερινές ώρες. Το βράδυ χιόνια θα πέσουν στα ορεινά της Ηπείρου.<br/>Ανεμοι: Νότιοι νοτιοανατολικοί 3 με 5 μποφόρ. Από τις βραδινές ώρες στα βόρεια θα στραφούν σε ανατολικούς βορειοανατολικούς με την ίδια ένταση και στα νότια σε νοτιοδυτικούς 5 με 6 μποφόρ.<br/>Θερμοκρασία: Από 08 έως 17 βαθμούς Κελσίου. Στην Ήπειρο θα είναι 4 με 6 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με τοπικά ισχυρές βροχές και καταιγίδες αρχικά στα νότια και βαθμιαία και στις βορειότερες περιοχές. Την νύχτα χιόνια θα πέσουν στα ορεινά της Θεσσαλίας και της Κεντρικής Στερεάς.<br/>Ανεμοι: Νότιοι νοτιοανατολικοί 4 με 5, βαθμιαία 6 με 7 μποφόρ και από το βράδυ στις Σποράδες 8 μποφόρ.<br/>Θερμοκρασία: Από 10 έως 16 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Νεφώσεις με βροχές και καταιγίδες κατα τόπους ισχυρές αρχικά στα δυτικά και βαθμιαία και στα υπόλοιπα.<br/>Ανεμοι: Νοτιοανατολικοί 4 με 6 και βαθμιαία τοπικά 7 μποφόρ.<br/>Θερμοκρασία: Από 12 έως 19 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Νεφώσεις που γρήγορα θα αυξηθούν και θα εκδηλωθούν απο το μεσημέρι τοπικές βροχές και καταιγίδες τη νύχτα τοπικά ισχυρές.<br/>Ανεμοι: Νοτιοανατολικοί 4 με 5 μποφόρ, βαθμιαία 6 με 7 μποφόρ και τη νύχτα τοπικά 8 μποφόρ.<br/>Θερμοκρασία: Από 13 έως 18 βαθμούς Κελσίου.</p>
      <p>
        <b>ΑΤΤΙΚΗ</b>
      </p>
      <p>Καιρός: Νεφώσεις με βροχές και σποραδικές καταιγίδες τοπικά ισχυρές από τις προμεσημβρινές ώρες.<br/>Ανεμοι: Νοτιοανατολικοί 4 με 5 μποφόρ και βαθμιαία 6 με 7 μποφόρ.<br/>Θερμοκρασία: Από 10 έως 17 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Νεφώσεις με τοπικές βροχές που από μεσημέρι θα ενταθούν και θα εκδηλωθούν καταιγίδες κατά τόπους ισχυρές.<br/>Ανεμοι: Νοτιοανατολικοί 4 με 5 μποφόρ και από το απόγευμα ανατολικοί 6 με 7 μποφόρ.<br/>Θερμοκρασία: Από 10 έως 13 βαθμούς Κελσίου.</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
    </article>
  </body>
</html>