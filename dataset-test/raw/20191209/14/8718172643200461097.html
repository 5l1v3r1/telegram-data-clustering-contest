<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/attualita/16040-a-dicembre-tornano-i-prestiti-a-sorpresa-della-biblioteca-di-aosta.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-12-09T14:54:00+00:00"/>
    <meta property="og:title" content="A Dicembre tornano i Prestiti a sorpresa della biblioteca di Aosta"/>
    <meta property="og:description" content="AOSTA. Dal prossimo 16 Dicembre alla biblioteca regionale di Aosta faranno la loro ricomparsa i Prestiti a sorpresa: pacchi natalizi a disposizione degli utenti in cui trovare romanzi, saggi, Dvd e Cd scelti dai bibliotecari e adatti a tutti i gusti. Quest’anno la frase che accompagnerà i pacchetti e da cui gli utenti potranno farsi ispirare nella scelta è: &quot;Per te che…&quot;. &quot;Occorrerà leggere attentamente l’etichetta - si legge nella nota di presentazione dell'iniziativa - facendosi ispirare dai suggerimenti che, oltre ad essere simpatici e invitanti, saranno a tratti ironici, stuzzicanti, audaci, ma anche credibili e attuali per andare incontro ai desideri, agli stati d’animo, agli interessi più vari con il fine di soddisfare anche i lettori più esigenti. Tantissimi e diversi gli argomenti contenuti in ciascun pacco: non solo narrativa, ma anche arte, storia, filosofia, salute, viaggi, e tanto altro ancora. Il tutto rigorosamente &quot;a scatola chiusa&quot;, con l'opportunità di vivere e scoprire strade diverse rispetto…"/>
  </head>
  <body>
    <article>
      <h1>A Dicembre tornano i Prestiti a sorpresa della biblioteca di Aosta</h1>
      <address>
        <time datetime="2019-12-09T14:54:00+00:00">09 Dec 2019, 14:54</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/L-N/libri1x350.jpg"/>
      </figure>
      <p>AOSTA. Dal prossimo 16 Dicembre alla biblioteca regionale di Aosta faranno la loro ricomparsa i Prestiti a sorpresa: pacchi natalizi a disposizione degli utenti in cui trovare romanzi, saggi, Dvd e Cd scelti dai bibliotecari e adatti a tutti i gusti.</p>
      <p>Quest’anno la frase che accompagnerà i pacchetti e da cui gli utenti potranno farsi ispirare nella scelta è: "Per te che…".</p>
      <p>"Occorrerà leggere attentamente l’etichetta - si legge nella nota di presentazione dell'iniziativa - facendosi ispirare dai suggerimenti che, oltre ad essere simpatici e invitanti, saranno a tratti ironici, stuzzicanti, audaci, ma anche credibili e attuali per andare incontro ai desideri, agli stati d’animo, agli interessi più vari con il fine di soddisfare anche i lettori più esigenti. Tantissimi e diversi gli argomenti contenuti in ciascun pacco: non solo narrativa, ma anche arte, storia, filosofia, salute, viaggi, e tanto altro ancora. Il tutto rigorosamente "a scatola chiusa", con l'opportunità di vivere e scoprire strade diverse rispetto alle proprie preferenze letterarie, musicali e cinematografiche".</p>
      <p>I pacchi saranno esposti, fino al loro esaurimento, all'ingresso della Sezione adulti.</p>
      <p> </p>
      <p> </p>
      <p> </p>
      <p>
        <i>redazione</i>
      </p>
      <p> </p>
      <p> </p>
      <p> </p>
    </article>
  </body>
</html>