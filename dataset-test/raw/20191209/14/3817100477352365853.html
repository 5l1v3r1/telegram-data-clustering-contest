<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/ekonomika/na-vinnichchini-zavershili-jnivnu-kampaniyu"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-12-09T14:09:11+00:00"/>
    <meta property="og:title" content="На Вінниччині завершили жнивну кампанію"/>
    <meta property="og:description" content="У Вінницькій області завершилося збирання сільськогосподарських культур. У 2019 році намолотили більше 6 мільйонів тонн зернових та зернобобових. Аграрії Вінниччини обробили 100% загальної площі посівів, яка складає 879 тисяч гектарів. "/>
  </head>
  <body>
    <article>
      <h1>На Вінниччині завершили жнивну кампанію</h1>
      <address>
        <time datetime="2019-12-09T14:09:11+00:00">09 Dec 2019, 14:09</time>
      </address>
      <p>
        <b>У Вінницькій області завершилося збирання сільськогосподарських культур. У 2019 році намолотили більше 6 мільйонів тонн зернових та зернобобових. Аграрії Вінниччини обробили 100% загальної площі посівів, яка складає 879 тисяч гектарів. </b>
      </p>
      <p>Про це повідомляють у Вінницькій обласній державній адміністрації.  </p>
      <p>Перший заступник директора департаменту агропромислового розвитку, екології та природних ресурсів облдержадміністрації Валентина Кирильчук повідомила, що станом на 6 грудня по всіх категоріях господарств завершено збирання зернових та зернобобових культур на 879 тисячах гектарах, що становить 100% до загальної площі посівів. </p>
      <p>Аграрії намолотили  6166 тисяч тонн при середній урожайності 70,1 центнерів на гектар. Це на 145 тисяч тонн більше, ніж у минулому році. </p>
      <p>Крім того, 90% посівних площ засіяли озимими культурами.</p>
      <p>У Вінницькій області працюють 3 цукрових заводи, які прийняли на переробку 2 мільйони тонн цукрових буряків, в тому числі з інших регіонів України. З них вироблено 307 тисяч тонн цукру.</p>
      <p> </p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>