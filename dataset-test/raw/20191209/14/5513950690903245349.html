<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/937360-jonas-gardells-kanga-till-jimmie-akesson-ar-det-verkligen-det-sverige-vi-vill-tillbaka-till"/>
    <meta property="og:site_name" content="Nyheter24"/>
    <meta property="article:published_time" content="2019-12-09T14:18:26+00:00"/>
    <meta property="og:title" content="Jonas Gardells känga till Jimmie Åkesson: &quot;Är det verkligen det Sverige vi vill tillbaka till?&quot;"/>
    <meta property="og:description" content="I Jonas Gardells debattinlägg frågar han Jimmie Åkesson vad det är från det gamla Sverige som partiledaren längtar tillbaka till."/>
  </head>
  <body>
    <article>
      <h1>Jonas Gardells känga till Jimmie Åkesson: "Är det verkligen det Sverige vi vill tillbaka till?"</h1>
      <address><time datetime="2019-12-09T14:18:26+00:00">09 Dec 2019, 14:18</time> by <a rel="author" href="https://nyheter24.se/profil/emmy.norgren" target="_blank">Emmy Norgren</a></address>
      <p>
        <b>I Jonas Gardells debattinlägg frågar han Jimmie Åkesson vad det är från det gamla Sverige som partiledaren längtar tillbaka till.</b>
      </p>
      <p>Den 23 november skrev <b>Jimmie Åkesson</b> ett <a href="https://www.aftonbladet.se/debatt/a/kJPRKj/massinvandringen-har-slagit-sonder-nationen">debattinlägg</a> på Aftonbladet. Inlägget hade rubriken "Massinvandringen har slagit sönder nationen". Åkesson beskriver det gamla Sverige från förr som han längtar tillbaka till.</p>
      <p>Den 9 december så svarade<b> Jonas Gardell</b> på Åkessons debattinlägg genom att skriva ett <a href="https://www.expressen.se/kultur/jonas-gardell/baste-jimmie-du-far-garna-svara-pa-detta-brev/">brev</a> till honom via Expressen. Gardell skriver att han minns det gamla Sverige, ett land där "skinnskallar härjade i Gamla stan och trakasserade invandrare och homosexuella". I det gamla Sverige vågade Gardell inte vistas utomhus efter att solen hade gått ner.</p>
      <h3>"Menar du det Sverige på 90-talet där en homosexuell man dödades med 64 knivhugg?"</h3>
      <p>Gardell ifrågasätter att Åkesson påstår att brottsligheten inte var lika rå och hänsynslös förut. Gardell frågar sig om Åkesson möjligtvis menar det gamla Sverige där en homosexuell man dödades med 64 knivhugg och mördaren dömdes till dråp.</p>
      <p>"64 knivhugg, Jimmie, i min värld är det både rått och hänsynslöst, men vem vet, vi har kanske lite olika måttstockar.", skriver Jonas Gardell.</p>
      <h3>"menar du det Sverige där det faktiskt var lagligt för män att våldta sina fruar?"</h3>
      <p>Fortsatt skriver Gardell: "Kanske menar du det Sverige där det faktiskt var lagligt för män att våldta sina fruar? Aga sina barn? ... Är det verkligen det Sverige vi vill tillbaka till?"</p>
      <p>Gardell kritiserar även Åkesson för att inte vara tillräckligt gammal för att minnas det gamla Sverige. Då Åkesson idag är 40 år och bara bör minnas det sena 80-talet.</p>
      <p>Snarare än att minnas det gamla Sverige vill Gardell minnas <a href="https://nyheter24.se/sverigedemokraterna/">Sverigedemokraterna</a> på 90-talet, när medlemmarna gjorde nazisthälsningar. Gardell vill minnas att partiet inte skäms över deras förflutna idag.</p>
      <p>Gardell avslutar brevet med "<b>Det ska jag alltid minnas.</b>"</p>
      <p><a href="https://nyheter24.se/sverigedemokraterna">Sverigedemokraterna<br/></a>/<br/><a href="https://nyheter24.se/debatt">Debatt</a></p>
      <figure>
        <a href="https://nyheter24.se/profil/emmy.norgren">
          <img src="https://cdn02.nyheter24.se/7ab853b1024b004b00/profile/avatars/107102_1571038924.png"/>
        </a>
      </figure>
      <p><a href="https://nyheter24.se/profil/emmy.norgren">Emmy Norgren </a><br/>emmy.norgren@nyheter24.se</p>
    </article>
  </body>
</html>