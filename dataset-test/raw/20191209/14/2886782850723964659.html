<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/12/09/veszelyben-a-kavetermesztes-a-zoldfoki-szigeteken"/>
    <meta property="og:site_name" content="euronews"/>
    <meta property="article:published_time" content="2019-12-09T14:18:47+00:00"/>
    <meta property="og:title" content="Veszélyben a kávétermesztés a Zöldfoki-szigeteken"/>
    <meta property="og:description" content="Az arabica kávéfajta 350 és 1300 méter magasság között nő. 100 éve ezek a földek még 500 tonna kávét adtak évente. Jelenleg mindössze százat."/>
  </head>
  <body>
    <article>
      <h1>Veszélyben a kávétermesztés a Zöldfoki-szigeteken</h1>
      <address><time datetime="2019-12-09T14:18:47+00:00">09 Dec 2019, 14:18</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/35/39/48/773x435_cmsv2_4f6ea0b7-6049-5d36-9fe2-71b06d5ecdc1-4353948.jpg"/>
      </figure>
      <p>
        <b>Veszélybe került a kávétermesztés a Zöld-foki szigeteken. Ezen a 10 vulkanikus eredetű szigeten évszázadokon át az egyik legfontosabb termék a kávé volt- a cserjék azonban akár el is tűnhetnek a szigeteket sújtó tartós szárazság miatt.</b>
      </p>
      <p>Az arabica kávéfajta 350 és 1300 méter magasság között nő. 100 éve ezek a földek még 500 tonna kávét adtak évente. Jelenleg mindössze százat.</p>
      <p>"Az esőhiány miatt egyre kevesebb és kevesebb termés van a Zöld-foki köztársaságban" -panaszkodik ez a termesztő. " Ez akár változhat is, hiszen a kávéban nem lehet megbízni."</p>
      <p>"Sokszor próbáltam kávét termeszteni, de már nem akarok, mert nagyon sok munka, és nem visz sehová. Nagyon kevés itt a víz."</p>
      <p>Az egykor Portugáliához tartozó Zöld-foki szigetek kormánya nemzetközi kereskedelmi partnereket keres, hogy az aszály hatásait mérsékelje.</p>
      <p>Az ország gazdaságának legfontosabb befektetői éppen külföldiek: holland üzletemberek révén a sziget kávétermésének egy része a Starbucks céghez kerül. A nagy mennyiségek előállításával küszködő kávétermesztők mostanában inkább a minőségre koncentrálnak, hiszen a már három éve tartó aszály egyre többször okoz fennakadást munkájukban.</p>
    </article>
  </body>
</html>