<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/whatsapp-karanlik-mod-nasil-yuklenir-h81387.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T14:24:49+00:00"/>
    <meta property="og:title" content="WhatsApp'a Android Telefonlarda Karanlık Mod Nasıl Yüklenir?"/>
    <meta property="og:description" content="WhatsApp'ın karanlık modu hala şaşırtıcı şekilde uzun süren test aşamasında ancak karanlık modu uygulamaya taşımanın bir yolu var."/>
  </head>
  <body>
    <article>
      <h1>WhatsApp'a Android Telefonlarda Karanlık Mod Nasıl Yüklenir?</h1>
      <h2>Uygulamalarda karanlık mod çılgınlığı gelip geçerken, henüz karanlık tarafı benimseyemeyen bir uygulama var. WhatsApp'ın karanlık modu hala şaşırtıcı şekilde uzun süren test aşamasında ancak karanlık modu uygulamaya taşımanın bir yolu var.</h2>
      <address><time datetime="2019-12-09T14:24:49+00:00">09 Dec 2019, 14:24</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>WhatsApp'ın <b>karanlık modu,</b> yakında kararlı sürüme doğru yol alacak. Henüz uygulama karanlık moda sahip olmasa da resmi güncellemeyi bekleyemeyenlerdenseniz, şu anda WhatsApp'taki karanlık modu kullanmanın bir yolu bulunuyor. Ancak yöntemi uygulamak için cihazınızın root'lu olması gerektiğini belirtelim.</p>
      <p>Yukarıda da belirttiğimiz gibi uygulama paketindeki belirli dosyalarda değişiklik yapmanız için <b>root erişimine</b> ihtiyacınız olacak. Root işlemi hakkında hiçbir fikriniz yoksa ancak yine de karanlık modu kullanmak istiyorsanız iyice araştırmanızı öneririz. Uygulanan bu yöntem, WhatsApp'ın en son kararlı sürmünde (2.19.352 ve 2.19.358) ve OnePlus 7T telefonlarda sorunsuz çalıştığı belirtiliyor.</p>
      <h3>WhatsApp karanlık mod nasıl yüklenir?</h3>
      <p>1. Android cihazınızda kök erişimini destekleyen bir <b>Dosya Yöneticisi</b> açın. Solid Explorer gibi uygulamalardan yararlanabilirsiniz.</p>
      <p>2. Ardından, kök dizinini açın ve /data/data/com.whatsapp/shared_prefs yolunu izleyin. Orada <b>"com.whatsapp_preferences.xml"</b> dosyasını göreceksiniz.</p>
      <figure>
        <img src="https://www.webtekno.com/images/editor/default/0002/33/694a652d4803e98e47848f52922082ab9c2c8e79.jpeg"/>
      </figure>
      <p>3. Şimdi, aşağıdaki satırı, XML dosyasına ekleyin. Satırı XML dosyasının sonuna ve <b>&lt;map&gt; etiketinin içine</b> ekleyin ve "Kaydet" (Save) düğmesine dokunun.</p>
      <p>
        <code>&lt;boolean name="dark_mode" value="true" /&gt;</code>
      </p>
      <figure>
        <img src="https://www.webtekno.com/images/editor/default/0002/33/1445752c25e9a544b636fc917f2c0bc79e7b374a.jpeg"/>
      </figure>
      <p>4. Artık gerekli değişiklikleri yaptıktan sonra, WhatsApp'ı uygulama yöneticisinden tamamen kapatın ve tekrar açın. WhatsApp'ta Ayarları'na gidin ve Hesap seçeneğinin altına <b>"Tema" (Theme)</b> seçeneğinin eklendiğini göreceksiniz. Buradaki "Karanlık" (Dark) seçeneğini seçin.</p>
      <figure>
        <img src="https://www.webtekno.com/images/editor/default/0002/33/12dddadb835d582305d9c53d45337246bcd2cac9.jpeg"/>
      </figure>
      <p>Eğer WhatsApp yeniden başlatıldıktan sonra tekrar aydınlık moda geçiyorsa <b>Android cihazınızın temasını</b> kalıcı olarak karanlık moda getirin. Bunun dışında, cihazınız arka plan uygulamalarını kilitleme seçeneğine sahipse, WhatsApp için bu seçeneği etkinleştirin. Böylece tüm uygulamaları kapatsanız bile WhatsApp arka planda aktif kalacaktır.</p>
      <p>İşte hepsi bu kadar. Resmi karanlık mod oldukça uyumlu görünüyor. Ayrıca renkler, Android 10'un karanlık modunda görünenin aksine, metinlerde, çıkartmalarda veya sohbet penceresindeki emojilerde ters çevrilmiyor.</p>
      <figure>
        <img src="https://www.webtekno.com/images/editor/default/0002/33/f9e5ba8deaf6aebedad414c0d44f140967553270.jpeg"/>
      </figure>
      <p><b>Kaynak : </b>https://beebom.com/how-get-official-dark-mode-whatsapp-root-required/</p>
    </article>
  </body>
</html>