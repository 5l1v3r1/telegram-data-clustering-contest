<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/za-tsik-spokoyni-izbori-no-slozhni-za-izbiratelya.html"/>
    <meta property="og:site_name" content="News.bg"/>
    <meta property="article:published_time" content="2019-12-09T12:06:49+00:00"/>
    <meta property="og:title" content="За ЦИК спокойни избори, но сложни за избирателя"/>
    <meta property="og:description" content="Местните избори са най-сложните, най-трудните и най-скъпите, смята Солакова"/>
  </head>
  <body>
    <article>
      <h1>За ЦИК спокойни избори, но сложни за избирателя</h1>
      <address><time datetime="2019-12-09T12:06:49+00:00">09 Dec 2019, 12:06</time> by <a rel="author" href="https://news.bg/author/dilyana-panayotova" target="_blank">Диляна Панайотова</a></address>
      <p><b>Това бяха едни спокойни, добре организирани избори</b>. Това заяви председателят на ЦИК Стефка Стоева на срещата при президента.</p>
      <p>Това са едни легитимни избори, категорична бе тя и посочи, че много по-малко били жалбите при този вот. Тези избори не получиха име като "Костинброд", "Арена Армеец", доволна е Стоева. Проблем, по думите й, са недействителните бюлетини. <b>Големият брой недействителни бюлетини се дължи на преференциите</b>, смята шефката на изборната администрация. </p>
      <p>Комисията трябва да направи сериозен анализ на недействителния вот. На тези избори ЦИК отчита рекорден брой кандидати, които са останали без защита - 14 кандидати за кметове и общински съветници са със снет имунитет. <b>На местния вот най-застъпен е бил корпоративният вот</b>.</p>
      <p>Проведохме добри избори, според нас, по-добри от очакванията, каза още тя. <b>Местните избори са най-сложните, най-трудните и най-скъпите</b>, по думите на секретаря на ЦИК Севинч Солакова. </p>
      <p><b>Професор Михаил Константинов</b> от "Информационно обслужване" подчерта , че <b>15% са недействителните гласове за общински съветници</b>. През 2015 г. недействителния вот за общинари е 14% и затова, според него, местните избори сега са същите като през 2015. Хората не се оправят с преференциите, предположи Константинов. </p>
      <p><b>Да се отворят достатъчно брой чували, да се види какво е станало и да се вземат законодателни мерки</b>, е съветът му. 30% от българските избиратели не ползвали компютри, каза професорът.</p>
      <p>Но всички ползват банкомат, репликира президентът Румен Радев. Машинното гласуване било подобно като ползването на банкомат, по мнението му. <b>Държавният глава е съгласен да се отворят чувалит</b>е. Стефка Стоева посочи, че ЦИК ще търси начин да се отворят чувалите с бюлетини.</p>
    </article>
  </body>
</html>