<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/world/article/1423224/nea-mpleximata-gia-ton-gklen-rais-tzoynior-ton-edioxan-oi-new-zealand-breakers"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T12:21:00+00:00"/>
    <meta property="og:title" content="Νέα μπλεξίματα για τον Γκλεν Ράις Τζούνιορ, τον έδιωξαν οι New Zealand Breakers"/>
    <meta property="og:description" content="Τα μπλεξίματα που είχε με το νόμο ο 28χρονος παίκτης, οδήγησαν την ομάδα του στο να τού δείξει την πόρτα της εξόδου."/>
  </head>
  <body>
    <article>
      <h1>Νέα μπλεξίματα για τον Γκλεν Ράις Τζούνιορ, τον έδιωξαν οι New Zealand Breakers</h1>
      <h2>Τα μπλεξίματα που είχε με το νόμο ο 28χρονος παίκτης, οδήγησαν την ομάδα του στο να τού δείξει την πόρτα της εξόδου.</h2>
      <address><time datetime="2019-12-09T12:21:00+00:00">09 Dec 2019, 12:21</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Γκλεν Ράις Τζούνιορ δεν λέει να βάλει μυαλό!</p>
      <p>Η ομάδα του, New Zealand Breakers, τον έδιωξε, καθώς παραβίασε τους όρους εγγύησης που του επιβλήθηκαν, μετά από σύλληψή του για βιαιοπραγία.</p>
      <p>Ο γιος του πάλαι ποτέ ΝΒΑer, Γκλεν Ράις, αρχικά συνελήφθη στο Άουκλαντ της Νέας Ζηλανδίας στις 14 Νοεμβρίου, μετά από καυγά έξω από μπαρ. Στις 20 Νοεμβρίου έγινε η δίκη, όπου και δεν κρίθηκε ένοχος, κι αφέθη ελεύθερος με εγγύηση. Στις 10 Φεβρουαρίου πρέπει να παρουσιαστεί ξανά στο δικαστήριο. Ωστόσο, η Αστυνομία τον «μάζεψε» ξανά το βράδυ του Σαββάτου (07/12), με την ομάδα να παίρνει την απόφαση να τερματίσει το συμβόλαιό του.</p>
      <p>«<i>Το συμβόλαιό του Γκλεν Ράις Τζούνιορ με τους New Zealand Breakers ολοκληρώθηκε άμεσα. Ο κύριος Ράις συνελήφθη από την Αστυνομία, αφού παραβίασε τους όρους του»</i>, αναφέρει η ομάδα στην ανακοίνωσή της και πρόσθεσε ότι «<i>θα συνεχίσουμε να βοηθάμε τον κύριο Ράις με τα προβλήματά του, μέχρι να μπορεί να επιστρέψει ελεύθερα στην οικογένειά του και στις ΗΠΑ</i>».</p>
      <p>Υπενθυμίζεται ότι το 2016 ο Ράις Τζούνιορ κατηγορήθηκε για κλοπή, ενώ όταν στην Χάποελ Χολόν, είχε γρονθοκοπήσει τον συμπαίκτη του,Γκάι Πνίνι, και τον έστειλε στο νοσοκομείο.</p>
    </article>
  </body>
</html>