<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468944/%D8%AA%D8%B9%D8%B7%DB%8C%D9%84%DB%8C-%D9%85%D8%AF%D8%A7%D8%B1%D8%B3-%D8%A8%DB%8C%D8%AC%D8%A7%D8%B1-%DB%8C%D8%A7%D8%B3%D9%88%DA%A9%D9%86%D8%AF-%D9%88-%D8%A8%D8%AE%D8%B4-%DA%A9%D8%B1%D8%A7%D9%86%DB%8C-%D8%AA%D8%A7-%DA%86%D9%87%D8%A7%D8%B1%D8%B4%D9%86%D8%A8%D9%87-%DB%B2%DB%B0-%D8%A2%D8%B0%D8%B1"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T12:08:49+00:00"/>
    <meta property="og:title" content="تعطیلی مدارس بیجار، یاسوکند و بخش کرانی تا چهارشنبه ۲۰ آذر"/>
    <meta property="og:description" content="مدیرکل آموزش و پرورش استان کردستان گفت: مدارس شهری و روستایی همه مقاطع تحصیلی روستایی و شهری بیجار، یاسوکند و بخش کرانی در روزهای سه‌شنبه ۱۹ و چهارشنبه ۲۰ آذر تعطیل است."/>
  </head>
  <body>
    <article>
      <h1>تعطیلی مدارس بیجار، یاسوکند و بخش کرانی تا چهارشنبه ۲۰ آذر</h1>
      <h2>مدیرکل آموزش و پرورش استان کردستان گفت: مدارس شهری و روستایی همه مقاطع تحصیلی روستایی و شهری بیجار، یاسوکند و بخش کرانی در روزهای سه‌شنبه ۱۹ و چهارشنبه ۲۰ آذر تعطیل است.</h2>
      <address>
        <time datetime="2019-12-09T12:08:49+00:00">09 Dec 2019, 12:08</time>
      </address>
      <p>به گزارش همشهری آنلاین به نقل از تسنیم، رشید قربانی از تعطیلی مدارس خبر داد و اظهار داشت: به‌دلیل تداوم سرمای هوا و به منظور پیشگیری از شیوع بیماری سرماخوردگی و آنفلوآنزا، مدارس شهری همه مقاطع تحصیلی شهرستان بیجار در روزهای سه‌شنبه و چهارشنبه هفته‌جاری تعطیل است.</p>
      <p>وی افزود: همچنین همه مقاطع تحصیلی مدارس روستایی شهرستان بیجار، شهر یاسوکند و بخش کرانی در روزهای سه‌شنبه و چهارشنبه هفته‌جاری تعطیل است.</p>
      <p>مدیرکل آموزش و پرورش <a href="https://www.hamshahrionline.ir/photo/45130/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%DA%A9%D8%B1%D8%AF%D8%B3%D8%AA%D8%A7%D9%86">استان کردستان </a>تصریح کرد: تصمیم به تعطیلی این مدارس به پیشنهاد مدیر آموزش و پرورش بیجار، مدیر شبکه بهداشت و با موافقت فرماندار این شهرستان انجام شد و در صورت تعطیلی مدارس در سایر شهرهای استان این موضوع از طریق رسانه‌های معتبر به اطلاع عموم مردم کردستان می‌رسد.</p>
      <p>گفتنی است براساس گفته «ابراهیم قادری»، معاون بهداشتی دانشگاه علوم پزشکی استان تاکنون ۲۱۷ نفر مبتلا به بیماری آنفلوآنزا به بیمارستان‌های کردستان مراجعه کرده‌ که پس از انجام آزمایشات و نمونه‌برداری، ۵۰ نفر مبتلا به این ویروس شناسایی و بستری و ۷ نفر نیز فوت کرده‌اند.</p>
    </article>
  </body>
</html>