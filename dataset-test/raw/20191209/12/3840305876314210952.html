<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/franta-blocata-pentru-a-cincia-zi-consecutiv-din-cauza-grevelor-masive-impotriva-reformei-pensiilor-dorit-de-macron-309873.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T12:26:49+00:00"/>
    <meta property="og:title" content="Franța, blocată pentru a cincea zi consecutiv din cauza grevelor masive împotriva reformei pensiilor dorit de Macron"/>
    <meta property="og:description" content="Franța continuă să fie blocată luni pentru a cincia zi consecutiv, din cauza grevelor masive organizate  împotriva reformei pensiilor. Străzile pariziene sunt cuprinse de haos, în condițiile în care..."/>
  </head>
  <body>
    <article>
      <h1>Franța, blocată pentru a cincea zi consecutiv din cauza grevelor masive împotriva reformei pensiilor dorit de Macron</h1>
      <address><time datetime="2019-12-09T12:26:49+00:00">09 Dec 2019, 12:26</time> by <a rel="author">B1.ro</a></address>
      <p>Franța continuă să fie blocată luni pentru a cincea zi consecutiv, din cauza grevelor masive organizate  împotriva reformei pensiilor. Străzile pariziene sunt cuprinse de haos, în condițiile în care rețeaua de transport public este blocată în contextul unei mobilizări generale împotriva "sistemului universal" de pensionare dorit de președintele Emmanuel Macron, scrie afp.</p>
      <p>SNCF, operatorul feroviar, asigură "între 15% și 20%" din traficul normal. De asemenea, RATP (metroul parizian) a anunțat că nouă linii de metrou din 16 rămân închise luni. Așa se face că numeroși oameni au recurs la mașinile personale. Un vârf de 620 kilometri de blocaje a fost înregistrat în jurul orei 08,30 pe străzile din regiunea pariziană, potrivit site-ului de informații rutiere Sytadin.</p>
      <p>Sindicatele au anunțat un nou protest marți, după succesul celui de joi (peste 800.000 de persoane în Franța), în încercarea de a menține presiunea asupra guvernului care va prezenta miercuri conținutul unei reforme a pensiilor încă neclară.</p>
      <p>Sindicatele sunt primite din nou luni după-amiază de guvern. Apoi, marți seara, Emmanuel Macron și premierul Édouard Philippe se întâlnesc cu miniștrii implicați în această reformă și cu liderii majorității, la un dineu la palatul prezidențial.</p>
      <p>Este "săptămâna adevărului", scria cotidianul Le Figaro (dreapta) în timp ce Libération (stânga) nu vede altă alternativă pentru Emmanuel Macron: "reforma sau retragerea".<br/>Disputa pare să încline în favoarea greviștilor. Potrivit unui sondaj realizat pe un eșantion de 1.001 persoane în acest week-end, 53% dintre francezi "susțin" sau privesc cu "simpatie" mișcarea.</p>
      <p> </p>
    </article>
  </body>
</html>