<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/geografichne_zaznachennya_gutsulska_ovecha_brinza_otrimala_poznachku_n1245927"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:58:00+00:00"/>
    <meta property="og:title" content="Вперше: гуцульська овеча бринза отримала позначку географічного зазначення"/>
    <meta property="og:description" content="Міністерство розвитку економіки, торгівлі та сільського господарства України зареєструвало перший товар – &quot;гуцульську овечу бриндзю&quot;, – який має позначку географічного зазначення."/>
  </head>
  <body>
    <article>
      <h1>Вперше: гуцульська овеча бринза отримала позначку географічного зазначення</h1>
      <address><time datetime="2019-12-09T12:58:00+00:00">09 Dec 2019, 12:58</time> by <a rel="author" href="https://24tv.ua/anastasiya_zazulyak_tag6630/" target="_blank">Анастасія Зазуляк</a></address>
      <p>
        <b>Міністерство розвитку економіки, торгівлі та сільського господарства України зареєструвало перший товар – "гуцульську овечу бриндзю", – який має позначку географічного зазначення.</b>
      </p>
      <p>"Гуцульська овеча бриндзя" відповідає всім європейським вимогам до реєстрації і має право на визначення в ЄС, <a href="https://minagro.gov.ua/ua/news/sir-guculska-ovecha-brindzya-otrimav-svidoctvo-pro-reyestraciyu-geografichnogo-zaznachennya">йдеться</a> на інформаційно-аналітичному порталі агропромислового комплексу України.</p>
      <blockquote>Цікаво: <a href="https://24tv.ua/yaki_produkti_naybilshe_podorozhchali_ta_podeshevshali_z_pochatku_roku_spisok_n1220433">Які продукти найбільше подорожчали та подешевшали з початку року: список</a></blockquote>
      <p>Заявку на реєстрацію географічного зазначення було подано громадською спілкою "Асоціація виробників традиційних карпатських високогірних сирів" до Мінекономіки ще 19 грудня 2018 року.</p>
      <figure>
        <img src="https://24tv.ua/resources/photos/news/620_DIR/201912/1245927_10355315.jpg?201912124132"/>
        <figcaption>Свідоцтво про реєстрацію географічного зазначення/ Фото: Інформаційно-аналітичний портал агропромислового комплексу України</figcaption>
      </figure>
      <p><b>Що означає географічне зазначення</b>Географічне зазначення – це назва продукту, який виробляється на конкретній території. Наприклад: коньяк, шампанське, сир фета та інше. В Україні такими зазначеннями можуть стати також мелітопольські черешні.</p>
      <p>Зауважимо, що в Україні діє закон, який дозволяє запроваджувати власні географічні зазначення. Зеленський підписав його 9 жовтня 2019 року.</p>
      <p><b>Що відомо про "гуцульську овечу бриндзю"?</b>"Гуцульська овеча бриндзя" – це сир, що виготовляється з овечого молока на полонинах Карпат в регіоні Івано-Франківської, Закарпатської та частково Чернівецької областей.<br/><br/>Традиції виготовлення продукту беруть свій початок ще з 15 століття.</p>
    </article>
  </body>
</html>