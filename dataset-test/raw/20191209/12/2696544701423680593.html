<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/ingatlan/20191209_Ujabb_250_millio_forinttal_dragul_a_Ligetprojekt"/>
    <meta property="og:site_name" content="HVG.hu"/>
    <meta property="article:published_time" content="2019-12-09T12:06:00+00:00"/>
    <meta property="og:title" content="250 millió forinttal drágul a Liget-projekt"/>
    <meta property="og:description" content="Egy új kamerarendszer miatt kerül ennyivel többe a projekt."/>
  </head>
  <body>
    <article>
      <h1>250 millió forinttal drágul a Liget-projekt</h1>
      <address><time datetime="2019-12-09T12:06:00+00:00">09 Dec 2019, 12:06</time> by <a rel="author">hvg.hu</a></address>
      <p>
        <b>Egy új kamerarendszer miatt kerül ennyivel többe a projekt.</b>
      </p>
      <p>Az októberben megválasztott főpolgármester, Karácsony Gergely többször hangoztatta, hogy nem támogatja a Liget-projektet és az új városvezetés az alakuló Fővárosi Közgyűlésen el is fogadott egy határozatot az el nem indult beruházások leállításáról.</p>
      <p>Most azonban mégis drágulhat a projekt, hiszen a már elkészült Nagyjátszótér átadásával ki kell építeni egy új, közterületi térfigyelő kamerarendszert – adta hírül az <a href="https://mfor.hu/cikkek/makro/ujabb-negyedmilliarddal-dragul-a-liget-projekt.html">mfor.hu</a>. Ehhez fel kellene bontani a játszótér területén már lerakott gumiburkolatot és utólagos földmunkákra lenne szükség ennek a kiépítéséhez, amivel az optikai hálózat kiépítéséért felelős alvállalkozót, a Colas Aterra Építőipari Zrt.-t bízták meg.</p>
      <blockquote>Az összes, Liget-projekttel kapcsolatos költség ezzel együtt már 150 milliárd forintra rúg.</blockquote>
      <p>A kormány viszont úgy tűnik, egyelőre nem törődött bele abba, hogy Budapest új vezetése <a href="https://hvg.hu/ingatlan/20191115_Kemecsi_Folytatodik_az_uj_Neprajzi_Muzeum_epitese_a_Varosligetben">nem akar további épületeket a Városligetbe</a>, hiszen Orbán Viktor Japánban tett látogatása során arról beszélt, hogy a Liget-projekt kulturális beruházásai, egészen konkrétan a két japán tervezésű épülete, vagyis a Magyar Zene Háza, illetve az Új Nemzeti Galéria is megépül - számol be az <a href="https://index.hu/kultur/2019/12/09/orban_viktor_liget_projekt_festeszet_japan/">Index</a>. Márpedig a Fővárosi Közgyűlés döntése értelmében nem épül meg az Új Nemzeti Galéria a Városligetben.</p>
      <related>
        <a href="https://hvg.hu/itthon/20191209_Furjes_Balazs_interju_budapest_karacsony_liget_stadion_atletika_korhaz"/>
      </related>
    </article>
  </body>
</html>