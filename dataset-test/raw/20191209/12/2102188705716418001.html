<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654632/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T12:07:00+00:00"/>
    <meta property="og:title" content="Порошенко переписав на сина аграрний бізнес"/>
    <meta property="og:description" content="П’ятий президент Петро Порошенко вийшов із засновників агропромислової компанії “Укрпромінвест-Агро”, її кінцевим бенефіціаром став його старший син Олексій."/>
  </head>
  <body>
    <article>
      <h1>Порошенко переписав на сина аграрний бізнес</h1>
      <address>
        <time datetime="2019-12-09T12:07:00+00:00">09 Dec 2019, 12:07</time>
      </address>
      <p>П'ятий президент Петро Порошенко вийшов із засновників агропромислової компанії "Укрпромінвест-Агро", її кінцевим бенефіціаром став його старший син Олексій.</p>
      <p>Про це <a href="https://usr.minjust.gov.ua/ua/freesearch">свідчать дані</a> у Єдиному державному реєстрі юридичних осіб, фізичних осіб-підприємців та громадських формувань.</p>
      <p>Серед засновників "Укрпромінвест-Агро" значаться Євген Саєнко, Олексій Порошенко (кінцевий бенефіціарний власник) та ТОВ "Прайм Інвестментс".</p>
      <p>Олексій Порошенко отримав контроль над "Укрпромінвест-Агро" через CEE Confectionery Investments Limited, Roshen Europe B.V. і Roshen Group S.a.r.l.</p>
      <p>Зміна власників відбулася 31 жовтня.</p>
      <p>Агропромислова компанія "Укрпромінвест-Агро" спеціалізується на вирощуванні сільгосппродукції, виробництві цукру і борошна та тваринництві. Земельний банк - 120 тисяч гектарів в шести областях України.</p>
      <p>Олексій Порошенко також став бенефіціаром ТОВ "Група Агропродінвест", засновником якої є "Укрпромінвест-Агро", а також низки підприємств, які входять до групи, - ПрАТ "ПК Поділля", ТОВ "ПК Зоря Поділля", ТОВ "Вінницький комбінат хлібопродуктів №2", агрофірма "Дніпроагролан", АФ "Іванківці", ТОВ "Мас-Агро", ТОВ "Правобережне" і ТОВ "Прогрес-НТ".</p>
      <p>Раніше власником цих активів був Петро Порошенко.</p>
      <p>
        <b>Нагадаємо:</b>
      </p>
      <p>Центрально-європейська кондитерська компанія, бенефіціаром якої є син п'ятого прездента України Олексій Порошенко,<a href="https://www.epravda.com.ua/news/2019/12/3/654403/"> купила 9,92% акцій</a> Міжнародного інвестиційного банку.</p>
      <p>Раніше корпорація Roshen підтвердила інформацію про те, що колишній президент України і нардеп Петро Порошенко перереєстрував частину свого кондитерського бізнесу Roshen <a href="https://www.epravda.com.ua/ed/main-frame/news/objlist_newslist/bookmark_newobj/%D0%9A%D0%BE%D1%80%D0%BF%D0%BE%D1%80%D0%B0%D1%86%D1%96%D1%8F%20Roshen%20%D0%BF%D1%96%D0%B4%D1%82%D0%B2%D0%B5%D1%80%D0%B4%D0%B8%D0%BB%D0%B0%20%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%8E%20%D0%BF%D1%80%D0%BE%20%D1%82%D0%B5,%20%D1%89%D0%BE%20%D0%BA%D0%BE%D0%BB%D0%B8%D1%88%D0%BD%D1%96%D0%B9%20%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%20%D0%A3%D0%BA%D1%80%D0%B0%D1%97%D0%BD%D0%B8%20%D1%96%20%D0%BD%D0%B0%D1%80%D0%B4%D0%B5%D0%BF%20%D0%9F%D0%B5%D1%82%D1%80%D0%BE%20%D0%9F%D0%BE%D1%80%D0%BE%D1%88%D0%B5%D0%BD%D0%BA%D0%BE%20%D0%BF%D0%B5%D1%80%D0%B5%D1%80%D0%B5%D1%94%D1%81%D1%82%D1%80%D1%83%D0%B2%D0%B0%D0%B2%20%D1%87%D0%B0%D1%81%D1%82%D0%B8%D0%BD%D1%83%20%D1%81%D0%B2%D0%BE%D0%B3%D0%BE%20%D0%BA%D0%BE%D0%BD%D0%B4%D0%B8%D1%82%D0%B5%D1%80%D1%81%D1%8C%D0%BA%D0%BE%D0%B3%D0%BE%20%D0%B1%D1%96%D0%B7%D0%BD%D0%B5%D1%81%D1%83%20Roshen%20%D0%BD%D0%B0%20%D1%81%D1%82%D0%B0%D1%80%D1%88%D0%BE%D0%B3%D0%BE%20%D1%81%D0%B8%D0%BD%D0%B0%20%D0%9E%D0%BB%D0%B5%D0%BA%D1%81%D1%96%D1%8F.">на старшого сина Олексія. </a></p>
      <p>Економічна правда</p>
    </article>
  </body>
</html>