<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625658/%D8%AA%DA%A9%D8%B0%DB%8C%D8%A8-%D8%A7%D8%B3%D8%AA%D8%B9%D9%81%D8%A7%DB%8C-%D9%81%D8%AA%D8%AD%DB%8C-%D9%88-%D9%87%DB%8C%D8%A7%D8%AA-%D9%85%D8%AF%DB%8C%D8%B1%D9%87-%D8%A8%D8%A7%D8%B4%DA%AF%D8%A7%D9%87-%D8%A7%D8%B3%D8%AA%D9%82%D9%84%D8%A7%D9%84"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T12:50:00+00:00"/>
    <meta property="og:title" content="تکذیب استعفای فتحی و هیات مدیره باشگاه استقلال"/>
    <meta property="og:description" content="مدیر روابط عمومی باشگاه استقلال خبر استعفای مدیرعامل این باشگاه را تکذیب کرد."/>
  </head>
  <body>
    <article>
      <h1>تکذیب استعفای فتحی و هیات مدیره باشگاه استقلال</h1>
      <address>
        <time datetime="2019-12-09T12:50:00+00:00">09 Dec 2019, 12:50</time>
      </address>
      <p>
        <i>مدیر روابط عمومی باشگاه استقلال خبر استعفای مدیرعامل این باشگاه را تکذیب کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در حالی که اخباری مبنی بر استعفای امیر حسین فتحی، مدیرعامل و هم‌چنین اعضای هیات باشگاه استقلال شنیده می‌شود اما حامد حاجیلو، مدیر روابط عمومی این باشگاه این خبر را تکذیب کرد و گفت: تا این لحظه هیچ‌کدام از اعضای هیات مدیره و هم‌چنین مدیرعامل باشگاه استعفا نکرده‌اند و خبر هیچ‌ استعفایی تایید نمی‌شوند.</p>
      <p>شب گذشته آندره‌آ استراماچونی، سرمربی استقلال به دلیل برخی مشکلات مالی و هم‌چنین بلوکه شدن حساب‌هایش قراردادش را به صورت یک طرفه فسخ و صبح امروز (دوشنبه) ایران را ترک کرد. به دنبال این اتفاق هواداران استقلال امروز مقابل باشگاه استقلال تجمع کردند و علیه مدیرعامل، اعضای هیات مدیره و هم‌چنین وزیر ورزش شعار دادند و حتی در پارکینگ باشگاه را هم شکستند. هواداران استقلال در شعارهای‌شان خواستار استعفای مدیرعامل باشگاه شده‌اند.</p>
      <figure>
        <img src="https://aftabnews.ir/files/fa/news/1398/9/18/368883_968.jpg"/>
      </figure>
      <p>با وجود تکذیب خبر استعفای فتحی، هر اتفاقی ممکن است بیفتد و بعید نیست تا ساعات آینده فتحی از مدیرعاملی این باشگاه کنار رود.</p>
    </article>
  </body>
</html>