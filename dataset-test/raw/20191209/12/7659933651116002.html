<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2027966/l%C3%BCbnan%E2%80%99da-grev-ve-g%C3%B6steri-%C3%A7a%C4%9Fr%C4%B1s%C4%B1-protestocular-trablus%E2%80%99taki-yollar%C4%B1-kapatt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-12-09T12:30:00+00:00"/>
    <meta property="og:title" content="Lübnan’da grev ve gösteri çağrısı: Protestocular Trablus’taki yolları kapattı"/>
    <meta property="og:description" content="Lübnan’ın kuzeybatısında yer alan Trablus şehrindeki göstericiler, bu sabah yağan yağmura rağmen şehirdeki ana yolları keserek, grev çağrısında bulundu. Lübnan Ulusal Bilgi Ajansı’na göre, gösteri hareketinin temsilcileri, ‘devrimin taleplerine ulaşı"/>
  </head>
  <body>
    <article>
      <h1>Lübnan’da grev ve gösteri çağrısı: Protestocular Trablus’taki yolları kapattı</h1>
      <address>
        <time datetime="2019-12-09T12:30:00+00:00">09 Dec 2019, 12:30</time>
      </address>
      <p>Lübnan’ın kuzeybatısında yer alan Trablus şehrindeki göstericiler, bu sabah yağan yağmura rağmen şehirdeki ana yolları keserek, grev çağrısında bulundu.<br/><br/>Lübnan Ulusal Bilgi Ajansı’na göre, gösteri hareketinin temsilcileri, ‘devrimin taleplerine ulaşıncaya dek’ Cumhurbaşkanlığı Sarayı önünde devam edeceğini belirtti. Göstericilerin talepleri arasında, mezhepçiliğin ortadan kaldırılması ile tüm dış müdahalelerden bağımsız bir devlet inşa etmek ve oluşturulacak yeni hükümetin sosyal adaleti sağlayarak, ırk ve din ayrımı yapmaksızın vatandaşlarını koruyan, yoksul insanlara iyi yaşamın yanı sıra, sağlık, bilim ve çalışma haklarını güvence altına alan bir devlet oluşturulması yer alıyor.<br/><br/>Göstericiler, hükümetin dürüst ve güvenilirliğe sahip kişiler tarafından oluşturulmasını istiyor.<br/><br/>Lübnan Cumhurbaşkanlığı, dün gece yaptığı duyuruyla, yeni bir hükümet kurulması amacıyla bugün başbakan atanmasının görüşüleceği meclis istişarelerinin ertelendiğini açıkladı.<br/><br/>Öte yandan iş adamı Samir el-Hatib, dün akşam, başbakanlık yarışından çekildiğini duyurdu. Son dönemde kulislerde, Samir el Hatib’in yeni hükümete başkanlık edeceği konuşuluyordu.<br/><br/>Geçtiğimiz Ekim ayında Lübnan’da patlak veren protesto gösterilerinde yapılan baskı sonucu Lübnan Başbakanı Saad el-Hariri istifa etmişti.</p>
    </article>
  </body>
</html>