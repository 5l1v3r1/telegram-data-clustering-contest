<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443593/Radijator-radi-pa-ne-radi"/>
    <meta property="og:site_name" content="Politika Online"/>
    <meta property="article:published_time" content="2019-12-09T12:22:00+00:00"/>
    <meta property="og:title" content="Радијатор ради, па не ради"/>
    <meta property="og:description" content="Kупио сам норвешки радијатор за који ми је трговац рекао како да га користим и поставим. Фиксирао сам га на зид, међутим, убрзо, после само неколико недеља почео је сам да се искључује. Која су моја права и у ком периоду су дужни да ме обавесте да ли гаранција покрива квар (наравно да би требало да покрива, јер радијатор очигледно има неки фелер). Да ли могу да тражим нови радијатор уместо да ми овај шаљу на сервис. ОДГОВОР: Неопходно је да трговцу, не сервису, уложите писану рекламацију и на самом рекламационом листу наведете који је ваш захтев за решавање (поправка, замена или повраћај новца). Након тога, трговац је дужан да у законском року од осам дана одговори на рекламацију, односно у року од 30 дана да исту реши. Уколико ваш захтев у писаној форми буде замена или повраћај"/>
  </head>
  <body>
    <article>
      <h1>Радијатор ради, па не ради</h1>
      <address>
        <time datetime="2019-12-09T12:22:00+00:00">09 Dec 2019, 12:22</time>
      </address>
      <p>
        <b>Kупио сам </b>
        <b>норвешки радијатор за који ми је трговац рекао како да га користим и поставим. Фиксирао сам га на зид, међутим, убрзо, после само неколико недеља почео је сам да се искључује. Која су моја права и у ком периоду су дужни да ме обавесте да ли гаранција покрива квар (наравно да би требало да покрива, јер </b>
        <b>радијатор очигледно има неки фелер). Да ли могу да тражим нов</b>
        <b>и </b>
        <b>радијатор уместо да ми овај шаљу на сервис.</b>
      </p>
      <p>ОДГОВОР:</p>
      <p>Неопходно је да трговцу, не сервису, уложите писану рекламацију и на самом рекламационом листу наведете који је ваш захтев за решавање (поправка, замена или повраћај новца). Након тога, трговац је дужан да у законском року од осам дана одговори на рекламацију, односно у року од 30 дана да исту реши.</p>
      <p>Уколико ваш захтев у писаној форми буде замена или повраћај новца, у том случају нисте у обавези да прихватите поправку. Међутим, свакако ће трговац послати сервис како би се констатовао тип и узрок квара, али не дозвољавајте да се врше интервенције у смислу поправке или замене појединих делова.</p>
      <p>
        <b>Одговара Национална организација потрошача Србије</b>
      </p>
      <hr/>
      <figure>
        <img src="http://www.politika.rs/upload/CKEditor/pottosac-baner.jpg"/>
      </figure>
      <hr/>
    </article>
  </body>
</html>