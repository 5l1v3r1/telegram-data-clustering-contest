<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/8448/Artykul/2418580,EKOisci-Ekologiczna-akcja-Czworki-tym-razem-w-Katowicach"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T12:13:00+00:00"/>
    <meta property="og:title" content="EKOiści&quot;. Ekologiczna akcja Czwórki - tym razem w Katowicach!"/>
    <meta property="og:description" content="Życie w duchu #zerowaste, ograniczanie konsumpcji, korzystanie z publicznego transportu i zachęcanie do postawy &quot;naprawianie zamiast kupowania&quot; - to hasła ekologicznej akcji Czwórki. Będą audycje, warsztaty i koncert Funk Da System. "/>
  </head>
  <body>
    <article>
      <h1>EKOiści". Ekologiczna akcja Czwórki - tym razem w Katowicach!</h1>
      <address>
        <time datetime="2019-12-09T12:13:00+00:00">09 Dec 2019, 12:13</time>
      </address>
      <p>
        <b>Życie w duchu #zerowaste, ograniczanie konsumpcji, korzystanie z publicznego transportu i zachęcanie do postawy "naprawianie zamiast kupowania" - to hasła ekologicznej akcji Czwórki. Będą audycje, warsztaty i koncert Funk Da System. </b>
      </p>
      <related>
        <a href="https://www.polskieradio.pl/10/8448/Artykul/2413109,Abradab-Szpilersi-i-hiphop-ktory-rozbujal-Krakow"/>
      </related>
      <p>To trzecia i ostatnia odsłona "EKOistów" -projektu edukacyjno-muzycznego, którego głównym założeniem jest promowanie zachowań przyjaznych środowisku. Po wydarzeniach w Warszawie i Krakowie, teraz przyszedł czas na Śląsk. W ramach akcji zapraszamy na audycje, warsztaty i koncert Funk Da System. W środę 11 grudnia Czwórka zaprasza na spotkania z dziennikarzami, audycje na żywo, warsztaty upcyclingowe i koncert Funk Da System w Katowicach. Wstęp bezpłatny!</p>
      <p>Dziennikarze z pomocą ekspertów podpowiadają, w jaki sposób stawiać pierwsze, ekologiczne kroki, zachęcają do podjęcia wyzwania zmiany stylu życia oraz do ograniczania nawyków szkodliwych dla planety, a co za tym idzie również dla nas samych. A wszystko po to, żeby zostać… EKOistą!</p>
      <related>
        <a href="https://www.polskieradio.pl/10/5370/Artykul/2400033,EKOisci-Posluchaj-koncertu-Marty-Zalewskiej"/>
      </related>
      <p>
        <b>ZOBACZ TAKŻE <a href="https://www.polskieradio.pl/10/8448/Artykul/2409704,Ekowarsztaty-koncerty-i-spotkania-EKOisci-w-Krakowie">"EKOiści". Czwórka w Krakowie w stylu eko &gt;&gt;&gt;</a></b>
      </p>
      <p>Akcję o godz. 10.00 rozpocznie Karina Terzoni w audycji "Ekoiści". Motywem przewodnim programu będą "śląskie święta w wydaniu eko". W plenerowym studiu Czwórki w katowickim Rondzie Sztuki pojawi się Dominika Bogucka, lokalna aktywistka, właścicielka sklepu eko i inicjatorka hasła „Katowice bez plastiku”, które przyświecało pomysłowi wymiany jednorazówek na woreczki wielokrotnego użytku zrobione z firanek. Dominika opowie m.in. o szyciu ekologicznych prezentów i o organizowanych przez siebie warsztatach hajp "Święta bez śmieci".</p>
      <p>Druga godzina audycji "Ekoiści" (godz. 11.00-12.00) upłynie pod hasłem sztuki, również ekologicznej. Katarzyna Dydo-Rosłoń porozmawia z przedstawicielami start-upu Trashstock, założonym przez znanych projektantów, którzy w swojej karierze stworzyli już: robota do operacji serca, samochody wyścigowe, narzędzia budowlane, wozy strażackie, ratraki śnieżne, kaski dla kierowców rajdowych Formuły 1, a nawet… polski czołg. Grupa projektowa SOKKA, to tak naprawdę Kasia i Wojtek Sokołowscy. Goście radiowej Czwórki przybliżą słuchaczom m.in. ideę zrównoważonego społeczeństwa, omówią eko rozwiązania miejskie w regionie i opowiedzą o współpracy z instytucjami kultury, w tym o udziale na przykład w OFF Festivalu.</p>
      <p>
        <b>ZOBACZ TAKŻE <a href="https://www.polskieradio.pl/10/8448/Artykul/2400205,EKOisci-Jak-nie-marnowac-zywnosci">"EKOiści". Jak nie marnować żywności? &gt;&gt;&gt;</a></b>
      </p>
      <related>
        <a href="https://www.polskieradio.pl/10/8448"/>
      </related>
      <p>O godz. 16.00 rozpoczną się dwugodzinne ekologiczne warsztaty kolażowania "Co nam zalega?". Prowadzący Paweł Szeibel i Joanna Zdzienicka nie podadzą uczestnikom gotowej eko-receptury na wykonywanie przydatnych rzeczy, ale… zaproszą do wspólnej zabawy i kreatywnego tworzenia w oparciu o dawne i nowoczesne wizje tego, co brzydkie i ładne, treściwe lub puste. Będą też zachęcać do rozmowy o upcyclingu i wspomnień o tym, co kiedyś wisiało na ścianie w „dużym” pokoju. Uczestnicy otrzymają obrazy lub reprodukcje z drugiej ręki i nadadzą im nowe życie, tworząc swoje własne dzieło z wykorzystaniem tajników współczesnego kolażu.</p>
      <p>Akcję o godz. 19.00 zakończy koncert zespołu Funk Da System w klubie Królestwo w ramach audycji „Będzie głośno!” Damiana Sikorskiego. Zanim jednak słuchacze i uczestnicy wydarzenia usłyszą sporą dawkę funku, soulu i disco z dużą nutą improwizacji w wykonaniu pochodzącej z Górnego Śląska grupy, prowadzący audycję zapyta muzyków m.in. o ekologiczne wątki we współczesnej muzyce i dalsze, artystyczne plany. Transmisja koncertu na antenie Czwórki!</p>
      <p>***</p>
      <p><b>Wstęp na warsztaty i koncert bezpłatny!</b> <b>Wejściówki zdobycia na antenie i w mediach społecznościowych Czwórki oraz pod adresem: </b><a href="mailto:bedzieglosno@polskieradio.pl">bedzieglosno@polskieradio.pl</a>.</p>
      <p>mat. pras./kd</p>
      <related>
        <a href="https://www.polskieradio.pl/10/482/Artykul/2298911,Vienio-Jamiroquai-Brodka-czyli-muzyka-proeko"/>
      </related>
      <related>
        <a href="https://www.polskieradio.pl/10/8448/Artykul/2409704,Ekowarsztaty-koncerty-i-spotkania-EKOisci-w-Krakowie"/>
      </related>
    </article>
  </body>
</html>