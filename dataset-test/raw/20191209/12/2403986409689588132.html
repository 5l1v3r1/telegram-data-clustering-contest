<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/rosiyu_vidstoronili_vid_olimpiadi_2020_na_4_roki_rishennya_vada_n1245915"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:31:00+00:00"/>
    <meta property="og:title" content="Росію на чотири роки відсторонили від Олімпіад та чемпіонатів світу"/>
    <meta property="og:description" content="Сьогодні, 9 грудня, Міжнародна антидопінгова агенція (The World Anti-Doping Agency, WADA, ВАДА) на чотири роки позбавила Росію права брати участь в міжнародних змаганнях, в тому числі Олімпіадах і чемпіонатах світу."/>
  </head>
  <body>
    <article>
      <h1>Росію на чотири роки відсторонили від Олімпіад та чемпіонатів світу</h1>
      <address><time datetime="2019-12-09T12:31:00+00:00">09 Dec 2019, 12:31</time> by <a rel="author" href="https://24tv.ua/igor_sadzhenitsya_tag5399/" target="_blank">Ігор Саджениця</a></address>
      <p>
        <b>Сьогодні, 9 грудня, Міжнародна антидопінгова агенція (The World Anti-Doping Agency, WADA, ВАДА) на чотири роки позбавила Росію права брати участь в міжнародних змаганнях, в тому числі Олімпіадах і чемпіонатах світу.</b>
      </p>
      <p>Відповідне рішення було прийнято на засіданні ВАДА в Лозанні. Повідомляється, що рішення прийнято одноголосно.</p>
      <blockquote>Більше про це: <a href="https://24tv.ua/sport/zbirna_rosiyi_ne_poyide_vid_yevro_2020_olimpiada_2020_ostanni_novini_n1246062">Росію відсторонили від Олімпіади-2020 і чемпіонатів світу на 4 роки: що відомо</a></blockquote>
      <h3>Куди не зможуть поїхати російські спортсмени</h3>
      <p>Російські спортсмени зможуть взяти участь в <b>Олімпійських іграх в Токіо-2020</b> та <b>Пекіні-2022</b> лише під нейтральним прапором, як це було під час Пхончхані-2018. Відтак на цих турнірах не буде ні російської збірної, ні її прапора та гімну. Аналогічно і на <b>Паралімпійських іграх 2020 та 2022 року</b>.</p>
      <p>Не допустять Росію і на <b>Чемпіонат світу з футболу 2022 року</b> в Катарі. Також вони не виступлять на <b>Універсіаді-2021</b> та <b>Універсіаді-2023</b>. А також <b>на всіх інших чемпіонатах світу</b>, які відбуваються кожного року чи через рік – з біатлону, легкої атлетики, шахів тощо.</p>
      <figure>
        <img src="https://24tv.ua/resources/photos/news/620_DIR/201912/1245915_10356789.png?201912182519"/>
      </figure>
      <h3>Причина відсторонення Росії</h3>
      <p>Причиною для відсторонення стало розслідування за даними з бази Московської антидопінгової лабораторії, в якій містяться результати досліджень за 2012-2015 роки. Незалежні експерти встановили, що в базу вносилися зміни з метою приховати позитивні допінг-проби російських спортсменів.</p>
      <p>Росія має 21 день, щоб оскаржити це рішення.</p>
      <p><b>Що відомо про підробку документів лабораторії РУСАДА?</b>Росію підозрюють у маніпуляціях з даними з московської антидопінгової лабораторії. Британське видання The Telegraph зазначає, що Москва маніпулювала даними протягом останніх 18 місяців.<br/><br/>Таким чином, WADA ініціювало розгляд питання невідповідності РУСАДА за прискореною процедурою відповідно до Міжнародного стандарту про відповідність. Також WADA вважає, що Росія намагалася приховати системне вживання допінгу російськими спортсменами.</p>
    </article>
  </body>
</html>