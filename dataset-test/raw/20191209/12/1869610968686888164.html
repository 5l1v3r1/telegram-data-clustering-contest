<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/life-inedit/foto-descoperire-ingrozitoare-patru-fetusi-de-tigru-au-fost-gasiti-intr-un-borcan-18659987"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T12:51:00+00:00"/>
    <meta property="og:title" content="FOTO | Descoperire îngrozitoare: Patru fetuşi de tigru au fost găsiţi într-un borcan"/>
    <meta property="og:description" content="Poliţiştii indonezieni au arestat cinci persoane pentru braconaj, după ce au găsit asupra lor patru fetuşi de tigru într-un borcan şi o blană de tigru dintr-o specie ameninţată cu dispariţia."/>
  </head>
  <body>
    <article>
      <h1>FOTO | Descoperire îngrozitoare: Patru fetuşi de tigru au fost găsiţi într-un borcan</h1>
      <h2>Poliţiştii indonezieni au arestat cinci persoane pentru braconaj, după ce au găsit asupra lor patru fetuşi de tigru într-un borcan şi o blană de tigru dintr-o specie ameninţată cu dispariţia.</h2>
      <address><time datetime="2019-12-09T12:51:00+00:00">09 Dec 2019, 12:51</time> by <a rel="author" href="https://www.mediafax.ro/autor/florin-jinga" target="_blank">Florin Jinga</a></address>
      <p>Deocamdată nu se ştie dacă cei patru pui morţi au vreo legătură cu tigrul adult a cărei blană a fost găsită. În sălbăticie mai sunt circa 400 de exemplare de tigri de Sumatra, relatează <a href="https://www.bbc.com/news/world-asia-50708858">BBC</a>.</p>
      <p>Puii de tigru nu pot vedea în primele luni de viaţă şi sunt dependenţi de mama lor.</p>
      <figure>
        <iframe data-src="https://twitter.com/ChannelNewsAsia/status/1203987164125487104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Doi dintre suspecţii reţinuţi ar fi vânzătorii şi ar putea primi o pedeapsă maximă de până la 5 ani de închisoare şi o amendă de 100 de milioane de rupii, adică 7.100 de dolari americani. Autorităţile indoneziene au acţionat în urma unui pont.</p>
      <p>În anumite zone din Asia, unele părţi de tigru, precum oasele, sunt considerate a avea proprietăţi medicinale.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>