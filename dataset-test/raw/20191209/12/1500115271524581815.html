<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4949366/jeroen-pauw-stopt-met-zijn-late-night-talkshow"/>
    <meta property="og:site_name" content="RTL Boulevard"/>
    <meta property="article:published_time" content="2019-12-09T12:33:00+00:00"/>
    <meta property="og:title" content="Jeroen Pauw stopt met zijn late night talkshow"/>
    <meta property="og:description" content="Jeroen Pauw (59) stopt met zijn talkshow Pauw. Dat heeft de presentator zojuist bekendgemaakt via Instagram."/>
  </head>
  <body>
    <article>
      <h1>Jeroen Pauw stopt met zijn late night talkshow</h1>
      <address>
        <time datetime="2019-12-09T12:33:00+00:00">09 Dec 2019, 12:33</time>
      </address>
      <p>Jeroen Pauw (59) stopt met zijn talkshow Pauw. Dat heeft de presentator zojuist bekendgemaakt via Instagram.</p>
      <blockquote>"Dus dank allen die keken en kijken en hopelijk blijven jullie dat nog even doen"</blockquote>
      <p>Jeroen laat weten dat het doek over twee weken valt. "Ik ga in 2020 andere dingen doen, zonder tafel of met tafel maar dan niet in een studio. Andere gesprekken en reportages met iets meer lengte en diepte dan het ‘gesprek van de dag’ en de ‘waan van de week’."</p>
      <p>De presentator is enthousiast over zijn nieuwe uitdaging, maar bedankt ook het team van <i>Pauw</i> en alle kijkers die elke avond naar zijn talkshow keken. "Daar heb ik heel veel zin in, maar ik verheug me ook op de laatste twee weken Pauw, een programma dat ik met zoveel liefde en plezier maak samen met een heerlijke ambitieuze redactie, in een vrolijke sfeer, mede dankzij al die goede gasten die elke dag weer de moeite nemen om aan te schuiven. Maar dit alles zou niet bestaan als er niet naar gekeken werd. Dus dank allen die keken en kijken en hopelijk blijven jullie dat nog even doen."</p>
      <figure>
        <embed-post data-src="https://www.instagram.com/p/B52fwvAFQR9" data-service="Instagram"/>
      </figure>
      <p>Jeroen Pauw was jarenlang te zien op de late avond in <i>Pauw en Witteman</i>. In september 2014 ging de presentator door met de talkshow <i>Pauw</i>.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/video/tv-fragmenten/video/4896576/jeroen-pauw-onherkenbaar-nieuwe-film"/>
        <a href="https://www.rtlboulevard.nl/video/tv-fragmenten/video/4753441/jeroen-pauw-ontvangt-zilveren-nipkow-schijf"/>
        <a href="https://www.rtlboulevard.nl/entertainment/tv/artikel/4862296/jeroen-pauw-gaat-eva-jinek-missen"/>
        <a href="https://www.rtlboulevard.nl/entertainment/tv/artikel/4949636/ilse-warringa-terug-satirische-show-op-zondagavond-npo-3"/>
        <a href="https://www.rtlboulevard.nl/entertainment/tv/artikel/4949396/piet-paulusma-aan-de-slag-bij-omroep-max"/>
        <a href="https://www.rtlboulevard.nl/entertainment/tv/artikel/4949421/paul-de-leeuw-moet-nadenken-over-toekomst-zaterdagavondshow"/>
      </related>
      <related>
        <a href="https://www.rtlboulevard.nl/entertainment/tv/artikel/4862296/jeroen-pauw-gaat-eva-jinek-missen"/>
      </related>
    </article>
  </body>
</html>