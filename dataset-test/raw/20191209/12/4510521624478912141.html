<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/bacau/tragedie-judetul-bacau-fata-16-ani-prietenul-ei-19-ani-gasiti-morti-masina-1_5dee38155163ec4271d81101/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T12:07:42+00:00"/>
    <meta property="og:title" content="Tragedie în judeţul Bacău. O fată de 16 ani şi prietenul ei, de 19 ani, găsiţi morţi în maşină"/>
    <meta property="og:description" content="Poliţiştii au deschis o anchetă în acest caz şi efectuează cercetări în cadrul unui dosarul penal pentru comiterea infracţiunii de ucidere din culpă."/>
  </head>
  <body>
    <article>
      <h1>Tragedie în judeţul Bacău. O fată de 16 ani şi prietenul ei, de 19 ani, găsiţi morţi în maşină</h1>
      <address><time datetime="2019-12-09T12:07:42+00:00">09 Dec 2019, 12:07</time> by <a rel="author">Borcea Stefan</a></address>
      <h4>Poliţiştii au deschis o anchetă în acest caz şi efectuează cercetări în cadrul unui dosarul penal pentru comiterea infracţiunii de ucidere din culpă.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/pitesti/foto-video-tragedie-dn7-autoturism-aflau-copii-intrat-intr-un-tir-persoana-murit-1_5dede7505163ec4271d49c20/index.html"/>
      </related>
      <p>Un tânăr de 19 ani şi iubita lui, de 16 ani, au fost găsiţi morţi în dimineaţa zilei de luni, 9 decembrie, într-o maşină parcată pe o stradă din comuna Secuieni, judeţul Bacău.</p>
      <p>Potrivit cunoscuţilor, băiatul s-ar fi întors din Italia cu o zi înainte şi s-a retras cu prietena lui, cu maşina, pe o stradă lăturalnică din comună.</p>
      <p>Se pare însă că ei s-au intoxicat cu monoxid de carbon de la maşina pornită, care se pare avea şi probleme tehnice, iar trupurile lor au fost găsite luni dimineaţă de un bărbat care mergea la serviciu.</p>
      <p>„Poliţiştii din Secueini au fost sesizaţi despre faptul că la marginea satului se află un autoturism în care sunt două persoane decedate. Poliţiştii au deschis o anchetă în acest caz şi efectuează cercetări în cadrul unui dosaru penal pentru comiterea infracţiunii de ucidere din culpă, iar în funcţie de rezultatul cercetărilor şi a autopsiei se va da soluţie legală prin Parchet”, a declarat pentru MEDIAFAX purtătorul de cuvânt al IPJ Bacău, Cătălina Păduraru.</p>
      <hr/>
    </article>
  </body>
</html>