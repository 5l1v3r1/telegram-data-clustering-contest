<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848851"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T12:51:00+00:00"/>
    <meta property="og:title" content="বানারীপাড়ায় ৩ খুনের ঘটনায় পুত্রবধূ গ্রেপ্তার"/>
    <meta property="og:description" content="বরিশালের বানারীপাড়া উপজেলার সলিয়াবাকপুরে একই পরিবারের তিনজনকে হত্যার সঙ্গে জড়িত থাকার অভিযোগে হত্যাকাণ্ডের শিকার হওয়া মরিয়ম বেগমের পুত্রবধূ প্রবাসী আব্দুর রবের স্ত্রী মিশরাত জাহান মিশুকে গ্রেপ্তার করেছে পুলিশ। গতকাল রাতে মিশরাত জাহান মিশুকে গ্রেপ্তারের বিষয়টি গণমাধ্যমকে নিশ্চিত করেছে পুলিশ। এ ঘটনায় আগেই জা‌কির হো‌সেন ও জু‌য়ে‌লকে গ্রেপ্তার করেছে পুলিশ। ব‌রিশাল জেলার অতিরিক্ত পু‌লিশ সুপার মুহম্মদ আব্দুর র‌কিব এ বিষয়ে গণমাধ্যমকে জানান, এই ঘটনায় এর আগে গ্রেপ্তার হওয়া জা‌কির হো‌সেন ও জু‌য়ে‌লের দেওয়া তথ্যানুযায়ী হত্যাকাণ্ডের সঙ্গে মিশরাত জাহা‌নের জ‌ড়িত থাকার বিষয়‌টি সাম‌নে আসে। এরপর তা‌কে বানারীপাড়ার স‌লিয়াবাকপুরের ওই বাসা থে‌কে গ্রেপ্তার করা হয়। এর আগে শনিবার সকালে সলিয়াবাকপুরের হাওলাদার বাড়ি এলাকার প্রবাসী আব্দুর রবের বাড়ি থেকে তার মা মরিয়ম বেগম, মেজ বোন মমতাজ বেগমের স্বামী অবসরপ্রাপ্ত শিক্ষক শফিকুল আলম (৬০) ও খালাতো ভাই মো. ইউসুফের (২২) মরদেহ উদ্ধার করে পুলিশ।"/>
  </head>
  <body>
    <article>
      <h1>বানারীপাড়ায় ৩ খুনের ঘটনায় পুত্রবধূ গ্রেপ্তার</h1>
      <address><time datetime="2019-12-09T12:51:00+00:00">09 Dec 2019, 12:51</time> by <a rel="author">কালের কণ্ঠ অনলাইন</a></address>
      <p>বরিশালের বানারীপাড়া উপজেলার সলিয়াবাকপুরে একই পরিবারের তিনজনকে হত্যার সঙ্গে জড়িত থাকার অভিযোগে হত্যাকাণ্ডের শিকার হওয়া মরিয়ম বেগমের পুত্রবধূ প্রবাসী আব্দুর রবের স্ত্রী মিশরাত জাহান মিশুকে গ্রেপ্তার করেছে পুলিশ।</p>
      <p>গতকাল রাতে মিশরাত জাহান মিশুকে গ্রেপ্তারের বিষয়টি গণমাধ্যমকে নিশ্চিত করেছে পুলিশ। এ ঘটনায় আগেই জা‌কির হো‌সেন ও জু‌য়ে‌লকে গ্রেপ্তার করেছে পুলিশ।</p>
      <p>ব‌রিশাল জেলার অতিরিক্ত পু‌লিশ সুপার মুহম্মদ আব্দুর র‌কিব এ বিষয়ে গণমাধ্যমকে জানান, এই ঘটনায় এর আগে গ্রেপ্তার হওয়া জা‌কির হো‌সেন ও জু‌য়ে‌লের দেওয়া তথ্যানুযায়ী হত্যাকাণ্ডের সঙ্গে মিশরাত জাহা‌নের জ‌ড়িত থাকার বিষয়‌টি সাম‌নে আসে। এরপর তা‌কে বানারীপাড়ার স‌লিয়াবাকপুরের ওই বাসা থে‌কে গ্রেপ্তার করা হয়।</p>
      <p>এর আগে শনিবার সকালে সলিয়াবাকপুরের হাওলাদার বাড়ি এলাকার প্রবাসী আব্দুর রবের বাড়ি থেকে তার মা মরিয়ম বেগম, মেজ বোন মমতাজ বেগমের স্বামী অবসরপ্রাপ্ত শিক্ষক শফিকুল আলম (৬০) ও খালাতো ভাই মো. ইউসুফের (২২) মরদেহ উদ্ধার করে পুলিশ।</p>
    </article>
  </body>
</html>