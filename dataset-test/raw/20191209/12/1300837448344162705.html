<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/12/09/ruby-ter-testeda-ragazze-minacce-a-cav_9a9af811-c4bc-4bf9-81ad-2f13688fbaee.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T12:57:13+00:00"/>
    <meta property="og:title" content="Ruby ter, teste:da ragazze minacce a Cav"/>
    <meta property="og:description" content="'Guerra parlava di video a giornalisti, Berlusconi era triste' (ANSA)"/>
  </head>
  <body>
    <article>
      <h1>Ruby ter, teste:da ragazze minacce a Cav</h1>
      <h2>'Guerra parlava di video a giornalisti, Berlusconi era triste'</h2>
      <address><time datetime="2019-12-09T12:57:13+00:00">09 Dec 2019, 12:57</time> by <a rel="author">Redazione ANSA</a></address>
      <p>Barbara Guerra e Alessandra Sorcinelli, due delle giovani ospiti alle serate a luci rosse nella villa di Arcore di Silvio Berlusconi, anni fa andarono a vivere "in comodato d'uso" e senza nemmeno "pagare le utenze" in due ville realizzate dall''archistar' Mario Botta a Bernareggio, nel Monzese, comprate dal leader di FI "per circa 800mila euro l'una, per un totale di 1,6 milioni". Lo ha raccontato, testimoniando nel processo milanese sul caso 'Ruby ter', a carico tra gli altri dello stesso ex premier, l'architetto Ivo Redaelli spiegando che Guerra "dava in escandescenze" in quel periodo e che gli disse che se l'ex Cavaliere "non le dava i soldi che chiedeva lo minacciava di andare dai giornalisti con dei video". Berlusconi, stando alla testimonianza di Redaelli "si sentiva molto triste, è una persona sensibile, aiuterebbe chiunque, le vedeva in mezzo alla strada, senza lavoro dopo lo scandalo, sperava si rifacessero una vita".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>