<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110617-Razbiha-vtora-narkogrupa-v-Elin-Pelin"/>
    <meta property="og:site_name" content="Канал 3"/>
    <meta property="article:published_time" content="2019-12-09T12:36:00+00:00"/>
    <meta property="og:title" content="Разбиха втора наркогрупа в Елин Пелин"/>
    <meta property="og:description" content="Намерени и иззети са и 260 000 фалшиви еврови банкноти, електронни везни, тефтер със записки на клиенти, мобилни телефони, големи суми пари в брой"/>
  </head>
  <body>
    <article>
      <h1>Разбиха втора наркогрупа в Елин Пелин</h1>
      <h2>Намерени и иззети са и 260 000 фалшиви еврови банкноти, електронни везни, тефтер със записки на клиенти, мобилни телефони, големи суми пари в брой</h2>
      <address>
        <time datetime="2019-12-09T12:36:00+00:00">09 Dec 2019, 12:36</time>
      </address>
      <p>
        <b>Специализираната прокуратура привлече към наказателна отговорност четири лица за участие в организирана престъпна група за разпространение на наркотици в Елин Пелин и София. Това съобщиха от пресцентъра на Апелативна специализирана прокуратура.</b>
      </p>
      <p>Те са задържани на 7 декември 2019 г. при съвместни действия по разследването на Специализираната прокуратура, ТС БОП – София-област. Това е втората наркогрупа, действаща на територията на Елин Пелин и региона, неутрализирана в рамките на 4 денонощия.</p>
      <p>На 3 декември 2019 г. след сделка с доставчици на наркотични вещества на едро от София, бяха задържани четирима участници в друга престъпна структура в града, у които бяха намерени и иззети 1,8 кг канабис и 1,2 кг. амфетамини в различни разфасовки, подготвени за разпространение на черния пазар, пари, електронни везни.<br/><br/>При извършените на 7 декември 2019 г. лични обиски и претърсвания в автомобили и 5 адреса, ползвани от новата разкрита нарко група, бяха намерени и иззети близо половин килограм амфетамини, 40 г. опиати, 320 грама марихуана, разфасована на дози за разпространение.</p>
      <p>Намерени и иззети са и 260 000 фалшиви еврови банкноти, електронни везни, тефтер със записки на клиенти, мобилни телефони, големи суми пари в брой.</p>
      <p>Събраните до момента доказателства сочат, че групата е била създадена и е действала от октомври 2018 година.</p>
      <p>На задържаните е наложено прокурорско задържане до 72 часа. Днес Специализираната прокуратура ще внесе в Специализирания наказателен съд искане за налагане на най-тежката мярка за неотклонение „Задържане под стража“ за всеки от тях.</p>
      <related>
        <h4>Още по темата</h4>
        <a href="http://kanal3.bg/news/bulgaria/crime/110449-Specprokuraturata-i-GDBOP-spipaha-banda-za-proizvodstvo-i-razprostranenie-na-narkotici"/>
        <a href="http://kanal3.bg/news/bulgaria/zakonired/110411-Trima-ot-narkodilarite-ot-Elin-Pelin-ostavat-v-aresta"/>
        <a href="http://kanal3.bg/news/world/110340-Mitnichari-byaha-arestuvani-za-nay-golyamata-pratka-narkotici"/>
      </related>
    </article>
  </body>
</html>