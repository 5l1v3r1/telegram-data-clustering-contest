<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793335/%DB%B3%DB%B0-%D8%A2%D8%B0%D8%B1-%D8%A2%D8%AE%D8%B1%DB%8C%D9%86-%D9%85%D9%87%D9%84%D8%AA-%D8%AB%D8%A8%D8%AA-%D9%86%D8%A7%D9%85-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D9%87%D9%86%D8%B1%D9%87%D8%A7%DB%8C-%D9%86%D9%85%D8%A7%DB%8C%D8%B4%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:27:12+00:00"/>
    <meta property="og:title" content="۳۰ آذر آخرین مهلت ثبت نام در بازار بین‌المللی هنرهای نمایشی ایران"/>
    <meta property="og:description" content="طبق اعلام دبیرخانه سی و هشتمین جشنواره بین‌المللی تئاتر فجر، مهلت ثبت نام برای حضور گروه‌های نمایشی ایران در پنجمین بازار بین المللی هنرهای نمایشی فقط تا ۳۰ آذر بوده و تمدید نخواهد شد."/>
  </head>
  <body>
    <article>
      <h1>۳۰ آذر آخرین مهلت ثبت نام در بازار بین‌المللی هنرهای نمایشی ایران</h1>
      <address><time datetime="2019-12-09T12:27:12+00:00">09 Dec 2019, 12:27</time> by <a rel="author" href="https://www.mehrnews.com/archive?jr=205" target="_blank">فریبرز دارایی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی سی و هشتمین جشنواره بین‌المللی تئاتر فجر، پنجمین بازار بین‌المللی هنرهای نمایشی ایران به عنوان یکی از بخش‌های سی و هشتمین جشنواره بین‌المللی تئاتر فجر، ۱۳ تا ۱۷ بهمن ماه امسال در تهران برگزار می‌شود.</p>
      <p>دبیرخانه این جشنواره اعلام کرده است مهلت ثبت نام شرکت در بازار بین‌المللی هنرهای نمایشی ایران تمدید نخواهد شد. لذا طبق فراخوان منتشر شده، علاقه‌مندان حضور در این بازار تا ۳۰ آذر ماه جاری فرصت دارند با ارایه مدارک لازم در این رویداد شرکت و آثار خود را به نمایندگان کمپانی‌ها و جشنواره‌ها معرفی کنند.</p>
      <p>حدود ۳۰ نماینده و فعال بین‌المللی در عرصه تئاتر در این بازار حضور پیدا خواهند کرد. دسترسی به فراخوان و مقررات حضور در پنجمین بازار بین المللی هنرهای نمایشی ایران در سایت جشنواره بین المللی تئاتر فجر به نشانی <a href="http://www.fitf.theater.ir/">www.fitf.theater.ir</a> امکان پذیر است.</p>
    </article>
  </body>
</html>