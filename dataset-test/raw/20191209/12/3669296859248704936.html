<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/mersin/anamur/alkac-anamur-ve-bozyazi-atiksu-aritma-tesislerini-gezdi-1459402"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:31:25+00:00"/>
    <meta property="og:title" content="Alkaç Anamur ve Bozyazı atıksu arıtma tesislerini gezdi"/>
    <meta property="og:description" content="Alkaç Anamur ve Bozyazı atıksu arıtma tesislerini..."/>
  </head>
  <body>
    <article>
      <h1>Alkaç Anamur ve Bozyazı atıksu arıtma tesislerini gezdi</h1>
      <address>
        <time datetime="2019-12-09T12:31:25+00:00">09 Dec 2019, 12:31</time>
      </address>
      <p>MERSİN, (<a href="https://www.cnnturk.com/haberleri/dha">DHA</a>)- MERSİN'de Büyükşehir Belediyesi Su ve Kanalizasyon İdaresi (MESKİ) Genel Müdürü Alaeddin Alkaç, Bozyazı ve <a href="https://www.cnnturk.com/haberleri/anamur">Anamur</a> ilçelerini ziyaret ederek, şube müdürlüklerinde ve MESKİ tesislerinde incelemelerde bulundu.</p>
      <p>Genel Müdür Yardımcısı Ali Yılmaz’ın da eşlik ettiği ilçe gezileri kapsamında ilk olarak Anamur İlçesi’nde Şube Müdürlüğü’nü ziyaret eden Alkaç, Anamur, Bozyazı-Aydıncık Şube Müdürü Nazım Toprak ile ilçelerde devam eden çalışmalar ve yatırım projeleri hakkında değerlendirmelerde bulundu. Anamur Atıksu Arıtma Tesisi’ni ziyaret eden Alkaç’a, Anamur-Bozyazı-Mut Atıksu Arıtma Tesisleri sorumlusu Makbule Koç tarafından Anamur Atıksu Arıtma Tesisi hakkında bilgiler verildi.</p>
      <p>Anamur gezisinin ardından Bozyazı’ya geçen MESKİ Genel Müdürü Alaeddin Alkaç, Bozyazı Atıksu Arıtma Tesisi’nde incelemelerde bulundu.  Alkaç’a Bozyazı Atıksu Arıtma Tesisleri Proses sorumlusu Hülya Nar, tesis hakkında bilgi verdi. Tesis Proses sorumlusu Nar, Genel Müdür Alkaç’a, tesisin 1. kademesinin 2027 yılı, 2. kademesinin ise 2047 yılına göre tasarlandığını, 1. kademe kış mevsiminin 23 bin kişi, yaz mevsiminin 26 bin 500 kişi olarak, 2. kademe kış mevsiminin 35 bin kişi, yaz mevsiminin 41 bin 500 kişi olarak planlandığı ve 4.360m3/gün arıtma kapasitesine sahip olduğunu belirtirken, çıkış suyu su kirliliği kontrol yönetmeliği 21.3 standartlarının altında bir değerle Akdeniz ve Bozyazı Sini çayına deşarj edildiği bilgisini aktardı.</p>
      <p>Genel Müdür Alkaç, ilçelerdeki altyapı sorunlarını çözmek için ne gerekiyorsa yapmaya kararlı olduklarını söyleyerek, “İlçelerimizin altyapı sorunlarını çözmek için <a href="https://www.cnnturk.com/haberleri/2020">2020</a> yılında yeni projeler gerçekleştireceğiz. Kırsal kesimdeki ilçelerimizin de altyapı sorunlarını çözmek için çalışmalarımızı sürdüreceğiz. Kırsal kesimdeki mahallelerin altyapı sorunlarını çözmek için MESKİ Genel Müdürlüğü çalışanları ile birlikte koordineli bir şekilde çalışacağız” diye konuştu. Alkaç, il genelinde işlettikleri atıksu arıtma tesislerini rutin olarak ziyaret ettiklerini belirterek, “Daha temiz bir <a href="https://www.cnnturk.com/haberleri/mersin">Mersin</a> için il genelindeki tesislerimizde yoğun mesai harcıyoruz. 13 adet Atıksu Arıtma Tesisi ve 11 adet Paket Atıksu Arıtma Tesisi  olmak üzere 24 adet atıksu arıtma tesisi bulunmaktadır. Bozyazı - Anamur ilçemizdeki atıksu arıtma tesisimizi de ziyaret ederek, yürütülen çalışmaları yakından takip ettik. Anamur ve Bozyazı Atıksu Arıtma Tesisleri’nin ünitelerinin temizliğinden, makina ekipmanlarının çalışırlığından, ayrıca çalışanlarımızın  boş zamanlarında tesislere görsel ve peyzaj yönünde geri dönüşüm ürünlerinden değişik figürlerde çalışmalar yapmasından ve tesislerdeki  çalışma arkadaşlarımın  yaratıcı fikir ve uygulamalarından  dolayı teşekkür ediyorum. Daha temiz bir çevre için çalışmalarımız devam edecek” dedi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
        <a href="https://www.cnnturk.com/yerel-haberler/antalya/muratpasa-belediyesinden-saglik-destegi-1459408"/>
        <a href="https://www.cnnturk.com/yerel-haberler/antalya/taksicilerden-soforlu-rent-a-car-tepkisi-1459407"/>
      </related>
    </article>
  </body>
</html>