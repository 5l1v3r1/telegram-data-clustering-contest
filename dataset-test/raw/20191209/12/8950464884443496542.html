<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/12/bethesda-konci-v-vyvojom-hry-the-elder-scrolls-legends/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-12-09T12:31:02+00:00"/>
    <meta property="og:title" content="Bethesda končí v vývojom hry The Elder Scrolls: Legends"/>
    <meta property="og:description" content="Spoločnosť Bethesda Softworks sprístupnila v roku 2017 novú hru pre smartfóny a počítače s názvom The Elder Scrolls: Legends."/>
  </head>
  <body>
    <article>
      <h1>Bethesda končí v vývojom hry The Elder Scrolls: Legends</h1>
      <h2>Hra väčší úspech nezaznamenala.</h2>
      <address><time datetime="2019-12-09T12:31:02+00:00">09 Dec 2019, 12:31</time> by <a rel="author" href="https://www.techbyte.sk/author/marek/" target="_blank">Marek Urban</a></address>
      <p>
        <b>Spoločnosť <a href="https://play.google.com/store/apps/developer?id=Bethesda+Softworks+LLC">Bethesda Softworks</a> sprístupnila v roku 2017 novú hru pre smartfóny a počítače s názvom The Elder Scrolls: Legends, ktorá mala byť reakciou na rastúcu popularitu kartových hier v štýle Heartstone.</b>
      </p>
      <p>Vývojári pri tomto type hry stavili na známu značku, no to očividne nestačilo. Vývojári na <a href="https://www.reddit.com/r/elderscrollslegends/comments/e70lbu/an_update_on_the_elder_scrolls_legends/">fóre Reddit oznamujú</a>, že <b>vývoj hry pozastavujú</b>. Hráči tým pádom nedostanú žiadny nový obsah ani významnejšie vylepšenia.</p>
      <p>Hra ako taká ale nekončí. Stále sa bude dať stiahnuť a aktívne hrať, čo platí pre režim jedného hráča aj online zápasy pre viacerých hráčov. Aktívny tiež zostáva systém odmien pre hráčov.</p>
      <figure>
        <img src="https://www.techbyte.sk/wp-content/uploads/2019/12/The-Elder-Scrolls-Legends.jpg"/>
      </figure>
      <p>Titul <b>The Elder Scrolls: Legends</b> existuje v samostatnej verzii určenej pre ázijské trhy. Túto hru vyvíja Gaea Mobile Limited, ktorá na aktualizáciách a vývoji aj naďalej pracuje. Aspoň v tejto chvíli. V Ázii môže byť hra podstatne populárnejšia, čo sa však môžeme len domnievať. Možno sa v priebehu času ukončí vývoj aj tejto verzie hry.</p>
      <p>Pôvodne sa počítalo aj s verziou hry pre konzoly. Teraz je jasné, že sa nič také konať nebude. The Elder Scrolls: Legends má podľa obchodu Play na konte viac ako 1 milión inštalácií a hodnotenie 4,0 z 5,0 hviezd.</p>
      <ul>
        <li>
          <a href="https://play.google.com/store/apps/details?id=com.bethsoft.theelderscrollslegends">The Elder Scrolls: Legends pre Android</a>
        </li>
        <li>
          <a href="https://apps.apple.com/us/app/the-elder-scrolls-legends-ccg/id1084019358%C3%A4">The Elder Scrolls: Legends pre iOS</a>
        </li>
        <li>
          <a href="https://store.steampowered.com/app/364470/The_Elder_Scrolls_Legends/">The Elder Scrolls: Legends – Steam</a>
        </li>
      </ul>
    </article>
  </body>
</html>