<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/mhpden-aciklama-o-il-baskani-gorevden-alindi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:09:03+00:00"/>
    <meta property="og:title" content="MHP'den açıklama! O il başkanı görevden alındı"/>
    <meta property="og:description" content="MHP Genel Başkan Yardımcısı Yalçın: &quot;MHP Aydın İl..."/>
  </head>
  <body>
    <article>
      <h1>MHP'den açıklama! O il başkanı görevden alındı</h1>
      <h2>MHP Genel Başkan Yardımcısı Yalçın: "MHP Aydın İl Başkanı Burak Pehlivan yapmış olduğu basın açıklaması sırasında kullanmış olduğu ifadeler sonucu halkımızı ve toplumumuzun farklı kesimlerini rahatsız eden sözleri nedeniyle il başkanlığı görevinden alınmıştır."</h2>
      <address><time datetime="2019-12-09T12:09:03+00:00">09 Dec 2019, 12:09</time> by <a rel="author">İHA</a></address>
      <p>Geçtiğimiz günlerde <a href="https://www.cnnturk.com/haberleri/mhp">MHP</a> <a href="https://www.cnnturk.com/haberleri/aydin">Aydın</a> İl Başkanı <a href="https://www.cnnturk.com/haberleri/burak-pehlivan">Burak Pehlivan</a>, İYİ Partili İncirliova <a href="https://www.cnnturk.com/haberleri/belediye">Belediye</a> Başkanı Aytekin Kaya'yı eleştirirken kullandığı ifade tepki çekmişti. MHP <a href="https://www.cnnturk.com/haberleri/genel">Genel</a> Merkezi'nden konuya ilişkin açıklama geldi. MHP Genel Başkan Yardımcısı <a href="https://www.cnnturk.com/haberleri/semih-yalcin">Semih Yalçın</a> yaptığı açıklamada, MHP Aydın İl Başkanı Burak Pehlivan'ın görevden alındığını duyurdu.</p>
      <p>Pehlivan'ın görevden alındığını duyuran MHP Genel Başkan Yardımcısı Yalçın, "MHP Aydın İl Başkanı Burak Pehlivan yapmış olduğu basın açıklaması sırasında kullanmış olduğu ifadeler sonucu halkımızı ve toplumumuzun farklı kesimlerini rahatsız eden sözleri nedeniyle il başkanlığı görevinden alınmıştır” şeklinde konuştu.</p>
      <p><b>Burak Pehlivan’dan açıklama</b><br/>Pehlivan, görevden alınmasının ardından yaptığı açıklamada, “Başbuğumuz Alparslan Türkeş’in emaneti Milliyetçi Hareket Partimiz için Lider-Doktrin-Teşkilat disiplini içinde, Liderimiz <a href="https://www.cnnturk.com/haberleri/devlet-bahceli">Devlet Bahçeli</a> beyefendinin emrinde asli görevimiz olan <a href="https://www.cnnturk.com/haberleri/turk">Türk</a> Milliyetçiliği ve Ülkücü dava adamlığı vazifemize, son nefese kadar üç hilalin altında sürdüreceğimi ifade ediyorum. Birlikte çalışmaktan gurur duyduğum dava arkadaşlarıma, kıymetli teşkilat mensuplarımıza, değerli hemşehrilerime teşekkür ediyorum” diye konuştu.</p>
      <related>
        <h4>ilgili haberler</h4>
        <a href="https://www.cnnturk.com/turkiye/son-dakika-turkiye-nobel-torenine-katilmayacak"/>
        <a href="https://www.cnnturk.com/turkiye/uludagda-kaybolan-iki-dagciyi-arama-calismalari-devam-ediyor"/>
        <a href="https://www.cnnturk.com/turkiye/feto-suphelileri-ve-onlara-yardim-eden-aileye-gozalti"/>
      </related>
    </article>
  </body>
</html>