<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4949296/ongemakkelijke-vraag-leidt-tot-genant-moment-cafe-hendriks-genee"/>
    <meta property="og:site_name" content="RTL Boulevard"/>
    <meta property="article:published_time" content="2019-12-09T12:04:15+00:00"/>
    <meta property="og:title" content="Ongemakkelijke en gênante momenten in Café Hendriks &amp; Genee"/>
    <meta property="og:description" content="In Café Hendriks &amp; Genee was gisteravond Carlo Boszhard (50) te gast. Het vuur werd hem flink aan de schenen gelegd, maar of dat nou helemaal terecht was… Hélène Hendriks (39) stelde namelijk een vraag aan haar gast en die leek niet helemaal te kloppen."/>
  </head>
  <body>
    <article>
      <h1>Ongemakkelijke en gênante momenten in Café Hendriks &amp; Genee</h1>
      <address>
        <time datetime="2019-12-09T12:04:15+00:00">09 Dec 2019, 12:04</time>
      </address>
      <p>In Café Hendriks &amp; Genee was gisteravond Carlo Boszhard (50) te gast. Het vuur werd hem flink aan de schenen gelegd, maar of dat nou helemaal terecht was… Hélène Hendriks (39) stelde namelijk een vraag aan haar gast en die leek niet helemaal te kloppen.</p>
      <blockquote>"Zo kom je er nooit, zus"</blockquote>
      <p>“Even over het afgelopen jaar. Dat was niet echt het meest succesvolle jaar voor jou, toch?”, vraagt de presentatrice aan haar gast. Carlo weet op dat moment even niet waar hij moet kijken. “Of vind je van wel?”, vervolgt ze. “Eigenlijk wel”, verdedigt Carlo zich. “Zes weken lang <i>The Masked Singer</i> met 1,9 miljoen kijkers, vind je het niet genoeg?”, vraagt hij op zijn beurt weer aan Hélène. “Je moet wel vragen stellen waar je zelf achterstaat. Zo kom je er nooit, zus.”</p>
      <p>Hélène lijkt zich al snel bewust van haar fout. Ze geneert zich zichtbaar en haar collega Wilfred Genee probeert haar daarom te redden. Daar steekt Carlo een stokje voor: “Nee! Ze moet zich er zelf uitredden! Wat is je vraag?” De presentatrice begint dan over het feit dat Peter van der Vorst programmadirecteur is geworden bij RTL en of Carlo dat ook niet had gewild.</p>
      <p>Het stel babbelt nog even over het onderwerp door, totdat Hélène nog eens op haar kaartje kijkt. “Kijk hier… Deze gaan we even op zijn flikker geven…”, zegt ze terwijl ze de oorspronkelijke vraag nog eens voorleest van haar kaartje. “Regel nummer 1 is altijd de redactie verdedigen”, zegt Wilfred snel. “Dus dat (de vraag opgeschreven red.) heb ik gedaan.”</p>
      <p>Het fragment zie je <a href="https://www.veronicatv.nl/programmas/cafe-hendriks-en-genee/videos/fZsUJE7zF7d/cafe-hendriks-genee/">hier</a> terug vanaf 44:42 minuten.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4798001/carlo-boszhard-nieuwe-presentator-married-first-sight"/>
        <a href="https://www.rtlboulevard.nl/entertainment/showbizz/artikel/4791101/celinde-schoenmaker-doornroosje-kerstshow"/>
        <a href="https://www.rtlboulevard.nl/entertainment/showbizz/artikel/4754306/carlo-boszhard-had-meer-programmas-willen-maken-met-moeder"/>
        <a href="https://www.rtlboulevard.nl/entertainment/tv/artikel/4949636/ilse-warringa-terug-satirische-show-op-zondagavond-npo-3"/>
        <a href="https://www.rtlboulevard.nl/entertainment/tv/artikel/4949396/piet-paulusma-aan-de-slag-bij-omroep-max"/>
        <a href="https://www.rtlboulevard.nl/entertainment/tv/artikel/4949421/paul-de-leeuw-moet-nadenken-over-toekomst-zaterdagavondshow"/>
      </related>
      <related>
        <a href="https://www.rtlboulevard.nl/video/tv-fragmenten/video/4883391/carlo-boszhard-licht-tipje-van-de-sluier-frozen-2-op"/>
      </related>
      <related>
        <a href="https://www.rtlboulevard.nl/video/tv-fragmenten/video/4798416/carlo-boszhard-nieuwe-presentator-married-first-sight"/>
      </related>
    </article>
  </body>
</html>