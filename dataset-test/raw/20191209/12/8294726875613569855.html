<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/ce-se-intampla-cu-masina-atunci-cand-lovesti-un-limitator-de-viteza-video-175740.html"/>
    <meta property="og:site_name" content="Auto Bild"/>
    <meta property="article:published_time" content="2019-12-09T12:30:34+00:00"/>
    <meta property="og:title" content="Ce se întâmplă cu mașina atunci când lovești un limitator de viteză (VIDEO)"/>
    <meta property="og:description" content="Dacă este să învățăm ceva din asta, este cât de rezistent poate fi Mercedes-Benz E-Class în fața acestui tip de abuz. Nu încercați asta acasă."/>
  </head>
  <body>
    <article>
      <h6 class="kicker">Nu încercați așa ceva acasă</h6>
      <h1>Ce se întâmplă cu mașina atunci când lovești un limitator de viteză (VIDEO)</h1>
      <address><time datetime="2019-12-09T12:30:34+00:00">09 Dec 2019, 12:30</time> by <a rel="author">AutoBild</a></address>
      <p>
        <b>Dacă este să învățăm ceva din asta, e rezistența lui E-Class în fața acestui tip de abuz. Nu încercați asta acasă.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/studiu-mobilitate-urbana-bucuresti-173043.html">Experiment în București: care este cel mai rapid mod de deplasare prin oraș?</a>
      </p>
      <p>
        <a href="https://www.auto-bild.ro/stiri/roti-patrate-experiment-158131.html">Experiment absurd: Cum ar fi fost dacă mașinile aveau roți pătrate</a>
      </p>
      <p>În jocuri, putem să facem asta fără nicio remușcare. În realitate, consecințele există, și sunt dureroase (și costisitoare). Însă asta nu înseamnă că nu există material pentru un experiment, ca să înțelegem mai bine ce se întâmplă cu mașina noastră atunci când dăm peste un limitator de viteză.</p>
      <p>Tipii de la <a href="https://www.youtube.com/channel/UCFH4dWqQQOYkyJZUGT4q5pg"><i>Warped Perception</i></a>, spre exemplu, au dezbătut problema pe larg într-un video. Mașina de test a fost un Mercedes-Benz E-Class (W211) care a fost „ușurat” de caroserie și cu care au abordat limitatoarele de viteză în moduri diferite. Fiecare dintre ele a fost bine documentat – putem vedea în slow motion ce se întâmplă cu mașina atunci când șoferul vede târziu limitatorul de viteză și frânează odată ce se află pe acesta.</p>
      <p>Testarea a inclus trei tipuri de limitatoare de viteză: cele cimentate, cele din parcările supermarketurilor și unele supranumite „distrugătoarele de suspensii”, pe care le găsim într-o formă similară și în orașele din țara noastră.</p>
      <p>Fiecare dintre acestea a fost abordat în trei feluri diferite: cu frânare înainte de impact, cu frânare după trecere și fără frânare. Lecția pe care o învățăm de aici este următoarea: dacă vezi cu întârziere un limitator de viteză, cel mai bine (pentru tine și mașină) ar fi să nu frânezi. Sigur, există riscul ruperii unui braț al suspensiei, dar asta e valabil în oricare dintre cazuri oricum. În mod surprinzător, E-Class a rezistat cu brio abuzului diversificat, însă trebuie să luăm în calcul și faptul că exemplarul de test este mai ușor decât cele pe care le vezi pe stradă în mod uzual.</p>
      <figure>
        <iframe src="https://www.youtube.com/embed/1lV-2gGIYmw" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/teste/drive-test/mercedes-benz-clasa-x-350-d-173532.html"/>
        <a href="https://www.auto-bild.ro/stiri/mercedes-benz-g-500-4x4-gruma-enok-p1-173322.html"/>
        <a href="https://www.auto-bild.ro/headline/vision-mercedes-simplex-istoria-reinterpretata-171074.html"/>
      </related>
    </article>
  </body>
</html>