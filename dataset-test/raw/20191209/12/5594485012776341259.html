<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/ofanziva-vtora-strashna-banda-razbita-v-elin-pelin_news713976.html"/>
    <meta property="og:site_name" content="Blitz.bg"/>
    <meta property="article:published_time" content="2019-12-09T12:25:00+00:00"/>
    <meta property="og:title" content="Офанзива: Втора страшна банда разбита в Елин Пелин!"/>
    <meta property="og:description" content="Неутрализирана е още една организирана престъпна наркогрупа в близкия до столицата град"/>
  </head>
  <body>
    <article>
      <h1>Офанзива: Втора страшна банда разбита в Елин Пелин!</h1>
      <h2>Неутрализирана е още една организирана престъпна наркогрупа в близкия до столицата град</h2>
      <address>
        <time datetime="2019-12-09T12:25:00+00:00">09 Dec 2019, 12:25</time>
      </address>
      <p>https://blitz.bg/kriminalni/ofanziva-vtora-strashna-banda-razbita-v-elin-pelin_news713976.html Blitz.bg</p>
      <figure>
        <img src="https://static.blitz.bg/documents/thumbnails/730/201912/1575886959-1.jpg"/>
      </figure>
      <p><b>Специализираната прокуратура привлече към наказателна отговорност четири лица за участие в организирана престъпна група за разпространение на наркотици в Елин Пелин и София. </b><br/><br/>Те бяха задържани на 7 декември 2019 г. при съместни действия по разследването на Специализираната прокуратура, ТС БОП – София област. Това е втората наркогрупа, действаща на територията на Елин Пелин и региона, неутрализирана в рамките на 4 денонощия.<br/><br/>На 3 декември 2019 г., след сделка с доставчици на наркотични вещества на едро от София, бяха задържани четирима участници в друга престъпна структура в града, у които бяха намерени и иззети 1,8 кг канабис и 1,2 кг. амфетамини в различни разфасовки, подготвени за разпространение на черния пазар, пари, електронни везни.<br/><br/>При извършените на 7 декември 2019 г. лични обиски и претърсвания в автомобили и 5 адреса, ползвани от новата разкрита нарко група, бяха намерени и иззети близо половин килограм амфетамини, 40 г. опиати, 320 г. марихуана, разфасована на дози за разпространение. Намерени и иззети бяха и 260 000 фалшиви еврови банкноти, електронни везни, тефтер със записки на клиенти, мобилни телефони, големи суми пари в брой.<br/><br/>Събраните до момента доказателства сочат, че групата е била създадена и е действала от октомври 2018 година. На задържаните е наложено прокурорско задържане до 72 часа. Днес, 9 декември 2019 г. Специализираната прокуратура ще внесе в Специализирания наказателен съд искане за налагане на най-тежката мярка за неотклонение „Задържане под стража“ за всеки от тях.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>