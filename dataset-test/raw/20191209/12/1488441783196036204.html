<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/12/09/perche-vostro-credito-opinion-rewards-scade-perche-non-ve-ne-siete-mai-accorti-689305/"/>
    <meta property="og:site_name" content="AndroidWorld"/>
    <meta property="article:published_time" content="2019-12-09T12:44:34+00:00"/>
    <meta property="og:title" content="Ecco perché il vostro credito Opinion Rewards scade, e perché non ve ne siete mai accorti prima"/>
    <meta property="og:description" content="Ricorderete che qualche giorno fa abbiamo parlato a più riprese della scadenza del credito Google Play accumulato tramite i sondaggi..."/>
  </head>
  <body>
    <article>
      <h1>Ecco perché il vostro credito Opinion Rewards scade, e perché non ve ne siete mai accorti prima</h1>
      <address><time datetime="2019-12-09T12:44:34+00:00">09 Dec 2019, 12:44</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Ricorderete che qualche giorno fa <a href="https://www.androidworld.it/2019/11/26/scade-vostro-credito-google-opinion-rewards-arrivo-gli-avvisi-scadenza-foto-681172/">abbiamo parlato a più riprese</a> della scadenza del credito Google Play accumulato tramite i sondaggi di <b>Opinion Rewards</b>. Oggi riusciamo a fare <b>maggiore chiarezza</b> sulla vicenda.</p>
      <p>Il nocciolo della questione risiede nei <b>termini e condizioni generali</b> diffusi da Google ed in particolare al loro recente aggiornamento. I termini e le condizioni relativi ai <b>saldi promozionali</b> di Google Play sono stati aggiornati lo scorso <b>8 novembre 2018</b> anche in Italia. Prima dell’aggiornamento era riportato che il saldo dei crediti Google Play aveva una <b>certa scadenza</b> determinata dal servizio mediante il quale quei crediti sono stati acquisiti (per Opinion Rewards è un anno). Quello che ci interessa è quello che <b>c’era scritto</b> a proposito del caso di aggiornamento del credito:</p>
      <blockquote>The latest expiration date of your redeemed balances will apply to your total balance<br/><br/><i><b>Termini e condizioni prima del 8 novembre 2018</b></i></blockquote>
      <p>Google ha aggiornato proprio questa casistica, ecco <b>cosa vale adesso</b>:</p>
      <blockquote>Se l’utente utilizza più di un saldo promozionale nel suo account Google Play, ciascun saldo verrà trattato, e scadrà, separatamente e nel rispetto dei termini e delle condizioni della sua emissione. È possibile applicare più saldi promozionali a un singolo acquisto, per il quale verranno utilizzati per primi i saldi promozionali che scadono prima.<br/><br/><i><b>Termini e condizioni dopo l’8 novembre 2018</b></i></blockquote>
      <p>Dunque a partire dal 8 novembre 2019, esattamente <b>un anno dopo</b> l’aggiornamento dei termini generali da parte di Google, gli utenti hanno <b>iniziato ad accorgersi</b> del cambiamento e della scadenza dei crediti. Prima dell’aggiornamento i crediti <b>non scadevano essenzialmente mai</b>, perché bastava acquisire almeno un credito promozionale all’anno per <b>estendere</b> la scadenza di tutti quelli acquisiti in precedenza.</p>
      <p>La confusione, o quantomeno la sorpresa, dei giorni scorsi si è generata perché Google <b>non ha comunicato nulla</b> sul cambiamento agli utenti e <b>nemmeno ha modificato</b> le informazioni presentate nell’interfaccia di Opinion Rewards.</p>
      <p>Per essere <b>oggettivamente aggiornati</b> sulla situazione attuale vi consigliamo di leggere i termini generali in vigore attualmente, disponibili in italiano <a href="https://play.google.com/intl/ALL_it/about/offer-terms/">a questo indirizzo</a>.</p>
      <footer>Via: <a href="https://www.androidpolice.com/2019/12/03/heres-why-a-bunch-of-your-google-opinion-rewards-credit-disappeared/">Android Police</a></footer>
    </article>
  </body>
</html>