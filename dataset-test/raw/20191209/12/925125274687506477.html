<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/p-guardiola-nesiruosiame-koncentruotis-tik-i-cempionu-lyga/73685"/>
    <meta property="og:site_name" content="EURO FOOTBALL"/>
    <meta property="article:published_time" content="2019-12-09T12:17:26+00:00"/>
    <meta property="og:title" content="P. Guardiola: &quot;Nesiruošiame koncentruotis tik į Čempionų lygą&quot;"/>
    <meta property="og:description" content="&quot;Manchester City&quot; komandai su kiekvienomis rungtynėmis vis labiau iš rankų slysta Anglijos &quot;Premier&quot; lygos trofėjus."/>
  </head>
  <body>
    <article>
      <h1>P. Guardiola: "Nesiruošiame koncentruotis tik į Čempionų lygą"</h1>
      <address>
        <time datetime="2019-12-09T12:17:26+00:00">09 Dec 2019, 12:17</time>
      </address>
      <p>"Manchester City" komandai su kiekvienomis rungtynėmis vis labiau iš rankų slysta Anglijos "Premier" lygos trofėjus.</p>
      <p>Dukart iš eilės šalies čempionai šį sezoną jau patyrė keturis pralaimėjimus ir nuo pirmaujančio "Liverpool" klubo padidino atsilikimą iki 14 taškų.</p>
      <p>Nepaisant to, kad "Premier" lygoje "miestiečiai" daug šansų nebeturi, Pepas Guardiola neketina teikti prioriteto UEFA Čempionų lygos titului, kurio "Man City" dar taip ir nėra iškovojęs.</p>
      <p>"Mes negalvojame apie tai, kaip triumfuoti Čempionų lygoje", – sakė strategas. – Mūsų užduotis yra pabandyti laimėti artimiausias rungtynes, o po to – sekančias".</p>
      <p>"Negalvoju apie tai, kiek mums reikia taškų ar tai, kiek lyderiams reikia jų prarasti. </p>
      <p>Realybė yra tokia, kad šį sezoną nebežaidžiame taip nuosekliai, kaip tai darėme paskutinius du metus. Žaidėjams reikia trenerio pagalbos", – pridūrė P. Guardiola.</p>
    </article>
  </body>
</html>