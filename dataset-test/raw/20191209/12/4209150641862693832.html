<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Oslobodjen-optuzbe-da-je-ostetio-budzet-za-20700-KM/572741?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:53:34+00:00"/>
    <meta property="og:title" content="Oslobođen optužbe da je oštetio budžet za 20.700 KM"/>
    <meta property="og:description" content="SARAJEVO - Sud BiH oslobodio je danas Jovana Lukića koji je optužen da je, kao odgovorno lice u preduzeću &quot;Ducla&quot;, izvršio neosnovan odbitak ulaznog PDV- te da je tim oštetio budžet BiH za 20.704 KM."/>
  </head>
  <body>
    <article>
      <h1>Oslobođen optužbe da je oštetio budžet za 20.700 KM</h1>
      <address><time datetime="2019-12-09T12:53:34+00:00">09 Dec 2019, 12:53</time> by <a rel="author">N.N.</a></address>
      <p>SARAJEVO - Sud BiH oslobodio je danas Jovana Lukića koji je optužen da je, kao odgovorno lice u preduzeću "Ducla", izvršio neosnovan odbitak ulaznog PDV- te da je tim oštetio budžet BiH za 20.704 KM.</p>
      <p>"Optuženi Jovan Lukić, kao osnivač i odgovorno lice u pravnom licu 'Ducla' društvo s ograničenom odgovornošću za unutrašnju i spoljnu trgovinu Modriča i pravno lice 'Ducla' oslobođeni su optužbe da su tokom 2015. godine izvršili neosnovan odbitak ulaznog PDV-a u ukupnom iznosu od 20.704,00 KM", saopšteno je iz Suda.</p>
      <p>Pravno lice "Ducla" oslobođeno je optužbe da je kao poreski obveznik raspolagalo protivpravno ostvarenom imovinskom koristi u ukupnom iznosu od 20.704,00 KM, koju je u ime, za račun i u korist pravnog lica ostvario Lukić, kao direktor i lice ovlašteno za zastupanje bez ograničenja ovlaštenja u pravnom licu, navedeno je u presudi.</p>
    </article>
  </body>
</html>