<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/sehir-universitesinden-erdogana-yanit-arazi-devri-yasal-talebimiz-kredi-yapilandirma/"/>
    <meta property="og:site_name" content="Diken"/>
    <meta property="article:published_time" content="2019-12-09T12:57:19+00:00"/>
    <meta property="og:title" content="Şehir Üniversitesi’nden Erdoğan’a yanıt: Devir yasal; talebimiz kredi yapılandırma"/>
    <meta property="og:description" content="İstanbul Şehir Üniversitesi, Cumhurbaşkanı Tayyip Erdoğan'ın üniversite hakkındaki iddialarını yalanladı."/>
  </head>
  <body>
    <article>
      <h1>Şehir Üniversitesi’nden Erdoğan’a yanıt: Devir yasal; talebimiz kredi yapılandırma</h1>
      <h2>İstanbul Şehir Üniversitesi, Cumhurbaşkanı Tayyip Erdoğan’ın üniversite hakkındaki iddialarını yalanladı.</h2>
      <address>
        <time datetime="2019-12-09T12:57:19+00:00">09 Dec 2019, 12:57</time>
      </address>
      <p>Erdoğan, yeni parti kurma hazırlığındaki eski başbakan Ahmet Davutoğlu’nun, kurucularından olduğu üniversiteye Kartal’daki araziyi yasaya uygun olmayan şekilde devrettiğini öne sürmüştü. Cumhurbaşkanı, Halkbank’tan kredi alan üniversitenin de bankayı <b>‘dolandırmaya çalıştığını’</b> iddia etmişti.</p>
      <p>Reklam</p>
      <p>İnternet sitesinden yazılı açıklama yayınlayan üniversite, okula yönelik baskının, eğitim, öğretim ve araştırma faaliyetlerini kesintiye uğratmasından derin kaygı duyulduğunu dile getirdi.</p>
      <p>Açıklamada, Kartal ilçesindeki Dragos yerleşkesinin, üniversite devrinin yasalara uygun olarak yapıldığı ifade edildi.</p>
      <p>Üniversite, Halkbank’tan bankacılık mevzuatına uygun olarak yatırım kredisi kullanıldırıldığını, paranın tamamen inşaat için kullanıldığını kaydetti.</p>
      <p>Reklam</p>
      <p>Açıklamada şu ifadelere yer verildi: <b>“İstanbul Şehir Üniversitesi, kredi borçlarını ödeyebilecek kapasiteye sahip olup bu süreçte borçlarının silinerek kamu tarafından yüklenilmesini asla talep etmemiştir. Üniversitenin talebi mevcut yasalar çerçevesinde borçlarının yeniden yapılandırılmasından ibarettir.”</b></p>
      <p>Ayrıca, Halkbank’ın 11 Ekim’de üniversitenin bankalardaki tüm varlıklarına ihtiyati haciz uyguladığı dile getirilerek okulun maaş ve burs ödemeleri olmak üzere temel harcamalarını bile yapamadığı ifade edildi.</p>
      <p>Üniversite, açıklamasına dair paylaştığı teknik detayları <a href="https://www.sehir.edu.tr/tr/haberler/kamuoyu_aciklamasi_09122019">sitesinde yayınladı.</a></p>
      <p>
        <a href="http://www.diken.com.tr/davutoglundan-erdogana-yanit-nezaketsiz-uslup-her-araziye-dolar-hesabi-ile-deger-bicenler-anlayamaz/">Davutoğlu’ndan, Erdoğan’a: Her araziye dolar hesabı ile değer biçenler anlayamaz</a>
      </p>
      <p>
        <a href="http://www.diken.com.tr/erdogan-turkiyeyi-seven-bizi-seviyor-turkiyeden-nefret-eden-bizden-nefret-ediyor/">Erdoğan: Türkiye’yi seven bizi seviyor; nefret eden bizden nefret ediyor</a>
      </p>
      <p>
        <a href="http://www.diken.com.tr/kulis-ve-iddia-davutoglu-geriye-sayima-basladi-partisinin-adi-bizim-parti-olacak/">Kulis ve iddia: Davutoğlu geriye sayıma başladı; partisinin adı ‘Bizim Parti’ olacak</a>
      </p>
    </article>
  </body>
</html>