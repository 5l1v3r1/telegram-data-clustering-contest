<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/taksicilerden-soforlu-rent-a-car-tepkisi-1459407"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:31:41+00:00"/>
    <meta property="og:title" content="Taksicilerden 'şoförlü rent a car' tepkisi"/>
    <meta property="og:description" content="Taksicilerden 'şoförlü rent a car' tepkisi"/>
  </head>
  <body>
    <article>
      <h1>Taksicilerden 'şoförlü rent a car' tepkisi</h1>
      <address>
        <time datetime="2019-12-09T12:31:41+00:00">09 Dec 2019, 12:31</time>
      </address>
      <p> </p>
      <p>Alparslan ÇINAR/<a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - ANTALYA'da korsan taşımacılık yapanlara yönelik denetim gerçekleştirildi. Antalya Şoförler ve Otomobilciler Odası Başkanı Niyazi Özçelik, "Otellerdeki rent a carlar çoğu şoförlü <a href="https://www.cnnturk.com/haberleri/arac">araç</a> kiralama adı altında <a href="https://www.cnnturk.com/haberleri/transfer">transfer</a> işi yapıyorlar. Bu durum sektörümüze yüzde 20 gibi bir kayıp yaşatıyor" dedi.</p>
      <p>Antalya'da daha önce de tartışmalara sebep olan korsan taksiciler için özellikle otellerin yoğun olduğu bölgelerden biri olan Lara ve Kundu bölgesinde taksi adı altında taşımacılık yapanlara yönelik denetim gerçekleştirildi. Antalya İl Emniyet Müdürlüğü, Antalya Büyükşehir Belediyesi Ulaşım Koordinasyon Merkezi ve Antalya Şoförler ve Otomobilciler Odası Başkanlığı'nca gerçekleştirilen denetimde oteller bölgesine giren minibüs, otobüs ve otomobiller denetlenerek içerisinde yolcu olup olmadığı ve taşıma işi yapmaya yetkili olup olmadıkları incelendi. Yetkisi olmadığı halde taşıma işi yapanlara ceza kesilirken taşıma işi yapanların da belgeleri ve ruhsatları tek tek denetlendi.</p>
      <p>YÜZDE 20 İŞ KAYBI</p>
      <p>Antalya Şoförler ve Otomobilciler Odası Başkanı Niyazi Özçelik, denetimlerin sıklıkla süreceğini ve taksi esnafının ekmeğine göz dikenlere fırsat verilmeyeceğini belirtti. Acente olarak VIP taşıma hizmeti sunanlara bir sözlerinin olmadığını vurgulayan Özçelik, "Otellerdeki rent a carların çoğu şoförlü araç kiralama adı altında transfer işi yapıyor. Bu durum sektörümüze yüzde 20 gibi bir kayıp yaşatıyor. Ayrıca <a href="https://www.cnnturk.com/haberleri/vergi">vergi</a> de kaçırıyorlar. Şoförlü rent a car diye bir iş kolu zaten yok. Bunlar taksicilerin işini çalıyor. Turizm taşımacılarını bunlardan ayırıyorum. Onların gerekli belgeleri var" diye konuştu.</p>
      <p>Özçelik, otellerin kendi bünyelerindeki <a href="https://www.cnnturk.com/haberleri/otomobil">otomobil</a> ya da araçlarla da yolcu taşımacılığı yapamayacağını söyledi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
        <a href="https://www.cnnturk.com/yerel-haberler/antalya/muratpasa-belediyesinden-saglik-destegi-1459408"/>
        <a href="https://www.cnnturk.com/yerel-haberler/hatay/merkez/hatayda-meydana-gelen-trafik-kazalarinda-1-haftada-44-kisi-yaralandi-1459406"/>
      </related>
    </article>
  </body>
</html>