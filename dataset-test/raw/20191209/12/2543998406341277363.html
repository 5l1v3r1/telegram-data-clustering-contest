<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/ostali-sportovi/173944/skandal-rusija-iskljucena-olimpijskih-igara"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T12:05:00+00:00"/>
    <meta property="og:title" content="Skandal: Rusija isključena sa Olimpijskih igara!"/>
    <meta property="og:description" content="Svetska antidoping agencija (VADA) uzburkala je sportsku javnost pošto je Rusiju isključila sa svih velikih takmičenja u naredne četiri godine."/>
  </head>
  <body>
    <article>
      <h1>Skandal: Rusija isključena sa Olimpijskih igara!</h1>
      <h2>Svetska antidoping agencija (VADA) uzburkala je sportsku javnost pošto je Rusiju isključila sa svih velikih takmičenja u naredne četiri godine.</h2>
      <address><time datetime="2019-12-09T12:05:00+00:00">09 Dec 2019, 12:05</time> by <a rel="author">Republika</a></address>
      <p>To praktično znači da će Rusiji biti zabranjeno da se takmiči na sledećim Olimpijskim igrama koje se održavaju u Tokiju 2020. godine.</p>
      <p>Ova drastična kazna izriče se zbog navodnih manipulacija vezanih za korišćenje dopinga i ostalih nedozvoljenih sredstava.</p>
      <p>Ovo takođe znači da će, ukoliko kazna ostane na snazi, Rusija biti sprečena da učestvuje i na Svetskom prvenstvu u fudbalu 2022. godine.</p>
      <p>Ipak to ne znači da će ruski sportisti biti odsutni sa OI. Onima koji učestvuju u individualnim sportovima je ostavljeno da mogu pod zastavom Olimpijskih igara da se takmiče kao pojedinci.</p>
      <p>- Ovakva vrsta obmane predstavlja napad na kredibilitet sporta i svojevrsna je uvreda za sportski pokret širom sveta. MOK ostaje pri odluci da bi krivci trebalo da budu kažnjeni na najgrublji mogući način zbog ozbiljnosti kršenja strogih pravila - navodi se u prošlonedeljnom saopštenju Međunarodnog olimpijskog komiteta.</p>
      <p>Ostaje da se vidi da li će se Rusija žaliti na ovu odluku i kako će sve ovo uticati na predstojeće OI.</p>
      <related>
        <h4>Pročitajte još:</h4>
        <a href="http://republika.rs/sport/ostali-sportovi/170417/DOPING-Najveci-problem-savremenog-sporta"/>
      </related>
    </article>
  </body>
</html>