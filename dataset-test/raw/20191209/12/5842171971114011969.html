<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/362063-iereibusam-soferim-latgale-draud-cietumsods-par-5000-eiro-kukula-piedavasanu-policistiem"/>
    <meta property="og:site_name" content="Jauns.lv"/>
    <meta property="article:published_time" content="2019-12-09T12:54:00+00:00"/>
    <meta property="og:title" content="Iereibušam šoferim Latgalē draud cietumsods par 5000 eiro kukuļa piedāvāšanu policistiem"/>
    <meta property="og:description" content="Aizvadītajā nedēļā Latgalē aizturēts kāds dzērājšoferis, kurš policistiem piedāvājis 5000 eiro kukuli, informēja Valsts policijas Latgales reģiona pārvaldes pārstāve Lāsma Kursīte."/>
  </head>
  <body>
    <article>
      <h1>Iereibušam šoferim Latgalē draud cietumsods par 5000 eiro kukuļa piedāvāšanu policistiem</h1>
      <address><time datetime="2019-12-09T12:54:00+00:00">09 Dec 2019, 12:54</time> by <a rel="author">Jauns.lv / LETA</a></address>
      <p>
        <b>Aizvadītajā nedēļā Latgalē aizturēts kāds dzērājšoferis, kurš policistiem piedāvājis 5000 eiro kukuli, informēja Valsts policijas Latgales reģiona pārvaldes pārstāve Lāsma Kursīte.</b>
      </p>
      <p>Vīrieša vadītais transportlīdzeklis apturēts uz ceļa Rugāju novada Lazdukalna pagastā. Kad noskaidrots, ka 1982.gadā dzimušais ir alkohola reibumā, viņš, izvairoties no administratīvās atbildības, likumsargiem piedāvājis 5000 eiro. </p>
      <p>Kursīte skaidroja, ka piedāvājums izteikts mutiski, un šādu summu aizturēšanas brīdī vīrietis nav uzrādījis.</p>
      <p>Vīrieša izelpā fiksēts 1,7 promiļu reibums.</p>
      <p>Bargākais sods par kukuļdošanu ir cietumsods un laiku līdz pieciem gadiem, taču Krimināllikumā paredzēta arī īslaicīga brīvības atņemšana, piespiedu darbs vai naudas sods.</p>
    </article>
  </body>
</html>