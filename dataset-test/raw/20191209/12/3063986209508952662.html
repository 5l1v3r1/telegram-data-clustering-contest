<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848854"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T12:59:00+00:00"/>
    <meta property="og:title" content="শেকৃবি অধিভুক্ত সিরাজগঞ্জ ভেটেরিনারি কলেজে ভর্তির আবেদন কাল শুরু"/>
    <meta property="og:description" content="শেরেবাংলা কৃষি বিশ্ববিদ্যালয়ের অধিভেক্ত সিরাজগঞ্জ সরকারি ভেটেরিনারি কলেজে ২০২০ শিক্ষাবর্ষে বিএসসি ভেট সায়েন্স অ্যান্ড এ এইচ স্নাতক (লেভেল ১, সেমিস্টার- ১) ভর্তি পরীক্ষার আবেদন কাল (১০ ডিসেম্বর) থেকে অনলাইনে শুরু হচ্ছে; চলবে ২৪ ডিসেম্বর রাত ১২টা পর্যন্ত। মঙ্গলবার বিশ্ববিদ্যালয়ে উপাচার্য প্রফেসর ড. কামাল উদ্দিন আহাম্মদ আনুষ্ঠানিকভাবে ভর্তিকার্যক্রম উদ্বোধন করবেন। ভর্তি পরীক্ষা অনুষ্ঠিত হবে ৩ জানুয়ারি ২০২০ শুক্রবার সকাল ১০টায় শেরেবাংলা কৃষি বিশ্ববিদ্যালয়ের ক্যাম্পাসে। আসন সংখ্যা ৫০। এ-সঙ্গে বিধিমোতাবেক কোটার আসনগুলো যুক্ত হবে। ভর্তীচ্ছুরা অনলাইনের মাধ্যমে দিনে বা রাতে যেকোনো সময়, এমনকি বন্ধের দিনেও আবেদন করতে পারবেন। ভর্তি পরীক্ষার আবেদন ফি নির্ধারণ করা হয়েছে ১০০০ টাকা।  ভর্তি পরীক্ষায় অংশ নিতে শিক্ষার্থীদের আবেদন ফরম অনলাইনে পূরণ করে রকেট মোবাইল ব্যাংকিংয়ের মাধ্যমে ফি প্রদান করতে হবে। ফরম পূরণের সময় প্রার্থীর কানসহ পূর্ণাঙ্গ মুখমণ্ডল দেখা যাবে- এমন একটি পাসপোর্ট সাইজের রঙিন ছবি আপলোড করতে হবে। ভর্তি বিষয়ে বিস্তারিত বিশ্ববিদ্যালয়ের ওয়েবসাইটে (www.sau.edu.bd) এবং প্রাণিসম্পদ অধিদপ্তর (www.dls.gov.bd) পাওয়া যাবে।"/>
  </head>
  <body>
    <article>
      <h1>শেকৃবি অধিভুক্ত সিরাজগঞ্জ ভেটেরিনারি কলেজে ভর্তির আবেদন কাল শুরু</h1>
      <address><time datetime="2019-12-09T12:59:00+00:00">09 Dec 2019, 12:59</time> by <a rel="author">কালের কণ্ঠ অনলাইন</a></address>
      <p>শেরেবাংলা কৃষি বিশ্ববিদ্যালয়ের অধিভেক্ত সিরাজগঞ্জ সরকারি ভেটেরিনারি কলেজে ২০২০ শিক্ষাবর্ষে বিএসসি ভেট সায়েন্স অ্যান্ড এ এইচ স্নাতক (লেভেল ১, সেমিস্টার- ১) ভর্তি পরীক্ষার আবেদন কাল (১০ ডিসেম্বর) থেকে অনলাইনে শুরু হচ্ছে; চলবে ২৪ ডিসেম্বর রাত ১২টা পর্যন্ত।</p>
      <p>মঙ্গলবার বিশ্ববিদ্যালয়ে উপাচার্য প্রফেসর ড. কামাল উদ্দিন আহাম্মদ আনুষ্ঠানিকভাবে ভর্তিকার্যক্রম উদ্বোধন করবেন। ভর্তি পরীক্ষা অনুষ্ঠিত হবে ৩ জানুয়ারি ২০২০ শুক্রবার সকাল ১০টায় শেরেবাংলা কৃষি বিশ্ববিদ্যালয়ের ক্যাম্পাসে। আসন সংখ্যা ৫০। এ-সঙ্গে বিধিমোতাবেক কোটার আসনগুলো যুক্ত হবে।</p>
      <p>ভর্তীচ্ছুরা অনলাইনের মাধ্যমে দিনে বা রাতে যেকোনো সময়, এমনকি বন্ধের দিনেও আবেদন করতে পারবেন। ভর্তি পরীক্ষার আবেদন ফি নির্ধারণ করা হয়েছে ১০০০ টাকা। </p>
      <p>ভর্তি পরীক্ষায় অংশ নিতে শিক্ষার্থীদের আবেদন ফরম অনলাইনে পূরণ করে রকেট মোবাইল ব্যাংকিংয়ের মাধ্যমে ফি প্রদান করতে হবে। ফরম পূরণের সময় প্রার্থীর কানসহ পূর্ণাঙ্গ মুখমণ্ডল দেখা যাবে- এমন একটি পাসপোর্ট সাইজের রঙিন ছবি আপলোড করতে হবে। ভর্তি বিষয়ে বিস্তারিত বিশ্ববিদ্যালয়ের ওয়েবসাইটে (www.sau.edu.bd) এবং প্রাণিসম্পদ অধিদপ্তর (www.dls.gov.bd) পাওয়া যাবে।</p>
    </article>
  </body>
</html>