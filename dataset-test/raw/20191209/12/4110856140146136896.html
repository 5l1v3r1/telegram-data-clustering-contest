<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/gallia_poini_fylakisis_me_anastoli_ston_igeti_tis_aristeras_zan_lik_melanson-593035/"/>
    <meta property="og:site_name" content="Real.gr"/>
    <meta property="article:published_time" content="2019-12-09T12:42:00+00:00"/>
    <meta property="og:title" content="Σάνα Μάριν: Ποια είναι η 34χρονη Φινλανδή που έγινε η νεότερη πρωθυπουργός στον κόσμο"/>
    <meta property="og:description" content="Ο ηγέτης της γαλλικής Αριστεράς Ζαν-Λικ Μελανσόν καταδικάστηκε σε ποινή φυλάκισης τριών μηνών με αναστολή και του επιβλήθηκε πρόστιμο 8.000 ευρώ για τη βίαιη αντίδρασή του απέναντι σε αξιωματούχους που ερευνούσαν καταγγελίες για αργομισθίες συνεργατών του στο Ευρωκοινοβούλιο και για υπέρβαση εξόδων κατά την προεδρική του εκστρατεία το 2017, ανακοίνωσε σήμερα ένα δικαστήριο του Παρισιού."/>
  </head>
  <body>
    <article>
      <h1>
        <a href="https://www.real.gr/kosmos/arthro/sana_marin_poia_einai_h_34xroni_finlandi_pou_egine_h_neoteri_prothypourgos_ston_kosmo-593030/">Σάνα Μάριν: Ποια είναι η 34χρονη Φινλανδή που έγινε η νεότερη πρωθυπουργός στον κόσμο</a>
      </h1>
      <address><time datetime="2019-12-09T12:42:00+00:00">09 Dec 2019, 12:42</time> by <a rel="author">ΑΠΕ-ΜΠΕ</a></address>
      <p>
        <b>Ο ηγέτης της γαλλικής Αριστεράς Ζαν-Λικ Μελανσόν καταδικάστηκε σε ποινή φυλάκισης τριών μηνών με αναστολή και του επιβλήθηκε πρόστιμο 8.000 ευρώ για τη βίαιη αντίδρασή του απέναντι σε αξιωματούχους που ερευνούσαν καταγγελίες για αργομισθίες συνεργατών του στο Ευρωκοινοβούλιο και για υπέρβαση εξόδων κατά την προεδρική του εκστρατεία το 2017, ανακοίνωσε σήμερα ένα δικαστήριο του Παρισιού.</b>
      </p>
      <p>Η απόφαση, που έχει σχέση με την έφοδο αστυνομικών το 2018 στο σπίτι του και στα γραφεία του κινήματός του «Ανυπότακτη Γαλλία» κατ΄εντολήν της εισαγγελίας του Παρισιού, αναμενόταν με αγωνία δεδομένου ότι ο ίδιος ο Μελανσόν είχε χαρακτηρίσει τη δίκη του πολιτική δίωξη.</p>
      <p>Τα επεισόδια που είχε προκαλέσει τότε ο Μελανσόν είχαν προκαλέσει σάλο. Όχι μόνο είχε επιτεθεί κατά των αστυνομικών, αλλά είχε θέσει υπό αμφισβήτηση την ανεξαρτησία της δικαιοσύνης, είχε καταγγείλει μια «πολιτική αστυνομική επιχείρηση» και είχε δηλώσει ότι είναι θύμα συνωμοσίας που στοχεύει «να τον εξοντώσει πολιτικά».</p>
      <p>Η εισαγγελία του Παρισιού είχε ξεκινήσει τότε διαδικασία εναντίον του για «απειλές ή πράξεις εκφοβισμού κατά της δικαστικής εξουσίας» και «βία κατά των υπευθύνων της δημόσιας εξουσίας».</p>
      <p>Ο Μελανσόν αντιτίθεται στην οικονομική πολιτική του προέδρου Εμανουέλ Μακρόν και είναι υποστηρικτής των αντικυβερνητικών διαδηλώσεων του κινήματος των "Κίτρινων Γιλέκων". Στον πρώτο γύρο των προεδρικών εκλογών το 2017 είχε κερδίσει ένα μη αναμενόμενο 19,5%.</p>
    </article>
  </body>
</html>