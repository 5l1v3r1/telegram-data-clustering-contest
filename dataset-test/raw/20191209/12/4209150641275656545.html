<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/automobili/auto-novosti/Tockovi-veci-od-23-inca-nemaju-smisla/572735?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:39:11+00:00"/>
    <meta property="og:title" content="&quot;Točkovi veći od 23 inča nemaju smisla&quot;"/>
    <meta property="og:description" content="U Audiju smatraju da je to gornja granica, jer ne namjeravaju da prave veće automobile od modela kao što su Q7 i Q8."/>
  </head>
  <body>
    <article>
      <h1>"Točkovi veći od 23 inča nemaju smisla"</h1>
      <address><time datetime="2019-12-09T12:39:11+00:00">09 Dec 2019, 12:39</time> by <a rel="author">N.N.</a></address>
      <p>U Audiju smatraju da je to gornja granica, jer ne namjeravaju da prave veće automobile od modela kao što su Q7 i Q8.</p>
      <p>Premijum SUV modeli, naročito oni visokoperformansni, imaju sve veće alu felne, pa se mnogi pitaju gdje je granica na kojoj će se proizvođači automobila zaustaviti kada je riječ i prečniku točkova. Šef dizajna Audija, Mark Lihte, smatra da se sa točkovima od 23 inča, koje ovaj njemački proizvođač nudi kao opciju na modelu RS Q8, treba zaustaviti.</p>
      <p>Lihte je za Motor Authority kazao da "veći točkovi od ovih nemaju smisla", jer ni budući Audijevi SUV automobili neće biti veći od vozila kao što je RS Q8.</p>
      <p>Inače, Audi RS Q standardno se isporučuje sa setom 22-inčnih alu felni, a kupci koji to žele mogu da doplate za točkove promjera 23 inča. Osim ogromnih točkova, RS Q8 ima i najveće gume koje su do sada montirane na jednom produkcijskom Audiju, a njihove dimenzije su 295/40.</p>
      <p>Ipak, ne slažu se svi sa Lihteom. Tako je šef dizajna General Motorsa rekao da u njegovoj kompaniji planiraju još veće točkove za pojedine buduće modele, čiji prečnik bi iznoslio 24 pa čak i 26 inča, ne precizirajući na kojim vozilima će oni biti ugrađivani.</p>
      <p>(B92)</p>
    </article>
  </body>
</html>