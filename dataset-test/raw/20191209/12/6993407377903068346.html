<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-lavrov-vizyt-vashyngton/30315812.html"/>
    <meta property="og:site_name" content="Радіо Свобода"/>
    <meta property="article:published_time" content="2019-12-09T12:03:24+00:00"/>
    <meta property="og:title" content="У США підтвердили візит Лаврова у Вашингтон"/>
    <meta property="og:description" content="Міністр закордонних справ Росії Сергій Лавров поїде до Вашингтону, де 10 грудня проведе переговори із державним секретарем США Майком Помпео, повідомив Держдепартамент США 9 грудня. Помпео і Лавров"/>
  </head>
  <body>
    <article>
      <h1>У США підтвердили візит Лаврова у Вашингтон</h1>
      <address>
        <time datetime="2019-12-09T12:03:24+00:00">09 Dec 2019, 12:03</time>
      </address>
      <p>Міністр закордонних справ Росії Сергій Лавров поїде до Вашингтону, де 10 грудня проведе переговори із державним секретарем США Майком Помпео, повідомив Держдепартамент США 9 грудня.</p>
      <p>Помпео і Лавров обговорять «широке коло регіональних і двосторонніх питань», йдеться в повідомленні.</p>
      <p>Як повідомляли 6 грудня видання The Washington Post і AP, після зустрічі має відбутися пресконференція.</p>
      <p>За повідомленнями, двоє дипломатів обговорять Україну, Сирію, питання контролю над озброєнням й інші питання, <a href="https://www.radiosvoboda.org/a/ohliad-presy/30171537.html">двосторонніх відносин</a> США і Росії, які останнім часом <a href="https://www.radiosvoboda.org/a/news-sanktsiyi-us-rosiya/30185590.html">загострилися</a>.</p>
      <p>Перед зустріччю Помпео і Лаврова, 9 грудня, у Парижі відбудеться <a href="https://www.radiosvoboda.org/a/news-normandsky-format/30311627.html">«нормандський саміт»</a>, на якому лідери Франції, Німеччини, України і Росії говоритимуть про досягнення миру на Донбасі.</p>
      <figure>
        <iframe src="https://www.youtube.com/embed/yHDJ3GPMxnQ" width="640" height="360" data-service="Youtube" scrolling="no"/>
      </figure>
      <p>Речниця російського Міністерства закордонних справ Марія Захарова раніше заявила, що зустріч Лаврова готується на 10 грудня, але подробиць вона не навела.</p>
      <p>Помпео і Лавров <a href="https://www.radiosvoboda.org/a/news-lavrov-pompeo-henasambleia-oon/30188316.html">зустрічалися кілька разів</a> за останній рік і періодично спілкувалися по телефону.</p>
      <p>Лавров і тодішній посол Росії у Вашингтоні Сергій Кисляк зустрілися в Білому домі з президентом Дональдом Трампом у травні 2017 року, перш ніж Помпео обійняв посаду держсекретаря.</p>
      <p>Наразі невідомо, чи зустрінеться Лавров із Трампом під час цього візиту.</p>
    </article>
  </body>
</html>