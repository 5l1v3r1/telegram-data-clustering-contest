<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/zmarl-henryk-troszczynski-ostatni-swiadek-odkrycia-grobow-w-katyniu,88476.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T12:19:00+00:00"/>
    <meta property="og:title" content="Zmarł Henryk Troszczyński, ostatni świadek odkrycia grobów w Katyniu"/>
    <meta property="og:description" content="Henryk Troszczyński ps. Murarz zmarł w niedzielę w Warszawie. Był ostatnim żyjący świadkiem odkrycia grobów polskich oficerów w Katyniu, żołnierzem Armii Krajowej, Powstańcem Warszawskim. Do samego końca spotykał się z młodzieżą i przekazywał im historię swojego życia, jednocześnie ucząc wartości i ideałów Armii Krajowej."/>
  </head>
  <body>
    <article>
      <h1>Zmarł Henryk Troszczyński, ostatni świadek odkrycia grobów w Katyniu</h1>
      <h2>Henryk Troszczyński ps. Murarz zmarł w niedzielę w Warszawie. Był ostatnim żyjący świadkiem odkrycia grobów polskich oficerów w Katyniu, żołnierzem Armii Krajowej, Powstańcem Warszawskim. Do samego końca spotykał się z młodzieżą i przekazywał im historię swojego życia, jednocześnie ucząc wartości i ideałów Armii Krajowej.</h2>
      <address><time datetime="2019-12-09T12:19:00+00:00">09 Dec 2019, 12:19</time> by <a rel="author" href="https://telewizjarepublika.pl/Karolina%20Ba%C5%82dyga" target="_blank">Karolina Bałdyga</a></address>
      <p>
        <b>Pan Henryk w jednej z ostatnich dedykacji swojej biografii napisał: " Życie z lat dwudziestych wiodło mnie przez trudy i znoje- do nadziei, a śmierć stawała mi w poprzek. Wyrwany śmierci- Henryk Troszczyński".</b>
      </p>
      <p>Rzeczywiście jego życie było splotem wielu niesamowitych i wstrząsających zdarzeń. Wielokrotnie był "wyrwany śmierci".</p>
      <p>Urodził się 28 lipca 1923 roku w Warszawie. Jesienią 1942 r. został skierowany przez Niemców jako przymusowy robotnik do pracy w okolice Katynia. Tam dowiedział się o mogiłach polskich oficerów pomordowanych przez Sowietów. Informacje przekazał Niemcom. Po powrocie do Warszawy brał udział w powstaniu warszawskim. Walczył w Zgrupowaniu Waligóry Armii Krajowej.</p>
      <p><i>"Widziałem czaszki, gdzie stwierdzono, że strzelano w tył głowy, ponieważ otwory były z tyłu czaszki i z przodu czaszki. Wszyscy mieli ręce powiązane z tyłu sznurkiem, a niektórzy nawet drutem. Widziałem (mogę przekręcić nazwisko, bo nie pamiętam dokładnie) kobietę pilota – porucznik Mościcka – jej trupa widziałem, a przy niej, czego nie notuje historia (nie mogę tego spotkać), widziałem chłopca. Początkowo myślałem, że to matka z synem. Właśnie tego chłopca nie notuje historia, a ja go widziałem leżącego przy niej, wyciągniętego z dołu. Zwłoki były badane, z kieszeni wyjmowano dokumenty, różne przedmioty, wkładano do kopert, koperty i zwłoki były numerowane.<br/>Wyjechałem z Katynia w czerwcu [1942 roku]. Wróciłem do Warszawy. W dalszym ciągu były odkrywane dalsze groby, ale to już później, po moim wyjeździe. Doły były odszukiwane w ten sposób, że były długie stalowe dzidy, na końcu których był stalowy haczyk i te dzidy wbijano w ziemię i wyciągano, a na haczyku znajdowały się strzępy zwłok, mundurów. Właśnie w ten sposób odkrywano groby. Byłem świadkiem."- </i>mówił Henryk Troszczyński Archiwum Historii Mówionej MPW.</p>
      <p>Podczas Rzezi Woli cudem ocalał jako jeden z nielicznych.</p>
      <p>Dzięki tym wszystkim cudom w jego życiu, doczekał pięknej starości...</p>
    </article>
  </body>
</html>