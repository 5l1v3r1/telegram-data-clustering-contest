<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/mersin/tarsus/tarsuslu-minikler-icin-kres-ve-gunduz-bakim-evi-aciliyor-1459398"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:31:14+00:00"/>
    <meta property="og:title" content="Tarsuslu minikler için kreş ve gündüz bakım evi açılıyor"/>
    <meta property="og:description" content="Tarsuslu minikler için kreş ve gündüz bakım evi..."/>
  </head>
  <body>
    <article>
      <h1>Tarsuslu minikler için kreş ve gündüz bakım evi açılıyor</h1>
      <address>
        <time datetime="2019-12-09T12:31:14+00:00">09 Dec 2019, 12:31</time>
      </address>
      <p>Okan ÇALIŞKAN/<a href="https://www.cnnturk.com/haberleri/tarsus">TARSUS</a>(<a href="https://www.cnnturk.com/haberleri/mersin">Mersin</a>), (<a href="https://www.cnnturk.com/haberleri/dha">DHA</a>) – MERSİN’in Tarsus Belediyesi tarafından yaptırılan Seher Togo Kreş ve Gündüz Bakım Evi yakında hizmete açılıyor.<br/><br/>Yarbay Şemsettin Mahallesi’nde bulunan Seher Togo olarak belirlenen kreşin hizmete açılması için sona gelindi. Tarsus Belediyesi tarafından yaptırılan Seher Togo Kreş ve Gündüz Bakım Evi, profesyonel kadrosu ile en iyi hizmet kalitesi vermeyi amaçlıyor.<br/><br/>Kreşte incelemelerde bulunan <a href="https://www.cnnturk.com/haberleri/belediye-baskani">Belediye Başkanı</a> Haluk Bozdoğan,"<a href="https://www.cnnturk.com/haberleri/okul">Okul</a> öncesi eğitimin her <a href="https://www.cnnturk.com/haberleri/cocuk">çocuk</a> için şart olduğuna inanan biri olarak, çocuklarımızın gelişimi için ilk 6 yaş çok önemli. Amacımız, daima kendini geliştirip yenileyerek, en iyi eğitimi alması, zihinsel ve fiziksel becerileri gelişmiş, sevgi, saygı, hoşgörü ve anlayış duygusunu kazanmış çocuklar yetiştirmektir. Güvenlik, konfor, fiziksel altyapı, izlediği <a href="https://www.cnnturk.com/haberleri/egitim">eğitim</a> metotları ve profesyonel kadrosu ile tam donanımlı ve <a href="https://www.cnnturk.com/haberleri/turkiye">Türkiye</a>’nin en iyi kreşlerinden birisi olan Seher Togo Kreş ve Gündüz Bakım Evi’nde; hijyenden ödün vermeyerek, iç mekânı çocuklarımızın özgürce <a href="https://www.cnnturk.com/haberleri/hareket">hareket</a> etmesini destekleyecek şekilde tasarlanması ve eğitim materyallerinin çocukların görebileceği şekilde oluşturuldu" dedi.<br/><br/>Girişken, yaratıcı ve sorun çözebilen bireyler yetirmeyi hedeflediklerini söyleyen Başkan Bozdoğan; "Sosyal belediyecilik ilkesi doğrultusunda kentimizde ihtiyaç olan belirli noktalara kreş açmaya devam edeceğiz" diye konuştu.<br/><br/>Hafta içi 08.00 ile 17.00 saatleri arasında çocukların gelişimlerini destekleyici bir hizmet verecek olan kreş, yaz tatilinde de hizmet vermeye devam edecek. Tarsus Belediyesi, dar gelirli vatandaşların da bütçesini düşünerek kreş ücretini 280 lira olarak belirlerken, kreş kayıtları devam ediyor.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
        <a href="https://www.cnnturk.com/yerel-haberler/antalya/muratpasa-belediyesinden-saglik-destegi-1459408"/>
        <a href="https://www.cnnturk.com/yerel-haberler/antalya/taksicilerden-soforlu-rent-a-car-tepkisi-1459407"/>
      </related>
    </article>
  </body>
</html>