<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/kayseri/kocasinan-belediyesi-2-yilda-bin-955-colyak-paketi-dagitti-1459392"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:20:57+00:00"/>
    <meta property="og:title" content="Kocasinan Belediyesi, 2 yılda bin 955 çölyak paketi dağıttı"/>
    <meta property="og:description" content="Kocasinan Belediyesi, 2 yılda bin 955 çölyak..."/>
  </head>
  <body>
    <article>
      <h1>Kocasinan Belediyesi, 2 yılda bin 955 çölyak paketi dağıttı</h1>
      <address>
        <time datetime="2019-12-09T12:20:57+00:00">09 Dec 2019, 12:20</time>
      </address>
      <p>KAYSERİ, (<a href="https://www.cnnturk.com/haberleri/dha">DHA</a>) - KOCASİNAN Belediyesi, 2017 yılında başlattığı uygulamayla ilçede oturan 174 çölyaklı aileye bugüne kadar bin 955 çölyak paketi dağıttı.<br/><br/>Çölyaklı bireylerin sağlıklı beslenmelerine katkı sağladıklarını belirten Başkan Çolakbayrakdar, "Kocasinan Belediyesi olarak her kesimin hayatını kolaylaştırmak ve onların mutluluklarını artırmak için hizmetler üretiyoruz. Bu çerçevede 2017 yılında meclis toplantımızda aldığımız kararla, 2 yıldır glütensiz ürün paketi ile çölyaklı ailelere destek oluyoruz. Yapmış olduğumuz bu destekler her geçen gün artarak devam ediyor. Bilindiği üzere çölyak, bir gıda alerjisidir. Glüten duyarlılığı sebebiyle çölyak hassasiyeti bulunan vatandaşlarımız, glütensiz gıdalarla beslenmek zorundadır. Bu hassasiyeti bulunanların yaşamları boyunca belirli bir <a href="https://www.cnnturk.com/haberleri/diyet">diyet</a> yapması, yani glütensiz gıdaları tüketmesi gerekiyor. Bizler de Kocasinan Belediyesi olarak alerjik hassasiyeti bulunan hemşerilerimize destek oluyor ve özel olarak hazırlamış olduğumuz glütensiz ürün paketlerini çölyaklı ailelere ulaştırıyoruz. Amacımız, bir nebze de olsa çölyaklı ailelerimizin hayatını kolaylaştırmak, bunu yaparken de aramızdaki gönül bağını pekiştirmektir. Kocasinan Belediyesi olarak bugüne kadar olduğu gibi bundan sonra da çölyaklı vatandaşlarımıza desteklerimizi artırarak devam ettireceğiz" diye konuştu.<br/><br/>Kocasinan Belediyesi Kültür ve Sosyal İşler Müdürlüğü'nün çölyaklı aileler için hazırladığı glütensiz ürün paketlerinin içinde makarna, un, bisküvi, çikolata, kek, ekmek ve hamur işi karışım gibi glütensiz ürünlerden oluşan yiyecekler bulunuyor.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/diyarbakir/baglarda-hos-geldin-bebek-projesi-1459378"/>
        <a href="https://www.cnnturk.com/yerel-haberler/mus/merkez/lise-ogrencilerinden-ozel-ogrenciler-icin-muzik-dinletisi-1459377"/>
        <a href="https://www.cnnturk.com/yerel-haberler/kirklareli/luleburgaz/firinda-yabanci-kacak-isci-calistiranlara-ceza-1459379"/>
      </related>
    </article>
  </body>
</html>