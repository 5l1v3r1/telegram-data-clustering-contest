<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/energy/balgariya-e-gotova-za-tranzitni-dostavki-po-turski-potok-ot-2020-g.html"/>
    <meta property="og:site_name" content="News.bg"/>
    <meta property="article:published_time" content="2019-12-09T12:24:11+00:00"/>
    <meta property="og:title" content="България е готова за транзитни доставки по &quot;Турски поток&quot; от 2020 г."/>
    <meta property="og:description" content="Уверението е от &quot;Булгартрансгаз&quot;"/>
  </head>
  <body>
    <article>
      <h1>България е готова за транзитни доставки по "Турски поток" от 2020 г.</h1>
      <address>
        <time datetime="2019-12-09T12:24:11+00:00">09 Dec 2019, 12:24</time>
      </address>
      <p><b>България е готова до 2020 г. да обезпечи транзитните доставки на газа в Гърция и Северна Македония по тръбопровода "Турски поток</b>", заяви изпълнителният директор на "Булгартрансгаз" Владимир Малинов, цитиран от ТАСС.</p>
      <p>"Дори ако в началото на годината транзита на руския газ през Украйна в България по Трансбалканския газопровод бъде преустановен, <b>ние сме подготвени. На 30 ноември Турция направи "златната" заварка</b>, която съедини "Турски поток" с "Българския поток", съобщи Малинов.</p>
      <p>Той уточни, че<b> газопроводът е започнал да се пълни с гориво. "Ние ще сме готови към 15 декември, те, надявам се - към 20 декември", допълни Малинов</b>.</p>
      <p>Предишната седмица бе съобщено, че България забавя строителството на продължение на "Турски поток" на своята територия.</p>
      <p>Според вестник "Взгляд" България била подвела не само "Газпром", но и своите съседи, при които могат да възникнат проблеми тази зима. </p>
      <p>Припомняме, българският премиер Бойко Борисов увери, че ще построим газовата си мрежа в срок в отговор на думите на Путин, че <a href="https://news.bg/int-politics/putin-skastri-balgariya-che-bavi-turski-potok.html">Русия ще търси алтернатива на България </a>за транзита на газ, продължението на "Турски поток".</p>
      <p>Борисов каза: "<a href="https://news.bg/politics/%D0%9E%D1%82%20%D0%B4%D0%BE%D0%B3%D0%BE%D0%B4%D0%B8%D0%BD%D0%B0%20%D0%BD%D0%B8%D0%BA%D0%BE%D0%B9%20%D0%BD%D0%B5%20%D0%BC%D0%BE%D0%B6%D0%B5%D0%BB%20%D0%B4%D0%B0%20%D1%81%D0%BF%D1%80%D0%B5%20%D0%BF%D0%B0%D1%80%D0%BD%D0%BE%D1%82%D0%BE%20%D0%BD%D0%B0%20%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5">Да дойде, да види как строи</a>м. Когато имаме готови мощности - тогава и за руския газ ще бъде най-добрата алтернатива.".</p>
      <p>На 6 декември <a href="https://news.bg/energy/ruski-deputat-tvardi-che-sme-zagubili-statuta-si-na-gazov-hab-zaradi-turski-potok.html">руски депутат заяви, че сме загубили статута си на газов хъб</a>, заради забавяне на изграждането на "Турски поток".</p>
      <p>Същият ден <a href="https://news.bg/energy/nyama-zabavyane-po-turski-potok-uveri-temenuzhka-petkova.html">енергийният министър Теменужка Петкова увери</a>, че няма забавяне.</p>
    </article>
  </body>
</html>