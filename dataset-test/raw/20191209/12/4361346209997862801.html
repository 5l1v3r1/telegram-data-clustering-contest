<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/teli-alomra-rendezkedett-be-harom-medve-egy-japan-korhazban/188240"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T12:19:00+00:00"/>
    <meta property="og:title" content="Téli álomra rendezkedett be három medve egy japán kórházban"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Téli álomra rendezkedett be három medve egy japán kórházban</mark>
      </h1>
      <address><time datetime="2019-12-09T12:19:00+00:00">09 Dec 2019, 12:19</time> by <a rel="author">MTI</a></address>
      <p>Valószínűleg téli álmot aludt három medve, egy nőstény és két bocsa a japán Niigata prefektúra egy kórházának raktárépületében.</p>
      <p>Hétfőn fogták be mindhármukat, sem ember, sem állat nem sérült meg - közölte a helyi hatóság. A felnőtt példány másfél méter, a két kicsi fél méter magas volt.</p>
      <p>Minami Uonuma város rendőrségét vasárnap reggel értesítették a medvékről. Még aznap megpróbálták kihozni az állatokat a kórházból, de nem jártak sikerrel.</p>
      <p>Hétfő reggel rendőrség értesítette a helyi vadásztársaságot, melynek egy tagja nyugtató injeckiót lőtt ki a felnőtt állatra, a két kicsit később hálóval fogták be - írták a helyi lapok.</p>
      <p>"Lehetséges, hogy téli álmot aludtak, ám ilyenkor is fel tudnak ébredni bizonyos ingerekre" - mondta el Migucsi Hideo, a Niigatai Egyetem munkatársa, az örvös medvék szakértője.</p>
    </article>
  </body>
</html>