<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/muge-anli-kendisine-sarki-yapan-yasin-aydin-i-12700863-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T12:42:51+00:00"/>
    <meta property="og:title" content="Müge Anlı, kendisine şarkı yapan Yasin Aydın'ı canlı yayına davet etti"/>
    <meta property="og:description" content="Karadeniz müziğinin sevilen isimlerinden Yasin Aydın, yıllardır kayıpları bulan Müge Anlı'ya şarkı yaptı. Adına şarkı yapılıp klip çekildiği için çok duygulanan Anlı, şarkıcıyı canlı yayınına davet etti."/>
  </head>
  <body>
    <article>
      <h1>Müge Anlı, kendisine şarkı yapan Yasin Aydın'ı canlı yayına davet etti</h1>
      <address>
        <time datetime="2019-12-09T12:42:51+00:00">09 Dec 2019, 12:42</time>
      </address>
      <p>Kim O Sakallı Adam, Yare El Değdi ve Oy <a href="https://www.haberler.com/dalgalar/"><b>Dalgalar</b></a> isimli şarkılarıyla kısa sürede adını duyuran <a href="https://www.haberler.com/yasin-aydin/"><b>Yasin Aydın</b></a>, <a href="https://www.haberler.com/muge-anli/"><b>Müge Anlı</b></a>'ya özel şarkı yaptı. Bugünkü canlı yayınında şarkıyı dinleyen Anlı, duyusal anlar yaşadı.</p>
      <h3>"EKİBİNİ AL GEL BURAYA"</h3>
      <p>Yıllardır ATV ekranlarında yayınlanan programında faili meçhul cinayetleri araştıran Müge Anlı, canlı yayınında kendi adına bestelenen şarkıyı dinledi. Genç şarkıcının, "Kaybolan duygularım, büsbütün umutlarım. Bunları da bulabilir mi bana Müge Anlı? " şeklinde sözleri olan şarkısını dinleyen Anlı, "Çok teşekkür ederim ağzına diline sağlık. İnşallah umutlarınız ve hayalleriniz hiç kaybolmasın. Ama onları da bulabilirsiniz. Onları kendi kendiniz bulacaksınız. İnsanın tüyleri diken diken oluyor. Yasin al ekibini gel burada bize şöyle bir çal şurada canlı canlı. Yasincim beni de çok mutlu ettin" dedi.</p>
      <figure>
        <img src="https://foto.haberler.com/haber/2019/12/09/muge-anli-kendisine-sarki-yapan-yasin-aydin-i-12700863_8788_m.jpg"/>
      </figure>
      <h3>Yasin Aydın'ın Müge Anlı şarkısının sözleri:</h3>
      <p>Derdimin dermanı olup sen beni sarar mısın</p>
      <p>Yana yana ararım kız sende arar mısın</p>
      <p>Dünya malı bir yana sen bir yana sevdiğim</p>
      <p>Bunu diyem olmadı yarim sen olur musun</p>
      <p>Bir gün görürsen beni gözü yaş eli kanlı</p>
      <p>Başkasında suç arama sensin inan tek zanlı</p>
      <p>Kaybolan duygularım büsbütün umutlarım</p>
      <p>Bunları da bulabilir mi bana Müge Anlı?</p>
      <figure>
        <img src="https://foto.haberler.com/haber/2019/12/09/muge-anli-kendisine-sarki-yapan-yasin-aydin-i-12700863_6044_o.jpg"/>
      </figure>
      <figure>
        <img src="https://foto.haberler.com/haber/2019/12/09/muge-anli-kendisine-sarki-yapan-yasin-aydin-i-12700863_1465_o.jpg"/>
      </figure>
      <h4>Haber Videosu</h4>
      <p>: <a href="https://www.haberler.com/video/muge-anli-kendisine-sarki-yapan-yasin-aydin-i-12700863-videosu/">Müge Anlı, kendisine şarkı yapan Yasin Aydın'ı canlı yayına davet etti</a></p>
    </article>
  </body>
</html>