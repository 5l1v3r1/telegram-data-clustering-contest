<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/programajanlo/2019/12/09/itt-vannak-az-elso-kepek-a-marvel-uj-sorozataibol/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T12:12:00+00:00"/>
    <meta property="og:title" content="Itt vannak az első képek a Marvel új sorozataiból"/>
    <meta property="og:description" content="Ezektől csak még izgatottabban várod őket, igaz?"/>
  </head>
  <body>
    <article>
      <h1>Itt vannak az első képek a Marvel új sorozataiból</h1>
      <h2>Ezektől csak még izgatottabban várod őket, igaz?</h2>
      <address><time datetime="2019-12-09T12:12:00+00:00">09 Dec 2019, 12:12</time> by <a rel="author">Rakita Vivi</a></address>
      <p>Képzeld, most hétvégén tartották a <b>brazil Comic Cont</b>, ahol természetesen a Marvel és persze a stúdió igazgatója, <b>Kevin Feige</b> is ott volt, aki hozott magával némi meglepetést. Méghozzá az<b> első képeket a Marvel két új sorozatáról!</b></p>
      <p>Ugye azt már korábban bejelentették, hogy a<b> Disney+-ra</b> <a href="https://cosmopolitan.hu/programajanlo/2019/08/26/hivatalos-meg-tobb-zsenialis-marvel-sorozat-erkezik/">rengeteg új szuperhős-sori érkezik</a>, amikből <i>A Sólyom és a Tél Katonáj</i>át már<a href="https://cosmopolitan.hu/body_love/2019/11/05/elkezdtek-forgatni-az-elso-marvel-sorozatot/"><b> el is kezdték forgatni.</b> </a>Így<b> ez volt az egyik</b>, amiről megmutatták az első néhány felvételt. A fotókból úgy jön le, hogy egy <b>klasszikus kémes thrillerre</b> számíthatsz, ha csekkolod Bucky és Sam saját sztoriját. Tudod, olyasmi, mint amilyen az<i> Amerika kapitány</i> második és harmadik része volt.  A sorozat amúgy arról fog szólni, hogyan birkózik meg Sam azzal a feladattal, amit Steve Rogers adott neki a <a href="https://cosmopolitan.hu/programajanlo/2019/07/30/kikerultek-a-bosszuallok-vegjatek-bakijai/"><i>Bosszúállók: Végjáték</i></a> végén. Azaz:<b> hogyan válik ő maga Amerika kapitánnyá</b>.</p>
      <figure>
        <iframe data-src="https://twitter.com/MCU_Direct/status/1203399507649716229?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>A Sólyom és a Tél Katonája</i> mellett egy <b>másik produkció munkálatai is elkezdődtek</b>, ez pedig nem más, mint a <i><b>WandaVízió</b>.</i> Ennek ugyebár <b>Elizabeth Olsen</b> és <b>Paul Bettany</b>  lesznek a főszereplői mint Skarlát Boszorkány és Vízió. És ahogy már korábban utaltak rá a Marvel fejesei, ez a sori<b> nagyon ki fog lógni</b> a stúdió filmjei közül: az <b>’50-es évekbeli szitkomokat</b> fogja megidézni. Az ebből érkező első képek is ezt támasztják alá, mivel hőseink fekete-fehérben, totál ’50-es évek style-ban üldögélnek egy kanapén. A <i>WandaVízió</i>t amúgy semmiképpen nem érdemes majd kihagynod, hiszen<a href="https://cosmopolitan.hu/programajanlo/2019/11/08/hatalmas-jelentosege-lesz-a-loki-sorozatnak-a-doctor-strange-folytatasaban/"> ahogy a <i>Loki</i></a>, úgy ez is <b>szorosan kapcsolódni fog</b> a <i>Doktor Strange </i>második részéhez.</p>
      <figure>
        <iframe data-src="https://twitter.com/MCU_Direct/status/1203392911930527744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Na, neked hogy tetszenek a fotók?</h3>
    </article>
  </body>
</html>