<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/redmi-k30-5g-modelinden-ilk-performans-testi-cikti-iste-sonuc/"/>
    <meta property="og:site_name" content="LOG"/>
    <meta property="article:published_time" content="2019-12-09T12:00:23+00:00"/>
    <meta property="og:title" content="Redmi K30 5G modelinden ilk performans testi çıktı; işte sonuç!"/>
    <meta property="og:description" content="10 Aralık tarihinde resmi olarak tanıtılacak çok iddialı Redmi K30 5G modeli AnTuTu sonucuyla gündemde. Performans yüksek görünüyor."/>
  </head>
  <body>
    <article>
      <h1>Redmi K30 5G modelinden ilk performans testi çıktı; işte sonuç!</h1>
      <address><time datetime="2019-12-09T12:00:23+00:00">09 Dec 2019, 12:00</time> by <a rel="author">Can TUNÇER</a></address>
      <p><b>10 Aralık</b> tarihinde resmi olarak tanıtılacak çok iddialı <b>Redmi K30 5G</b> modeli AnTuTu sonucuyla gündemde. Performans yüksek görünüyor.</p>
      <p><b>Redmi K30 </b>ve<b> K30 5G </b>için artık çok az kaldı. Türkiye’de Redmi K20 / Xiaomi Mi 9T serisi gibi farklı bir isim altında satılacak telefonlardan, Redmi K30’da <b>Snapdragon 730 </b>ya da<b> oyun odaklı Snapdragon 730G </b>yer alırken, K30 5G’de kesin olarak 5G modemin entegre edildiği işlemci <b>Snapdragon 765G </b>bulunuyor. İşte bu 5G’li modelin <b>AnTuTu</b> sonucu ortaya çıkmış durunda. Model bu işlemciyle testten <b>302.847</b> gibi etkileyici bir puan alıyor. Bu açıdan performans / oyun deneyimi konusunda kesinlikle üzmeyecek telefon, <b>Snapdragon 765G </b>ile karşımıza çıkacak ilk cihazlar arasında da yer alıyor. <b>Snapdragon 765G </b>7 nm üretim sürecinden çıkıyor ve sekiz çekirdekli yapıyı (2 x Cortex-A76 ve 6 x Cortex A55) <a href="https://www.gizmochina.com/2019/12/09/redmi-k30-snapdragon-765g-antutu-score/">benimsiyor</a>.</p>
      <h3>Redmi K30 serisinin diğer özellikleri neler?</h3>
      <p>Telefonlar <b>120 Hz </b>yenileme hızına sahip <b>6,67 inç Full HD+ ekranla</b> geliyor ve <b>6 GB / 8 GB RAM </b>ile<b> 256 GB</b>‘a kadar depolama seçeneği taşıyor. Telefonlar resmi paylaşımlara göre <b>30W</b> hızlı şarj destekli <b>4.400 mAh</b> pil üzerine kuruluyor. Bu <b>30W</b> sistemle cihazlar 1 saat içerisinde tamamen doldurulabilecek açıklaması yapılıyor. Cihazların arkasında <b>Sony IMX686 </b>(1/1.73 inç ve F1.89) temelli <b>64 megapiksel ana + 8 megapiksel telefoto + 5 megapiksel + 2 megapiksel</b> olmak üzere dörtlü kamera kurulumu yer alıyor. Önde ise <b>20 megapiksel + 2 megapiksel derinlik sensörü</b> bir araya geliyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s11-plus-kamerasiyla-sinirlari-zorlayacak-iste-yeni-detaylar/"/>
      </related>
    </article>
  </body>
</html>