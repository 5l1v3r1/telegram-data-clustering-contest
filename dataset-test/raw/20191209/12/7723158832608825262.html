<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panathinaikos-ifaistos-to-kanali-kai-i-ora-metadosis/"/>
    <meta property="og:site_name" content="NewsPAO.gr"/>
    <meta property="article:published_time" content="2019-12-09T12:56:07+00:00"/>
    <meta property="og:title" content="Παναθηναϊκός – Ήφαιστος: Το κανάλι και η ώρα μετάδοσης"/>
    <meta property="og:description" content="Παναθηναϊκός – Ήφαιστος κανάλι ώρα: Το 9/9 στο πρωτάθλημα θέλει να πετύχει ο Παναθηναϊκός, ο οποίος θα αντιμετωπίσει τον Ήφαιστο στο κλειστό γήπεδο μπάσκετ του ΟΑΚΑ."/>
  </head>
  <body>
    <article>
      <h1>Παναθηναϊκός – Ήφαιστος: Το κανάλι και η ώρα μετάδοσης</h1>
      <address>
        <time datetime="2019-12-09T12:56:07+00:00">09 Dec 2019, 12:56</time>
      </address>
      <h3>Παναθηναϊκός – Ήφαιστος κανάλι ώρα: Το 9/9 στο πρωτάθλημα θέλει να πετύχει ο <a href="http://paobc.gr/">Παναθηναϊκός</a>, ο οποίος θα αντιμετωπίσει τον Ήφαιστο στο κλειστό γήπεδο μπάσκετ του ΟΑΚΑ.</h3>
      <p><a href="https://newspao.gr/panathinaikos-ifaistos-to-kanali-kai-i-ora-metadosis/">Παναθηναϊκός – Ήφαιστος</a> κανάλι ώρα: Εφησυχασμός και ικανοποίηση επικρατεί στις τάξεις των ανθρώπων του Παναθηναϊκού μετά τη νίκη στο ντέρμπι «θρίλερ» με τον Ολυμπιακό στην Ευρωλίγκα.</p>
      <p>Το ρεκόρ των πρασίνων βελτιώθηκε στο 8-4. Πλέον, είναι στην τρίτη θέση της βαθμολογίας μαζί με ΤΣΣΚΑ Μόσχας και Μακάμπι Τελ Αβίβ. </p>
      <p>Κόντρα στον Ήφαιστο το «τριφύλλι» θα κάνει μια καλή προθέρμανση ενόψει Μπαρτσελόνα στην Ισπανία. Εκτός θα μείνει ο Γιώργος Παπαγιάννης. </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/panathinaikos-ifaistos-to-kanali-kai-i-ora-metadosis/">
          <b>Παναθηναϊκός – Ήφαιστος: Το κανάλι και η ώρα μετάδοσης</b>
        </a>
      </p>
      <p>
        <a href="https://newspao.gr/aytes-einai-oi-pithanes-emfaniseis-toy-panathinaikoy-gia-tin-epomeni-sezon-psifise-poia-soy-aresei-pics/">
          <b>Αυτές είναι οι πιθανές εμφανίσεις του Παναθηναϊκού για την επόμενη σεζόν</b>
        </a>
      </p>
      <p>
        <a href="https://newspao.gr/to-minyma-toy-quot-adeioy-quot-senkefelnt-meta-tin-isopalia-sto-volo-2/">
          <b>Το μήνυμα του “άδειου” Σένκεφελντ μετά την ισοπαλία στο Βόλο</b>
        </a>
      </p>
      <p><a href="https://partners.novibet.com/redirect.aspx?pid=6688&amp;bid=2781"><b>Κορυφαίοι αγώνες με Live Streaming* &amp; καθημερινές προσφορές* (21+)</b></a> <b><i>*Ισχύουν όροι &amp; προϋποθέσεις</i></b></p>
      <h3>Το παιχνίδι θα μεταδοθεί ζωντανά από το κανάλι Cosmotesport 4 στις 19:00.</h3>
      <p>
        <b>Αναλυτικά τα όσα δήλωσε στο Αθηναϊκό-Μακεδονικό Πρακτορείο Ειδήσεων (ΑΠΕ-ΜΠΕ) ο Ίαν Βουγιούκας:</b>
      </p>
      <p>– Μετά από ένα απολαυστικό ντέρμπι, που κράτησε αμείωτο το ενδιαφέρον μέχρι τη λήξη του, ο Παναθηναϊκός ήταν αυτός που χαμογέλασε. </p>
      <p>«Πήραμε μία αγχωτική νίκη. Ο Ολυμπιακός ήταν πολύ διαβασμένος, έβαλε μεγάλα σουτ και ήμασταν τυχεροί που ο Ράις βρέθηκε σε μία εξαιρετική βραδιά στην επίθεση και ο Καλάθης έδωσε τη σωστή καθοδήγηση, παρά το γεγονός ότι ήταν άστοχος. Το παιχνίδι ήταν αμφίρροπο, αλλά η νίκη ήρθε με τον τρόπο μας σε εμάς». </p>
      <p>– Πριν το ντέρμπι περίμενες έναν τόσο ανταγωνιστικό Ολυμπιακό; </p>
      <p>«Σίγουρα. Ο Ολυμπιακός έχει μία ανοδική πορεία. Μπορεί να ξεκίνησε άσχημα τη σεζόν, αλλά τα τελευταία του αποτελέσματα είναι εξαιρετικά. Επίσης παραμένουν στην ομάδα ο Σπανούλης, ο Πρίντεζης και ο Παπανικολάου που αποτελούν το βασικό ελληνικό κορμό και έχουν συνυπάρξει το διάστημα που ο Ολυμπιακός ήταν πρωταθλητής Ευρώπης, οπότε διαθέτουν το δέσιμο και την εμπειρία». </p>
      <p>– Με τη νίκη στο ντέρμπι «αιωνίων» ο Παναθηναϊκός βελτίωσε σε 8-4 το ρεκόρ του, ενώ πανηγύρισε την τέταρτη διαδοχική νίκη του στην Euroleague. Τελικά ο στόχος του πλεονεκτήματος της έδρας στα πλέι οφ, αλλά και αυτός της πρόκρισης στο φάιναλ φορ έρχεται πιο κοντά; </p>
      <p>«Η αλήθεια είναι ότι βρισκόμαστε σε καλή τροχιά αυτή τη στιγμή, ενώ είχαμε χάσει 1-2 ματς που ήταν δικά μας. Αν είχαμε κερδίσει την Άλμπα ή τη Βιλερμπάν ή την Αρμάνι θα ήμασταν σίγουρα σε καλύτερη θέση. Ωστόσο έχουμε κάνει κάποιες πολύ καλές νίκες. Τώρα έχουμε ένα πολύ δύσκολο πρόγραμμα μπροστά μας και όταν τελειώσει ο πρώτος γύρος της κανονικής περιόδου της Euroleague θα μπορώ να σου απαντήσω καλύτερα για το αν ο στόχος που ανέφερες πλησιάζει». </p>
      <h4>– Ακολουθεί ένα δύσκολο πρόγραμμα, με πρώτο «σταθμό» την ισχυρή Μπαρτσελόνα εκτός έδρας. Η αυτοπεποίθηση που έχετε χτίσει μέχρι τώρα θα είναι οδηγός;</h4>
      <p>«Θα δείξει. Ακολουθούν αγώνες με ομάδες που έχουν στόχο όχι μόνο την πρόκριση στο φάιναλ φορ, αλλά την κατάκτηση της Euroleague. Θα είναι ένα δυνατό τεστ για εμάς. Η Μπαρτσελόνα είναι μία ”γεμάτη” και πληθωρική ομάδα, οπότε θα δουμε πως θα τα πάμε στο πρώτο τεστ». </p>
      <p>– Με εξαίρεση τους 41 πόντους του Ράις, θεωρείς ότι το πλάνο που είχατε αποτυπώθηκε στο παρκέ; </p>
      <p>«Πήγαμε σε πολλές ατομικές φάσεις, χωρίς όμως να βρούμε συνεργασίες. Σίγουρα είχαμε κάποια σκαμπανεβάσματα στην απόδοση μας, αλλά η ομάδα χρειάζεται όλους τους παίκτες από τον πρώτο μέχρι τον τελευταίο». </p>
      <p>– Ο κόσμος του Παναθηναϊκού σας στήριξε, δημιουργώντας ιδανικές συνθήκες για ντέρμπι «αιωνίων», μακριά από επεισόδια. </p>
      <p>«Τους ευχαριστούμε πάρα πολύ που ήρθαν. Ημουν σίγουρος ότι θα είναι γεμάτο το ΟΑΚΑ και θα διεξαχθεί ένα ντέρμπι σε κόσμια επίπεδα. Οι φίλαθλοι μας είναι οι καλύτεροι της Ευρώπης». </p>
    </article>
  </body>
</html>