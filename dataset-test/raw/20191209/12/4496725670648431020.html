<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/politica/article/17-politica/1708307-erc-demana-a-psoe-que-faci-gestos-i-es-mogui-si-vol-accelerar-la-investidura.html"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T12:54:09+00:00"/>
    <meta property="og:title" content="ERC demana a PSOE que faci gestos i es mogui si vol accelerar la investidura"/>
    <meta property="og:description" content="Vilalta assegura que ara mateix &quot;les posicions encara estan allunyades&quot; i que a la propera reunió volen concretar la mesa de negociació Considera que el més probable és que les votacions no es produeixin fins al gener"/>
  </head>
  <body>
    <article>
      <h1>ERC demana a PSOE que faci gestos i es mogui si vol accelerar la investidura</h1>
      <address><time datetime="2019-12-09T12:54:09+00:00">09 Dec 2019, 12:54</time> by <a rel="author">Agències</a></address>
      <ul>
        <li>
          <b>Vilalta assegura que ara mateix “les posicions encara estan allunyades” i que a la propera reunió volen concretar la mesa de negociació</b>
        </li>
        <li>
          <b>Considera que el més probable és que les votacions no es produeixin fins al gener</b>
        </li>
      </ul>
      <p>La portaveu d’ERC, Marta Vilalta, ha demanat aquest dilluns al PSOE que “faci gestos i es mogui” si vol accelerar la investidura, perquè ara mateix “les posicions encara estan allunyades” i el més probable és que les votacions no es produeixin fins al gener.</p>
      <p>En la roda de premsa posterior a la reunió dels dirigents d’ERC, el seu portaveu Marta Vilalta, ha explicat que el seu partit “no té pressa”, i que “no és aquí” per negociar una investidura al vell estil d’aconseguir unes competències, sinó “per resoldre el conflicte polític” de Catalunya amb l’Estat, el que inclou “desactivar la judicialització i la repressió”.</p>
      <p>Vilalta els ha recordat que ERC no està treballant en una “negociació tradicional” sinó que volen trobar una solució democràtica i política per Catalunya i l’Estat. La portaveu ha explicat que ERC assistirà a la reunió amb el PSOE d’aquest dimarts amb l’objectiu de “concretar” la mesa de negociació entre governs.</p>
      <related>
        <h4>Notícies relacionades</h4>
        <a href="https://www.elpuntavui.cat/politica/article/17-politica/1708310-el-psc-respon-a-erc-sobre-la-investidura-si-no-es-possible-fins-al-gener-doncs-sera-al-gener.html"/>
      </related>
    </article>
  </body>
</html>