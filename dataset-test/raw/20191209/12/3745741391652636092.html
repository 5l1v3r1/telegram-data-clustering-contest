<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/michael-keaton-beetlejuice-2-h81378.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T12:28:04+00:00"/>
    <meta property="og:title" content="Michael Keaton, Beetlejuice 2 İle Geri Dönmeye Sıcak Bakıyor"/>
    <meta property="og:description" content="Beetlejuice 2, uzun bir aradan sonra yeniden beyaz perdeye taşınmaya hazırlanıyor ve Michael Keaton'ın da rolüne geri dönebileceği konuşuluyor."/>
  </head>
  <body>
    <article>
      <h1>Michael Keaton, Beetlejuice 2 İle Geri Dönmeye Sıcak Bakıyor</h1>
      <h2>1988 yapımı fantastik film Beetlejuice, o dönemde başarılı bir hasılat yaptı ve izleyicilerden olumlu eleştiriler aldı. Kült yapımlar arasında yer alan film, şimdi ise geri dönmeye hazırlanıyor. Üstelik Michael Keaton'ın da Beetlejuice 2 de rol alabileceği konuşuluyor.</h2>
      <address><time datetime="2019-12-09T12:28:04+00:00">09 Dec 2019, 12:28</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Michael Keaton'ın başrollerinde oynadığı ve Tim Burton'ın yönettiği Beetlejuice, sıradışı senaryosu ve korku unsurlarından oluşan eğlenceli karışımıyla türünde bir klasik haline geldi. Yönetmen Tim Burton, yeni bir film için her ne kadar tereddütlü olsa da hayranlar umutlanmaktan vazgeçmedi ve ikili, <b>Beetlejuice 2</b> ile geri dönecek gibi görünüyor.</p>
      <p>Geçtiğimiz hafta ilk filmin bestecisi Danny Elfman, yeni filmin gerçekleşme ihtimalinin olduğunu ve Keaton'ın Beetlejuice'deki rolüne geri dönmekle ilgilendiğini söyledi. Film endüstrisinden Bill Murray'in Ghostbusters: Afterlife ile geri döneceğini ve Scream serisinin geri döneceğini ortaya çıkaran kaynaklar, Warner Bros.'un gerçekten de Beetlejuice 2 üzerinde ilerlediğini bildirdi.</p>
      <figure>
        <img src="https://www.webtekno.com/images/editor/default/0002/33/c1a306895c4d9682fb0130508db6cf731cc01c9b.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/populer-korku-filmleri-hakkinda-hayranlar-tarafindan-ortaya-atilan-10-cilgin-teori-h80095.html">Popüler Korku Filmleri Hakkında Hayranlar Tarafından Ortaya Atılan 10 Çılgın Teori</a>
      </p>
      <p>Projenin şu anda aktif olarak devam edip etmediği veya ne zaman gerçekleşeceği henüz bilinmese de kaynaklar, Beetlejuice'un geri dönüşüne kesin gözüyle bakıyor ve Michael Keaton'ın geri döneceğini öne sürüyor. Ayrıca Warner Bros.'un, Tim Burton ve Ryder'ı da geri istediği, ancak Keaton'ı kesinlikle <b>Beetlejuice rolünde</b> görmek istediği belirtiliyor.</p>
      <p>Elbette Tim Burton'ın kült klasiğinin devamı olmaması gerektiğini savunanlar da var ancak diğer yandan Beetlejuice 2, nostalji tutkunları için harika bir geri dönüş yapabilir. Henüz konuşmak için erken olsa da, eğer ilk filmdeki ekip yeniden bir araya gelirse başarılı bir çalışma ortaya çıkabilir.</p>
      <p><b>Kaynak : </b>https://wegotthiscovered.com/movies/beetlejuice-2-reportedly-moving-michael-keaton-expected-return/</p>
    </article>
  </body>
</html>