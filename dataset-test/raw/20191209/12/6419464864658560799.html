<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/chrysocho-dis-o-exeytelismos-tis-anthropinis-prosopikotitas-den-einai-noitos/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T12:30:33+00:00"/>
    <meta property="og:title" content="Χρυσοχοΐδης: Ο εξευτελισμός της ανθρώπινης προσωπικότητας δεν είναι νοητός"/>
    <meta property="og:description" content="«Ο εξευτελισμός της ανθρώπινης προσωπικότητας δεν είναι νοητός ποτέ, πουθενά από κανένα και με οποιαδήποτε δικαιολογία», επισημαίνει ο Μιχάλης Χρυσοχοϊδης."/>
  </head>
  <body>
    <article>
      <h1>Χρυσοχοΐδης: Ο εξευτελισμός της ανθρώπινης προσωπικότητας δεν είναι νοητός</h1>
      <address>
        <time datetime="2019-12-09T12:30:33+00:00">09 Dec 2019, 12:30</time>
      </address>
      <p>«Ο <b>εξευτελισμός </b>της ανθρώπινης προσωπικότητας δεν είναι νοητός ποτέ, πουθενά από κανένα και με οποιαδήποτε δικαιολογία», επισημαίνει σε ανάρτηση, στην προσωπική του σελίδα στο Facebook,ο <b>υπουργός Προστασίας του Πολίτη</b> <a href="https://neaselida.gr/tag/michalis-chrysochoidis/"><b>Μιχάλης Χρυσοχοϊδης</b></a>, αναφερόμενος στο βίντεο που κυκλοφόρησε στο διαδίκτυο με τα γεγονότα της<b> 6ης Δεκεμβρίου</b>, σημειώνοντας επίσης ότι «όταν συμβαίνει, η <b>Αστυνομία </b>-που είναι περήφανο σώμα, που εφαρμόζει το νόμο και κατά συνέπεια οφείλει να προστατεύει και τα ανθρώπινα δικαιώματα- έχει τη δύναμη να το αναδείξει και να το αντιμετωπίσει».</p>
      <p>Ολόκληρη η ανάρτηση του<b> υπουργού Προστασίας του Πολίτη</b> στο facebook έχει ως εξής: «Ο εξευτελισμός της ανθρώπινης προσωπικότητας δεν είναι νοητός ποτέ, πουθενά, από κανένα και με οποιαδήποτε δικαιολογία. Τελεία και παύλα. Όταν συμβαίνει, η αστυνομία-που είναι περήφανο σώμα, που εφαρμόζει το νόμο και κατά συνέπεια οφείλει να προστατεύει και τα ανθρώπινα δικαιώματα-έχει τη δύναμη να το αναδείξει και να το αντιμετωπίσει.</p>
      <p>»Κανένα βίντεο, παρά τη δύναμη της εικόνας δεν θα το αλλάξει αυτό. Πολύ περισσότερο δεν θα περάσει ο φαρισαϊσμός που ξεχείλισε, <b>μετά την πρώτη φορά εορτασμό, χωρίς καταστροφές, των επετείων 17ης Νοέμβρη και 6ης Δεκεμβρίου».</b></p>
      <related>
        <a href="https://neaselida.gr/ellada/el-as-ede-gia-ta-epeisodia-sta-exarcheia/"/>
      </related>
    </article>
  </body>
</html>