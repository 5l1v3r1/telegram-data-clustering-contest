<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/180340/beautiful-anticipazioni-hope-e-liam-bambina-morta"/>
    <meta property="og:site_name" content="DavideMaggio.it"/>
    <meta property="article:published_time" content="2019-12-09T12:15:00+00:00"/>
    <meta property="og:title" content="Beautiful, anticipazioni: Hope e Liam piangono la loro bambina"/>
    <meta property="og:description" content="Le nuove puntate di Beautiful, in onda come sempre nel pomeriggio di Canale 5, ruoteranno attorno al dramma che si è abbattuto sulla vita di Hope (Annika Noelle) e Liam (Scott Clifton): la loro bambina, stando a quanto racconta il dottore Reese (Wayne Brady), è morta durante il parto. Ma, mentre i due elaborano il lutto, con l’appoggio di tutta la loro famiglia, il dottore è minacciato da alcuni malviventi, come si evince dalle anticipazioni che seguono."/>
  </head>
  <body>
    <article>
      <h1>Beautiful, anticipazioni: Hope e Liam piangono la loro bambina</h1>
      <address><time datetime="2019-12-09T12:15:00+00:00">09 Dec 2019, 12:15</time> by <a rel="author">Stefania Stefanelli</a></address>
      <figure>
        <img src="https://images.davidemaggio.it/pics3/2019/12/Beautiful-Annika-Noelle-e-Scott-Clifton-e1575842333625.jpg"/>
        <figcaption>Beautiful - Annika Noelle e Scott Clifton</figcaption>
      </figure>
      <p>Le nuove puntate di <b><a href="https://www.davidemaggio.it/archives/category/soap-opera/beautiful-soap-opera">Beautiful</a></b>, in onda come sempre nel pomeriggio di Canale 5, ruoteranno attorno al dramma che si è abbattuto sulla vita di Hope (Annika Noelle) e Liam (Scott Clifton): la loro bambina, stando a quanto racconta il dottore Reese (Wayne Brady), è morta durante il parto. Ma, mentre i due elaborano il lutto, con l’appoggio di tutta la loro famiglia, il dottore è minacciato da alcuni malviventi, come si evince dalle <b>anticipazioni</b> che seguono.</p>
      <p>Alla clinica di Catalina, Hope e Liam sono devastati per la perdita della loro piccola Beth. Tutti cercano di capire come possa essere successo.</p>
      <p>Arrivano alla clinica Brooke e Ridge che, ignari dell’accaduto, chiedono di vedere la piccola appena nata. Ricevuta la terribile notizia, chiedono a Reese cosa sia successo.</p>
      <p>Per Hope e Liam si consuma il dramma per una serie di complicazioni durante il parto. Tutti circondano Liam e Hope cercando di dare loro un po’ di conforto.</p>
      <p>Reese si sente tremendamente in colpa per l’accaduto. Oltre al dispiacere per la bambina di Hope, viene ricattato dai malviventi che gli hanno prestato i soldi, quindi teme per la propria figlia.</p>
      <p>Tutti si ritrovano a casa di Eric per la commemorazione della figlia di Hope e Liam: Beth. Ci sono tutti, anche Steffy e Taylor. Taylor partecipa al dolore di Hope, ma anche di Brooke. Taylor e Brooke si scusano a vicenda.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/180041/beautiful-anticipazioni-hope-partorisce"/>
        <a href="https://www.davidemaggio.it/archives/179852/beautiful-anticipazioni-eric-accoglie-tutti-per-la-festa-del-natale"/>
        <a href="https://www.davidemaggio.it/archives/179709/beautiful-anticipazioni-hope-lancia-un-ultimatum-a-liam"/>
        <a href="https://www.davidemaggio.it/archives/179522/beautiful-anticipazioni-la-presenza-di-taylor-preoccupa-hope"/>
      </related>
    </article>
  </body>
</html>