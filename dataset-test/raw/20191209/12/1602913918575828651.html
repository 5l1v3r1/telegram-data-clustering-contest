<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro//banci-si-asigurari/ministerul-de-finante-a-atras-luni-832-mil-lei-de-la-banci-peste-nivelul-programat-la-o-dobanda-de-4-67-pe-an-si-scadenta-in-2029-18660249"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T12:45:00+00:00"/>
    <meta property="og:title" content="Ministerul de Finanţe a atras luni 832 mil. lei de la bănci, peste nivelul programat, la o dobândă de 4,67% pe an şi scadenţa în 2029"/>
    <meta property="og:description" content="Ministerul de Finanţe a redeschis o emisiune de titluri scadentă în septembrie 2029 şi s-a împrumutat cu 832,8 mil. lei peste nivelul de 500 mil. lei programat, la o dobândă anuală de 4,67%."/>
  </head>
  <body>
    <article>
      <h1>Ministerul de Finanţe a atras luni 832 mil. lei de la bănci, peste nivelul programat, la o dobândă de 4,67% pe an şi scadenţa în 2029</h1>
      <address><time datetime="2019-12-09T12:45:00+00:00">09 Dec 2019, 12:45</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Ministerul de Finanţe a redeschis o emisiune de titluri scadentă în septembrie 2029 şi s-a împrumutat cu 832,8 mil. lei peste nivelul de 500 mil. lei programat, la o dobândă anuală de 4,67%.</p>
      <p>La licitaţie au participat şapte dealeri primari.</p>
      <p>Volumul total al cererii a fost de 1,49 mld. lei, triplu faţă de nivelul programat, din care ofertele competitive au totalizat 1,4 mld. lei, iar cele necompetitive 83 mil. lei.</p>
      <p>Rata cuponului a fost de 5%, iar randamentul până la maturitate aferent preţului acceptat a fost de 4,67%.</p>
      <p>Din valoarea nominală adjudecată de 832 mil. lei, suma oferita de bănci în nume şi cont propriu s-a ridicat la 749 milioane lei, iar ofertele necompetitive au totalizat 83,8 mil. lei.</p>
      <p>În decembrie, statul a programat licitaţii în volum de 5,9 mld. lei, din care 1 mld. lei prin certificate de trezorerie</p>
      <p>Ratele de dobândă la titluri de stat au înregistrat săptămâna trecută scăderi marginale: pe scadenţa 10 ani cu două puncte bază la 4,625%.  </p>
    </article>
  </body>
</html>