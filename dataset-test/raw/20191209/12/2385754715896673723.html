<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/601191/ti-dilosan-oi-mathites-stin-kamera-tou-sigma-gia-to-dokimio-ton-neon-ellinikon"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T12:45:00+00:00"/>
    <meta property="og:title" content="Τι δήλωσαν οι μαθητές στην κάμερα του ΣΙΓΜΑ για το δοκίμιο των Νέων Ελληνικών"/>
    <meta property="og:description" content="Εύκολο βρήκαν το πρώτο δοκίμιο στο μάθημα των Νέων Ελληνικών οι μαθητές, οι οποίοι μέσα σε 135 λεπτά έπρεπε να απαντήσουν στα ερωτήματα του..."/>
  </head>
  <body>
    <article>
      <h1>Τι δήλωσαν οι μαθητές στην κάμερα του ΣΙΓΜΑ για το δοκίμιο των Νέων Ελληνικών</h1>
      <address><time datetime="2019-12-09T12:45:00+00:00">09 Dec 2019, 12:45</time> by <a rel="author">SigmaLive</a></address>
      <p>Εύκολο βρήκαν το πρώτο δοκίμιο στο μάθημα των Νέων Ελληνικών οι μαθητές, οι οποίοι μέσα σε 135 λεπτά έπρεπε να <a href="https://www.sigmalive.com/news/local/601178/afto-einai-to-grapto-dokimio-ton-neon-ellinikon-ton-eksetaseon-tetraminon">απαντήσουν στα ερωτήματα του δοκιμίου.</a></p>
      <p>Χρόνος, ο οποίος για κάποιους δεν ήταν αρκετός, με κάποιους μαθητές να δηλώνουν στην κάμερα του ΣΙΓΜΑ ότι τάσσονται υπέρ των εξετάσεων τετραμήνων και άλλους να σημειώνουν πως οι ασκήσεις ήταν εύκολες, ώστε να αποδείξουν ότι το σύστημα έχει πετύχει.</p>
      <p>«Για εμένα ο χρόνος ήταν αρκετός, όμως για κάποιους συμμαθητές μου δεν ήταν», είπε μαθήτρια της Α΄ Λυκείου.</p>
      <p>«Θεωρώ ότι οι όλοι οι συμμαθητές μου σίγουρα έγραψαν καλά. Συμφωνώ με τις εξετάσεις τετραμήνων», είπε μια άλλη μαθήτρια.</p>
      <p>«Οι εξετάσεις ήταν σχετικά εύκολες, αλλά ο χρόνος δεν ήταν αρκετός για να ολοκληρώσω την έκθεσή μου», δήλωσε μαθητής στην κάμερα του ΣΙΓΜΑ.</p>
      <p>Άλλη μαθήτρια πρόσθεσε πως το όλο θέμα με τις εξετάσεις τετραμήνων ήταν πιεστικό, «γιατί εμείς τώρα περιμέναμε τις διακοπές και είχαμε εξετάσεις. Έπρεπε να διαβάσουμε και δεν το ευχαριστηθήκαμε».</p>
      <p>
        <b>Δείτε σχετικό βίντεο:</b>
      </p>
      <figure>
        <iframe src="https://www.youtube.com/embed/ygv_86wYg4A" width="1903" height="768" data-service="Youtube" scrolling="no"/>
      </figure>
    </article>
  </body>
</html>