<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468952/%DA%A9%D8%B4%D9%81-%D8%A8%DB%8C%D8%B4-%D8%A7%D8%B2-%DB%B5%DB%B6-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%D9%87%D8%B1%D9%85%D8%B2%DA%AF%D8%A7%D9%86"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T12:18:08+00:00"/>
    <meta property="og:title" content="کشف بیش از ۵۶ تن مواد مخدر در هرمزگان"/>
    <meta property="og:description" content="رئیس کل دادگستری استان هرمزگان گفت: از ابتدای امسال بیش از ۵۶ تن مواد مخدر در استان هرمزگان کشف شده است.  "/>
  </head>
  <body>
    <article>
      <h1>کشف بیش از ۵۶ تن مواد مخدر در هرمزگان</h1>
      <h2>رئیس کل دادگستری استان هرمزگان گفت: از ابتدای امسال بیش از ۵۶ تن مواد مخدر در استان هرمزگان کشف شده است.  </h2>
      <address>
        <time datetime="2019-12-09T12:18:08+00:00">09 Dec 2019, 12:18</time>
      </address>
      <p>به گزارش همشهری آنلاین به نقل از فارس، علی صالحی ظهر امروز در جمع خبرنگاران با اشاره به برخورد قاطع و بدون اغماض دستگاه <a href="https://www.hamshahrionline.ir/news/113002/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D9%88%D8%B2%D8%A7%D8%B1%D8%AA-%D8%AF%D8%A7%D8%AF%DA%AF%D8%B3%D8%AA%D8%B1%DB%8C">قضایی </a>استان با سوداگران مرگ، اظهار داشت: دادگستری و دستگاه‌های امنیتی و نظارتی با اشراف اطلاعاتی بر نقاط مختلف استان، اجازه نخواهند داد که سوداگران مرگ در هیچ نقطه‌ای‌احساس امنیت کنند.  </p>
      <p>وی تأکید کرد: همه دستگاه‌ها و نهادها باید در حوزه‌های پیشگیری از اعتیاد و برخورد و مقابله با مواد مخدر فعالیت داشته باشند.  </p>
      <p>رئیس کل دادگستری استان <a href="https://www.hamshahrionline.ir/news/25288/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%D9%87%D8%B1%D9%85%D8%B2%DA%AF%D8%A7%D9%86">هرمزگان</a> گفت: ضربه به بنیان اقتصادی قاچاقچیان مواد مخدر از موارد مهم و اساسی برای مبارزه علیه این افراد سودجو است و دستگاه‌های مقابله‌ای و همکاران قضایی باید این امر را سرلوحه اقدامات خود قرار دهند و به صورت ویژه پرونده‌های قاچاقچیان را رسیدگی کنند.  </p>
      <p>صالحی در ادامه با اشاره به توفیقات دادگستری کل استان هرمزگان در خصوص کشف و ضبط محموله‌های بزرگ مواد مخدر اعلام کرد: از ابتدای امسال، میزان ۵۶ هزار و ۲۹۸ کیلو و ۹۴۶ گرم مواد مخدر در مناطق مختلف استان هرمزگان کشف و افراد زیادی در این رابطه دستگیر و همچنین پرونده‌های متعددی تشکیل شده است.  <br/> </p>
    </article>
  </body>
</html>