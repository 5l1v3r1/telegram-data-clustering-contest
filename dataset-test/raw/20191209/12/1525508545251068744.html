<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793328/%D9%81%D8%B9%D8%A7%D9%84%DB%8C%D8%AA-%D8%A7%D9%85%D8%A7%DA%A9%D9%86-%D9%85%D8%AC%D8%A7%D8%B2-%D9%88-%D8%BA%DB%8C%D8%B1%D9%85%D8%AC%D8%A7%D8%B2-%DA%AF%D8%A7%D8%B2-LPG-%D8%A8%D8%B1%D8%A7%DB%8C-%D8%AE%D9%88%D8%AF%D8%B1%D9%88%D9%87%D8%A7-%D9%85%D8%AA%D9%88%D9%82%D9%81-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:36:48+00:00"/>
    <meta property="og:title" content="معاون اقتصادی استاندار کردستان تاکید کرد: فعالیت اماکن مجاز و غیرمجاز گاز LPG برای خودروها متوقف شود"/>
    <meta property="og:description" content="سنندج - معاون اقتصادی و توسعه منابع استاندار کردستان گفت: باید ظرف سه روز و با استفاده از همه ظرفیت های قانونی از ادامه کار اماکن مجاز و غیرمجاز توزیع گاز مایع LPG برای خودروها جلوگیری شود."/>
  </head>
  <body>
    <article>
      <h1>معاون اقتصادی استاندار کردستان تاکید کرد: فعالیت اماکن مجاز و غیرمجاز گاز LPG برای خودروها متوقف شود</h1>
      <address>
        <time datetime="2019-12-09T12:36:48+00:00">09 Dec 2019, 12:36</time>
      </address>
      <p>به گزارش <a href="https://www.mehrnews.com/">خبرنگار مهر</a>، حسین فیروزی بعد از ظهر دوشنبه در بیست و چهارمین جلسه ستاد تنظیم بازار استان کردستان با تاکید بر ناایمن و غیراستاندارد بودن استفاده از کپسول های گاز LPG به عنوان سوخت خودروها، اظهار داشت: باید با کمک رسانه ها، هشدارهای لازم در این خصوص به مردم داده شود تا برای سود مادی حداقلی باعث گرفتاری خود و جامعه نشوند.</p>
      <p>وی همچنین بر لزوم جلوگیری از ورود هرگونه کالای غیر استاندارد یا تاریخ مصرف نزدیک به انبار کالاهای اساسی استان تاکید کرد و افزود: مسؤولیت دپوی هر نوع کالای غیر استاندار در انبارهای استان، با تامین کننده آن است.</p>
      <p>معاون هماهنگی امور اقتصادی و توسعه منابع استاندار کردستان در ادامه از مدیران مرتبط خواسط ظرف دو هفته اطلاعات دقیق و به روز همه کالاهای اساسی موجود در انبارهای استان را به صورت محرمانه در اختیار مدیرکل صمت استان قرار دهند تا در زمان نیاز مورد استفاده قرار گیرد.</p>
      <p>فیروزی از دستگاه های مرتبط خواسط علاوه بر ادامه نظارت های جدی بر بازار و ارسال اطلاعات دقیق و به روز از وضعیت بازار به دفتر استاندار و وزیر صمت، تحلیل اقتصادی متناسب با بازار استان نیز انجام شود.</p>
      <p>وی ادامه داد: در بخش هایی که نظارت و کنترل قیمت ها در تصمیم گیری استان نیست باید از ستاد تنظیم بازار کشور کمک بگیریم.</p>
      <p>معاون هماهنگی امور اقتصادی و توسعه منابع استاندار کردستان در خصوص پیشنهاد عرضه گوشت با واسطه کمتر نیز خواستار بررسی این موضوع در کارگروه مرتبط شد و پیشنهاد داد، در این خصوص از صنف فعال کمک گرفته شود و یادآور شد: حقوق مصرف کننده ایجاب می کند در صورت عدم همکاری صنف، از جایگزین استفاده شود.</p>
    </article>
  </body>
</html>