<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1327015/taakstraf-voor-kroon-om-kopstoot-en-schennis.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-12-09T12:39:12+00:00"/>
    <meta property="og:title" content="Taakstraf voor Kroon om kopstoot en tonen geslachtsdeel"/>
    <meta property="og:description" content="Militair Marco Kroon, drager van de Militaire Willems-Orde, wordt veroordeeld tot 100 uur taakstraf voor het met opzet uitdelen van een kopstoot tijdens zijn aanhouding door de politie tijdens carnaval in Den Bosch op 3 maart. De militaire rechtbank in Arnhem achtte maandag naast deze mishandeling ook de schennis van de eerbaarheid bewezen door het tonen van zijn geslachtsdeel aan een agente."/>
  </head>
  <body>
    <article>
      <h1>Taakstraf voor Kroon om kopstoot en tonen geslachtsdeel</h1>
      <address><time datetime="2019-12-09T12:39:12+00:00">09 Dec 2019, 12:39</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>Militair Marco Kroon, drager van de Militaire Willems-Orde, wordt veroordeeld tot 100 uur taakstraf voor het met opzet uitdelen van een kopstoot tijdens zijn aanhouding door de politie tijdens carnaval in Den Bosch op 3 maart. De militaire rechtbank in Arnhem achtte maandag naast deze mishandeling ook de schennis van de eerbaarheid bewezen door het tonen van zijn geslachtsdeel aan een agente.</p>
      <p>De straf is conform de eis van het Openbaar Ministerie.</p>
      <p>Kroon zelf ontkent dat hij een kopstoot gaf en zei dat het reflexbeweging moet zijn geweest. De beschuldiging van schennis vond hij onzin, omdat hij plaste en daarna "zijn piemel afschudde". De advocaat van Kroon vindt dat politie en OM ver buiten hun boekje zijn gegaan met hun "onnodige en onrechtmatige" aanpak van Kroon. Hij vroeg vrijspraak.</p>
    </article>
  </body>
</html>