<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/122942/rosja-wykluczona-z-igrzysk-olimpijskich-w-tokio-i-pekinie.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T12:54:00+00:00"/>
    <meta property="og:title" content="Rosja wykluczona z igrzysk olimpijskich w Tokio i Pekinie"/>
    <meta property="og:description" content="Światowa Agencja Antydopingowa (WADA) wykluczyła Rosję z igrzysk olimpijskich na cztery lata. To pokłosie afery dopingowej w rosyjskim sporcie."/>
  </head>
  <body>
    <article>
      <h1>Rosja wykluczona z igrzysk olimpijskich w Tokio i Pekinie</h1>
      <address>
        <time datetime="2019-12-09T12:54:00+00:00">09 Dec 2019, 12:54</time>
      </address>
      <h4>Światowa Agencja Antydopingowa (WADA) wykluczyła Rosję z igrzysk olimpijskich na cztery lata. To pokłosie afery dopingowej w rosyjskim sporcie.</h4>
      <p>WADA wykluczyła Rosję z letnich igrzysk olimpijskich w Tokio w 2020 r. i zimowych w Pekinie w 2022 r. Decyzję podjęto jednomyślnie na spotkaniu agencji w w Lozannie w Szwajcarii.</p>
      <p>Oznacza to, że rosyjscy sportowcy nie będą mogli startować na olimpiadzie w swoich barwach, ale możliwy jest ich występ pod neutralną flagą. Rosja ma teraz 21 dni na złożenie odwołania od tej decyzji do Trybunału Arbitrażowego ds. Sportu (CAS).</p>
      <p>Prezydent WADA, sir Craig Reedie, oświadczył w poniedziałek, że decyzja agencji wykazała "determinację do zdecydowanego działania w obliczu rosyjskiego kryzysu dopingowego".</p>
      <p>Wcześniej Rosyjska Agencja Antydopingowa (RUSADA) została oskarżona o manipulacje danymi, jakie WADA otrzymała z moskiewskiego laboratorium antydopingowego.</p>
      <p>Sankcje mają obowiązywać do 2023 r. Obejmują nie tylko igrzyska olimpijskie, ale również inne wielkie imprezy, w tym mistrzostwa świata. W ciągu najbliższych czterech lat Rosja nie będzie mogła ich organizować. Wyjątkiem jest udział rosyjskiej drużyny piłkarskiej w Euro 2020.</p>
      <footer>/ Źródło: <a href="http://www.bbc.com/">BBC<br/></a>/ dcy</footer>
    </article>
  </body>
</html>