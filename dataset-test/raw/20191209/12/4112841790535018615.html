<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78232-Video-ukazuje-Juice-WRLDa-tesne-pred-smrtou-Zaznamenava-ako-s-partiou-sedia-v-sukromnom-lietadle"/>
    <meta property="og:site_name" content="REFRESHER"/>
    <meta property="article:published_time" content="2019-12-09T12:11:00+00:00"/>
    <meta property="og:title" content="Video ukazuje Juice WRLDa tesne pred smrťou. Zaznamenáva, ako s partiou sedia v súkromnom lietadle"/>
    <meta property="og:description" content="Okolnosti smrti zatiaľ známe nie sú."/>
  </head>
  <body>
    <article>
      <h1>Video ukazuje Juice WRLDa tesne pred smrťou. Zaznamenáva, ako s partiou sedia v súkromnom lietadle</h1>
      <address><time datetime="2019-12-09T12:11:00+00:00">09 Dec 2019, 12:11</time> by <a rel="author">Viktor Kniš</a></address>
      <p>
        <b>Okolnosti smrti zatiaľ známe nie sú.</b>
      </p>
      <p>Počas nedele obletela svet správa o smrti jedného z najväčších mladých talentov v rape na planéte. <b>21-ročný Juice WRLD nás opustil</b> krátko po tom, čo pristál na letisku v Chicagu, kde dostal záchvat.</p>
      <p>Keď ho následne záchranári previezli do nemocnice, lekári už konštatovali smrť. Podľa dostupných informácií z <a href="https://www.tmz.com/2019/12/08/juice-wrld-dead-dies-seizure-chicago-midway-airport-hospital/">TMZ</a> vieme len to, že mu z úst tiekla krv, ďalšie okolnosti tragickej udalosti nie sú známe. </p>
      <related>
        <a href="https://refresher.sk/78220-TOP-10-Najlepsie-skladby-rapera-Juice-WRLDa-ktory-nas-opustil-vo-veku-21-rokov"/>
      </related>
      <p>Známa osobnosť amerického rapu <b>DJ Akademiks</b>, ktorý často zdieľa novinky v súvislosti s dianím na scéne, sa dostal aj k videu jedného z dobrých kamarátov Juice WRLDa. Zároveň ho pridal na svoje sociálne siete a my tak máme možnosť vidieť, ako vyzeralo niekoľko posledných momentov pred nešťastnou udalosťou. </p>
      <p>Video zaznamenáva, ako 21-ročný raper trávi čas so svojimi najbližšími v súkromnom lietadle a v prvom rade vyvracia fámy  a početné komentáre o tom, že mal dostať záchvat po náročnej párty. Čo smrť hviezdneho hudobníka spôsobilo, by sme sa mali dozvedieť na základe pitvy už čoskoro. </p>
      <figure>
        <iframe data-src="https://twitter.com/Akademiks/status/1203821467516858368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/55665-Drake-Pusha-T-ci-Kanye-West-Ktory-interpret-nam-priniesol-najlepsi-rapovy-album-v-prvej-polovici-roku-2018"/>
        <a href="https://refresher.sk/61453-Nicki-Minaj-bude-na-europskom-turne-sprevadzat-vychadzajuca-hviezda-Juice-WRLD"/>
        <a href="https://refresher.sk/78220-TOP-10-Najlepsie-skladby-rapera-Juice-WRLDa-ktory-nas-opustil-vo-veku-21-rokov"/>
        <a href="https://refresher.sk/78216-Popularny-raper-Juice-WRLD-dnes-za-nejasnych-okolnosti-zomrel-po-zachvate-na-letisku-Mal-len-21-rokov"/>
        <a href="https://refresher.sk/78169-Rihanna-zarobila-v-roku-2019-desiatky-milionov-bez-jedinej-skladby-Kolko-zarobili-najbohatsi-hudobnici-za-poslednych-12-mesiacov"/>
        <a href="https://refresher.sk/77961-Lil-Nas-X-DaBaby-ale-taktiez-atraktivna-rb-spevacka-HER-Ktori-interpreti-vyleteli-v-roku-2019-ku-hviezdam"/>
        <a href="https://refresher.sk/78129-6ix9ine-s-policiou-spolupracoval-este-pred-zatknutim-ako-dieta-sa-zivil-dilovanim-drog-Policia-zverejnila-informacie-z-obzaloby"/>
        <a href="https://refresher.sk/78122-Billie-Eilish-udajne-dostane-minimalne-25-milionov-dolarov-za-dokument-o-svojej-kariere-Kto-ho-zaplati"/>
      </related>
    </article>
  </body>
</html>