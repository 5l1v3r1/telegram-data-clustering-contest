<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191209-a-gatlasairol-vallott-stohl-luca-tv.html"/>
    <meta property="og:site_name" content="Origo"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="Stohl Luca az apja miatt tele van gátlásokkal"/>
    <meta property="og:description" content="Nagyon meg akar felelni."/>
  </head>
  <body>
    <article>
      <h1>Stohl Luca az apja miatt tele van gátlásokkal</h1>
      <address><time datetime="2019-12-09T12:00:00+00:00">09 Dec 2019, 12:00</time> by <a rel="author">Origo</a></address>
      <p>
        <b>Stohl Luca elárulta, hogy neki sem tökéletes az élete, tele van gátlásokkal.</b>
      </p>
      <p>Stohl András lánya, Stohl Luca 27 éves, színházban játszik, műsorvezetőként is ismerhetik a nézők a képernyőről. Egy műsorban elárulta, hogy legnagyobb teher számára a vezetékneve.</p>
      <p>"A Stohl vezetéknévre mindenki felkapja a fejét, mindenki csatol hozzá egy 52 éves, zseniális színészt. Akárhová megyek, őt mindenki szereti, mindenki dicséri a munkahelyén, a munkakapcsolatokban, mindenki mindig csupa jót mond. Egyrészt szeretnék ennek megfelelni, hogy neki is azt mondják, dolgoztunk Lucával, tök jó fej, valamint tisztelettudó. Szeretnék mindenkinek megfelelni" - idézte Stohl Lucát a <a href="https://www.blikk.hu/sztarvilag/sztarsztorik/terhet-jelent-a-vezetekneve-gatlasairol-vallott-stohl-luca/m1090q9?utm_source=hirkereso&amp;utm_medium=hirkereso&amp;utm_campaign=hirkereso">Blikk</a>.</p>
      <figure>
        <img src="https://cdn.nwmgroups.hu/s/img/i/1712/20171214stohl-luca-interju-tv2-201712083.jpg?w=644&amp;h=429"/>
        <figcaption>
          <cite>Fotó: Csudai Sándor - Origo</cite>
        </figcaption>
      </figure>
      <p>Azt is elmondta, hogy küzdenie kell azzal is, hogy táncosként került be a televíziós életbe, nem képzett műsorvezetőként. Azonban táncosként sem elégedett magával, fellépés után egyből a hibás lépéseket, az apró, talán fel sem tűnő, ám elrontott mozdulatait elemzi, nem pedig azzal foglalkozik, hogy a közönség tapsa neki szól.</p>
      <related>
        <h4>TOVÁBBI CIKKEK</h4>
        <a href="https://www.origo.hu/teve/20191209-meghalt-rene-auberjonois-szinesz.html"/>
        <a href="https://www.origo.hu/teve/20191208-luxus-vivien-elvarom-hogy-a-parom-gazdagabb-legyen-tv.html"/>
        <a href="https://www.origo.hu/teve/20191207-meghalt-a-jobaratok-egy-fontos-szereploje-tv.html"/>
      </related>
    </article>
  </body>
</html>