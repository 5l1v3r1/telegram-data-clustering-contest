<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/irakleio-aposolinothike-to-koritsaki-pou-eixe-stravokatapiei-tin-trofi-tou/2932639/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T12:25:58+00:00"/>
    <meta property="og:title" content="Ηράκλειο: Aποσωληνώθηκε το κοριτσάκι που είχε στραβοκαταπιεί την τροφή του!"/>
    <meta property="og:description" content="Καλά είναι τα νέα για το 17 μηνών κοριτσάκι από το Ηράκλειο που πριν από λίγες ημέρες στραβοκατάπιε ενώ έτρωγε το φαγητό του."/>
  </head>
  <body>
    <article>
      <h1>Ηράκλειο: Aποσωληνώθηκε το κοριτσάκι που είχε στραβοκαταπιεί την τροφή του!</h1>
      <h2>Καλά είναι τα νέα για το 17 μηνών κοριτσάκι από το Ηράκλειο που πριν από λίγες ημέρες στραβοκατάπιε ενώ έτρωγε το φαγητό του.</h2>
      <address><time datetime="2019-12-09T12:25:58+00:00">09 Dec 2019, 12:25</time> by <a rel="author">Newsit Newsroom</a></address>
      <p>Όπως δήλωσε στο cretapost o ο αναπληρωτής διοικητής του ΠΑΓΝΗ στο <b>Ηράκλειο</b>, Γιάννης Φανουργιάκης, το παιδί αποσωληνώθηκε την Κυριακή (8.12.2019), ωστόσο εξακολουθεί να βρίσκεται υπό στενή ιατρική παρακολούθηση.</p>
      <p>Αν και η κατάσταση της υγείας του είναι συνεχώς βελτιούμενη το παιδί εξακολουθεί να βρίσκεται στη ΜΕΘ Παίδων του νοσοκομείου, ωστόσο απ’ ότι φαίνεται, τα δύσκολα πέρασαν για το ίδιο και την οικογένειά του, που όλες αυτές τις κρίσιμες ώρες δεν έφυγε στιγμή από το πλευρό του.</p>
      <h3>Ηράκλειο: Πώς συνέβη το ατύχημα</h3>
      <p>Δεν είναι ακόμα γνωστό σύμφωνα με το cretapost, πότε το κοριτσάκι θα μεταφερθεί στην Παιδιατρική Κλινική, ωστόσο το γεγονός ότι έχει ξεπεράσει τον κίνδυνο μόνο χαμόγελα και αισιοδοξία δίνει στους οικείους του.</p>
      <p>Υπενθυμίζεται ότι το απόγευμα της Πέμπτης (5.12.2019) το 17μηνών κοριτσάκι βρισκόταν στο σπίτι του με την οικογένειά του.</p>
      <p>Την ώρα που έτρωγε φαγητό στραβοκατάπιε με αποτέλεσμα να κάνει εισρόφηση. Αμέσως οι γονείς του το μετέφεραν στο Βενιζέλειο νοσοκομείου το οποίο και εφημέρευε.</p>
      <p>Οι γιατροί, εξαιτίας της σοβαρότητας της κατάστασης του παιδιού, έκριναν την άμεση μεταφορά του στο ΠΑΓΝΗ όπου και εισήχθη στην ΜΕΘ Παίδων.</p>
      <p>Από την πρώτη στιγμή ξεκίνησαν μία σειρά από εξετάσεις τόσο από χειρούργους, πνευμονολόγους όσο και από ΩΡΛ.</p>
      <h3>Στη ΜΕΘ Παίδων παραμένει ο 15χρονος από τον Άγιο Νικόλαο</h3>
      <p>Εν τω μεταξύ κρίσιμη παραμένει η κατάσταση της υγείας του 15χρονου από τον Άγιο Νικόλαο ο οποίος στις 15 Νοεμβρίου υπέστη εγκεφαλική αιμορραγία και εξακολουθεί να νοσηλεύεται διασωληνωμένος και σε καταστολή στη ΜΕΘ Παίδων του ΠΑΓΝΗ.</p>
      <p>πηγή: <a href="https://www.cretapost.gr/529782/aposolinothike-to-koritsaki-pou-iche-stravokatapii-tin-trofi-tou/">cretapost.gr</a></p>
    </article>
  </body>
</html>