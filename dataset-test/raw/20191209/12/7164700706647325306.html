<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/social/news_551079/"/>
    <meta property="og:site_name" content="INNnews"/>
    <meta property="article:published_time" content="2019-12-09T12:35:19+00:00"/>
    <meta property="og:title" content="อุตุฯประกาศฉ.14ไทยตอนบนหนาวต่อเนื่อง"/>
    <meta property="og:description" content="ประเทศไทยตอนบนจะมีอากาศหนาวเย็นอย่างต่อเนื่องกับมีลมแรง…"/>
  </head>
  <body>
    <article>
      <h1>อุตุฯประกาศฉ.14ไทยตอนบนหนาวต่อเนื่อง</h1>
      <h2>อุตุฯ ประกาศ ฉ.14 ไทยตอนบนยังหนาวต่อเนื่อง กทม.อุณหภูมิต่ำสุด 13-21 องศา</h2>
      <address>
        <time datetime="2019-12-09T12:35:19+00:00">09 Dec 2019, 12:35</time>
      </address>
      <p>ประเทศไทยตอนบนจะมีอากาศหนาวเย็นอย่างต่อเนื่องกับมีลมแรง บริเวณพื้นราบภาคเหนือและภาคตะวันออกเฉียงเหนือมีอากาศหนาวถึงหนาวจัด อุณหภูมิต่ำสุด 5-14 องศาเซลเซียส ส่วนยอดดอยและยอดภูมีอากาศหนาวจัดและมีน้ำค้างแข็งบางพื้นที่ อุณหภูมิต่ำสุด 1-8 องศาเซลเซียส สำหรับภาคกลาง ภาคตะวันออก รวมทั้งกรุงเทพมหานครและปริมณฑลมีอากาศเย็นถึงหนาว อุณหภูมิต่ำสุด 13-21 องศาเซลเซียส ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงระมัดระวังอัคคีภัยไว้ด้วยเนื่องจากอากาศแห้งและมีลมแรง</p>
      <p>สำหรับคลื่นลมบริเวณอ่าวไทยตอนล่างมีกำลังแรง โดยบริเวณทะเลอันดามันและอ่าวไทยตอนบนตั้งแต่จังหวัดชุมพรขึ้นมาทะเลมีคลื่นสูงประมาณ 2 เมตร อ่าวไทยตอนล่างตั้งแต่จังหวัดสุราษฎร์ธานีลงไปทะเลมีคลื่นสูง 2-3 เมตร ขอให้ประชาชนที่อาศัยอยู่บริเวณชายฝั่งภาคใต้ฝั่งตะวันออกระวังอันตรายจากคลื่นที่ซัดเข้าหาฝั่งไว้ด้วย ชาวเรือบริเวณอ่าวไทยและทะเลอันดามันเดินเรือด้วยความระมัดระวัง และเรือเล็กบริเวณอ่าวไทยตอนล่างควรงดออกจากฝั่งตลอดช่วง</p>
      <p>ทั้งนี้ เนื่องจากบริเวณความกดอากาศสูงหรือมวลอากาศเย็นกำลังแรงจากประเทศจีนยังคงปกคลุมประเทศไทย สำหรับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรง จึงขอให้ประชาชนติดตามประกาศจากกรมอุตุนิยมวิทยาอย่างใกล้ชิด</p>
      <p> </p>
    </article>
  </body>
</html>