<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/shahtar-atalanta-prognoz-i-stavka-yuriya-shevchenka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T12:11:00+00:00"/>
    <meta property="og:title" content="«Шахтар» – «Аталанта». Прогноз і ставка Юрія Шевченка"/>
    <meta property="og:description" content="Прогнозом на матч Ліги чемпіонів «Шахтар» – «Аталанта» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада»."/>
  </head>
  <body>
    <article>
      <h1>«Шахтар» – «Аталанта». Прогноз і ставка Юрія Шевченка</h1>
      <address><time datetime="2019-12-09T12:11:00+00:00">09 Dec 2019, 12:11</time> by <a rel="author">Юрій Шевченко</a></address>
      <p>Прогнозом на матч Ліги чемпіонів «Шахтар» – «Аталанта» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».</p>
      <p>
        <b>19:55, 11 гру 2019</b>
      </p>
      <p>Як і очікувалося, боротьба в групі С затягнулася до останнього туру. «Манчестер Сіті» забезпечив собі перше місце, а інші три команди зберігають шанси на плей-оф. Для «Аталанти» це майже диво, враховуючи три поразки у трьох перших матчах.</p>
      <p>Варіанти такі: «Шахтар» йде далі у випадку перемоги, а нічия влаштує команду Луїша Каштру, якщо «Динамо» не переможе «Ман Сіті». «Аталанта» може стати другою, якщо виграє у Харкові, а «Динамо» знову ж таки не виграє у команди Гвардіоли. Ліга Європи у даному випадку навряд чи когось цікавить.</p>
      <related>
        <a href="https://bookmaker-ratings.com.ua/shahtar-atalanta-stavky-prognozy-i-koefitsiyenty-bukmekeriv-na-match-11-grudnya-2019-roku/"/>
      </related>
      <p>В «Аталанту» не вірили вже після першого туру, коли в Хорватії вони поступилася 0:4. Домашня поразка від «Шахтаря» та 1:5 в Манчестері, здавалося, поставили на бергамасках хрест. Але нічия з «Сіті» та впевнена перемога над «Динамо» продемонстрували, що «Аталанта» призвичаїлася до нового для себе турніру. А в Серії А після невдалого періоду (програші «Кальярі» та «Юве», нічия з «Сампдорією») команда Гасперіні також набрала хід – забила по три голи «Брешії» (3:0) та «Вероні» (3:2).</p>
      <p>За 20 матчів сезону «Аталанта» забила 42 голи – у середньому більше двох за гру. «Шахтар» в цій Лізі чемпіонів пропускає достатньо – 10 голів за п’ять матчів. Останній раз «Гірники» зіграли на нуль вдома у груповому турнірі ще в 2015 році, проти «Мальме» (4:0). Після цього було десять матчів на своєму полі та 19 пропущених голів.</p>
      <p>У захисту «Шахтаря» в черговий раз будуть проблеми, стримати «Аталанту» дуже важко, якщо вона біжить. А в Харкові команда Гасперіні має бігти як ніколи.</p>
      <related>
        <a href="https://bookmaker-ratings.com.ua/konkurs-chas-pershih-do-topovih-matchiv-grudnya/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/chelsi-lill-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/zal-tsburg-liverpul-prognoz-i-stavka-ivana-gromikova/"/>
        <a href="https://bookmaker-ratings.com.ua/tips/superekspres-na-yevrokubky-grayemo-koefitsiyent-10-00/"/>
      </related>
    </article>
  </body>
</html>