<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/120387-stamatovic-zs-odlaganje-poslanickih-izbora-u-srbiji-jedino-resenje-na-prolece-samo-lokalni?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-12-09T12:35:07+00:00"/>
    <meta property="og:title" content="Stamatović (ZS): Odlaganje poslaničkih izbora u Srbiji jedino rešenje, na proleće samo lokalni"/>
    <meta property="og:description" content="Predsednik Zdrave Srbije (ZS) Milan Stamatović je danas ocenio u saopštenju da je jedino prihvatljivo rešenje za stanje u Srbiji da se formira prelazna vlada i da se odlože parlamentarni izbori, te da na proleće budu samo lokalni izbori.&quot;Zdrava Srbija već dugo upozorava da je jedini kompromis prihvatljiv i za vlast i za opoziciju da se zajedničkim dogovorom pomeri datum parlamentarnih izbora i formira prelazna vlada koja će pripremiti sve uslove za njihovo normalno održavanje&quot;, piše u saopštenju ZS.Stamatović navodi da bi &quot;u znak dobre volje&quot; sve opozicione stranke učestvovale na redovnim lokalnim izborima, na proleće.Po njegovim rečima, parlamentrani izbori bi bili raspisani tek kada se ispune svi preduslovi za to.Stamatović je ocenio da je to &quot;rešenje u interesu gradjana Srbije&quot; što potvrdjuje i stav poslanika Jedinstvene Rusije Jevgenija Primakova koji je &quot;predložio vlasti u Srbiji da sa predstavnicima Saveza za Srbiju (SzS) i dela opozicije, formira prelaznu tehničku vladu&quot;."/>
  </head>
  <body>
    <article>
      <h1>Stamatović (ZS): Odlaganje poslaničkih izbora u Srbiji jedino rešenje, na proleće samo lokalni</h1>
      <address>
        <time datetime="2019-12-09T12:35:07+00:00">09 Dec 2019, 12:35</time>
      </address>
      <p><b>Predsednik Zdrave Srbije (ZS) Milan Stamatović je danas ocenio u saopštenju da je jedino prihvatljivo rešenje za stanje u Srbiji da se formira prelazna vlada i da se odlože parlamentarni izbori, te da na proleće budu samo lokalni izbori.</b><br/><br/>"Zdrava Srbija već dugo upozorava da je jedini kompromis prihvatljiv i za vlast i za opoziciju da se zajedničkim dogovorom pomeri datum parlamentarnih izbora i formira prelazna vlada koja će pripremiti sve uslove za njihovo normalno održavanje", piše u saopštenju ZS.<br/><br/>Stamatović navodi da bi "u znak dobre volje" sve opozicione stranke učestvovale na redovnim lokalnim izborima, na proleće.<br/><br/>Po njegovim rečima, parlamentrani izbori bi bili raspisani tek kada se ispune svi preduslovi za to.<br/><br/>Stamatović je ocenio da je to "rešenje u interesu gradjana Srbije" što potvrdjuje i stav poslanika Jedinstvene Rusije Jevgenija Primakova koji je "predložio vlasti u Srbiji da sa predstavnicima Saveza za Srbiju (SzS) i dela opozicije, formira prelaznu tehničku vladu".</p>
    </article>
  </body>
</html>