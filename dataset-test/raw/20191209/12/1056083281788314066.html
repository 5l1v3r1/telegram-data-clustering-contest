<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813541/%D8%AF%D8%B1%D8%AF%D8%B3%D8%B1-%D8%AC%D8%AF%DB%8C%D8%AF-%D8%B6%D8%B9%D9%81-%D8%A7%D9%85%D9%86%DB%8C%D8%AA%DB%8C-%D8%A7%D9%86%D8%AF%D8%B1%D9%88%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T12:28:54+00:00"/>
    <meta property="og:title" content="دردسر جدید ضعف امنیتی اندروید!"/>
    <meta property="og:description" content="کارشناسان امنیتی به تازگی از آسیب پذیری‌ جدیدی در سیستم عامل اندروید خبر داده‌اند که می‌تواند موجب از کار افتادن گوشی و کنترل از راه دور دوربین دستگاه شود."/>
  </head>
  <body>
    <article>
      <h1>دردسر جدید ضعف امنیتی اندروید!</h1>
      <address><time datetime="2019-12-09T12:28:54+00:00">09 Dec 2019, 12:28</time> by <a rel="author">متین کاکوئی</a></address>
      <p>کارشناسان امنیتی به تازگی از آسیب پذیری‌ جدیدی در سیستم عامل اندروید خبر داده‌اند که می‌تواند موجب از کار افتادن گوشی و کنترل از راه دور دوربین دستگاه شود.</p>
      <p>به گزارش ایسنا، از آنجایی که امنیت سایبری و حفاظت از حریم خصوصی کاربران در سال‌های اخیر از اهمیت خاص و بسزایی برخوردار شده است، بسیاری از کارشناسان و متخصصان فعال در حوزه امنیت سایبری با بررسی آسیب‌پذیری و حفره‌های امنیتی سعی دارند که جلوی نفوذ هکرها و مجرمان سایبری به دستگاه‌های الکترونیکی و هوشمند را بگیرند و به شرکت‌های توسعه دهنده سیستم عامل و اپلیکیشن های مختلف هشدار دهند که هرچه زودتر به روزرسانی‌های امنیتی منتشر و از حریم خصوصی کاربران خود محافظت کنند.    </p>
      <p>حالا بر اساس تازه‌ترین گزارشی که در وب سایت phonearena آمده است، کارشناسان و متخصصان امنیت سایبری به تازگی آسیب پذیری امنیتی جدیدی را در گوشی‌های هوشمند مبتنی بر سیستم عامل اندروید کشف و اعلام کرده‌اند که می‌تواند دوربین گوشی را از راه دور کنترل کند، پول آنها را از حساب‌های بانکی و کیف پول های مجازی آنها به سرقت ببرد و گوشی آنها را از کار بیاندازد.</p>
      <p>این کارشناسان با انتشار این گزارش از تمامی کاربران خواسته اند تا در حفاظت از حریم خصوصی و اطلاعات شخصی خود بیشتر از پیش دقت و توجه کنند و با رعایت نکات مربوط به ارتقای امنیت سایبری دستگاههای هوشمند خود، از نفوذ و دسترسی هکرها و مجرمان سایبری به داده های ذخیره شده  و حساس خود جلوگیری به عمل بیاورند. آنها همچنین از شرکت گوگل به عنوان توسعه دهنده سیستم عامل اندروید درخواست کرده‌اند تا مشکل امنیتی مذکور را هرچه سریعتر برطرف کند تا دردسری برای کاربران گوشی های اندرویدی ایجاد نشود. </p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090301085/%D8%A2%DB%8C%D8%A7-%D9%88%D8%A7%D8%AA%D8%B3-%D8%A7%D9%BE-%D9%88%D8%A7%D9%82%D8%B9%D8%A7-%D8%A7%D9%85%D9%86-%D8%A7%D8%B3%D8%AA"/>
        <a href="https://www.isna.ir/news/98072719669/%D8%A7%DB%8C%D9%86-%D8%A7%D9%BE%D9%84%DB%8C%DA%A9%DB%8C%D8%B4%D9%86-%D9%87%D8%A7%DB%8C-%D8%A7%D9%86%D8%AF%D8%B1%D9%88%DB%8C%D8%AF%DB%8C-%D8%B1%D8%A7-%D9%86%D8%B5%D8%A8-%D9%86%DA%A9%D9%86%DB%8C%D8%AF"/>
      </related>
    </article>
  </body>
</html>