<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/OF/id/2118680"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T12:27:00+00:00"/>
    <meta property="og:title" content="ЕС ще може да започне преговори за членство на Албания и Северна Македония през пролетта на 2020 г., смята ЕК"/>
    <meta property="og:description" content="Брюксел, 9 декември /БТА/ Европейският съюз може да започне преговори за членство на Албания и Северна Македония през пролетта на 2020 г., заяви днес еврокомисарят по разширяването Оливер Вархели, след като пристигна на заседание на Съвета на ЕС на равнище външни министри, предаде ТАСС. &quot;Днес имахме работна закуска с външните министри на Албания и Северна Македония. Дискусията беше много позитивна и аз съм сигурен, че ще можем да поправим допуснатата грешка и да започнем преговорите през пролетта&quot;, каза еврокомисарят. На 15 октомври външните министри от ЕС не успяха да постигнат съгласие за започване на преговори с двете страни заради възраженията на Франция, Нидерландия и Дания. По-късно въпросът бе поставен на среща на върха на ЕС на 17 октомври, но и там не бе постигнат консенсус. Преговорите с Албания и Северна Македония ще бъдат включени и в дневния ред на Съвета на ЕС през април."/>
  </head>
  <body>
    <article>
      <h1>ЕС ще може да започне преговори за членство на Албания и Северна Македония през пролетта на 2020 г., смята ЕК</h1>
      <address>
        <time datetime="2019-12-09T12:27:00+00:00">09 Dec 2019, 12:27</time>
      </address>
      <p>Брюксел, 9 декември /БТА/</p>
      <p>Европейският съюз може да започне преговори за членство на Албания и Северна Македония през пролетта на 2020 г., заяви днес еврокомисарят по разширяването Оливер Вархели, след като пристигна на заседание на Съвета на ЕС на равнище външни министри, предаде ТАСС.</p>
      <p>"Днес имахме работна закуска с външните министри на Албания и Северна Македония. Дискусията беше много позитивна и аз съм сигурен, че ще можем да поправим допуснатата грешка и да започнем преговорите през пролетта", каза еврокомисарят.</p>
      <p>На 15 октомври външните министри от ЕС не успяха да постигнат съгласие за започване на преговори с двете страни заради възраженията на Франция, Нидерландия и Дания. По-късно въпросът бе поставен на среща на върха на ЕС на 17 октомври, но и там не бе постигнат консенсус. Преговорите с Албания и Северна Македония ще бъдат включени и в дневния ред на Съвета на ЕС през април.</p>
      <p>
        <i>Източник: Брюксел</i>
      </p>
    </article>
  </body>
</html>