<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/222313/slovensky-utocnik-musel-ist-pod-skalpel-cinskemu-klubu-bude-v-khl-chybat-niekolko-tyzdnov"/>
    <meta property="og:site_name" content="Športky.sk"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="Slovenský útočník musel ísť pod skalpel: Čínskemu klubu bude v KHL chýbať niekoľko týždňov"/>
    <meta property="og:description" content="BRATISLAVA - Slovenský hokejový útočník David Bondra bude najbližších štyri až šesť týždňov chýbať v zostave klubu Kontinentálnej hokejovej ligy (KHL) Červená hviezda Kchun-lun. V minulotýždňovom ..."/>
  </head>
  <body>
    <article>
      <h1>Slovenský útočník musel ísť pod skalpel: Čínskemu klubu bude v KHL chýbať niekoľko týždňov</h1>
      <address>
        <time datetime="2019-12-09T12:00:00+00:00">09 Dec 2019, 12:00</time>
      </address>
      <p>BRATISLAVA - Slovenský hokejový útočník David Bondra bude najbližších štyri až šesť týždňov chýbať v zostave klubu Kontinentálnej hokejovej ligy (KHL) Červená hviezda Kchun-lun. V minulotýždňovom sobotňajšom zápase na ľade Vladivostoku, ktorý čínsky tím prehral 4:5 po samostatných nájazdoch, utrpel 27-ročný účastník ostatných dvoch svetových šampionátov zlomeninu v oblasti ruky. Po stretnutí nepokračoval s výpravou do Chabarovska, ale odcestoval do Washingtonu, kde sa okamžite podrobil operácii.</p>
      <p>V ruských médiach sa spočiatku objavili správy o tom, že by Bondra mohol vynechať zvyšok sezóny, ale napokon sa to nepotvrdilo. Rodák z Popradu zamieril do nadnárodnej súťaže v lete po tom, čo tri sezóny strávil v rodnom meste. V drese Kchun-lunu odohral doteraz osemnásť stretnutí, v ktorých strelil jeden gól a pridal dve asistencie. Čínsky účastník KHL bojuje vo Východnej konferencii o účasť v play-off, momentálne mu patrí deviata priečka s rovnakým bodovým ziskom ako siedmy Novosibirsk a ôsmy Magnitogorsk.</p>
      <footer><b>Zdroj:</b> SITA<br/><b>Foto:</b> Twitter - Kunlun Red Star</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/221877/dramaticke-bitky-v-khl-suvereni-z-petrohradu-sa-zapotili-moskovske-derby-pre-cska"/>
        <a href="https://sportky.zoznam.sk/c/221851/slovak-ktory-dokazal-v-khl-zazraky-z-branky-vytlacil-aj-hviezdneho-bryzgalova"/>
        <a href="https://sportky.zoznam.sk/c/221693/ked-vas-ludia-zboznuju-vsetko-ide-lahsie-slovensko-bude-mat-zastupenie-v-zapase-hviezd"/>
        <a href="https://sportky.zoznam.sk/c/221627/minsk-neuspel-v-kazachstane-soci-padlo-na-lade-niznekamsku"/>
      </related>
    </article>
  </body>
</html>