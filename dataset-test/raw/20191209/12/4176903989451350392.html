<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/j-joksimovic-sutra-na-medjuvladinoj-konferenciji-u-briselu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T12:11:00+00:00"/>
    <meta property="og:title" content="J. Joksimović sutra na Međuvladinoj konferenciji u Briselu"/>
    <meta property="og:description" content="BRISEL - Ministar za evropske integracije Jadranka Joksimović predvodiće delegaciju Srbije na Jedanaestoj međuvladinoj konferenciji u Briselu, na kojoj će"/>
  </head>
  <body>
    <article>
      <h1>J. Joksimović sutra na Međuvladinoj konferenciji u Briselu</h1>
      <address><time datetime="2019-12-09T12:11:00+00:00">09 Dec 2019, 12:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BRISEL – Ministar za evropske integracije Jadranka Joksimović predvodiće delegaciju Srbije na Jedanaestoj međuvladinoj konferenciji u Briselu, na kojoj će sutra u 19:30 sati biti otvoreno poglavlje 4 – sloboda kretanja kapitala.</p>
      <p>Posle Međuvladine konferencije biće održana konferencija za novinare na kojoj će, pored ministra Jadranke Joksimović, govoriti komesar EU za proširenje i susedsku politiku Oliver Varheji i ministar za evropske poslove Finske Tuti Tupurainen.</p>
      <p>Joksimović će sutra u 11 sati imati prvi zvaničan susret sa novim komesarom EU za proširenje i susedsku politiku Oliverom Varheijem.</p>
      <p>Srbija je u dosadašnjem procesu pristupanja otvorila sedamnaest poglavlja, od kojih su dva privremeno zatvorena.</p>
      <p>(Tanjug)</p>
    </article>
  </body>
</html>