<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/florbols/izlases/09122019-latvijas_florbola_savieniba_sak_sadarbibu"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T12:19:00+00:00"/>
    <meta property="og:title" content="Višņevska: &quot;Prieks, ka jaunās meitenes progresē&quot;"/>
    <meta property="og:description" content="Latvijas Florbola savienība (LFS) sākusi sadarbību ar apdrošināšanas akciju sabiedrību &quot;Balta&quot;, kuras ietvaros turpmāk Latvijas čempionāta komandu rezultatīvākie spēlētāji laukumā dosies īpašos kreklos."/>
  </head>
  <body>
    <article>
      <h1>Višņevska: "Prieks, ka jaunās meitenes progresē"</h1>
      <address>
        <time datetime="2019-12-09T12:19:00+00:00">09 Dec 2019, 12:19</time>
      </address>
      <p>Latvijas Florbola savienība (LFS) sākusi sadarbību ar apdrošināšanas akciju sabiedrību "Balta", kuras ietvaros turpmāk Latvijas čempionāta komandu rezultatīvākie spēlētāji laukumā dosies īpašos kreklos.</p>
      <p>Turpmāk katras "Elvi" florbola līgas komandas rezultatīvākais spēlētājs laukumā dosies īpašā formas kreklā ar "Balta Top Scorer" simboliku. Sezonas gaitā, mainoties rezultatīvākajiem spēlētājiem, attiecīgi mainīsies arī kreklu valkātāji. LFS prezidents Ilvis Pētersons paudis gandarījumu, ka izdevies panākt abām pusēm interesantu vienošanos, kas rezultēsies vietējam sportam unikāla projekta formātā.</p>
      <p>"Nepārtraukti meklējam svaigas idejas, kas florbola spēli padarītu interesantāku, skatāmāku un atšķirīgāku no citu sporta veidu ierastajiem šabloniem. Šāda sponsorēšanas pozīcija būs kaut kas pilnīgi jauns Latvijas komandu sporta veidos. Ļoti priecājamies, ka mūsu jaunais atbalstītājs saskatīja potenciālu šāda tipa piedāvājumā, un ceram uz ilgu un ražīgu sadarbību," saka Pētersons.</p>
      <p>"Novērtējam, ka, lai gan florbols Latvijā ir salīdzinoši jauns sporta veids, tā popularitāte strauji aug, turpinot iekarot arvien pamanāmāku pozīciju uz Latvijas sporta kartes. Ceram, ka mūsu atbalsts dos artavu šīs sporta spēles attīstībai un skatītāju uzmanības piesaistīšanai," sadarbību komentēja "Bala" komunikācijas vadītāja Līna Lisnere.</p>
    </article>
  </body>
</html>