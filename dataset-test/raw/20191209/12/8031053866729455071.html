<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%b3-%ce%bc%ce%b1%cf%81%ce%b3%ce%b1%cf%81%ce%af%cf%84%ce%b7%cf%82-%ce%bf-%ce%ba%ce%b1%cf%84%ce%b5%cf%85%ce%bd%ce%b1%cf%83%ce%bc%cf%8c%cf%82-%ce%ba%ce%b1%ce%b9-%ce%b7-%cf%85%cf%80%ce%bf%cf%87%cf%89.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T12:31:22+00:00"/>
    <meta property="og:title" content="Γ.Μαργαρίτης: Ο κατευνασμός και η υποχωρητικότητα οδηγεί σε πολεμική σύγκρουση"/>
    <meta property="og:description" content="Ο καθηγητής Σύγχρονης Ιστορίας στο ΑΠΘ Γιώργος Μαργαρίτης , μιλώντας στον 98.4 επεσήμανε ότι Ελλάδα και Κύπρος , μέσα από τον ανταγωνισμό των μεγάλων παικτών ισχύος στην Ανατολική Μεσόγειο για τους ενεργειακούς δρόμους και την γεωπολιτική αναδιάταξη, κινδυνεύουν να μετατραπούν σε χώρο διαμοιρασμού των πλεονεκτημάτων της περιοχής, την ώρα που η Τουρκία πλασάρεται ανοιχτά πλέον ως η περιφερειακή δύναμη που μπορεί να επιβάλει με την ισχύ την σταθερότητα αλλά και τα συμφέροντα τους στην ευρύτερη περιοχή, με οφέλη και για την ίδια. Μετά την συμφωνία με την Τρίπολη της Λιβύης, όπου ουσιαστικά μας ανακοινώνουν ότι ακόμη και η Κρήτη έχει χωρικά ύδατα άρα κυριαρχία και κυριαρχικά δικαιώματα μέχρι τα 6 ναυτικά μίλια, θα περίμενε κανείς το ελληνικό πολιτικό σύστημα να πει «ως εδώ και μη παρέκει» και να δράσει ως απρόβλεπτος παίκτης στην περιοχή προς διασφάλιση της ύπαρξης του ως κράτος και έθνος που ασκεί κυριαρχία . Αντί αυτού η τάση είναι ένα φοβικό σύνδρομο καλλιέργειας κατευνασμού, που τελικά για όσους δεν το αντιλαμβάνονται…"/>
  </head>
  <body>
    <article>
      <h1>Γ.Μαργαρίτης: Ο κατευνασμός και η υποχωρητικότητα οδηγεί σε πολεμική σύγκρουση</h1>
      <address>
        <time datetime="2019-12-09T12:31:22+00:00">09 Dec 2019, 12:31</time>
      </address>
      <p>Ο καθηγητής Σύγχρονης Ιστορίας στο ΑΠΘ Γιώργος Μαργαρίτης , μιλώντας στον 98.4 επεσήμανε ότι Ελλάδα και Κύπρος , μέσα από τον ανταγωνισμό των μεγάλων παικτών ισχύος στην Ανατολική Μεσόγειο για τους ενεργειακούς δρόμους και την γεωπολιτική αναδιάταξη, κινδυνεύουν να μετατραπούν σε χώρο διαμοιρασμού των πλεονεκτημάτων της περιοχής, την ώρα που η Τουρκία πλασάρεται ανοιχτά πλέον ως η περιφερειακή δύναμη που μπορεί να επιβάλει με την ισχύ την σταθερότητα αλλά και τα συμφέροντα τους στην ευρύτερη περιοχή, με οφέλη και για την ίδια. Μετά την συμφωνία με την Τρίπολη της Λιβύης, όπου ουσιαστικά μας ανακοινώνουν ότι ακόμη και η Κρήτη έχει χωρικά ύδατα άρα κυριαρχία και κυριαρχικά δικαιώματα μέχρι τα 6 ναυτικά μίλια, θα περίμενε κανείς το ελληνικό πολιτικό σύστημα να πει «ως εδώ και μη παρέκει» και να δράσει ως απρόβλεπτος παίκτης στην περιοχή προς διασφάλιση της ύπαρξης του ως κράτος και έθνος που ασκεί κυριαρχία . Αντί αυτού η τάση είναι ένα φοβικό σύνδρομο καλλιέργειας κατευνασμού, που τελικά για όσους δεν το αντιλαμβάνονται οδηγεί μαθηματικά σε πολεμική σύγκρουση ενδεχομένως με οδυνηρές συνέπειες.</p>
      <p>Ο Γιώργος Μαργαρίτης αναρωτήθηκε αν η οικονομική και πολιτική ελίτ της χώρας έχει αντίληψη ότι οδεύουμε στα 200 χρόνια από την Ελληνική Επανάσταση, όπου στο τέλος όσοι επιχειρούν με όρους ισχύος να ξαναγράψουν γεωπολιτικά την ιστορία, επιχειρήσουν να μας πουν ότι ακόμη και η επανάσταση του 1821 για το ελληνικό έθνος, ήταν μια λάθος διαδρομή , επαναφέροντας αντεστραμμένη την αφήγηση για το λεγόμενο Ανατολικό Ζήτημα.</p>
      <figure>
        <iframe src="https://www.youtube.com/embed/7dpFSU6my44" width="900" height="506" data-service="Youtube" scrolling="no"/>
      </figure>
    </article>
  </body>
</html>