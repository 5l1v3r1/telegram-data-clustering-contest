<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dt.se/artikel/brottsofferjouren-holl-utbildning-i-mora"/>
    <meta property="og:site_name" content="dt.se"/>
    <meta property="article:published_time" content="2019-12-09T12:38:09+00:00"/>
    <meta property="og:title" content="Brottsofferjouren höll utbildning i Mora"/>
    <meta property="og:description" content="Måndagen den 2 december, samlades ett antal frivilliga som arbetar som volontärer i Brottsofferjouren Norra Dalarna, med dess ordförande Ulf S Wallin som kursledare till en internutbildning."/>
  </head>
  <body>
    <article>
      <h1>Brottsofferjouren höll utbildning i Mora</h1>
      <h2>Måndagen den 2 december, samlades ett antal frivilliga som arbetar som volontärer i Brottsofferjouren Norra Dalarna, med dess ordförande Ulf S Wallin som kursledare till en internutbildning.</h2>
      <address>
        <time datetime="2019-12-09T12:38:09+00:00">09 Dec 2019, 12:38</time>
      </address>
      <p>I Brottsofferjouren Norra Dalarna ingår våra bidragsgivande kommuner: Orsa, Vansbro, Malung-Sälen, Mora och Älvdalen.</p>
      <p>Föreningen ger stöd till personer som blivit utsatta för brott. Alla ärenden tas om hand av speciellt utbildad personal. Personer som kallats till Mora Tingsrätt har möjlighet att få stöd av jourens utbildade vittnesstöd.</p>
      <p>Lennart Hedberg, ordförande i Brottsofferjouren Leksand-Rättvik, informerade om förändringar i regionen under 2019. Regionen har indelats i tre mindre områden nämligen, Södra, Mellersta och Norra (där Norra Dalarna och Leksand-Rättvik ingår.)</p>
      <p>Efter ”budgetberedning” diskuterades hur vi ska nå ut till de personer som vill engagera sig i vårt arbete. Vilka kurser, utbildningar och konferenser som kan tänkas komma under året.</p>
      <p>Vad vi redan vet, har jourerna i Norra Dalarna och Leksand-Rättvik bjudits in till Mora gymnasium under någon av veckorna 3-5 2020.</p>
      <p>Brottsofferjouren Norra Dalarna, kommer tillsammans med Leksand-Rättvik att anordna utbildning som ger behörighet att arbeta som stödperson eller vittnesstöd.</p>
    </article>
  </body>
</html>