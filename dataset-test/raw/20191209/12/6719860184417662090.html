<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.oneindia.com/news/business/lic-policy-holders-beware-lic-alert-policy-holders-for-spurious-calls-message-on-aadhaar-linking-536772.html"/>
    <meta property="og:site_name" content="Oneindia"/>
    <meta property="article:published_time" content="2019-12-09T12:25:35+00:00"/>
    <meta property="og:title" content="LIC बीमाधारक ध्यान दें, इस फोन कॉल से हो जाएं अलर्ट, डूब सकता है पॉलिसी का पूरा पैसा"/>
    <meta property="og:description" content="LIC Policy Holders Beware: LIC alert Policy Holders for spurious calls, messages on Aadhaar linking. एलआईसी ने बीमा धारकों को फर्जी फोन कॉल को लेकर अलर्ट किया है। एलआईसी ने बीमाधारकों को आधार नंबर लिंक करने को लेकर आने वाले फोन कॉल और मैसेज को लेकर सावधान किया है।"/>
  </head>
  <body>
    <article>
      <h1>LIC बीमाधारक ध्यान दें, इस फोन कॉल से हो जाएं अलर्ट, डूब सकता है पॉलिसी का पूरा पैसा</h1>
      <address><time datetime="2019-12-09T12:25:35+00:00">09 Dec 2019, 12:25</time> by <a rel="author">Bavita Jha</a></address>
      <p>नई दिल्ली। अगर आपने भी जीवन बीमा निगम(LIC) की पॉलिसी ले रखी है तो ये खबर आपके लिए खास है। एलआईसी ने पॉलिसीधारकों को अलर्ट किया है। एलआईसी ने बीमा धारकों को फर्जी फोन कॉल को लेकर अलर्ट किया है। एलआईसी ने बीमाधारकों को आधार नंबर लिंक करने को लेकर आने वाले फोन कॉल और मैसेज को लेकर सावधान किया है। बीमा कंपनी ने कहा है कि जीवन बीमा में धोखाधड़ी के मामले भी दिनों दिन बढ़ रहे हैं। कंपनी ने अपने बीमाधारकों को इन फ्रॉड से बचने की सलाह दी है।</p>
      <figure>
        <img src="https://hindi.oneindia.com/img/2019/06/x1-1560422623.jpg.pagespeed.ic.GS8MDgkcr1.jpg"/>
      </figure>
      <h3>इन फोन कॉल से रहे अलर्ट</h3>
      <p>LIC ने अपने बीमाधारकों को अलर्ट किया है। कंपनी ने बीमा धारकों को फर्जी फोन कॉल्स की पहचान करने और उनसे बचने की सलाह दी है। बीमाधारकों को कहा है कि बीमा पॉलिसी के लिए फोन करता है और वह खुद को एलआईसी का अधिकारी, एजेंट बताकर पॉलिसी के फायदे या उसके बारे में जानकारी मांगता है तो उससे अपने बीमा से संबंधित कोई जानकारी न दें। LIC ने कहा है कि वो कभी भी बीमा धारकों के साथ फोन कॉल्स के जरिए कोई बोनस जानकारी शेयर नहीं करता। इसके अलावा LIC कभी भी अपने बीमाधारकों से मौजूदा पॉलिसी को जारी नहीं रखने की बात नहीं कहता है। वहीं बीमा कंपनी ने कहा है कि लोगों को एलआईसी से आधार नंबर लिंक करने के नाम पर उनके बीमा से संबंधित जानकारी मांगी जाती है। ऐसे फोन कॉल पर भरोसा कर आप पॉलिसी का पूरा पैसा खो बैठेंगे।</p>
      <figure>
        <img src="https://hindi.oneindia.com/img/2019/11/ximages-1572925009.jpeg.pagespeed.ic.sDdVxrKy8k.jpg"/>
      </figure>
      <h3>LIC के नाम पर धोखाधड़ी</h3>
      <p>कंपनी ने कहा है कि एलआईसी पॉलिसी धारकों को फर्जी कॉल्स के जरिए धोखाधड़ी का शिकार बनाया जा रहा है। एलआईसी ने अपने पॉलिसी होल्डर्स को इससे सतर्क रहने की सलाह दी है। कंपनी ने धोखाधड़ी से बचने के लिए ऑफिशियल वेबसाइट पर एक नोट जारी किया है। समय-समय पर कंपनी सोशल मीडिया, एसएमएस और ईमेल के जरिए अपने बीमाधारकों को अलर्ट किया है। कंपनी ने कहा है कि ऐसी किसी भी फोन कॉल से सतर्क रहें, जो ग्राहकों को पॉलिसी की गलत जानकारी देकर ठगते हैं। कंपनी ने बीमाधारकों को ऐसे फोन कॉल्स से सावधान रहने की सलाह दी है जो बीमा की रकम तुरंत दिलाने के नाम पर लाखों की ठगी करते हैं।</p>
      <figure>
        <img src="https://hindi.oneindia.com/img/2019/11/xlic1-2-1572933458.jpg.pagespeed.ic.Ur0T2F2tby.jpg"/>
      </figure>
      <h3>आधार लिंकिंग के नाम पर ठगी</h3>
      <p>पिछले कुछ समय से एलआईसी पॉलिसी होल्डर्स को अपने पॉलिसी को आधार से लिंक कराने के नाम पर धोखाधड़ी करने वाले गिरोह ठगी का शिकार बनाते हैं। लोगों के पास ऐसे फोन कॉल्स और मैसेज आ रहे हैं और उनसे अपनी बीमा पॉलिसी को आधार नंबर से लिंक करने के लिए कहा जाता है। मैसेज में लिंक के जरिए लोगों को ठगी का शिकार बनाया जा रहा है। एलआईसी ने लोगों को ऐसे फोन कॉल्स से बचने की सलाह दी है। LIC ने साफ किया है कि वो कभी भी अपने पॉलिसी होल्डर्स को किसी तरह के पॉलिसी के फायदे और नुकसान बताने के लिए फोन नहीं करता है। बीमा कंपनी ने साफ किया है कि LIC कभी भी पॉलिसी होल्डर्स के साथ फोन कॉल पर कोई जानकारी शेयर नहीं करता है।</p>
    </article>
  </body>
</html>