<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/xiaomi-smart-outdoor-battery-security-camera-xiaobai-imilab-cmsxj11a-review/"/>
    <meta property="og:site_name" content="TGspot"/>
    <meta property="article:published_time" content="2019-12-09T12:46:04+00:00"/>
    <meta property="og:title" content="סקירה: מצלמת אבטחה חכמה של שאומי שיכולה לפעול בכל מקום - וללא חיבור לחשמל"/>
    <meta property="og:description" content="היא לא יקרה, היא די איכותית, והכי חשוב זאת מצלמת מעקב שאינה זקוקה לחיבורי חשמל כדי לעבוד - וגם משדרת באופן אלחוטי"/>
  </head>
  <body>
    <article>
      <h1>סקירה: מצלמת אבטחה חכמה של שאומי שיכולה לפעול בכל מקום - וללא חיבור לחשמל</h1>
      <address><time datetime="2019-12-09T12:46:04+00:00">09 Dec 2019, 12:46</time> by <a rel="author" href="https://www.tgspot.co.il/author/itaim/" target="_blank">איתי מקמל</a></address>
      <p>אהבנוסוללה מחזיקה זמן רב (כ-4 חודשים)חסינה למיםקטנה וקומפקטיתפחות אהבנוחיבור איטיאינה מתממשקת לבית החכם8מחיר מומלץ<a href="https://www.banggood.com/Battery-Version-XIAOMI-Mijia-CMSXJ11A-1080P-Smart-Wireless-APP-Control-IP-Camera-Waterproof-Outdoor-Camera-AI-Moving-Detection-Infrared-Nighte-Version-Baby-Monitors-p-1498519.html?p=CQ04101869358201507L">$63.99 (קופון BGTGSBV)</a></p>
      <p>מי שכבר התנסה עם מצלמות אבטחה יודע כי הן דורשות פריסה מקדימה של חשמל ורשת, דבר שלא תמיד בנמצא ובמקרים מסוימים גם לא אפשרי. <a href="https://www.tgspot.co.il/tag/xiaomi">שאומי (Xiaomi)</a>, כידוע, מציעה מגוון רחב למדי של מצלמות אבטחה שאת חלקן כבר <a href="https://www.tgspot.co.il/xiaomi-mijia-aqara-g2-with-gateway-function-1080p-wifi-smart-review/">סקרנו </a><a href="https://www.tgspot.co.il/xiaomi-aqara-smart-gateway-ip-camera-review/">בעבר</a>. עם זאת, Mi Smart Outdoor Battery Camera, או בשמה הפחות ידידותי IMIlab EC2 CMSXJ11A, שונה: היא מאפשרת צילום וידאו גם ללא צורך בחיבור פעיל לחשמל.</p>
      <p>איך היא עושה זאת? כמה זמן היא מצליחה להחזיק מעמד ומה המחיר, אם בכלל, שצריך לשלם כדי לקבל את התכונה הזו? והכי חשוב, האם בסופו של דבר היא שימושית?</p>
      <h3>לצלם בכל מקום</h3>
      <p>Smart Outdoor Battery Camera מיועדת לשימוש באותם מקומות בהם אין אפשרות להציב מצלמה רגילה., בין אם מדובר בבעיית חיבור חשמל או בשל הצורך בעמידות בתנאי מזג אוויר. למעשה אפשר להציב אותה כמעט בכל מקום, בהנחה שהיא במרחק סביר מהבקר האלחוטי שלה. </p>
      <p>היא מגיעה באריזה לא גדולה במיוחד הכוללת את המצלמה, אביזרי תליה ועיגון לקיר, הוראות שימוש וכן בקר לחיבור מרחוק, סוג של נתב ייעודי. הנתב הוא זה שבונה את החיבור בין המצלמה לרשת האלחוטית, וגם יוצר רשת מאובטחת ונפרדת לחיבור לאינטרנט. זה אומר שבמקום להסתמך על רשת האלחוטית המקומית שתתחבר ישירות למצלמה, אולי פעם כן ואולי פעם לא, ההתקן מתחבר מצד אחד לרשת שבבית בחיבור כבל רשת פיזי או WiFi, ומהצד השני למצלמה באופן אלחוטי. כך נוצר חיבור יציב ובטוח יותר ולמרחק רב יותר. לצורך הבדיקה מיקמנו את המצלמה במרפסת מחוץ לבית במרחק של כשלושה מטרים מהבקר.</p>
      <p>החשיבות של הבקר גדול עוד יותר, שכן הוא כולל גם חריץ הרחבה מסוג microSD. כך שאם ייגרם נזק כלשהו למצלמה או שמישהו יגנוב אותה, הסרטונים יישארו בהתקן וניתן יהיה לשחזר אותם בקלות. הבקר גם מציע</p>
      <figure>
        <img src="https://me2pic.com/images/2019/12/09/xiaomi-smart-outdoor-battery-security-camera-xiaobai-imilab-cmsxj11a-review2.jpg"/>
      </figure>
      <p>המצלמה האלחוטית תומכת בצילום וידאו ב-1080p בעדשה רחבה של 120 מעלות ומאפשרת צילום יום או לילה באמצעות 8 חיישני אינפרה-אדום. לסוללה שבתוכה קיבולת עבודה של 5,100 מילי-אמפר/שעה, והיא אמורה להספיק ל-3 עד 4 חודשים בהתאם לאופי השימוש. בבדיקות שלנו, לאחר שבוע לא אינטנסיבי הסוללה ירדה ב-5% בלבד. הטעינה מתבצעת בחיבור microUSB המוחבא מאחורי כיסוי סיליקון אטום.</p>
      <p><a href="https://www.tgspot.co.il/tag/%D7%9E%D7%A6%D7%9C%D7%9E%D7%AA-%D7%90%D7%91%D7%98%D7%97%D7%94/">כמצלמת אבטחה</a> שנועדה לשימוש בחוץ היא חסינה למים ואבק בתקן IP65, כלומר מתאימה לשימוש גם כשיורד גשם. היא מסוגלת לפעול בטמפרטורות קיצוניות של 20- עד 50 מעלות צלזיוס, אולם ההמלצה כי לא תשהה באור שמש ישיר למשך יום שלם. מלבד זאת, יש בה גם מיקרופון ורמקול לשיחה דו-כיוונית דרך האפליקציה, אולם מההתנסות שלנו האיכות לא הייתה מספיק טובה.</p>
      <p>
        <a href="https://www.tgspot.co.il/fibaro-smart-home-system-by-ez-place/">קרא עוד:  מערכת הבית החכם של Fibaro הגיעה לישראל</a>
      </p>
      <h3>סינית, אבל קלה לתפעול</h3>
      <p>הוראות ההפעלה המצורפות הנן בשפה הסינית, שכן במקרה הבדיקה לא בוצעה עם הגרסה הבינלאומית של Smart Outdoor Battery Camera. אבל זה לא אומר שאי אפשר להשתמש בה.</p>
      <p>כדי להתחיל לעבוד יש לחבר את הנתב החיצוני לחשמל ולהמתין לנורה צהובה מהבהבת. במקביל כדאי כבר להוריד את האפליקציה Mi Home המוכרת של שאומי לניהול מוצרי הבית החכם. הוספנו התקן חדש בלחיצה על '+', אבל כבר עם הפעלת האפליקציה קיבלנו התראה על זיהוי המצלמה. לאחר הגדרת הרשת האלחוטית המקומית, הנתב התחבר והנורית הפכה את צבעה לכחול באופן קבוע.</p>
      <p>אחר מכן כל מה שנדרש הוא ללחוץ על כפתור ההפעלה/כיבוי במצלמה למשך 5 שניות עד אשר נורית החיווי תהבהב בצבע כחול, ואז באפליקציה יש ללחוץ על כפתור הוספת המצלמה ולהמתין לחיבור. צעד זה לוקח נמשך כשתי דקות, ולאחר מכן אפשר להגדיר את שם או תיאור המצלמה וזה הכל. אפשר להוסיף מספר מצלמות לבקר בודד.</p>
      <p>כן יש לציין כי מכיוון שמדובר במצלמה בגרסה הסינית, אפליקציית Mi Home עובדת רק מול השרתים בסין (Mainland China), כך שבעת ההפעלה הראשונה יש לבחור את האזור הזה על מנת שאפשר יהיה להתחבר למצלמה. בשל כך החיבור למצלמה מעט איטי, במיוחד שמנסים להתחבר אליה מחוץ לבית או כשרוצים להוריד מקטעי וידאו לטלפון.</p>
      <figure>
        <img src="https://me2pic.com/images/2019/12/09/xiaomi-smart-outdoor-battery-security-camera-xiaobai-imilab-cmsxj11a-review3.jpg"/>
        <figcaption>המצלמה מימין והבקר משמאל</figcaption>
      </figure>
      <p>עיגון המצלמה לקיר מתבצע באמצעות דיסקית המתחברת בברגים או במדבקה דו-צדדית המצורפת לערכה. אנחנו העדפנו את האפשרות הראשונה שכן במקרה שלנו מדובר היה בקיר אבן לא ישר. המצלמה יושבת בהברגה אל מנשא, המאפשר לשנות את זווית הצילום עד 45 מעלות. כלומר קיבוע המצלמה חייב להיות לקיר ולא יכול להיות לתקרה.</p>
      <h3>מצלמת, אבל במקטעים</h3>
      <p>ממשק התפעול של EC2 Outdoor Battery Camera באפליקציה דומה לזה של המצלמות המוכרות של שאומי ו-Yi Camera. הוא מאפשר צפייה בתמונה בזמן אמת, לצלם ולהקליט וידאו או תמונות באופן ידני או ללחוץ על הרמקול כדי לשוחח עם הצד השני.</p>
      <figure>
        <img src="https://me2pic.com/images/2019/12/09/Screenshot_20191206-163958.jpg"/>
      </figure>
      <p>כאשר המצלמה מזהה תנועה כלשהי, היא מבצעת הקלטה באופן אוטומטי ומציגה כל קליפ על ציר הזמן לפי יום ושעה. האחסון מתבצע בכרטיס הזיכרון הנמצא בהתקן המרוחק, כך שהזמן הנשמר אחורה יכול לנוע בין שבוע למספר חודשים. כל מקטע מוקלט וזמין לצפייה לפי תאריך ושעה מדויקים וגם מוצגת תמונה ממוזערת טרם הצפייה בכל סרטון.</p>
      <p>
        <a href="https://www.tgspot.co.il/first-manufacturers-declare-phones-with-new-snapdragon-socs/">קרא עוד:  הגל הראשון: יצרניות הטלפונים כבר מתבייתות על ה-Snapdrgon החדשים</a>
      </p>
      <p>אפשר לקבוע כי כל תנועה תשלח התראה לנייד או שזה יתרחש במרווח זמנים מסוים או אפילו בטווח שעות של היום – לדוגמה כשנמצאים מחוץ לבית. אבל האפשרות היותר מסקרנת היא לקבל התראה רק כאשר יהיה זיהוי של אדם בתמונה. במערכת ההתראות תוצג צלמית קטנה של איש ליידע כי זוהתה תנועה של אדם. אפשרות זו חוסכת התראות שווא שיכולות להתקבל בעת ממטרים, כשהשמש מסתתרת בין העננים וכיוצא בכך.</p>
      <p>כן ניתן לבדוק מה מצב הסוללה ולדעת מתי צריך להטעין את המצלמה, להפעיל או לכבות את חיישני האינפרה-אדום המשמשים לצפייה בחושך מוחלט, ולשנות את איכות התמונה מ-HD ל-Fluent עד למצב איכות הנמוך ביותר המכונה Speed.</p>
      <figure>
        <img src="https://me2pic.com/images/2019/12/09/Screenshot_20191130-120138.jpg"/>
        <figcaption>צילום יום</figcaption>
      </figure>
      <p>מצאנו כי ההקלטה במקטעים נוחה וברורה וקל לעבור בין הימים על ציר הזמן. עם זאת, המקטעים הם בני 10 שניות בלבד ואנחנו חושבים כי העבודה שלא ניתן לשנות את אורכם די מגבילה. גם אין אפשרות להתחבר למצלמה שלא דרך הטלפון, ורק באמצעות אפליקציית Mi Home, אך כן ניתן לשתף את ההתקן לחשבונות נוספים.</p>
      <p>חסרון שמצאנו הוא כי לא ניתן להשתמש ב-Mi Outdoor Camera במצבי הבית החכם. כלומר לא ניתן להפעיל תרחישים כאשר היא מזהה תנועה. מדובר במצלמה עצמאית שאינה קשורה ליכולות הבית החכם של שאומי, כרגע לפחות.</p>
      <p>התמונות מצולמות ב-EC2 Outdoor Battery Camera באבחנה של FHD, אבל התמונה משום מה עדיין מעט מפוקסלת, גם באור יום. קשה לומר מדוע אבל מדובר בהבדלים מורגשים בהשוואה למצלמות האחרות של החברה. במצב לילה היא מצלמת פחות טוב כשמדובר במרחק העולה על מספר מטרים. זה לדעתנו גם החיסרון הבולט שלה, לפחות בצילום בלילה. מלבד זאת, איכות השמע לא ממש טובה, במיוחד כשהיא ממוקמת מחוץ לבית וחשופה לרוחות ורעשי רקע.</p>
      <figure>
        <img src="https://me2pic.com/images/2019/12/09/Screenshot_20191130-174242-1.jpg"/>
        <figcaption>צילום לילה</figcaption>
      </figure>
      <h3>השורה התחתונה</h3>
      <p>מצלמת האבטחה Outdoor Battery Camera של שאומי מצליחה לספק את הפתרון לצילום במקומות שאין חיבור לחשמל, אבל כן נמצא קרוב יחסית לבית. היא קלה להתקנה, נוחה לשימוש ומצלמת באיכות סבירה ביותר.</p>
      <p>היינו שמחים אם החיבור היה מהיר יותר, אבל זו מגבלה שנובעת מכך שבדקנו גרסה הסינית. גם האפליקציה לא הכי ידידותית אבל ברגע שמתרגלים מבינים איך להשתמש בה בזריזות. היתרון הבולט הוא כמובן המחיר: <a href="https://www.banggood.com/Battery-Version-XIAOMI-Mijia-CMSXJ11A-1080P-Smart-Wireless-APP-Control-IP-Camera-Waterproof-Outdoor-Camera-AI-Moving-Detection-Infrared-Nighte-Version-Baby-Monitors-p-1498519.html?p=CQ04101869358201507L">63.99 דולרים בלבד באתר Banggood</a> (עם קוד קופון BGTGSBV) ממנו קיבלנו אותה לבדיקה.</p>
    </article>
  </body>
</html>