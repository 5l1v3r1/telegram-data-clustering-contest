<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/chicu-ii-raspunde-maiei-sandu-vrea-atentie-dar-nu-avem-timp---trebuie-sa-curatim-mizeria-pe-care-a-lasat-o_3061309.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T12:04:30+00:00"/>
    <meta property="og:title" content="Chicu îi răspunde Maiei Sandu: Vrea atenție, dar nu avem timp - trebuie să curățim mizeria pe care a lăsat-o"/>
    <meta property="og:description" content="Schimbul de replici dintre reprezentanţii Guvernului şi a opoziţiei au devenit o tradiţie în politica modovenească. După ce fostul premier Maia Sandu l-a criticat pe actualul prim-ministru Ion Chicu pe Facebook, spunând că"/>
  </head>
  <body>
    <article>
      <h1>Chicu îi răspunde Maiei Sandu: Vrea atenție, dar nu avem timp - trebuie să curățim mizeria pe care a lăsat-o</h1>
      <address><time datetime="2019-12-09T12:04:30+00:00">09 Dec 2019, 12:04</time> by <a rel="author">PUBLIKA.MD</a></address>
      <p>
        <b>Schimbul de replici dintre reprezentanţii Guvernului şi a opoziţiei au devenit o tradiţie în politica modovenească. După ce fostul premier Maia Sandu l-a criticat pe actualul prim-ministru Ion Chicu pe Facebook, spunând că "pune în pericol securitatea energetică a țării", Chicu a venit cu un răspuns dur, tot pe Facebook. </b>
      </p>
      <blockquote>"Îngrijorații si potenții, care toată vara s-au ocupat de preluarea schemelor, reparații costisitoare din bugetul public a curtii blocului unde traiesc, dar și alte isprăvi de genul acesta - în loc să pregătească țara de sezonul rece, caută disperat să "greiereze" ceva, numai sa nu-i uite lumea... <br/><br/>Am informație, că potenta doamnă, în afară de adresările disperate către partenerii de dezvoltare de a stopa colaborarea cu Republica Moldova (până nu redevine ea premier/președinte/procuror si mamă a națiunii), mai dă târcoale și prin alte părți, pentru a zădărnici eforturile guvernului de a soluționa problemele energetice, inclusiv aprovizionarea cu gaze. E în stilul ei, dar haideti s-o vorbim doar de bine, că dacă deloc - se supără. Vrea atenție, dar nu avem timp - trebuie să curățim mizeria pe care a lăsat-o în administrația publică centrală. Abia vineri am reușit să-i corectăm isprava cu reținerile de salarii...<br/><br/>Chem cetățenii la calm si-i rog să nu să se lase manipulați de oameni care au un singur scop. Regretabil scop.", a scris Chicu. </blockquote>
      <p>
        <b>CITEŞTE ŞI: <a href="https://www.publika.md/liderii-acum-ameninta-cu-proteste-pe-timp-de-iarna-riscam-sa-ramanem-fara-caldura-si-lumina-_3061298.html">Liderii ACUM ameninţă cu PROTESTE: Pe timp de iarnă riscăm să rămânem fără căldură şi lumină</a></b>
      </p>
    </article>
  </body>
</html>