<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/privreda/U-BiH-za-deset-mjeseci-vise-od-14-miliona-turista/572738?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:45:04+00:00"/>
    <meta property="og:title" content="U BiH za deset mjeseci više od 1,4 miliona turista"/>
    <meta property="og:description" content="SARAJEVO - Bosnu i Hercegovinu je za deset mjeseci (januar – oktobar) ove godine posjetilo 1.448.086 turista, što je za 12 odsto više u odnosu na isti period prošle godine."/>
  </head>
  <body>
    <article>
      <h1>U BiH za deset mjeseci više od 1,4 miliona turista</h1>
      <address><time datetime="2019-12-09T12:45:04+00:00">09 Dec 2019, 12:45</time> by <a rel="author">Fena</a></address>
      <p>SARAJEVO - Bosnu i Hercegovinu je za deset mjeseci (januar – oktobar) ove godine posjetilo 1.448.086 turista, što je za 12 odsto više u odnosu na isti period prošle godine.</p>
      <p>Turisti su u tom periodu ostvarili 2.987.903 noćenja, što je više za 10,6 odsto  u odnosu na desetomjesečni period lani, objavila je Agencija za statistiku BiH.</p>
      <p>Broj noćenja domaćih turista viši je za 8,1 odsto, a stranih za  11,5 odsto. U ukupno ostvarenom broju noćenja učešće domaćih turista je 27 odsto, a stranih 73 odsto.</p>
      <p> U strukturi noćenja stranih turista najviše noćenja ostvarili su turisti iz Hrvatske (11,5 odsto), Srbije (osam odsto), Saudijske Arabije (7,1 odsto), Kine (5,2 odsto), Slovenije i Njemačke (sa po 5,1 odsto), Italije (4,9 odsto), Turske (4,7 odsto), Ujedinjenih Arapskih Emirata (4,1 odsto) i Poljske (četiri odsto), dok su turisti iz ostalih zemalja ostvarili  40,3 odsto noćenja.</p>
      <p>Što se tiče dužine boravka stranih turista u BiH u deset mjeseci ove godine, na prvom mjestu je Malta sa prosječnim zadržavanjem 4,7 noći, Kuvajt sa 3,4 noći, Irska sa 3,2 noći i Island sa 3,1 noći.</p>
      <p>Prema vrsti smještajnog objekta, najveći broj noćenja ostvaren je u hotelima i sličnom smještaju s učešćem od 92,2 odsto.</p>
    </article>
  </body>
</html>