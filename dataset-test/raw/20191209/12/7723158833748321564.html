<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/tzonson-ayta-mas-eipe-o-pitino-prin-ton-olympiako-2/"/>
    <meta property="og:site_name" content="NewsPAO.gr"/>
    <meta property="article:published_time" content="2019-12-09T12:43:31+00:00"/>
    <meta property="og:title" content="Τζόνσον: «Αυτά μας είπε ο Πιτίνο πριν τον Ολυμπιακό»"/>
    <meta property="og:description" content="Ο Ουέσλι Τζόνσον μίλησε για την εμπειρία που έζησε στο ΟΑΚΑ στη νίκη επί του Ολυμπιακού στην Ευρωλίγκα, ενώ αποκάλυψε όσα τους είπε ο Ρικ Πιτίνο πριν από το παιχνίδι."/>
  </head>
  <body>
    <article>
      <h1>Τζόνσον: «Αυτά μας είπε ο Πιτίνο πριν τον Ολυμπιακό»</h1>
      <address>
        <time datetime="2019-12-09T12:43:31+00:00">09 Dec 2019, 12:43</time>
      </address>
      <h3>Ο Ουέσλι Τζόνσον μίλησε για την εμπειρία που έζησε στο ΟΑΚΑ στη νίκη επί του Ολυμπιακού στην Ευρωλίγκα, ενώ αποκάλυψε όσα τους είπε ο Ρικ Πιτίνο πριν από το παιχνίδι.</h3>
      <p>
        <b>Αναλυτικά όσα δήλωσε στο eurohoops.net:</b>
      </p>
      <p>«Εξωπραγματικό! Δεν έχω ξαναδεί ή ξαναζήσει κάτι τέτοιο! Απίστευτο! Το πάθος, η ένταση από την αρχή μέχρι το τέλος μας έδωσαν επιπλέον ώθηση. Ήταν τέλεια να παίζεις με τέτοια συμπαράσταση από τον κόσμο. </p>
      <p>Θα πάρω πολύ κόσμο τηλέφωνο να τους πω τι εμπειρία έζησα. Θα πάρω και κάποιους από τους προπονητές μου στο παρελθόν, οι οποίοι έχουν παίξει στην Ελλάδα, για να τους πω πως έζησα κι εγώ ένα ντέρμπι. </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/o-pitino-thelei-spanoyli-stin-ethniki/">
          <b>Ο Πιτίνο θέλει Σπανούλη στην Εθνική</b>
        </a>
      </p>
      <p>
        <a href="https://newspao.gr/volos-panathinaikos-highlights-2/">
          <b>Βόλος – Παναθηναϊκός 1-1 | Highlights – Στιγμιότυπα</b>
        </a>
      </p>
      <p>
        <a href="https://newspao.gr/vathmologia-soyper-ligk-13-ag-i-thesi-toy-panathinaikoy/">
          <b>Βαθμολογία Σούπερ Λιγκ (13 Αγ.): Η θέση του Παναθηναϊκού</b>
        </a>
      </p>
      <p>
        <b>
          <a href="https://newspao.gr/to-programma-fotia-oi-nikes-poy-psachnei-o-panathinaikos/">Το πρόγραμμα «φωτιά»: Οι νίκες που ψάχνει ο Παναθηναϊκός</a>
        </b>
      </p>
      <p><a href="https://partners.novibet.com/redirect.aspx?pid=6688&amp;bid=2781"><b>Κορυφαίοι αγώνες με Live Streaming* &amp; καθημερινές προσφορές* (21+)</b></a> <b><i>*Ισχύουν όροι &amp; προϋποθέσεις</i></b></p>
      <p>«Όταν ήρθα, όλοι μου έλεγαν για τα παιχνίδια με τον Ολυμπιακό και την τρέλα που επικρατεί σε αυτά. Είχα δει σε videos τι γίνεται, αλλά τώρα που το έζησα κι εγώ μπορώ να πω πως ήταν εξωπραγματικό! Το λάτρεψα!. </p>
      <p>Ο Ολυμπιακός είναι πολύ καλή ομάδα. Έκαναν δυνατό παιχνίδι. Τους βγάζω το καπέλο. Έβαλαν κάποια δύσκολα σουτ. Αλλά, όπως είπα, ο κόσμος μας έδωσε την επιπλέον ώθηση, που χρειαζόμασταν. Δε μπορείς να λες πως θα νικήσεις μία ομάδα με μεγάλη διαφορά, όλα μπορούν να συμβούν ανά πάσα βραδιά. Ήταν μία καλή, ομαδική νίκη». </p>
      <p>
        <b>Θα μπορούσε αυτή η κάψα του κόσμου για τη νίκη επί του “αιώνιου” αντιπάλου να έχει κι αρνητική επίδραση με τη μορφή της πίεσης;</b>
      </p>
      <p>«Όλη την εβδομάδα άκουγα από τον κόσμο της ομάδας κι από ανθρώπους στη γειτονιά πως πρέπει να τους νικήσουμε. Σίγουρα θέλεις να κερδίσεις αυτά τα παιχνίδια, αλλά δε θα πω πως ήταν επιπλέον πίεση, περισσότερο ήταν επιπλέον κίνητρο». </p>
      <p>
        <b>Κι επιπλέον πίεση να υπήρχε, μία ομιλία του Ρικ Πιτίνο πριν από το τζάμπολ μπορεί να τη διώξει από την πρώτη του λέξη κιόλας.</b>
      </p>
      <p>«Μας έδωσε καλή ομιλία. Κυρίως μας είπε να ελέγξουμε τα συναισθήματά μας, να μη παρασυρθούμε, ιδίως με τέτοια ατμόσφαιρα στις εξέδρες, γιατί θα μπορούσαμε να χάσουμε το στόχο μας, να βγούμε εκτός πλάνου. Πιστεύω το καταφέραμε ως ομάδα και τα δώσαμε όλα πάνω στο παρκέ». </p>
      <p>
        <b>Ο ίδιος δεν ήταν από τους διακριθέντες, μόλις 0/3 σουτ εντός πεδιάς, 2 ριμπάουντ και 2 ασίστ σε 13:29. Τι του είχε ζητήσει ο 67χρονος Αμερικανός Hall of Famer;</b>
      </p>
      <p>«Δεν περιμένει από εμένα να σκοράρω, περιμένει τα μικρά πράγματα. Ένα ριμπάουντ, ένα deflection, οτιδήποτε. Αλλά δε χρειάστηκε και να σκοράρω, το είχε αναλάβει ο Ταϊρίς αυτό. Τέτοιος παίκτης είναι. Βγαίνει μπροστά στις κρίσιμες στιγμές. Το έκανε και τώρα. Χρειαζόμασταν και τους 41 πόντους του. Του βγάζω το καπέλο. Ήταν εκεί, όταν τον χρειάστηκε η ομάδα. Έδωσε παράσταση». </p>
    </article>
  </body>
</html>