<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/frozen-ii-regatul-de-gheata-ii-doboara-record-dupa-record/"/>
    <meta property="og:site_name" content="Europa FM"/>
    <meta property="article:published_time" content="2019-12-09T12:19:29+00:00"/>
    <meta property="og:title" content="„Frozen II / Regatul de gheață II” doboară record după record"/>
    <meta property="og:description" content="Disney marchează o premieră mondială, odată cu lansarea animației „Frozen II / Regatul de gheață II”, având încasări de 919,7 milioane de dolari și apropiindu-se vertiginos de pragul de 10 miliarde de dolari la nivel global, fiind prima dată în istorie când un studio de producție ajunge la o astfel de sumă."/>
  </head>
  <body>
    <article>
      <h1>„Frozen II / Regatul de gheață II” doboară record după record</h1>
      <address>
        <time datetime="2019-12-09T12:19:29+00:00">09 Dec 2019, 12:19</time>
      </address>
      <p><b>Disney</b> marchează o premieră mondială, odată cu lansarea animației „Frozen II / Regatul de gheață II”, având încasări de 919,7 milioane de dolari și apropiindu-se vertiginos de pragul de 10 miliarde de dolari la nivel global, fiind prima dată în istorie când un studio de producție ajunge la o astfel de sumă.</p>
      <p>Potrivit presei de specialitate, în doar câteva zile Disney va depăși această limită, scriind istorie în cinematografie.</p>
      <p>Recordul anului pentru <b>Disney</b> nu include și încasările pe care le va genera, cu siguranță, noul episod din<b> „Star Wars”</b> ce urmează să fie lansat pe 19 decembrie în cinematografele din întreaga lume.</p>
      <p>În august anul acesta, <b>Disney</b> a devenit primul studio care are în portofoliu cinci filme cu încasări de peste 1 miliard de dolari fiecare. O contribuție masivă la recordul Disney de box-office de anul acesta au avut-o și „Avengers: Endgame / Răzbunătorii: Sfârșitul Jocului” (2,7 miliarde de dolari), „The Lion King / Regele Leu” (1,6 miliarde de dolari), „Captain Marvel” (1,1 miliarde de dolari), „Toy Story 4 / Povestea jucăriilor” (1,07 miliarde de dolari) și „Aladdin” (1,05 miliarde de dolari).</p>
      <p>Potrivit presei de specialitate, <b>„Frozen II / Regatul de gheață II”</b> este așteptat să depășească granița de 1 miliard de dolari în încasări la nivel global weekendul următor. Estimările se bazează pe faptul că filmul este încă pe locul întâi în box-office în multe țări, la trei săptămâni de la lansare.</p>
      <p><b>„Frozen II / Regatul de gheață II”</b> abundă în aventură, efecte speciale, dinamism, acțiune și emoție, spunând o nouă poveste cu Anna, Elsa, Kristoff, Olaf și Sven, care acum pleacă din Arendalle către o pădure străveche, în care este toamnă mereu, pentru a descoperi sursa puterilor Elsăi, dar și pentru a salva regatul.</p>
      <p><b>„Frozen II / Regatul de gheață II”</b> produs de Disney, este distribuit în România de Forum Film și a avut premiera pe 22 noiembrie.</p>
      <p>După o perioadă liniștită, Anna, Elsa, Kristoff, Olaf și Sven pleacă din Arendelle către o pădure străveche, în care este toamnă mereu, pentru a descoperi sursa puterilor Elsei și a salva regatul. Călătoria este extraordinară și plină de surprize. Dacă în primul film “Frozen / Regatul de Gheață” Elsa se temea că puterile ei sunt prea mult pentru lumea asta, în cel de-al doilea ea speră că sunt suficiente pentru a depăși pericolele iminente.</p>
    </article>
  </body>
</html>