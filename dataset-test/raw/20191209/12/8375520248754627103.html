<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/tobi-pc-kolomoyskiy-pogrozhuvav-suddi-pid-chas-basketbolnogo-matchu-645518.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T12:50:27+00:00"/>
    <meta property="og:title" content="«Тобі п...ц». Коломойський погрожував судді під час баскетбольного матчу"/>
    <meta property="og:description" content="Ігор Валерійович почувається безкарним"/>
  </head>
  <body>
    <article>
      <h1>«Тобі п...ц». Коломойський погрожував судді під час баскетбольного матчу</h1>
      <address>
        <time datetime="2019-12-09T12:50:27+00:00">09 Dec 2019, 12:50</time>
      </address>
      <h4>Ігор Валерійович почувається безкарним</h4>
      <p>1 грудня в Дніпрі відбувся баскетбольний матч між місцевим однойменним клубом і столичним «Київ-Баскетом». Після того як дніпровська команда, за яку грає син олігарха Ігоря Коломойського Григорій, почала відставати за очками, Ігор валерійович виступив з погрозами на адресу судді.</p>
      <p>Після закінчення другої чверті гри до головного судді Андрія Бабика, згідно з його звітом, опублікованим Федерацією баскетболу України, по дорозі до суддівської кімнати до нього підійшли троє осіб з погрозами. То були олігарх Ігор Коломойський, президент клубу «Дніпро» Валерій Кондратьєв і віце-президент Валерій Гуляєв.</p>
      <p>В ході матчу «Дніпро» кілька разів виривався вперед, а потім втрачав лідерство — у підсумку гра завершилася з рахунком 75:78 на користь «Київ-Баскета», клубу, який фінансує нинішній очільник Федерації баскетболу України Михайло Бродський.</p>
      <p>1 з 6<br/><a href="https://glavcom.ua/sport/news/tobi-pc-kolomoyskiy-pogrozhuvav-suddi-pid-chas-basketbolnogo-matchu-645518.html#">на весь екран згорнути</a></p>
      <figure>
        <img src="https://glavcom.ua/img/gallery/6455/18/680805_big.jpg"/>
      </figure>
      <figure>
        <img src="https://glavcom.ua/img/gallery/6455/18/680806_big.jpg"/>
      </figure>
      <figure>
        <img src="https://glavcom.ua/img/gallery/6455/18/680807_big.jpg"/>
      </figure>
      <figure>
        <img src="https://glavcom.ua/img/gallery/6455/18/680808_big.jpg"/>
      </figure>
      <figure>
        <img src="https://glavcom.ua/img/gallery/6455/18/680809_big.jpg"/>
      </figure>
      <p><a href="https://glavcom.ua/photo.html">Всі фоторепоратажі<br/></a>ФБУ</p>
      <p>Виходячи з доповідної Бабика, адресованої директору чемпіонату з баскетболу Ларисі Шабановій, спочатку до арбітра підійшов Кондратьєв з погрозами щодо того, що суддя «більше ніколи не приїде» до Дніпра: «Ти, чорт, сьогодні ти звідси не виїдеш. Ти що, дух втратив, у Дніпро більше ніколи не приїдеш. Я тобі, с...ка, влаштую. Тобі п...ць буде. Ти що коїш, урод!?».</p>
      <p>Після цього, за свідченнями судді, до погроз приєднався Коломойський: «Ти, х...ло, ти що твориш, б...ь?! Тобі п...ць, ху...ос, буде — ти зрозумів мене!?».</p>
      <p>Після слів Коломойського до образ перейшов віце-президент клубу Гуляєв, який чув розмову з олігархом і зустрів арбітра в технічному коридорі: «Ти дограєшся, під...р, що тебе знайдемо всюди — і тобі буде п...ць. Ми тебе знайдемо і виї...мо».</p>
      <p>За словами судді Андрія Бабика, свідками всіх погроз з боку Кондратьєва, Коломойського і Гуляєва були два його колеги-арбітри. Водночас «охорона знаходилася осторонь», стверджує Бабик.</p>
      <figure>
        <img src="https://glavcom.ua/img/forall/users/110/11013/babik.jpg"/>
        <figcaption>Доповідна судді Бабика</figcaption>
      </figure>
      <p>4 грудня в ФБУ повідомили, що <a href="https://glavcom.ua/sport/news/fbu-pokarala-dnipro-ta-diskvalifikuvala-yogo-prezidenta-644515.html">через інцидент з суддею Бабиком на баскетбольний клуб Дніпро накладені штрафні санкції, а його президент Валерій Кондратьєв відсторонений від матчів</a> на дві гри.</p>
      <related>
        <a href="https://glavcom.ua/vinnytsia/news/u-vinnici-vidbulisya-zmagannya-z-basketbolu-sered-shkolyariv-642408.html"/>
        <a href="https://glavcom.ua/sport/news/ukrajinec-mihaylyuk-povtoriv-rekord-u-nba-video-642492.html"/>
        <a href="https://glavcom.ua/sport/news/viznacheno-gospodariv-chvertfinaliv-kubku-ukrajini-z-basketbolu-642600.html"/>
      </related>
    </article>
  </body>
</html>