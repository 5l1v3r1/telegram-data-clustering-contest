<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/diyarbakir/baglarda-hos-geldin-bebek-projesi-1459378"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:01:03+00:00"/>
    <meta property="og:title" content="Bağlar'da 'Hoş Geldin Bebek' projesi"/>
    <meta property="og:description" content="Bağlar'da 'Hoş Geldin Bebek' projesi"/>
  </head>
  <body>
    <article>
      <h1>Bağlar'da 'Hoş Geldin Bebek' projesi</h1>
      <address>
        <time datetime="2019-12-09T12:01:03+00:00">09 Dec 2019, 12:01</time>
      </address>
      <p>Rihan ALP/ DİYARBAKIR, (<a href="https://www.cnnturk.com/haberleri/dha">DHA</a>)- BAĞLAR <a href="https://www.cnnturk.com/haberleri/belediye">Belediye</a> Başkanı Hüseyin Beyoğlu'nun eşi Dürdane Beyoğlu, 'Hoş Geldin Bebek' projesi kapsamında yeni doğan bebekleri ziyaret ederek bebek çantası hediye etti.<br/><br/>Dürdane Beyoğlu, yeni doğum yapan kadınlar için anlamlı bir projeyi hayata geçirdi. 'Hoş Geldin Bebek' adı verilen proje kapsamında <a href="https://www.cnnturk.com/haberleri/diyarbakir">Diyarbakır</a> <a href="https://www.cnnturk.com/haberleri/kadin">Kadın</a> Hastalıkları ve Doğum Hastanesi’nde dünyaya yeni gelen bebekleri ziyaret eden Beyoğlu, bebek çantası hediye etti. Yeni doğum yapan annelerle görüşen Beyoğlu, "Hayata yeni gözlerini açan yarınlarımızın umudu bebeklerimizin kıymetli annelerini tebrik etmek ve yanlarında olduğumuzu hissettirmek amacıyla bu projeyi hayata geçirdik. Rabbim tüm yavrularımıza sağlıklı ve hayırlı bir gelecek nasip etsin" dedi.<br/><br/>Bu proje ile yeni doğum yapan kadınların yanında olduklarını hissettirmek istediklerini belirten Dürdane Beyoğlu, son derece kutsal olan annelik duygusunu tadan çiçeği burnunda anneleri tebrik etti. Beyoğlu, "Annelik dünyadaki en kutsal ve ulvi duygulardan biridir. Aynı zamanda kolay değildir, zorlukları vardır. Biz de tam bu noktada Hayata yeni gözlerini açan yarınlarımızın umudu bebeklerimizin kıymetli annelerini tebrik etmek ve yanlarında olduğumuzu hissettirmek amacıyla bu projeyi hayata geçirdik. Hayırlı evlat yetiştirmek hepimizin arzusudur. Bu vesile ile yeni doğmuş olan evlatlarımıza, bebeklerimize sağlıklı ve hayırlı bir gelecek dileyerek annelerimize de geçmiş olsun temennilerimizi sunuyoruz" diye konuştu.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/mus/merkez/lise-ogrencilerinden-ozel-ogrenciler-icin-muzik-dinletisi-1459377"/>
        <a href="https://www.cnnturk.com/yerel-haberler/kirklareli/luleburgaz/firinda-yabanci-kacak-isci-calistiranlara-ceza-1459379"/>
        <a href="https://www.cnnturk.com/yerel-haberler/antalya/tavsana-dilek-cektirenlere-operasyon-1459364"/>
      </related>
    </article>
  </body>
</html>