<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/12/recreatief-gebruik-van-lachgas-wordt-verboden/"/>
    <meta property="og:site_name" content="OOG"/>
    <meta property="article:published_time" content="2019-12-09T12:53:00+00:00"/>
    <meta property="og:title" content="Recreatief gebruik van lachgas wordt verboden"/>
    <meta property="og:description" content="Er komt een verbod op het recreatieve gebruik van lachgas. Dat zegt staatssecretaris Blokhuis. Lachgas is ook in het Groninger uitgaansleven erg populair.Volgens Blokhuis zijn de gezondheidsrisico"/>
  </head>
  <body>
    <article>
      <h1>Recreatief gebruik van lachgas wordt verboden</h1>
      <address><time datetime="2019-12-09T12:53:00+00:00">09 Dec 2019, 12:53</time> by <a rel="author">Andor Heij</a></address>
      <p>
        <b>Er komt een verbod op het recreatieve gebruik van lachgas. Dat zegt staatssecretaris Blokhuis. Lachgas is ook in het Groninger uitgaansleven erg populair.</b>
      </p>
      <p>Volgens Blokhuis zijn de gezondheidsrisico’s onaanvaardbaar groot. Ook overlast en verkeersongevallen worden aan het gebruik van lachgas toegeschreven: “Een ‘ballonnetje’ is echt niet zo onschuldig als het lijkt”, zegt Blokhuis.  “Het recreatief gebruik van lachgas heeft zich ontwikkeld tot een drugsprobleem en daarmee is de opiumwet de juiste route om dit aan te pakken”.</p>
      <p>Lachgas wordt niet helemaal verboden zegt Blokhuis: “We willen de aanbieders en gebruikers van lachgas, zoals het eigenlijk bedoeld is, hiermee niet onevenredig benadelen. Het moet immers gewoon blijven om een toef slagroom bij je appeltaart te kunnen bestellen.”</p>
    </article>
  </body>
</html>