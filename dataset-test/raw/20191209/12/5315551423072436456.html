<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/lo-stato-entrera-in-ilva-il-ministro-patuanelli-ingresso-con-il-mef_it_5dee3b3ce4b05d1e8a54df50"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T12:22:44+00:00"/>
    <meta property="og:title" content="Lo Stato entrerà in Ilva. Il ministro Patuanelli: &quot;Ingresso con il Mef&quot;"/>
    <meta property="og:description" content="L'annuncio del titolare del Mise: &quot;Gualtieri sta lavorando a una serie di ipotesi&quot;"/>
  </head>
  <body>
    <article>
      <h1>Lo Stato entrerà in Ilva. Il ministro Patuanelli: "Ingresso con il Mef"</h1>
      <h2>L'annuncio del titolare del Mise: "Gualtieri sta lavorando a una serie di ipotesi"</h2>
      <address><time datetime="2019-12-09T12:22:44+00:00">09 Dec 2019, 12:22</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee3c51250000385bd2f930.jpeg?cache=43tAtTChtr&amp;ops=scalefit_630_noupscale"/>
        <figcaption>Ivan Romano via Getty Images</figcaption>
      </figure>
      <p>L’ingresso dello Stato in aziende come l’ex Ilva va letto nell’ottica di “ripensare a un piano industriale per aziende che sono in difficoltà. Oltre a dover garantire la produzione dell’acciaio, ad esempio, per l’ex Ilva la produzione dell’acciaio va accompagnata con interventi ambientali importanti”. Lo ha detto il ministro dello Sviluppo economico, Stefano Patuanelli, ospite a ‘L’aria che tira’, su La7. E ha aggiunto: “Lo Stato deve essere garante dell’attuazione del piano industriale, cosa che fino a oggi non c’e stata: Inoltre lo Stato entra per controllare quello che fa il privato”.</p>
      <p>“Quando i privati non ce la fanno è giusto che ci sia lo Stato in settori strategici per garantire la continuità produttiva, i posti di lavoro” e il “risanamento ambientale”. Così sul futuro di ex Ilva Patuanelli. Quanto alle ipotesi in campo, tra Cdp, Snam e Arvedi, anticipate dalla stampa, il ministro puntualizza: “Lo Stato entra attraverso il Mef, il ministro Gualtieri sta lavorando a una serie di ipotesi, lo Stato entra anche per controllare cosa fa il privato”.</p>
      <ul>
        <li>HuffPost</li>
      </ul>
    </article>
  </body>
</html>