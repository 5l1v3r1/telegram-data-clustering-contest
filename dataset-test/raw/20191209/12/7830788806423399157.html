<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/relax/soutez-ve-sberu-ovladly-obce-dobsice-modrice-a-zabovresky_536326.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-12-09T12:03:00+00:00"/>
    <meta property="og:title" content="Soutěž ve sběru ovládly obce Dobšice, Modřice a Žabovřesky"/>
    <meta property="og:description" content="Na konci listopadu proběhlo v Brně slavnostní vyhlášení dalšího ročníku sběrové soutěže obcí a měst Jihomoravského kraje s názvem ,,My třídíme nejlépe&quot;...."/>
  </head>
  <body>
    <article>
      <h1>Soutěž ve sběru ovládly obce Dobšice, Modřice a Žabovřesky</h1>
      <address><time datetime="2019-12-09T12:03:00+00:00">09 Dec 2019, 12:03</time> by <a rel="author" href="https://www.tyden.cz/autori-tydne/red/" target="_blank">- red -</a></address>
      <p>
        <b>Na konci listopadu proběhlo v Brně slavnostní vyhlášení dalšího ročníku sběrové soutěže obcí a měst Jihomoravského kraje s názvem ,,My třídíme nejlépe". Ocenění získaly obce Dobšice, Modřice a městská část Brna Žabovřesky. </b>
      </p>
      <p>V rámci cen udělovaných kolektivním systémem Asekol získala obec Dobšice ocenění v kategorii do tří tisíc obyvatel, kde v uplynulém roce každý obyvatel průměrně odevzdal takřka pět kilogramů vysloužilého elektra. V další kategorii obcí nad tři tisíce obyvatel zvítězily Modřice. Vedle klasických kategorií bylo vyhlašováno i zvláštní ocenění v kategorii Zpětný odběr elektrozařízení a baterií. Výhru si pro skvělé výsledky v oblasti třídění elektra odnesla městská část Brno Žabovřesky.</p>
      <p>"V létě 2017 jsme v naší městské části umístili deset kusů červených kontejnerů na sběr vyřazeného elektrozařízení a baterií společnosti Asekol, jako další rozšíření možností pro naše občany, jak lépe třídit odpad. Bylo velmi příjemným překvapením, jak jsou tyto kontejnery využívány. Za necelý letošní rok se z těchto kontejnerů sebralo 11 256 kg vyřazeného elektromateriálu a baterií. Jak je vidět, byl to krok správným směrem," hodnotí místostarosta městské části Filip Leder.</p>
      <p>"Sesbírat více než jednu tunu drobného elektrozařízení z jednoho kontejneru, je úžasný výsledek. Je vidět, že občané Žabovřesk vzali kontejnery za své a využívají je v maximální možné míře. Poděkování patří nejen odpovědně třídícím občanům, ale i vedení městské části za aktivní a pozitivní přístup, který bohužel, ani v dnešní době není běžný," dodává regionální manažer Asekolu Dan Hladilín.</p>
    </article>
  </body>
</html>