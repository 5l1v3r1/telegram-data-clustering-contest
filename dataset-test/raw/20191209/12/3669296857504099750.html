<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:31:53+00:00"/>
    <meta property="og:title" content="Başkan Zolan, altyapı çalışmalarını inceledi"/>
    <meta property="og:description" content="Başkan Zolan, altyapı çalışmalarını inceledi"/>
  </head>
  <body>
    <article>
      <h1>Başkan Zolan, altyapı çalışmalarını inceledi</h1>
      <address>
        <time datetime="2019-12-09T12:31:53+00:00">09 Dec 2019, 12:31</time>
      </address>
      <p>DENİZLİ Büyükşehir <a href="https://www.cnnturk.com/haberleri/belediye">Belediye</a> Başkanı Osman Zolan, kentin 5 mahallesinde süren alt yapı çalışmalarını inceledi.</p>
      <p>Büyükşehir Belediye Başkanı AK Partili Osman Zolan, Büyükşehir Belediyesi Su ve Kanalizasyon İdaresi (DESKİ) Genel Müdürlüğü tarafından Anafartalar, Dokuzkavaklar, Aktepe ve Karşıyaka mahalleleri ile Deliktaş Mahallesi'nde başlatılan altyapı çalışmalarını inceledi. 166 kilometre <a href="https://www.cnnturk.com/haberleri/icme">içme</a> suyu hattı ile 115 kilometre kanalizasyon hattının baştan aşağı yenileneceği ayrıca 28 kilometre uzunluğunda <a href="https://www.cnnturk.com/haberleri/yagmur">yağmur</a> suyu hattının döşeneceği çalışmaları kontrol eden Zolan, vatandaşlarla <a href="https://www.cnnturk.com/haberleri/sohbet">sohbet</a> de etti. Bugüne kadar şehrin birçok bölgesinin alt yapısını baştan aşağı yenilediklerini söyleyen Başkan Zolan, "Alt yapı şehir için olmazsa olmaz bir yatırımdır. Bir şehirde alt yapı yoksa üste ne yaparsanız yapın hiçbir anlamı yoktur. Ama alt yapı yaptıktan sonra üste ne yaparsanız yapın uzun yıllar vatandaşlara hizmet eder. İnşallah yaptığımız alt yapı da 100 yıl bu mahallemize hizmet verecek" dedi.</p>
      <p>Deniz TOKAT / DENİZLİ, (<a href="https://www.cnnturk.com/haberleri/dha">DHA</a>)</p>
      <p> </p>
      <p> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/antalya/muratpasa-belediyesinden-saglik-destegi-1459408"/>
        <a href="https://www.cnnturk.com/yerel-haberler/antalya/taksicilerden-soforlu-rent-a-car-tepkisi-1459407"/>
        <a href="https://www.cnnturk.com/yerel-haberler/hatay/merkez/hatayda-meydana-gelen-trafik-kazalarinda-1-haftada-44-kisi-yaralandi-1459406"/>
      </related>
    </article>
  </body>
</html>