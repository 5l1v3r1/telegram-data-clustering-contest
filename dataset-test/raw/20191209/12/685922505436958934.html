<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483368"/>
    <meta property="og:site_name" content="طرفداری"/>
    <meta property="article:published_time" content="2019-12-09T12:15:23+00:00"/>
    <meta property="og:title" content="گزارش دی مارتزیو از پرونده جدایی استراماچونی از استقلال: دستیاران استرا در ایران هستند"/>
    <meta property="og:description" content="طرفداری - جدایی جنجالی آندره آ استراماچونی از استقلال، پای رسانه‌های ایتالیایی هم به ماجرا باز کرده است."/>
  </head>
  <body>
    <article>
      <h1>گزارش دی مارتزیو از پرونده جدایی استراماچونی از استقلال: دستیاران استرا در ایران هستند</h1>
      <address><time datetime="2019-12-09T12:15:23+00:00">09 Dec 2019, 12:15</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>استرا رفته و هواداران استقلال را نسبت به عملکرد مدیران باشگاهشان، شاکی کرده است.</pre>
      <p><a href="https://www.tarafdari.com/">طرفداری </a>- جدایی جنجالی آندره آ استراماچونی از استقلال، پای رسانه‌های ایتالیایی هم به ماجرا باز کرده است.</p>
      <p>به گزارش <a href="https://gianlucadimarzio.com/en/iran-fans-demonstration-in-support-of-stramaccioni">جانلوکا دی مارتزیو</a>، <a href="https://www.tarafdari.com/node/1482774">استعفای استراماچونی از سرمربی‌گری استقلال</a> به دنبال پرداختی‌های نامنظم دستمزدش و فسخ یک طرفه قرارداد، موجب شد تا هواداران این تیم که از نحوه مدیریت مدیران باشگاه در این قضیه شاکی بودند، به خیابان‌ها ریخته و اعتراض کنند. استقلال استراماچونی در هفته‌های اخیر نتایج بسیار خوبی گرفته و صدرنشین جدول رده بندی هم شده بود.</p>
      <p>اعتراض هواداران استقلال در واکنش به جدایی استراماچونی، پای وزارت ورزش را هم به ماجرا باز کرد. تعداد زیادی از معترضین در مقابل دفتر این وزارت تجمع کرده‌اند. از طرفی صدها پیغام از سوی هواداران استقلال در شبکه‌های اجتماعی برای استراماچونی فرستادهو از سرمربی سابق اینتر و اودینزه خواسته شد در تصمیمش صرف نظر کند. استرا هم اکنون در پروازی از سوی استانبول به رم حضور دارد اما اعضای کادر فنی‌اش هنوز نتوانسته‌اند ایران را ترک کنند.</p>
    </article>
  </body>
</html>