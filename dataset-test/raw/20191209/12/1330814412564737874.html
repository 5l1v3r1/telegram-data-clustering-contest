<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/notizie/palermo-acireale-lesultanza-social-di-savanarola-la-storia-siamo-noi-800-volte-grazie/"/>
    <meta property="og:site_name" content="Mediagol"/>
    <meta property="article:published_time" content="2019-12-09T12:30:05+00:00"/>
    <meta property="og:title" content="Palermo-Acireale, l’esultanza social di Savanarola: “La storia siamo noi, 800 volte grazie”"/>
    <meta property="og:description" content="L'Acireale di mister Pagana ha sbancato con merito il"/>
  </head>
  <body>
    <article>
      <h1>Palermo-Acireale, l’esultanza social di Savanarola: “La storia siamo noi, 800 volte grazie”</h1>
      <h2>L’Acireale di mister Pagana ha sbancato con merito il “Renzo Barbera”: seconda sconfitta stagionale per il Palermo di Pergolizzi Pergolizzi</h2>
      <address><time datetime="2019-12-09T12:30:05+00:00">09 Dec 2019, 12:30</time> by <a rel="author" href="https://www.mediagol.it/author/giuliaanello/" target="_blank">Mediagol40</a></address>
      <p>09 dicembre 2019 - 12:30</p>
      <p>Secondo ko stagionale per il nuovo <b>Palermo</b> targato <b>Hera Hora</b>.</p>
      <p>Domenica pomeriggio da dimenticare per i rosanero, battuti<i> </i>dall’<b>Acireale </b>con il risultato di 1-3, nella sfida valevole per la quindicesima giornata del Girone I campionato di<b> Serie D</b>: i granata di mister Giuseppe <b>Pagana</b> hanno sbancato il <i>“Renzo Barbera”</i> con merito, al culmine di una prestazione brillante, coraggiosa e tatticamente perfetta. A decidere il match, le reti di<b> De Felice</b>, <b>Savanarola</b> e <b>Rizzo</b>, che hanno vanificato il terzo gol stagionale di Erdis <b>Kraja. </b>A complicare il delicato momento della formazione di Rosario <b>Pergolizzi</b>, il grave infortunio del capitano Mario Alberto<b> Santana, </b>uscito dal campo in lacrime al 20° minuto in seguito alla rottura sottocutanea del tendine d’Achille destro.</p>
      <p>
        <a href="https://www.mediagol.it/pagelle/le-pagelle-di-mediagol-palermo-acireale-1-3-rosa-sovrastati-tatticamente-da-un-ottimo-acireale/">LE PAGELLE DI MEDIAGOL: PALERMO-ACIREALE 1-3. Rosa sovrastati tatticamente da un ottimo Acireale</a>
      </p>
      <p>Sconfitta più che deludente per il Palermo, che non è riuscito a tagliare il traguardo di campione d’inverno con tre turni d’anticipo, a discapito della formazione avversaria che ha invece giocato la partita della vita non sbagliando quasi nulla. Orgoglio e felicità in casa granata, con il centrocampista Giuseppe Savanarola, che ha così festeggiato la bella e importante vittoria sul proprio account <i>‘Facebook</i>‘: <i>“800 volte grazie, la storia siamo noi Acireale Calcio”.</i></p>
      <p>Di seguito, il post in questione.</p>
      <figure>
        <img src="https://images2-gazzanet.gazzettaobjects.it/wp-content/uploads/sites/27/2019/12/schermata-2019-12-09-alle-11-54-42-1-300x279.png?v=20191210042700"/>
      </figure>
      <p>
        <a href="https://www.mediagol.it/tag/acireale/">#Acireale</a>
        <a href="https://www.mediagol.it/tag/giuseppe-savanarola/">#Giuseppe Savanarola</a>
        <a href="https://www.mediagol.it/tag/palermo/">#palermo</a>
        <a href="https://www.mediagol.it/tag/palermo-acireale/">#Palermo-Acireale</a>
        <a href="https://www.mediagol.it/tag/savanarola/">#Savanarola</a>
        <a href="https://www.mediagol.it/tag/serie-d/">#serie d</a>
      </p>
    </article>
  </body>
</html>