<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/microsoft-math-solver-ai-%d0%bf%d1%80%d0%b8%d0%bb%d0%be%d0%b6%d0%b5%d0%bd%d0%b8%d0%b5-%d0%ba%d0%be%d0%b5%d1%82%d0%be-%d1%80%d0%b5%d1%88%d0%b0%d0%b2%d0%b0-%d1%81%d0%bb%d0%be%d0%b6%d0%bd%d0%b8-%d0%bc-324583.html"/>
    <meta property="og:site_name" content="kaldata.com"/>
    <meta property="article:published_time" content="2019-12-09T12:57:26+00:00"/>
    <meta property="og:title" content="Microsoft Math Solver - AI приложение, което решава сложни математически проблеми - kaldata.com"/>
    <meta property="og:description" content="Калкулаторите са под път и над път, точно толкова масови са и мобилните приложения за пресмятане. Но за да ги използваш, трябва да си наясно как се решава"/>
  </head>
  <body>
    <article>
      <h1>Microsoft Math Solver - AI приложение, което решава сложни математически проблеми - kaldata.com</h1>
      <address><time datetime="2019-12-09T12:57:26+00:00">09 Dec 2019, 12:57</time> by <a rel="author" href="https://www.kaldata.com/author/daniel_marinov" target="_blank">Даниел Маринов</a></address>
      <p>Калкулаторите са под път и над път, точно толкова масови са и мобилните приложения за пресмятане. Но за да ги използваш, трябва да си наясно как се решава проблема на първо място.</p>
      <p>Какво да направим, ако не знаем? Изглежда от Microsoft са решили да ни помогнат. Те работят върху приложение с име Microsoft <a href="http://kaldata.com/tag/%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0">Math</a> Solver. Това е приложението, което може да решава сложни и обемни математически задачи.</p>
      <p>Най-добрата част е, че дори може да не въвеждаме нищо на ръка. Просто сканираме ръчните си записки с уравненията и задачата, а приложението ги смята за нас. Има опция и за ръкописно въвеждане на екрана.</p>
      <p>Използва се изкуствен интелект, който решава задачите. Ако някъде срещне трудност, той ще ни препрати към Bing, където да потърсим помощ за решението.</p>
      <p>Програмата не просто ще ни дава готови отговори, но ще може да предоставя обучителни материали, които разясняват проблема. Така ще можем да разберем поне основната концепция и в бъдеще да се справяме сами.</p>
      <h3>Все още текат бета тестове. Приложението е налично в Google Play и App Store</h3>
      <p><a href="https://math.microsoft.com/">Това</a> е официалната страница. От нея разбираме, че има поддръжка за множество езици. Microsoft Math Solver може да чертае и графики, за да разберем по-лесно връзката между променливите чрез визуализация.</p>
    </article>
  </body>
</html>