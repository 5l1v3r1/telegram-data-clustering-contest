<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1481885"/>
    <meta property="og:site_name" content="طرفداری"/>
    <meta property="article:published_time" content="2019-12-09T12:15:09+00:00"/>
    <meta property="og:title" content="اودگارد در حال اثبات خود به عنوان جانشینِ آماده لوکا مودریچ است"/>
    <meta property="og:description" content="طرفداری- رئال مادرید شاید در صدر جدول لالیگا با بارسلونا قرار داشته باشد اما این فصل هم یک دوران گذار را پشت سر می‌گذارد. بازیکنان اصلی نظیر کریم بنزما، مارسلو، سرخیو راموس و لوکا مودریچ همگی بالای ۳۰ سال سن دارند و زین الدین زیدان استادانه در حال برگرداندن قدرت به مادرید است و شما احساس می‌کنید که شاید تابستان دوباره تغییراتی در تیم ایجاد شود."/>
  </head>
  <body>
    <article>
      <h1>اودگارد در حال اثبات خود به عنوان جانشینِ آماده لوکا مودریچ است</h1>
      <h2>نوشته بن مک‌آلر در وبسایت Whoscored</h2>
      <address><time datetime="2019-12-09T12:15:09+00:00">09 Dec 2019, 12:15</time> by <a rel="author" href="https://www.tarafdari.com/%D9%85%D8%AD%D9%85%D9%91%D8%AF-%D9%81%DB%8C%D8%B1%D9%88%D8%B2%DB%8C/7179" target="_blank">محمّد فیروزی</a></address>
      <pre>اودگارد در هماهنگی در تیم آینده‌اش مشکل کمی خواهد داشت.</pre>
      <p><a href="http://tarafdari.com/"><b>طرفداری</b></a>- رئال مادرید شاید در صدر جدول لالیگا با بارسلونا قرار داشته باشد اما این فصل هم یک دوران گذار را پشت سر می‌گذارد. بازیکنان اصلی نظیر کریم بنزما، مارسلو، سرخیو راموس و لوکا مودریچ همگی بالای ۳۰ سال سن دارند و زین الدین زیدان استادانه در حال برگرداندن قدرت به مادرید است و شما احساس می‌کنید که شاید تابستان دوباره تغییراتی در تیم ایجاد شود.</p>
      <p>با وجود این، بازیکنانی نظیر لوکا یوویچ و فرلاند مندی به ما می‌گوید که رئال مادرید جوانان خوبی هم برای نیمکت‌نشینی ستاره‌های پا به سن گذاشته خود دارد. در حالی که <a href="https://www.tarafdari.com/node/1372616"><b>وینیسیوس جونیور</b></a> و رودریگو دو ستاره برزیلی و جوان آنها در حال درخشش در یک قاره جدید هستند، هواداران دل به آینده‌ای بسته‌اند که این دو سوپراستار قرار است در دو سمت رئال مادرید بسازند.<b>جانشین پیدا کردن برای مودریچ اما شاید دشوارتر از حرف زدن در مورد آن باشد</b>. این بازیکن کروات در سال ۲۰۱۲ و زمانی که به تازگی به مادرید آمده بود، به عنوان بدترین خرید لالیگا شناخته می‌شد. اگر سریعا به حال برگردیم، همین هفته پیش بود که <b><a href="https://www.tarafdari.com/node/1479575">مودریچ توپ طلای اروپا را به لیونل مسی اهدا کرد</a>.</b> پس از آن‌که۱۸ ماه قبل به همراه<b> <a href="https://www.tarafdari.com/node/1026710">کرواسی در فینال جام جهانی</a></b>حاضر شد<b> </b>و با لوس بلانکوس قهرمان اروپا شد.</p>
      <p>خط هافبک دقیقِ رئال مادرید، قلب تپنده این تیم است و وقتی این هافبک ۳۴ ساله از باشگاه برود، دیدن دوران جدید شاید برای هواداران غم‌انگیز باشد. با این وجود، رئال مادرید، همین الان هم برای آینده خود بازیکنانی را در نظر گرفته است که شاید در باشگاه هم حضور نداشته باشند.</p>
      <p>در سال ۲۰۱۵، رئال مادرید، خرید<b><a href="https://www.tarafdari.com/node/265951">مارتین اودگارد</a></b>را قطعی کرد. این هافبک با تیم‌هایی نظیر لیورپول، بایرن مونیخ، منچستریونایتد و منچسترسیتی تمرین کرده بود اما در ژانویه به مادرید آمد. این زمانی بود که اودگارد اولین بازی خود را زیر نظر زین الدین زیدان انجام داد که در آن زمان مربی کاستیا بود. اواخر همان فصل بود که اودگارد به عنوان جوان‌ترین بازیکن رئال مادرید در یک بازی رسمی به میدان رفت و جای کریستیانو رونالدو را در برتری ۷-۳ برابر ختافه گرفت.</p>
      <p>با این حال مشخص بود که بازی به عنوان بازیکن ثابت برای پیشرفت او از نیمکت نشینی در رئال مادرید بسیار بهتر است و سفر اودگارد شروع شد. او به هلند رفت و برای <a href="https://www.tarafdari.com/%D8%AE%D8%A8%D8%B1/622333/%D9%85%D8%B9%D8%A7%D8%B1%D9%81%D9%87-%D9%85%D8%A7%D8%B1%D8%AA%DB%8C%D9%86-%D8%A7%D9%88%D8%AF%DA%AF%D8%A7%D8%B1%D8%AF-%D8%A8%D8%A7%D8%B2%DB%8C%DA%A9%D9%86-%D8%AC%D8%AF%DB%8C%D8%AF-%D9%87%DB%8C%D8%B1%D9%86%D9%81%DB%8C%D9%86-%D8%B9%DA%A9%D8%B3"><b>هیرنفین</b></a> و <a href="https://www.tarafdari.com/node/1062777"><b>ویتسه آرنهم</b></a> به میدان رفت. در باشگاهِ اول همه را تحت تاثیر خود قرار داد و در باشگاه دوم با سپری شدن زمان هر روز بهتر شد.</p>
      <p>اودگارد در ویتسه ۹ گل و ۱۲ پاس گل داشت. ۱۰ بار در whoscored بازیکن برتر میدان نام گرفت و نمره میانگین ۷.۸ گرفت. او بدون شک از ستاره‌های لیگ هلند در زمان حضورش در این کشور بود. در بازگشت به اسپانیا، او نشان داد می تواند فشار‌ها را تحمل کند و درخشش خود را در <a href="https://www.tarafdari.com/node/1352166"><b>رئال سوسیداد </b></a>هم ادامه داد. در مصاحبه کاری خود در بازی در سانتیاگو برنابئو برابر رئال مادرید او نه گل زد و نه پاس گل داد تا <a href="https://www.tarafdari.com/node/1473726"><b>لا رئال ۳-۱ در برنابئو شکست بخورد</b></a>. اودگارد اما در بازی‌های بعد نمره کامل ۱۰ را گرفت که پس از مسی دومین بازیکنی باشد که از این وبسایت نمره کامل می‌گیرد.</p>
      <figure>
        <img src="https://d2zywfiolv4f83.cloudfront.net/img/blog/2019%2f12%2fOdegaardArticle+(1).png"/>
      </figure>
      <p>نمره کامل در آن بازی باعث شد میانگین نمرات وی در بازی های لالیگایامسال به ۷.۵۳ برسد که در بین زیر ۲۱ ساله‌های لالیگا بهترین آمار و در بین ۵ لیگ معتبر در رتبه سوم قرار دارد. ۳ گل و ۴ پاس گل وی باعث شده رئال سوسیداد در اسپانیا پنجم باشد و ۲۶ گل در لالیگا به ثمر برساند.</p>
      <p>به عنوان بازیکنی که قرار است توپ را از خط میانی به حمله ببرد، اودگارد قطعا بالاتر از انتظارات عمل کرده است. وی در هر بازی قدرت حمل توپ خود را به رخ می‌کشد و دائما بهتر می‌شود. ۲.۶ دربیل به طور متوسط در لالیگا از آمار ۱.۵ دربیل موفق مودریچ به شکل میانگین در لالیگای امسال بهتر است و یک پیشرفت محسوب می‌شود. در پاس‌های کلیدی هم اودگارد به طور متوسط در هر بازی ۲.۸ پاس کلیدی می‌دهد و این آمار برای مودریچ ۲.۶ است. مودریچ در تکل‌ها با ۱.۵ تکل در هر بازی کمی موفق تر از اودگارد با ۱.۲ است اما این به خاطر آزادی بیشتر اودگارد در جلوی زمین است که وظایف دفاعی کمتری بر دوش دارد.</p>
      <p>با این حال اودگارد در پرس کردن حریف از بالای زمین آنها هم حضور دارد. وی در یک سوم دفاعی حریف با ۱۶ باز پس‌گیری توپ در لالیگای امسال رکورد دار است و این پرس از بالا، وقتی بعد از قرارداد قرضیش به برنابئو بازگردد، قطعا به مذاق هواداران رئال مادرید خوش خواهد آمد . شاید این مسئله به شکل بازی در ایالت باسک برگردد اما اودگارد به وسیله میکل مرینو و ایگور زوبلدیا در عقب زمین حمایت می‌شود. اسیر ایارامندی هم زمانی که بازی می‌کند کار‌ها را برای اودگارد در عقب زمین آسان‌تر می‌کند.</p>
      <p>مودریچ به شکل کلی باید وظایف دفاعی بیشتری انجام دهد تا خط هافبک رئال مادرید در حملات حریف از پا در نیاید و این کار را برای کاسمیرو بسیار دشوار می‌کند زیرا تنها هافبک دفاعی رئال مادرید است. بازیکن برزیلی احتمالا از بعضی از کارهای دفاعیش چشم‌پوشی می‌کند که هم به سبک بازی رئال مادرید مربوط است و هم به قدرت مادرید در برابر تیم‌های کوچک‌تر لالیگا برمی‌گردد. معنی این حرف این است که اودگارد در هماهنگی در تیم آینده‌اش مشکل کمتری خواهد داشت.</p>
      <p>خطر فراموش شدن از اذهان مردم و تبدیل شدن به بازیکنی نظیر <a href="https://fa.wikipedia.org/wiki/%D9%81%D8%B1%D8%AF%DB%8C_%D8%A7%D8%AF%D9%88"><b>فردی آدو</b></a> شاید دائما اودگارد را تهدید کند اما ملی‌پوش نروژی در لالیگا رکورد‌ها را جابجا می‌کند و هواداران رئال مادرید بسیار برای دیدن او به عنوان جانشین مودریچ هیجان دارند.</p>
    </article>
  </body>
</html>