<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/689181/varvitsiotis-ston-realfm-978-emas-den-mas-endiaferei-na-stratioti"/>
    <meta property="og:site_name" content="enikos.gr"/>
    <meta property="article:published_time" content="2019-12-09T12:59:00+00:00"/>
    <meta property="og:title" content="Βαρβιτσιώτης στον Realfm 97,8: Εμάς δεν μας ενδιαφέρει να στρατιωτικοποιήσουμε την οποιαδήποτε διπλωματική κρίση με την Τουρκία"/>
    <meta property="og:description" content="Ο αναπληρωτής υπουργός Εξωτερικών Μιλτιάδης Βαρβιτσιώτης στον Realfm 97,8..."/>
  </head>
  <body>
    <article>
      <h1>Βαρβιτσιώτης στον Realfm 97,8: Εμάς δεν μας ενδιαφέρει να στρατιωτικοποιήσουμε την οποιαδήποτε διπλωματική κρίση με την Τουρκία</h1>
      <address>
        <time datetime="2019-12-09T12:59:00+00:00">09 Dec 2019, 12:59</time>
      </address>
      <p>"Πάλι η Μεσόγειος βρίσκεται σε μια περίοδο αστάθειας με ευθύνη της <a href="http://www.enikos.gr/international/689170/nees-proklitikes-diloseis-apo-ton-akar-endeixi-adynamias-i-apelas">Τουρκίας</a> και με τις κινήσεις, τις οποίες κάνει, και η οποία δεν ευνοεί σε καμία περίπτωση ούτε την επίλυση των χρονιζόντων κρίσεων αλλά δεν ευνοεί και την ανάπτυξη των νέων πρωτοβουλιών που χρειάζεται η περιοχή" είπε ο αναπληρωτής υπουργός Εξωτερικών <a href="http://www.enikos.gr/politics/671213/varvitsiotis-ston-realfm-978-se-evropaiko-epipedo-tha-sikosoume-t">Μιλτιάδης Βαρβιτσιώτης</a> στον Realfm 97,8.</p>
      <p>Μιλώντας στον Νίκο Χατζηνικολάου και τον Αντώνη Δελλατόλα δήλωσε "εμάς δεν μας ενδιαφέρει να στρατιωτικοποιήσουμε την οποιαδήποτε διπλωματική κρίση με την <a href="http://www.enikos.gr/international/689119/yeni-safak-i-tourkia-epitachynei-tis-ergasies-tis-gia-agora-neou-">Τουρκία</a>".</p>
      <p>"Έχει καλλιεργηθεί μια σχέση εμπιστοσύνης με την Αίγυπτο, την εμβάθυνε η προηγούμενη κυβέρνηση τη σχέση και συνεχίσουμε. Δεν θα βιαστούμε να τελειώσουμε την οποιαδήποτε συμφωνία με την Αίγυπτο λόγω της πίεσης, η οποία ασκείται. Είναι σίγουρο όμως ότι καθίσταται επιτακτικό να ολοκληρωθεί αυτή η συζήτηση με την Αίγυπτο για την οριοθέτηση της μεταξύ μας <a href="http://www.enikos.gr/international/689106/mas-deichnoun-ti-chagi">ΑΟΖ</a>" σχολίασε.</p>
      <p>"Από την Ευρώπη αυτό που προσδοκούμε είναι μια ισχυρή πολιτική δήλωση. Και η ισχυρή πολιτική δήλωση θα έχει να κάνει με τη σταθερότητα στην λεκάνη της Μεσογείου, για τον τρόπο με τον οποίο πρέπει να αποφεύγονται κινήσεις που πυροδοτούν εντάσεις και συγκρούσεις, έστω κι αν είναι στο διπλωματικό επίπεδο και βεβαίως αυτό που θα πρέπει να περιμένουμε είναι μια απόφαση του Ευρωπαϊκού Συμβουλίου" υπογράμμισε.</p>
      <p>"Το θέμα της Χάγης είναι μια ιστορία που σέρνεται πολλά χρόνια, καμία κυβέρνηση από μόνη της δεν μπορεί να καταλήξει σε μια τέτοια απόφαση, θα χρειαστεί ένα γενικότερο πλαίσιο και βέβαια θα χρειαστεί να συμφωνήσουμε τι πράγμα θα συζητήσουμε, αν τελικά αποφασίσουμε να προσφύγουμε σε αυτήν" σχολίασε αναφορικά με το <a href="http://www.enikos.gr/international/689106/mas-deichnoun-ti-chagi">δημοσίευμα της Realnews</a> και συμπλήρωσε ότι "Δεν είμαστε κοντά σε μια τέτοια φάση. Ορθώς εκτιμά<a href="http://www.enikos.gr/international/689106/mas-deichnoun-ti-chagi"> η Realnews </a>ότι υπάρχουν φωνές στην Ευρώπη που λένε 'πηγαίνετε με την Τουρκία να τα λύσετε', αλλά αυτή είναι μια εποπτική αντίληψη των πραγμάτων, 'ωραία, έχετε κάποια προβλήματα μην μας πρήζετε άλλο, πηγαίνετε στην Χάγη να τα λύσετε'. Τώρα, με τι πας να συζητήσεις στη Χάγη, με τι νομικό πλαίσιο, τι τελικά θα προσδοκάς, είναι μια άλλη συζήτηση που χρόνια τώρα έχει γίνει σε βάθος στην επιστημονική κοινότητα και στον πολιτικό κόσμο και υπάρχουν πολλές και διαφορετικές απόψεις".</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/689181_bf48516979-a9cbd00ff1ca67a7.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/689114/diplomatiko-teichos-apenanti-stin-tourkia-tin-enischysi-ton-symma%0A%20%20%20%20%0A"/>
        <a href="http://www.enikos.gr/politics/689041/voridis-profanos-apaiteitai-enischysi-ton-amyntikon-mas-dynatotit%0A%20%20%20%20%0A"/>
        <a href="http://www.enikos.gr/politics/689030/i-symfonia-tourkias-livyis-stin-atzenta-tou-symvouliou-exoterikon%0A%20%20%20%20%0A"/>
        <a href="http://www.enikos.gr/politics/689031/diakopoulos-den-yparchei-pithanotita-thermou-epeisodiou-me-tin-to%0A%20%20%20%20%0A"/>
        <a href="http://www.enikos.gr/politics/688981/bakogianni-den-tha-epitrepsoume-na-kyriarchisei-i-logiki-oti-ta-n%0A%20%20%20%20%0A"/>
        <a href="http://www.enikos.gr/politics/688992/afstiri-apantisi-ypex-stin-agkyra-i-yvris-einai-i-epilogi-ekeinou%0A%20%20%20%20%0A"/>
        <a href="http://www.enikos.gr/politics/688987/dendias-i-livyi-ekviastike-gia-na-ypograpsei-ti-symfonia-ti-apant%0A%20%20%20%20%0A"/>
        <a href="http://www.enikos.gr/politics/688985/panagiotopoulos-o-erntogan-mas-eipe-na-min-chtypame-poly-ta-cheri%0A%20%20%20%20%0A"/>
        <a href="http://www.enikos.gr/politics/688951/chatzidakis-i-symfonia-tourkias-livyis-den-itan-kati-pou-mas-aifn%0A%20%20%20%20%0A"/>
      </related>
    </article>
  </body>
</html>