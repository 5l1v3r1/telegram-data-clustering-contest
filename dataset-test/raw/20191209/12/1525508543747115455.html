<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793331/%D8%B4%DB%8C%D8%B9%DB%8C%D8%A7%D9%86-%D8%AF%D8%B1-%D8%A8%D8%AD%D8%B1%DB%8C%D9%86-%D8%AF%D8%B1-%D9%85%D8%B9%D8%B1%D8%B6-%D9%82%D8%AA%D9%84-%D8%B9%D8%A7%D9%85-%D9%81%D8%B1%D9%87%D9%86%DA%AF%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:27:11+00:00"/>
    <meta property="og:title" content="مرکز گفتگو و تسامح بحرین: شیعیان در بحرین در معرض قتل عام فرهنگی هستند"/>
    <meta property="og:description" content="مرکز گفتگو و تسامح بحرین (Bahrain Interfaith Center) به مناسبت «روز جهانی منع جنایت نسل کشی و بزرگداشت قربانیان آن» در بیانیه ای اعلام کرد که شیعیان در بحرین در معرض قتل عام فرهنگی هستند."/>
  </head>
  <body>
    <article>
      <h1>مرکز گفتگو و تسامح بحرین: شیعیان در بحرین در معرض قتل عام فرهنگی هستند</h1>
      <address>
        <time datetime="2019-12-09T12:27:11+00:00">09 Dec 2019, 12:27</time>
      </address>
      <p>به گزارش <a href="https://www.mehrnews.com/">خبرگزاری مهر</a>، مرکز گفتگو و تسامح بحرین «Bahrain Interfaith Center» به مناسبت «روز جهانی منع جنایت نسل کشی و بزرگداشت قربانیان آن» با صدور بیانیه ای اعلام کرد که شیعیان در بحرین در معرض قتل عام فرهنگی هستند.</p>
      <p>در این بیانیه آمده است: هر سال نهم دسامبر «روز جهانی منع جنایت نسل کشی (قتل عام) و بزرگداشت قربانیان آن» با هدف تلاش برای منع نسل کشی و منع درگیری هایی که منجر به آن می شود گرامی داشته می شود. مرکز گفتگو و تسامح بحرین (غیر وابسته به حکومت) بر این باور است که این مناسبت فرصتی برای یادآوری اهمیت اجرای عدالت و ادای احترام به قربانیان نسل کشی در همه جهان است از جمله نسل کشی هایی که بروز فرهنگی یا مذهبی دارند.</p>
      <p>مرکز گفتگو و تسامح بحرین معتقد است که برخی از تخلفاتی که در بحرین شاهدیم شبیه و نزدیک به اَشکالی از قتل عام فرهنگی ست که در سطح بین المللی جرم محسوب می شوند. چنانکه ماده دوم کنوانسیون بین المللی تصریح دارد: نسل کشی شامل اقداماتی است که با هدف نابودی کامل یا جزئی مجموعه های قومی، مذهبی و یا نژادی صورت می گیرد، از جمله وارد کردن آسیب جدی جسمی یا روحی به اعضای این مجموعه ها، و همچنین قرار دادن این مجموعه ها تحت شرایط زندگی ای که هدف آن نابودی کلی یا جزئی آنان است.</p>
      <p>در این بیانیه آمده است: سازمان های بین المللی و گزارش کمیسیون حقیقت یاب مستقل بحرین (بسیونی) تخلفات شدیدی را که در بحرین رخ داده به ثبت رسانده اند. ، تخلفاتی که بر هویت مذهبی شهروندان شیعه در این کشور مرتبطند. گزارش ها حاکی از آنند که آداب و رسوم شیعیان بطور سازمان یافته مورد هدفند چانچه از آن به آسیب معنوی یاد می شود. دولت آموزش های دینی که برخلاف عقاید شیعیان است را در مدارس دولتی تحمیل می کند و تدریس و بروز عقاید شیعیان در موسسه های دولتی و رسانه رسمی را ممنوع کرده است. همچنین نهادهای محلی که مسوول  مدیریت امور شیعیان در کشورند مورد محدودیت قرار گرفته اند و علاوه بر آن ده ها مسجد شیعیان که برخی از آنان آثار تاریخی محسوب می شوند تخریب گشته اند. اکثریت قریب به اتفاق قربانیان قتل و بازداشت سیاسی از زمان آغاز وقایع سال ۲۰۱۱ میلادی شیعه هستند، نزدیک به دویست نفر از آنان کشته شده اند و همچنین سازمان های مدنی از زمان آغاز این وقایع بازداشت و توقیف بیش از ۵۰۰۰ نفر را به ثبت رسانده اند.</p>
      <p>مرکز گفتگو تسامح بحرین اعلام کرد: با استناد به گفته کمیساریای عالی حقوق بشر ، میشل پاشله که سخنان نفرت پراکنانه یکی از معیارهایی است که به طور مستقیم با ارتکاب نسل کشی مرتبط است، مرکز گفتگوتسامح بحرین نسبت به رشد تصاعدی سخنان نفرت پراکنانه در بحرین هشدار می دهد و تأکید می کند که عدم حضور شیعیان در رسانه های رسمی و سخت پیری بر  زندگی، آزادی ها و آداب و رسوم و ساماندهی شؤونشان می تواند مقدمه انگیزشی برای جنایاتی مشابه نسل کشی باشد. از آنجایی که دولت بحرین کنوانسیون منع و مجازات جنایت نسل کشی صادر شده در ۹ دسامبر سال ۱۹۴۸ میلادی را پذیرفته و به آن پیوسته است، مرکز گفتگو و تسامح بحرین طرف ها و ادارات رسمی دولت را تشویق می کند تا در جهت اتخاذ راهکارهای مؤثر برای خاتمه دادن به نفرت پراکنی، تبعیض، نژادپرستی، آزار و اذیت مذهبی و مورد هدف قرار دادن هویت، با نهادهای مرتبط همکاری و اقدام مشترک داشته باشند. این مرکز معتقد است که این تنها راهی است که دولت می تواند از خلال آن پذیرش کنوانسیون فوق را عملا بروز دهد که اقدام مؤثری نیز برای اطمینان خاطر قربانیان و باز کردن راه برای جبران خسارت آنها از طریق ایجاد آشتی (ملی) حقیقی و کامل محسوب می شود.</p>
    </article>
  </body>
</html>