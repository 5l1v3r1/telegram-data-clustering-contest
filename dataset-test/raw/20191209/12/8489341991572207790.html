<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811077/%D9%88%D8%A7%DA%A9%D9%86%D8%B4-%D8%A8%D8%BA%D8%AF%D8%A7%D8%AF-%D8%A8%D9%87-%D9%88%D8%B1%D9%88%D8%AF-%D9%86%D8%B8%D8%A7%D9%85%DB%8C%D8%A7%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A8%D9%87-%D8%B9%D8%B1%D8%A7%D9%82"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T12:29:00+00:00"/>
    <meta property="og:title" content="واکنش بغداد به ورود نظامیان آمریکایی به عراق"/>
    <meta property="og:description" content="منابع عراقی به اخبار مربوط به ورود نظامیان آمریکایی به عراق از مرز غربی این کشور واکنش نشان دادند."/>
  </head>
  <body>
    <article>
      <h1>واکنش بغداد به ورود نظامیان آمریکایی به عراق</h1>
      <h2>منابع عراقی به اخبار مربوط به ورود نظامیان آمریکایی به عراق از مرز غربی این کشور واکنش نشان دادند.</h2>
      <address>
        <time datetime="2019-12-09T12:29:00+00:00">09 Dec 2019, 12:29</time>
      </address>
      <p>به گزارش گروه بین الملل خبرگزاری دانشجو به نقل از السومریه، علاءالدین القیسی مدیر بخش روابط عمومی هیئت گذرگاه‌های مرزی عراق اخبار مربوط به ورود نظامیان آمریکایی به عراق را تکذیب کرد.<br/><br/>وی افزود: اخباری که از ورودد نیرو‌های آمریکایی به عراق از طریق گذرگاه‌های غربی طریبیل-الولید-قائم حکایت دارد، بی اساس است. همه گذرگاه‌ها به شکل عادی فعالیت دارند.<br/><br/>القیسی از رسانه‌ها خواست که در انتشار اخبار نهایت دقت را به کار گیرند تا افکار عمومی را گمراه نکنند.<br/><br/>این درحالی است که برخی رسانه‌ها اعلام کرده بودند که آمریکا ۵۰۰ خودروی نظامی به پایگاه عین الاسد در استان الانبار واقع در غرب عراق ارسال کرده است.<br/><br/>گفته می‌شود این تجهیزات نظامی از اردن وارد این پایگاه شده است.</p>
    </article>
  </body>
</html>