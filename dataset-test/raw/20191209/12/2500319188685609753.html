<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/578279/"/>
    <meta property="og:site_name" content="רדיו קול חי"/>
    <meta property="article:published_time" content="2019-12-09T12:22:40+00:00"/>
    <meta property="og:title" content="שערורייה; בג&quot;ץ הורה: אזרחות ישראלית לבנו של מחבל"/>
    <meta property="og:description" content="אביו רצח שני ישראלים בפיגוע והוא ביקש תעודת זהות ישראלית. משרד הפנים סרב, אך ארגון השמאל הקיצוני 'המוקד להגנת הפרט' עתר לבג&quot;צ ומשרד הפנים העניק את תעודת הזהות"/>
  </head>
  <body>
    <article>
      <h1>שערורייה; בג"ץ הורה: אזרחות ישראלית לבנו של מחבל</h1>
      <address><time datetime="2019-12-09T12:22:40+00:00">09 Dec 2019, 12:22</time> by <a rel="author">שלמה ריזל</a></address>
      <p>
        <b>אביו רצח שני ישראלים בפיגוע והוא ביקש תעודת זהות ישראלית. משרד הפנים סרב, אך ארגון השמאל הקיצוני 'המוקד להגנת הפרט' עתר לבג"צ ומשרד הפנים העניק את תעודת הזהות</b>
      </p>
      <figure>
        <img src="http://www.93fm.co.il/wp-content/uploads/2016/02/091216lm15.jpg"/>
        <figcaption>בית המשפט העליון<cite>צילום: Lior Mizrahi/FLASH90</cite></figcaption>
      </figure>
      <p>לפני כשלוש שנים התרחש פיגוע ירי בכביש -1, באזור גבעת התחמושת. רס"מ יוסי קירמה הי"ד הוזעק לאזור כשהוא רכוב על אופנוע, יוסי הצליח לעצור את המחבל מהמשך ביצוע הפיגוע הנתעב, אולם בפיגוע נרצחו לבנה מילחי, כבת 60, ויוסי קירמה – שנפצע במהלך הניסיון להגן על על חפים מפשע מפני המחבל המתועב.</p>
      <p>מספר שנים לאחר הפיגוע, בנו של המחבל פונה למשרד הפנים בבקשה להענקת תעודת זהות לאחר שהגיע לגיל התואם. במשרד הפנים סירבו עקב הרקע הקיים לנער, כאשר אביו ניהל מסע רצח. ארגון השמאל הקיצוני "המוקד להגנת הפרט" מחליט לסייע לנער, בן המחבל, ועותר לבג"צ בנימוק כי "התנהלותו של משרד הפנים מנוגדת אף לאחד מכללי הצדק הבסיסיים ביותר – האיסור על הענשת אדם בשל מעשים שביצע אדם אחר".</p>
      <p>בעקבות הגשת העתירה החל משרד הפנים לדון בבקשתו של אותו נער, בן המחבל, ודרש מסמכים נוספים להוכחת מרכז החיים שלו ומשפחתו, ואף קיים ראיון עם האם. לבסוף, לפני כשבוע קיבל הנער את הת"ז הכחולה לאחר שמשרד הפנים "התקפל" לארגון השמאל, ובפניהם של משפחת מחבל נתעב.</p>
      <p>מארגון 'בצלמו' נמסר: "בני משפחת המחבל חייבים להיות מגורשים ולא לקבל זכויות סוציאליות וזכות הצבעה מקומית. מצער מאוד ששוב האיחוד האירופי והקרן החדשה מממנים ארגונים התומכים בבני משפחות מחבלים עם דם על הידיים. ארגון בצלמו ימשיך להוביל מאבק לפגיעה בבני משפחות מחבלים במטרה להרתיע ולמנוע רצח נוסף".</p>
      <related>
        <a href="http://www.93fm.co.il/radio/577953/"/>
        <a href="http://www.93fm.co.il/radio/577919/"/>
        <a href="http://www.93fm.co.il/radio/577076/"/>
      </related>
    </article>
  </body>
</html>