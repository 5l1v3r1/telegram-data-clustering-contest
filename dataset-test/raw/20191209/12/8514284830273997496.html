<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/papadimitriu-athina-szexualisan-zaklattak-a-lanyomat-a-szinmuveszeti-felvetelijen-2491635"/>
    <meta property="og:site_name" content="hírTV"/>
    <meta property="article:published_time" content="2019-12-09T12:14:00+00:00"/>
    <meta property="og:title" content="Papadimitriu Athina: Szexuálisan zaklatták a lányomat a Színművészeti felvételijén"/>
    <meta property="og:description" content="A színésznő szerint a lányával történtek nem számítanak egyedi esetnek."/>
  </head>
  <body>
    <article>
      <h1>Papadimitriu Athina: Szexuálisan zaklatták a lányomat a Színművészeti felvételijén</h1>
      <address><time datetime="2019-12-09T12:14:00+00:00">09 Dec 2019, 12:14</time> by <a rel="author">Hír TV</a></address>
      <h4>Szexuálisan zaklatták Papadimitriu Athina lányát a Színművészeti egyetem felvételijén. A színésznő az RTL reggeli műsorában elmondta, hogy legkisebb gyerekét egy nő zaklatta.</h4>
      <p> </p>
      <p>Athina az esetet jelezte az intézmény rektorának, aki az ígérte, utánanéz az esetnek. A művész hozzátette: először úgy gondolta, nem hagyja annyiban, de aztán belegondolt, hogy a két idősebbik lánya rosszul jöhet ki a dologból, ezért tanácstalanná vált, főleg, miután megtudta, hogy a lányával történtek nem számítanak egyedi esetnek.</p>
      <p>Beszélt arról is, hogy Réka lányát nagyon megviselte az eset, hazafelé az autóban is arra panaszkodott, hogy még mindig magán érzi a zaklatás nyomait, este pedig tetőtől talpig, sokáig fürdött, a viselkedése pedig zavart volt.</p>
      <p>Hír TV - Origo</p>
      <p> </p>
      <p> </p>
    </article>
  </body>
</html>