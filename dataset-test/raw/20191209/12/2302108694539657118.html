<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/de-ziua-internationala-anti-coruptie-secretarul-de-stat-mike-pompeo-ii-da-exemplu-pe-cei-40-de-oficiali-straini-care-au-interdictie-de-intrare-in-sua-din-cauza-coruptiei-liviu-dragnea-se-numara-prin.html"/>
    <meta property="og:site_name" content="G4Media.ro"/>
    <meta property="article:published_time" content="2019-12-09T12:16:24+00:00"/>
    <meta property="og:title" content="De Ziua internațională anti-corupție, secretarul de stat Mike Pompeo îi dă exemplu pe cei 40 de oficiali străini care au interdicție de intrare în SUA din cauza corupției. Liviu Dragnea se numără printre cei 40"/>
    <meta property="og:description" content="Secretarul de stat al SUA, Mike Pompeo, a reafirmat angajamentul administrației americane pentru prevenirea și combaterea corupției la nivel global."/>
  </head>
  <body>
    <article>
      <h1> De Ziua internațională anti-corupție, secretarul de stat Mike Pompeo îi dă exemplu pe cei 40 de oficiali străini care au interdicție de intrare în SUA din cauza corupției. Liviu Dragnea se numără printre cei 40 </h1>
      <address><time datetime="2019-12-09T12:16:24+00:00">09 Dec 2019, 12:16</time> by <a rel="author">Redacția</a></address>
      <p>Secretarul de stat al SUA, Mike Pompeo, a reafirmat angajamentul administrației americane pentru prevenirea și combaterea corupției la nivel global. Într-un comunicat de presă, Pompeo a dat ca exemplu faptul că Departamentul de Stat a intezis în acest an accesul în SUA pentru 40 de oficiali străini din cauza implicării în acte de corupție.</p>
      <p>Liviu Dragnea și cei doi copii ai săi, Valentin Ștefan Dragnea și Maria Alexandra Dragnea au interdicție de intrare în SUA începând cu luna septembrie din cauza implicării în acte de corupție, potrivit unui comunicat oficial al Departamentului de Stat al SUA de la acel moment. Dragnea și cei doi copii săi au fost desemnați chiar de Mike Pompeo, secretarul american de Stat, drept persoane implicate în ”acte semnificative de corupție”.</p>
      <p>”Acțiunea de astăzi transmite un semnal puternic că SUA sunt angajate să susțină lupta anti-corupție și susținerea statului de drept din România”, se mai arăta în comunicatul oficial al Departamentului de Stat din SUA din luna septembrie.</p>
      <p>
        <i>Foto: G4Media.ro</i>
      </p>
    </article>
  </body>
</html>