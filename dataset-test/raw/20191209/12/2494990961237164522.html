<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/12/09/news/diletta-leotta-paola-ferrari-gaffe-venditti-battisti-sanremo-1252829/"/>
    <meta property="og:site_name" content="Il Tempo"/>
    <meta property="article:published_time" content="2019-12-09T12:21:00+00:00"/>
    <meta property="og:title" content="Diletta Leotta, altra bordata. Paola Ferrari non molla: frecciata su Sanremo"/>
    <meta property="og:description" content="“Pronta per Sanremo…” e due faccine sorridenti. Così Paola Ferrari punge (di nuovo dopo aver detto che non è orgogliosa che la rappresenti sul palco dell'Ariston, nda) Diletta Leotta per la gaffe al termine di Lazio-Juventus, vinta dai biancocelesti 3-1. La Leotta, i..."/>
  </head>
  <body>
    <article>
      <h6 class="kicker">CHE GAFFE</h6>
      <h1>Diletta Leotta, altra bordata. Paola Ferrari non molla: frecciata su Sanremo</h1>
      <address><time datetime="2019-12-09T12:21:00+00:00">09 Dec 2019, 12:21</time> by <a rel="author">Giada Oricchio</a></address>
      <p>“Pronta per <b>Sanremo</b>…” e due faccine sorridenti. Così <b>Paola Ferrari</b> punge (di nuovo dopo aver detto che non è orgogliosa che la rappresenti sul palco dell'Ariston, nda)<b> Diletta Leotta</b> per la gaffe al termine di Lazio-Juventus, vinta dai biancocelesti 3-1. La Leotta, in corsa per il Festival di Sanremo tra le polemiche, aveva detto: “Ecco la Lazio che va sotto la curva mentre i tifosi cantano i Giardini di marzo di <b>Venditti</b>”. Uno scivolone nello scivolone: il famoso brano non è di Antonello Venditi bensì di <b>Lucio Battisti</b> e cosa più grave Venditti è l’autore dell’inno della Roma di cui è fan sfegatato, mentre Battisti lo era, appunto, della Lazio.</p>
      <p>Per approfondire leggi anche: <b><a href="https://www.iltempo.it/sport/2019/12/08/news/diletta-leotta-gaffe-lucio-battisti-giardini-di-marzo-antonello-venditti-lazio-juventus-1252603/">Diletta Leotta stecca su Lucio Battisti</a></b></p>
      <p>In verità, si è corretta poco dopo, ma come direbbe il portiere dell’Inter, Samir <b>Handanovic</b>, oggetto di un altro sfondone di Diletta al Gran Galà del Calcio (“è la prima volta che sei premiato”, “no, la terza”): “Vedo che non hai studiato”. E stavolta non c’è neppure un autore impreparato a cui dare la colpa con un comunicato ufficiale. Paola Ferrari e i social non hanno perdonato l’errore: se per la conduttrice de “La Domenica Sportiva” è sarcasticamente “pronta per Sanremo”, per gli internauti è tutta una battuta: “In realtà di sfondoni dopo la partita ne ha detti almeno altri due. Da rivedere la registrazione”, “Sarà stata una cover”, “<b>Delitto di Diletta</b>”, “Pronta per Sanremo, già me la vedo: "Al Bano com'è essere per la prima volta sul palco dell'Ariston?", “Non sa nemmeno "che anno è che giorno è....”. Non mancano i commenti sessisti, ma quelli non fanno ridere.</p>
    </article>
  </body>
</html>