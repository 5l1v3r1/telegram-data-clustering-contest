<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/262234/o-polemos-ksekinise-apeilitika-minymata-sto-voyleytiko-grafeio-tis-elenas-rapti-sti-thessaloniki"/>
    <meta property="og:site_name" content="LiFO"/>
    <meta property="article:published_time" content="2019-12-09T12:23:00+00:00"/>
    <meta property="og:title" content="«Ο πόλεμος ξεκίνησε»: Απειλητικά μηνύματα στο βουλευτικό γραφείο της Έλενας Ράπτη στη Θεσσαλονίκη"/>
    <meta property="og:description" content="Επίθεση με μπογιές εξαπέλυσαν άγνωστοι στο πολιτικό γραφείο της βουλευτού της Νέας Δημοκρατίας, Έλενας Ράπτη"/>
  </head>
  <body>
    <article>
      <h1>«Ο πόλεμος ξεκίνησε»: Απειλητικά μηνύματα στο βουλευτικό γραφείο της Έλενας Ράπτη στη Θεσσαλονίκη</h1>
      <h2>Επίθεση με μπογιές εξαπέλυσαν άγνωστοι στο πολιτικό γραφείο της βουλευτού της Νέας Δημοκρατίας, Έλενας Ράπτη</h2>
      <address><time datetime="2019-12-09T12:23:00+00:00">09 Dec 2019, 12:23</time> by <a rel="author">NEWSROOM</a></address>
      <p>
        <b>Επίθεση με μπογιές εξαπέλυσαν άγνωστοι στο πολιτικό γραφείο της βουλευτού της Νέας Δημοκρατίας, <a href="https://www.lifo.gr/tags/%CE%88%CE%BB%CE%B5%CE%BD%CE%B1+%CE%A1%CE%AC%CF%80%CF%84%CE%B7">Έλενας Ράπτη</a>, στη Θεσσαλονίκη, γράφοντας απειλητικά μηνύματα στην είσοδο.</b>
      </p>
      <p>Μέσα στο Σαββατοκύριακο, ομάδα ατόμων πέταξε μπογιές και έγραψε συνθήματα στην είσοδο του γραφείου, στην περιοχή Καμάρα, στο κέντρο της συμπρωτεύουσας. Όταν οι συνεργάτες της βουλευτού επιχείρησαν να μπουν σήμερα στο γραφείο, αντίκρισαν μαύρη μπογιά στους τοίχους και την ταμπέλα με το όνομα της κυρίας Ράπτη. Με πράσινη μπογιά, άγνωστοι είχαν γράψει κατά μήκος του τοίχου «ο πόλεμος ξεκίνησε».</p>
      <figure>
        <img src="https://www.lifo.gr/uploads/image/1576721/polemos-ksekinis-epithesi-elena-rapti.jpg"/>
      </figure>
      <p>Αμέσως, οι συνεργάτες της κυρίας Ράπτη ειδοποίησαν την αστυνομία και λίγο αργότερα το γραφείο τύπου του κυβερνώντος κόμματος εξέδωσε ανακοίνωση καταδικάζοντας την επίθεση: «Άλλη μια φορά επέλεξαν οι τραμπούκοι να επιτεθούν κατά γραφείου βουλευτή της Νέας Δημοκρατίας. Ας μην κάνουν τον κόπο. Κανείς δεν εκφοβίζεται και κανείς δεν κάνει πίσω. Η ανομία θα αντιμετωπισθεί».</p>
      <figure>
        <iframe src="https://www.youtube.com/embed/HE6d8x9CIlk" width="990" height="600" data-service="Youtube" scrolling="no"/>
      </figure>
    </article>
  </body>
</html>