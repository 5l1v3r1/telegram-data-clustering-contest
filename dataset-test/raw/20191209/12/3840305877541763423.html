<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/adrian-barbulescu-fost-ofiter-condamnat-emilia-sercan-amenintata-309863.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T12:03:43+00:00"/>
    <meta property="og:title" content="Fostul ofițer de poliție care a amenințat-o pe jurnalista Emilia Șercan și-a aflat sentința"/>
    <meta property="og:description" content="Adrian Bărbulescu, fostul ofițer de poliție care a recunoscut că a amenințat-o pe jurnalista de investigație Emilia Șercan, a fost condamnat la un an de închisoare cu amânarea executării. Decizia aparține..."/>
  </head>
  <body>
    <article>
      <h1>Fostul ofițer de poliție care a amenințat-o pe jurnalista Emilia Șercan și-a aflat sentința</h1>
      <address><time datetime="2019-12-09T12:03:43+00:00">09 Dec 2019, 12:03</time> by <a rel="author">Redacția B1.ro</a></address>
      <p>Adrian Bărbulescu, fostul ofițer de poliție care a recunoscut că a amenințat-o pe jurnalista de investigație Emilia Șercan, a fost condamnat la un an de închisoare cu amânarea executării. Decizia aparține Tribunalului București și poate fi atacată la Curtea de Apel București, precizează <a href="https://www.g4media.ro/barbatul-care-a-amenintat-o-pe-jurnalista-emilia-sercan-a-fost-condamnat-la-un-an-de-inchisoare-cu-amanarea-executarii-fostul-ofiter-de-politie-si-a-recunoscut-acuzatiile.html">G4Media.</a></p>
      <p>Într-un proces separat sunt judecați fostul rector și fostul protector ai Academiei de Poliție, acuzați că l-au instigat pe Bărbulescu să o amenințe pe jurnalistă pentru a înceta investigațiile cu privire la lucrări presupus plagiate ale unor angajați de la Academie. Cei doi neagă acuzațiile.</p>
      <p>Procurorii DNA susțin că, la sfârșitul lunii martie – începutul lunii aprilie 2019, inculpații Iacob Adrian și Marcoci Petrică-Mihail, rector, respectiv prorector al Academiei de Poliție „Alexandru Ioan Cuza”, l-au determinat pe inculpatul Bărbulescu Gheorghe Adrian să transmită unei persoane, jurnalist de investigație – persoană vătămată, mesaje de amenințare (un mesaj tip text și cinci mesaje folosind aplicația Facebook Messenger), pentru a o constrânge să înceteze investigațiile jurnalistice care îl vizau pe rectorul Academiei de Poliție, urmărind astfel eliminarea riscurilor pentru cariera lor profesională. </p>
      <p>Concomitent, cei doi instigatori i-au promis polițistului care a trimis efectiv mesajele de amenințare că îi vor asigura protecția pentru a nu fi tras la răspundere penală și, pe parcursul săvârșirii faptelor, chiar i-au adresat încurajări, mai susțin procurorii DNA.<br/> </p>
    </article>
  </body>
</html>