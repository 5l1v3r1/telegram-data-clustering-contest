<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/nyheter/2019/12/09/Uv%C3%A6r-skaper-trafikkproblemer-20574931.ece"/>
    <meta property="og:site_name" content="rbnett.no"/>
    <meta property="article:published_time" content="2019-12-09T12:52:51+00:00"/>
    <meta property="og:title" content="Uvær skaper trafikkproblemer"/>
    <meta property="og:description" content="Kraftig vind skaper trøbbel for trafikken på Vestlandet. På fjellovergangene kan det bli innført kolonnekjøring på kort varsel."/>
  </head>
  <body>
    <article>
      <h1>Uvær skaper trafikkproblemer</h1>
      <h2>Kraftig vind skaper trøbbel for trafikken på Vestlandet. På fjellovergangene kan det bli innført kolonnekjøring på kort varsel.</h2>
      <address><time datetime="2019-12-09T12:52:51+00:00">09 Dec 2019, 12:52</time> by <a rel="author">NTB</a></address>
      <p>På Sotrabrua i Hordaland har nødetatene rykket ut til en bilulykke. En tilhenger skal være tatt av vinden og veltet over i motsatt kjørefelt og truffet en bil. Det er meldt om sterk vind på stedet.</p>
      <p>– Det skal ikke være snakk om personskader. Veien er delvis sperret, og vi startet dirigering av trafikken. Det blåser kraftig, men ikke stengt på grunn av det, operasjonsleder Stein Rune Halleraker i Vest politidistrikt til NTB.</p>
      <p>På Vestlandet har storm ført til at flere ferjer er innstilt, og helikoptertrafikken til og fra Nordsjøen har problemer, skriver <a href="https://www.aftenbladet.no/lokalt/i/EWkG42/full-storm-paa-obrestad-mandag-morgen">Stavanger Aftenblad</a>.</p>
      <p>Meteorologisk institutt har sendt ut gult farevarsel for fjellet i Sør-Norge, der de varsler at det kan komme 20–40 centimeter.</p>
      <p>På grunn av vindforholdene var Karmsund bru i Rogaland stengt.</p>
      <p>Flere steinras stengte E16 mellom Voss og Lærdal, men veien gjenåpnes mandag ettermiddag.</p>
      <p>E134 og riksvei 52 har åpnet etter å ha vært stengt, men kolonnekjøring kan bli innført på kort varsel. Også riksvei 52 Hemsedalsfjellet og E16 Filefjell er åpne for trafikk, men det kan bli innført kolonnekjøring på Hemsedalsfjellet på kort varsel, advarer Vegtrafikksentralen.</p>
      <p>På riksvei 7 er det snø- og isdekke, og i morgentimene var det -4 grader, lett bris og skyet. Fylkesvei 51 er stengt som følge av uvær. Det samme er fylkesvei 51 ved Valdresflye.</p>
    </article>
  </body>
</html>