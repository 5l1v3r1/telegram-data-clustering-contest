<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/voyliazei-i-lesvos-katapatoyn-ktimata-kai-kovoyn-elaiodentra-gia-na-epektathoyn-oi-prosfyges-kai-oi-metanastes-o-periergos-rolos-ton-mko/"/>
    <meta property="og:site_name" content="europost.gr"/>
    <meta property="article:published_time" content="2019-12-09T12:15:54+00:00"/>
    <meta property="og:title" content="«Βουλιάζει» η Λέσβος: Καταπατούν κτήματα και κόβουν ελαιόδεντρα για να επεκταθούν οι πρόσφυγες και οι μετανάστες – Ο περίεργος ρόλος των ΜΚΟ"/>
    <meta property="og:description" content="Κόβουν τα ελαιόδεντρα από τα γειτονικά κτήματα για να επεκταθούν οι «δομές φιλοξενίας» στην Μόρια! 217 παράνομοι μετανάστες έφτασαν στο νησί μόνο χθες. Όπως αποκαλύπτει το lesvosnews.net η κατάσταση που επικρατεί εδώ και πολλούς μήνες δείχνει"/>
  </head>
  <body>
    <article>
      <h1>«Βουλιάζει» η Λέσβος: Καταπατούν κτήματα και κόβουν ελαιόδεντρα για να επεκταθούν οι πρόσφυγες και οι μετανάστες – Ο περίεργος ρόλος των ΜΚΟ</h1>
      <address>
        <time datetime="2019-12-09T12:15:54+00:00">09 Dec 2019, 12:15</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Κόβουν τα ελαιόδεντρα από τα γειτονικά κτήματα για να επεκταθούν οι «δομές φιλοξενίας» στην Μόρια! 217 παράνομοι μετανάστες έφτασαν στο νησί μόνο χθες.</p>
      <p>Όπως αποκαλύπτει το lesvosnews.net η κατάσταση που επικρατεί εδώ και πολλούς μήνες δείχνει να μην αλλάζει ούτε με τη νέα Κυβέρνηση. Σήμερα το ΚΥΤ της Μόριας και οι περιοχές γύρω απ’ αυτό έχουν σύμφωνα με τα επίσημα στοιχεία 17.000 άτομα!</p>
      <p>Προφανώς οι ιδιοκτήτες δεν θεωρούνται πολίτες του Ελληνικού Κράτους, ή στην περιοχή αυτή δεν ασκεί κυριαρχία το Ελληνικό Κράτος.</p>
      <figure>
        <img src="https://europost.gr/wp-content/uploads/2019/12/2_300-300x169.jpg"/>
      </figure>
      <figure>
        <img src="https://europost.gr/wp-content/uploads/2019/12/3_246-300x169.jpg"/>
      </figure>
      <p>Η κατάληψη κτημάτων και η καταστροφή του φυτικού κεφαλαίου προχωρά κανονικά. Η επέκταση του ΚΥΤ συνεχίζεται κανονικά με την ανοχή, ή ακόμα χειρότερα με την απουσία του κράτους. Πρώτα ήταν η φωτιά του Σεπτεμβρίου 2016 δίπλα στο ΚΥΤ, μετά ήταν το κόψιμο των δένδρων και η τοποθέτηση σκηνών και παραπηγμάτων και η καταστροφή επεκτείνεται.</p>
      <p>Στις φωτογραφίες φαίνονται τα καρατομημένα δένδρα και δύο άνθρωποι εν δράσει. Σύμφωνα με πληροφορίες ανθρώπων της περιοχής το βράδυ δουλεύουν στην περιοχή αλυσοπρίονα και με χρήση φωτισμού εκτελούνται οι εργασίες. Την μέρα οι εργασίες εκτελούνται με μεγάλα πριόνια που χρησιμοποιούσαν οι παλιοί μαραγκοί.</p>
      <p>Οι φωτογραφίες ελήφθησαν στις 5 Δεκεμβρίου από το κτήμα του κ. Ευστράτιου Ψαρρού. (Για ευνόητους λόγους έγινε επεξεργασία και δεν δημοσιεύονται οι φωτογραφίες με ζουμ)</p>
      <p>Εντύπωση προκαλεί το γεγονός ότι ανάμεσα στα κατεστραμμένα κτήματα υπάρχουν και άλλα τα οποία δεν έχουν υποστεί καμία καταστροφή. Είναι κτήματα που έχουν μισθωθεί από ΜΚΟ. Επομένως – όπως μας αναφέρει κάτοικος της περιοχής – δύο είναι οι επιλογές που έχουμε: “ή θα μισθώσουμε το κτήματά μας σε ΜΚΟ ή θα ρισκάρουμε την καταστροφή τους!”</p>
      <p>Η επέκταση γίνεται γιατί με απίστευτους ρυθμούς συνεχίζουν να καταφθάνουν καθημερινά εκατοντάδες παράνομοι μετανάστες στο νησί.</p>
      <p>Μετά από ένα διήμερο διάλειμμα με μηδενικές ή μικρές ροές ανά 24ωρο ξεκίνησαν ξανά οι αφίξεις προσφύγων – μεταναστών. Η Μόρια έχει ξεπεράσει τις 17.000 άτομα και έχει βάλει πλώρη για τις 18.000 άτομα ενώ είναι πλέον εμφανές ότι δεν υπάρχει κανένα σχέδιο για την αποσυμφόρηση του νησιού. Ο χειμώνας είναι εδώ και είναι θέμα χρόνου να έχουμε κι άλλους νεκρούς στη Μόρια. Αναλυτικά τα συμβάντα που καταγράφηκαν σε 24 ώρες στη Λέσβο από από χθες το πρωί μέχρι σήμερα το πρωί</p>
      <p>Στον εντοπισμό σαράντα τεσσάρων (44) αλλοδαπών προέβησαν, πρωινές ώρες σήμερα, στελέχη της Λιμενικής Αρχής Μυτιλήνης, στην περιοχή “ΚΑΡΑ ΤΕΠΕ” ν.Μυτιλήνης, οι οποίοι είχαν αποβιβαστεί επί της ακτής, ενώ συνελήφθη μεταξύ αυτών ο 26χρονος χειριστής της λέμβου.</p>
      <p>Επίσης, στον εντοπισμό σαράντα τριών (43) αλλοδαπών προέβησαν, πρώτες πρωινές ώρες σήμερα, στελέχη της Λιμενικής Αρχής Μυτιλήνης, στην περιοχή “ΑΓΡΙΛΙΑ” ν.Λέσβου, οι οποίοι είχαν αποβιβαστεί επί της ακτής, ενώ συνελήφθη μεταξύ αυτών ο 28χρονος χειριστής της λέμβου.</p>
      <p>Στον εντοπισμό σαράντα τεσσάρων (44) αλλοδαπών προέβησαν, πρωινές ώρες σήμερα, στελέχη της Λιμενικής Αρχής Πλωμαρίου, στην παραλία “ΑΓΙΟΥ ΙΣΙΔΩΡΟΥ”, οι οποίοι είχαν αποβιβαστεί επί της ακτής, ενώ συνελήφθη μεταξύ αυτών ο 19χρονος χειριστής της λέμβου.</p>
      <p>Στον εντοπισμό σαράντα ενός (41) αλλοδαπών προέβησαν, πρωινές ώρες σήμερα, στελέχη της Λιμενικής Αρχής Μήθυμνας, στην περιοχή “ΑΚΡΑ ΚΟΡΑΚΑΣ” ν.Λέσβου, οι οποίοι είχαν αποβιβαστεί επί της ακτής, ενώ συνελήφθη μεταξύ αυτών ο 34χρονος χειριστής της λέμβου.</p>
      <p>Στον εντοπισμό και τη διάσωση σαράντα πέντε (45) αλλοδαπών προέβη, πρώτες πρωινές ώρες χθες, πλωτό σκάφος δύναμης FRONTEX, το οποίο βρισκόταν σε περιπολία στο πλαίσιο της ευρωπαϊκής επιχείρησης ”ΠΟΣΕΙΔΩΝ 2019”.Συγκεκριμένα, το ανωτέρω πλωτό εντόπισε στη θαλάσσια περιοχή “ΣΚΑΛΑ ΣΥΚΑΜΙΝΕΑΣ” ν. Λέσβου, πνευστή μηχανοκίνητη λέμβο με ικανό αριθμό αλλοδαπών επιβαινόντων.Υπό το συντονισμό του Ενιαίου Κέντρου Συντονισμού Έρευνας και Διάσωσης, το πλήρωμα του ανωτέρω σκάφους προέβη στην ασφαλή περισυλλογή και διάσωση των ανωτέρω, οι οποίοι μεταφέρθηκαν στο λιμένα Σκάλας Συκαμινέας ν. Λέσβου, ενώ συνελήφθη ένας 46χρονος αλλοδαπός εξ αυτών, ως χειριστής της λέμβου.</p>
    </article>
  </body>
</html>