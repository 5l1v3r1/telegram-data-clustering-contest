<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zive.cz/clanky/tiktok-je-v-podezreni-ze-sbira-osobni-data-a-je-napojen-na-cinskou-vladu-bude-soud/sc-3-a-201549/default.aspx"/>
    <meta property="og:site_name" content="Živě.cz"/>
    <meta property="article:published_time" content="2019-12-09T12:49:00+00:00"/>
    <meta property="og:title" content="TikTok je v podezření, že sbírá osobní data a je napojen na čínskou vládu. Bude soud"/>
    <meta property="og:description" content="V USA se nyní celkem intenzivně řeší TikTok. Sociální síť nabírá milony nových uživatelů a stává se populární právě i v Americe. Sílí ovšem obavy, že je napojena na čínské zákonodárce a sbírá uživatelská data. Aplikaci totiž vlastní a"/>
  </head>
  <body>
    <article>
      <h1>TikTok je v podezření, že sbírá osobní data a je napojen na čínskou vládu. Bude soud</h1>
      <address><time datetime="2019-12-09T12:49:00+00:00">09 Dec 2019, 12:49</time> by <a rel="author">Vojtěch Malý</a></address>
      <p>V USA se nyní celkem intenzivně řeší <a href="https://www.zive.cz/clanky/co-je-tiktok-sverazna-socialni-sit-chytla-mlade-uzivatele-uz-jich-ma-uz-15-miliardy/sc-3-a-201483/default.aspx">TikTok</a>. Sociální síť nabírá milony nových uživatelů a stává se populární právě i v Americe. Sílí ovšem obavy, že je napojena na čínské zákonodárce a sbírá uživatelská data. Aplikaci totiž vlastní a provozuje čínská firma ByteDance. Na tu teď míří žaloba a vyšetřování.</p>
      <figure>
        <img src="https://www.zive.cz/getthumbnail.aspx?q=90&amp;crop=1&amp;height=100&amp;width=200&amp;id_file=564826916"/>
        <figcaption>
          <a href="https://www.zive.cz/clanky/co-je-tiktok-sverazna-socialni-sit-chytla-mlade-uzivatele-uz-jich-ma-uz-15-miliardy/sc-3-a-201483/default.aspx">Co je TikTok: Svérázná sociální síť chytla mladé uživatele, už jich má už 1,5 miliardy</a>
        </figcaption>
      </figure>
      <p>Žalobu podala <a href="https://www.courthousenews.com/wp-content/uploads/2019/12/Tiktok.pdf">ke kalifornskému soudu</a> Misty Hong a staví ji proti americkým pobočkám čínské firmy. Tu dívka osočuje z nedovoleného sběru a uchovávání soukromých dat bez vědomí uživatele. Navíc prý tato data putují na čínské servery a vytváří se z nich profily uživatelů, přestože se do sítě nikdy neregistrovali. Má jít přitom o servery Tencentu a Alibaby, což jsou firmy podezřelé ze silného napojení na čínskou vládu. </p>
      <p>Jak <a href="https://www.bbc.com/news/business-50640110">upřesňuje BBC</a>, žaloba je odůvodněna také tím, že na základě sebraných privátních dat cílí provozovatel reklamu a díky tomu navyšuje svoje příjmy. Jedná se tedy o obohacování na úkor soukromých dat. </p>
      <p>Kromě toho podali podnět k prošetření společnosti ByteDance a jejího nakládání s uživatelskými daty někteří američtí senátoři. Například senátor Josh Hawley přímo varuje před napojením TikToku na čínskou vládu. Jiní vyzvali americkou tajnou službu, aby TikTok prověřili, upozorňuje <a href="https://thehill.com/policy/technology/473484-lawsuits-pose-new-challenge-for-tiktok">The Hill</a>.</p>
      <figure>
        <img src="https://www.zive.cz/getthumbnail.aspx?q=90&amp;crop=1&amp;height=100&amp;width=200&amp;id_file=327695111"/>
        <figcaption>
          <a href="https://www.zive.cz/clanky/bizarni-smejdy-z-asijskych-e-shopu-kdyz-to-stoji-par-dolaru-pochybujte-o-tom/sc-3-a-197587/default.aspx">Bizarní šmejdy z asijských e-shopů: Když to stojí pár dolarů, pochybujte o tom</a>
        </figcaption>
      </figure>
      <p>Problematika TikToku je teď v USA velmi ožehavá a nejen tam. Podezření na zneužívání dat bují a přitom se jedná o sociální síť oblíbenou masově oblíbenou dětmi a mladistvými. </p>
      <p>TitTok se brání, že data neshromažďuje a do Číny neposílá. Pro uživatele z USA prý data ukládá na serverech umístěných v Americe, ze kterých vytváří zálohu na servery v Singapuru. </p>
    </article>
  </body>
</html>