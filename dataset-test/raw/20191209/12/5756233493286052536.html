<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625648/%D9%88%D8%B1%D9%88%D8%AF-%D9%BE%D9%84%DB%8C%D8%B3-%D8%A8%D9%87-%D8%AC%D9%85%D8%B9-%D9%85%D8%B9%D8%AA%D8%B1%D8%B6%DB%8C%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%B3%D8%A7%D8%AE%D8%AA%D9%85%D8%A7%D9%86-%D8%A8%D8%A7%D8%B4%DA%AF%D8%A7%D9%87-%D8%AA%D8%AE%D9%84%DB%8C%D9%87-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T12:27:00+00:00"/>
    <meta property="og:title" content="ورود پلیس به جمع معترضین استقلال/ ساختمان باشگاه تخلیه شد"/>
    <meta property="og:description" content="نیروهای انتظامی از کارمندان این باشگاه خواستند تا ساختمان را هر چه سریع‌تر ترک کنند، البته این اتفاق نیز رخ داده و در حال حاضر ساختمان باشگاه خالی از جمعیت است."/>
  </head>
  <body>
    <article>
      <h1>ورود پلیس به جمع معترضین استقلال/ ساختمان باشگاه تخلیه شد</h1>
      <address>
        <time datetime="2019-12-09T12:27:00+00:00">09 Dec 2019, 12:27</time>
      </address>
      <p>
        <i>نیروهای انتظامی از کارمندان این باشگاه خواستند تا ساختمان را هر چه سریع‌تر ترک کنند، البته این اتفاق نیز رخ داده و در حال حاضر ساختمان باشگاه خالی از جمعیت است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>اتفاقات رخ داده پیرامون جدایی استراماچونی و هجوم هواداران به خیابان 38 غربی سعادت‌آباد پای پلیس را به باشگاه استقلال باز کرد.</p>
      <p>در شرایطی که حدود 500 نفر از طرفداران استقلال مقابل ساختمان این باشگاه تجمع اعتراض آمیز انجام دادند و خواستار جدایی مدیران این باشگاه هستند پای پلیس هم به ساختمان باز شد.</p>
      <p>بعد از اینکه تعدادی از طرفداران معترض قصد حضور در طبقات ساختمان باشگاه استقلال را داشتند ماموران کلانتری منطقه سعادت آباد وارد عمل شده و با متفرق کردن افراد، ساختمان را نیز تخلیه کردند.</p>
      <p>نیروهای انتظامی از کارمندان این باشگاه خواستند تا ساختمان را هر چه سریع‌تر ترک کنند، البته این اتفاق نیز رخ داده و در حال حاضر ساختمان باشگاه خالی از جمعیت است.</p>
      <p>هواداران بعد از شنیدن خبر استعفای فتحی خواستار برکناری و استعفای سایر مدیران این باشگاه نیز شدند.</p>
      <p>دیدار تیم‌های استقلال و پیکان نیز به ورزشگاه آزادی منتقل شده است.</p>
    </article>
  </body>
</html>