<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/banjaluka/Novi-krovovi-za-bolje-uslove-rada/572731?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:27:26+00:00"/>
    <meta property="og:title" content="Novi krovovi za bolje uslove rada"/>
    <meta property="og:description" content="BANJALUKA - Škola učenika u privredi i Centar &quot;Zaštiti me&quot; za desetak dana dobiće nove krovove, u okviru obnove obrazovnih ustanova kojim će biti riješeni višegodišnji problemi s prokišnjavanjem ovih objekata."/>
  </head>
  <body>
    <article>
      <h1>Novi krovovi za bolje uslove rada</h1>
      <address><time datetime="2019-12-09T12:27:26+00:00">09 Dec 2019, 12:27</time> by <a rel="author">Nemanja Vukojević</a></address>
      <p>BANJALUKA - Škola učenika u privredi i Centar "Zaštiti me" za desetak dana dobiće nove krovove, u okviru obnove obrazovnih ustanova kojim će biti riješeni višegodišnji problemi s prokišnjavanjem ovih objekata.</p>
      <p>Dragan Banjac, načelnik Odjeljenja za obrazovanje, zdravstvo, omladinu i sport, istakao je da je za ove radove iz gradskog budžeta izdvojeno 60.000 KM.</p>
      <p>"Nadamo se da će i vremenski uslovi dozvoliti da radovi budu završeni što prije", kazao je Banjac.</p>
      <p>Zorica Kuzmanović-Vasilić, direktorica Centra "Zaštiti me", rekla je da su u ovoj ustanovi zadovoljni dinamikom radova i da bi uskoro trebalo da dobiju novi krov.</p>
      <p>"Ono što je najvažnije je da u narednu godinu ulazimo s novim krovom, jer je postojeći bio dosta oštećen i bilo je nepohodno da ga zamijenimo", dodala je Kuzmanović-Vasilićeva.</p>
      <p>Kroz zajednička ulaganja s republičkim institucijama, u ovoj godini uloženo je 600.000 KM u obnovu 16 škola, a iz Gradske uprave su istakli da će obnova škola biti nastavljena i dogodine.</p>
    </article>
  </body>
</html>