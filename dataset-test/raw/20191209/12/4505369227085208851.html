<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/fotografia-zilei-porc-taiat-in-spatele-blocului_500896.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T12:44:38+00:00"/>
    <meta property="og:title" content="FOTOGRAFIA ZILEI. Porc tăiat în spatele blocului"/>
    <meta property="og:description" content="Un orădean a fost amendat luni dimineaţă de Poliţia Locală, după ce a fost surprins &amp;icirc;n timp ce tranşa, ajutat de prieteni, un porc &amp;icirc;n spatele blocului."/>
  </head>
  <body>
    <article>
      <h1>FOTOGRAFIA ZILEI. Porc tăiat în spatele blocului</h1>
      <address><time datetime="2019-12-09T12:44:38+00:00">09 Dec 2019, 12:44</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Un orădean a fost amendat luni dimineaţă de Poliţia Locală, după ce a fost surprins în timp ce tranşa, ajutat de prieteni, un porc în spatele blocului.</p>
      <p>Foto: bihoreanul.ro</p>
      <p>Poliţiştii locali au fost alertaţi de mai mulţi vecini revoltaţi de imaginea măcelului derulat în plină zi în faţa garajelor de la demisolul blocului. "Primul apel, pentru că am primit mai multe sesizări, a fost primit la ora 9 şi 2 minute. La ora 9 şi 15 o echipă de agenţi era deja la faţa locului unde a surprins mai mulţi bărbaţi în timp ce tranşau un porcu", a declarat <a href="https://www.ebihoreanul.ro/stiri/ultima-or-31-48/un-barbat-din-oradea-a-taiat-porcul-in-spatele-blocului-153330.html">BIHOREANULUI</a> directorul Poliţiei Locale Oradea, Cristian Beltechi.</p>
      <p>
        <a href="https://www.romaniatv.net/craciun-2019-cum-vor-sa-se-pacaleasca-romanii-intre-ei-facand-troc-pentru-pentru-o-bucata-de-carne-schimb-fiat-punto-cu-porci_498928.html">CRĂCIUN 2019. Cum vor să se păcălească românii între ei făcând troc pentru pentru o bucată de carne: "Schimb câine cu porci"</a>
      </p>
      <p>Potrivit directorului, proprietarul porcului a fost amendat cu 1.000 lei în baza Legii 61 din 1991, care sancţionează faptele de încălcare a normelor de convieţuire socială, a ordinii şi liniştii publice.</p>
      <p>"Au provocat indignarea vecinilor. Trăim la oraş, nu se poate să tai porcul în faţa blocului. Sincer, nici n-am mai primit astfel de reclamaţii până acum", a declarat Beltechi.</p>
    </article>
  </body>
</html>