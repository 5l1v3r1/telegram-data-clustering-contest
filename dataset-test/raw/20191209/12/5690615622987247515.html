<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840275-sitnik-zaklikav-doluchitisya-vsikh-nebayduzhikh-do-antikoruptsiynoyi-reformi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T12:51:00+00:00"/>
    <meta property="og:title" content="Ситник закликав долучитися всіх небайдужих до антикорупційної реформи"/>
    <meta property="og:description" content="КИЇВ. 9 грудня. УНН. Всіх небайдужих українців закликають долучитися до антикорупційної реформи, щоб пройти у ній точку неповернення. Про це заявив директор …"/>
  </head>
  <body>
    <article>
      <h1>Ситник закликав долучитися всіх небайдужих до антикорупційної реформи</h1>
      <address><time datetime="2019-12-09T12:51:00+00:00">09 Dec 2019, 12:51</time> by <a rel="author">Валерія Гуржий</a></address>
      <p><b>КИЇВ. 9 грудня. УНН.</b> Всіх небайдужих українців закликають долучитися до антикорупційної реформи, щоб пройти у ній точку неповернення. Про це заявив директор Національного антикорупційного бюро України Артем Ситник, передає кореспондент <b>УНН</b>.</p>
      <p>Ситник зазначив, що протягом року було багато зроблено у антикорупційній реформі.</p>
      <p>"Останній рік був насичений позитивними подіями в плані проведення антикорупційної реформи. Нарешті запрацював антикорупційний суд, прийнято ряд законодавчих актів, наприклад, закон про викривачів корупції, нарешті була скасована правка у Законі України", - зазначив він.</p>
      <p>Директор НАБУ закликав долучитися всіх небайдужих до цієї реформи.</p>
      <p>"Останні декілька місяців ми визначаємо позитивну динаміку напрямку реалізації антикорупційної реформи, але цього недостатньо, тому закликаємо всіх небайдужих долучиться до цієї роботи і в якості викривачів, і в якості активістів для того, щоб ми пройшли точку неповернення в антикорупційній реформі, і нарешті процес цієї реформи був незворотній в Україні", - додав він.</p>
      <p>Нагадаємо, Верховна Рада ухвалила закон №1009 щодо змін до кримінального процесуального законодавства, підтримавши скасування "правки Лозового" і <a href="https://www.unn.com.ua/uk/news/1828160-rada-ukhvalila-zakon-pro-proslushku-dlya-dbr-i-nabu">надання права на самостійне прослуховування</a> Державному бюро розслідувань і Національному антикорупційному бюро.</p>
      <p>До проекту закону №1009 під час підготовки до розгляду в другому читанні було подано 153 правки.</p>
      <p>Як раніше повідомлялося в <b>УНН</b>, Національне антикорупційне бюро на сьогодні<a href="https://www.unn.com.ua/uk/news/1833138-za-chas-roboti-nabu-zhodnogo-detektiva-ne-bulo-zatrimano-sitnik"> має розслідувану корупційну діяльність майже 400 чиновників.</a></p>
    </article>
  </body>
</html>