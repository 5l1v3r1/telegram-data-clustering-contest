<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1171099/muz-zjedol-banan-za-120-tisic-ktory-bol-castou-umeleckeho-diela.html"/>
    <meta property="og:site_name" content="TA3.com"/>
    <meta property="article:published_time" content="2019-12-09T12:30:00+00:00"/>
    <meta property="og:title" content="Muž zjedol banán za 120-tisíc, ktorý bol časťou umeleckého diela"/>
    <meta property="og:description" content="Americký performatívny umelec David Datuna zjedol banán použitý v umeleckom diele Taliana Maurizia Cattelana, ktoré predali za 120-tisíc dolárov. Dielo s..."/>
  </head>
  <body>
    <article>
      <h1>Muž zjedol banán za 120-tisíc, ktorý bol časťou umeleckého diela</h1>
      <h2>Americký performatívny umelec David Datuna zjedol banán použitý v umeleckom diele Taliana Maurizia Cattelana, ktoré predali za 120-tisíc dolárov. Dielo s názvom Comedian, ktoré tvoril čerstvý banán prilepený páskou na stene, vystavovala galéria Perrotin na umeleckom veľtrhu Art Basel v Miami.</h2>
      <address>
        <time datetime="2019-12-09T12:30:00+00:00">09 Dec 2019, 12:30</time>
      </address>
      <p>Rodák z Gruzínska pokojne prišiel k dielu, banán odlepil zo steny, ošúpal ho a zjedol, pričom prekvapeným návštevníkom oznámil, že je to jeho umelecké predstavenie.<b> "Hladný umelec,"</b> skonštatoval.</p>
      <p>
        <a href="https://twitter.com/OfficialJoelF/status/1203466675544301569">https://twitter.com/OfficialJoelF/status/1203466675544301569</a>
      </p>
      <p>Riaditeľka galérie Peggy Leboeuf, ktorá do jeho<b> "predstavenia"</b> zasiahla, neskôr pre BBC povedala, že ho požiadali, aby odišiel. <b>"Nezatkli ho. Máme jeho kontakt a všetko, takže môžeme ísť ďalej, ale nemyslím, že to urobíme," </b>vyjadrila sa. Dielo údajne sprevádza certifikát pôvodu, ktorý dovoľuje, aby majitelia banán v prípade potreby vymenili. Galéria tak aj spravila, no ten náhradný už po výmene strážili policajti.</p>
    </article>
  </body>
</html>