<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104017/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T12:36:27+00:00"/>
    <meta property="og:title" content="Уряд Нідерландів планує заборонити &quot;звеселяючий газ&quot;"/>
    <meta property="og:description" content="Використання газу надалі буде дозволено стоматологами як знеболююче, а виробниками продуктів харчування у банках зі збитими вершками."/>
  </head>
  <body>
    <article>
      <h1>Уряд Нідерландів планує заборонити "звеселяючий газ"</h1>
      <address>
        <time datetime="2019-12-09T12:36:27+00:00">09 Dec 2019, 12:36</time>
      </address>
      <p>Уряд Нідерландів оголосив про плани включити оксид азоту - більш відомий як "звеселяючий газ" - у "чорний список" заборонених наркотиків, у відповідь на швидке зростання використання газу серед молоді країни.</p>
      <p>Про це повідомляє "Європейська правда" із посиланням на <a href="https://uk.reuters.com/">Reuters</a>.</p>
      <p>У листі до парламенту заступник міністра охорони здоров’я Пол Блокхус заявив, що "рекреаційне використання "звеселяючого газу" стало проблемою, і тому "Закон про опіум" - це правильний шлях для вирішення цього питання".</p>
      <p>Використання газу надалі буде дозволено стоматологами як знеболююче, а виробниками продуктів харчування у єдностях зі збитими вершками.</p>
      <p>При вдиханні препарат створює короткочасну ейфорію, яку люди вважають нешкідливою. Але Блокхус заявив, що крім небезпеки, коли люди втрачають свідомість, падають і б'ються головою, або потрапляють у дорожньо-транспортні пригоди, вживання наркотику також може спричинити "пошкодження мозку".</p>
      <p>"Ми більше не можемо приймати ризики, пов'язані зі здоров’ям молоді, зокрема", - сказав він.</p>
      <p>"Звеселяючий газ" давно став звичним явищем на фестивалях, де часто продають і сильніші наркотики. Але коли в останні три роки газ почав поширюватися на вулицях, влада занепокоїлася.</p>
    </article>
  </body>
</html>