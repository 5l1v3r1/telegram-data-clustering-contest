<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/putin-her-zaman-yaninda-tasiyordu-dunyayi-karanliga-gomebilecek-dugme-ilk-kez-goruntulendi/haber-1028655"/>
    <meta property="og:site_name" content="Akşam"/>
    <meta property="article:published_time" content="2019-12-09T12:41:00+00:00"/>
    <meta property="og:title" content="Putin her zaman yanında taşıyordu! Dünyayı karanlığa gömebilecek 'düğme' ilk kez görüntülendi!"/>
    <meta property="og:description" content="Rusya Savunma Bakanlığı'nın resmi yayın organı Zvezda, Rusya Devlet Başkanı Vladimir Putin'in her zaman yanında bulundurduğu nükleer füze fırlatma düğmesini içeren nükleer çantanın içini ilk kez televizyon ekranlarında yayınladı."/>
  </head>
  <body>
    <article>
      <h1>Putin her zaman yanında taşıyordu! Dünyayı karanlığa gömebilecek 'düğme' ilk kez görüntülendi!</h1>
      <h2>Rusya Savunma Bakanlığı'nın resmi yayın organı Zvezda, Rusya Devlet Başkanı Vladimir Putin'in her zaman yanında bulundurduğu nükleer füze fırlatma düğmesini içeren nükleer çantanın içini ilk kez televizyon ekranlarında yayınladı.</h2>
      <address>
        <time datetime="2019-12-09T12:41:00+00:00">09 Dec 2019, 12:41</time>
      </address>
      <p>Zvezda televizyonundaki bir programda Rusyanın stratejik nükleer füzelerinin kumanda düğmesinin bulunduğu nükleer çanta ilk kez gösterildi.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/091220191527026064023.jpg"/>
      </figure>
      <p>
        <b>TAHMİN EDİLEN RENKTE DEĞİL</b>
      </p>
      <p>Voennaya Priyomka isimli programın sunucusu Aleksey Yegorovun anlattığı çantanın içindeki ana fırlatma düğmesi genellikle tahmin edildiği gibi<b> kırmızı değil, beyaz renkte.</b></p>
      <p>Yegorov, Tam da bu çanta, Rusya Devlet Başkanı Vladimir Putin'in 24 saat çevresinde bulunan bir subaydaydı. Bavulda bulunanlar arasında ayrı bir bellek kartı var dedi.</p>
      <p>Yegorov, 50 yıllık olsa da çantanın<b> ilk kez televizyonda gösterildiğini </b>vurguladı.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/091220191527116062580.png"/>
      </figure>
      <p>
        <b>HER ZAMAN PUTİN'İN YANINDA TAŞINIYOR</b>
      </p>
      <p><b>Sputnik'in aktardığına göre,</b> ?Komsomolskaya Pravda (KP) gazetesi de çantanın her zaman Putinin yanında taşındığına ve <b>1 numaralı düğme</b> olarak da adlandırıldığına dikkat çekti. KPye göre, çantadaki kırmızı düğme füzenin fırlatma işlemini, gri düğme ise tüm talimatları iptal ediyor. Çantadaki rakamlarla sıralanmış beyaz düğmelerin de kara, hava ve donanma nükleer kuvvetlerini harekete geçirmek için olduğu tahmin ediliyor.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/091220191527276068509.jpg"/>
      </figure>
      <p>
        <b>ANİ YANIT İÇİN GARANTİ SAĞLIYOR</b>
      </p>
      <p>KPnin tahminlerine göre, çantadaki yeşil düğme de aynı çantanın diğer ikisinden sinyal gelip gelmediğini kontrol amaçlı. Nitekim bu çantadan biri devlet başkanında, biri savunma bakanında biri de genelkurmay başkanında olmak üzere üç adet bulunuyor.<b> Nükleer füze atılması için en az iki çantanın çalışması gerekiyor</b>. Bu durum yanlışlıkla füze fırlatılmasına karşı, çantanın sahiplerinden birinin uzakta olması ve düşman füzesine karşı ani yanıt verilmesi için garanti sağlıyor.</p>
    </article>
  </body>
</html>