<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/12/09/f1-a-red-bull-nem-adja-a-foszponzort/"/>
    <meta property="og:site_name" content="Vezess"/>
    <meta property="article:published_time" content="2019-12-09T12:38:42+00:00"/>
    <meta property="og:title" content="F1: A Red Bull nem adja a főszponzort"/>
    <meta property="og:description" content="A Red Bull motorsportfőnöke szerint nem lehet csak úgy lenyúlni tőlük az Aston Martint. A brit luxussportkocsi-gyártó is azt állítja, nem keresnek vevőt."/>
  </head>
  <body>
    <article>
      <h1>F1: A Red Bull nem adja a főszponzort</h1>
      <address><time datetime="2019-12-09T12:38:42+00:00">09 Dec 2019, 12:38</time> by <a rel="author" href="https://www.vezess.hu/author/baka-gabor/" target="_blank">Baka Gábor</a></address>
      <p>
        <b>A Red Bull motorsportfőnöke szerint nem lehet csak úgy lenyúlni tőlük az Aston Martint. A brit luxussportkocsi-gyártó is azt állítja, nem keresnek vevőt.</b>
      </p>
      <p><a href="https://www.vezess.hu/forma-1/2019/12/05/f1-lenyuljak-az-aston-martint-a-red-bulltol/">A múlt héten röppent fel</a>, hogy a kanadai divatmágnás, autógyűjtő milliárdos, a Racing Point F1-es csapat fő tulajdonosa, Lawrence Stroll bevásárolná magát a brit luxussportkocsi-gyártó Aston Martinba, hogy aztán a csapatát is ezen a néven futtassa tovább.</p>
      <p>Ez eddig mind szép és jó, de van egy kis bökkenő: az Aston Martin néhány éve a Red Bull Racing névadó szponzora, ráadásul a hosszútávú világbajnokságban is közös projektet indítanak a Valkyrie hipersportkocsival – a partnerség Stroll érkezésével mindenképp megkérdőjeleződne.</p>
      <p>Az energiaital-gyártó motorsportfőnöke, Helmut Marko így reagált a spekulációkra: “Szerződésünk van (az Aston Martinnal)”.</p>
      <p>Úgy tudni ugyanakkor, hogy az említett szerződés csak 2020-ra szól.</p>
      <p>Az Aston Martin a hírek megjelenésekor nem kívánt reagálni, de a hétvégén megszólalt a cég vezérigazgatója, Andy Palmer, a Reutersnek azt mondta, pillanatnyilag nem téma az eladás:</p>
      <p>“Semmiképp sem keresünk aktívan befektetőt. Ez persze nem azt jelenti, hogy nem is jön majd” – hozzátéve azért, hogy az Aston Martinnak Stroll nélkül is “tökéletesen racionális útja van a sikerhez”.</p>
      <table>
        <tr>
          <td valign="top">
            <a href="https://www.vezess.hu/firstclass/2019/11/25/igy-keruld-el-a-plusz-kilokat-az-unnepek-alatt/">
              <pic src="https://vezess2.p3k.hu/app/uploads/2019/11/fogyos-ember-196x131.jpg"/>
            </a>
          </td>
          <td valign="top">
            <a href="https://www.vezess.hu/firstclass/2019/11/25/igy-keruld-el-a-plusz-kilokat-az-unnepek-alatt/">
              <b>Így kerüld el a plusz kilókat az ünnepek alatt<br/></b>
            </a>
            <a href="https://www.vezess.hu/firstclass/2019/11/25/igy-keruld-el-a-plusz-kilokat-az-unnepek-alatt/">Kevés olyan ember akad az országban, aki decemberben nem…</a>
          </td>
        </tr>
      </table>
      <footer>Forrás: Fotó: Getty Images</footer>
    </article>
  </body>
</html>