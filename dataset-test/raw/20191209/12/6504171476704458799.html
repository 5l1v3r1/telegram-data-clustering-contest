<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofotbal.cz/clanky/witsel-prijde-o-zapas-se-slavii-po-padu-ze-schodu-musel-na-operaci-452854/"/>
    <meta property="og:site_name" content="EuroFotbal.cz"/>
    <meta property="article:published_time" content="2019-12-09T12:58:00+00:00"/>
    <meta property="og:title" content="Witsel přijde o zápas se Slavií. Po pádu ze schodů musel na operaci"/>
    <meta property="og:description" content="Tým Borussue Dortmund přišel před rozhodujícím úterním zápasem Ligy mistrů proti pražské Slavii o záložníka Axela Witsela. Třicetiletý belgický reprezentant si doma při pádu poranil obličej a Borus..."/>
  </head>
  <body>
    <article>
      <h1>Witsel přijde o zápas se Slavií. Po pádu ze schodů musel na operaci</h1>
      <address><time datetime="2019-12-09T12:58:00+00:00">09 Dec 2019, 12:58</time> by <a rel="author">ČTK</a></address>
      <figure>
        <img src="https://www.eurofotbal.cz/res/img/news/21209_4.jpg"/>
        <figcaption>Axel Witsel (© bvb.de)</figcaption>
      </figure>
      <p>Tým Borussue Dortmund přišel před rozhodujícím úterním zápasem Ligy mistrů proti pražské Slavii o záložníka Axela Witsela. Třicetiletý belgický reprezentant si doma při pádu poranil obličej a Borussii bude chybět do konce roku. Podle klubového webu Witsel podstoupil operaci. <br/><br/><i>"Tenhle rok si už nezahraje, což je smutné pro něj i pro nás. Je to velmi důležitý hráč. Držíme mu palce, ať se uzdraví co nejdřív," </i>řekl na tiskové konferenci trenér Borussie Lucien Favre. Dortmundu budou proti Slavii chybět i další zranění hráči Thomas Delaney a Marcel Schmelzer. <br/><br/>Vestfálský celek má sedm bodů a na rozdíl od Slavie bude na dálku bojovat s Interem Milán o postupové druhé místo ze skupiny. K němu potřebuje získat více bodů než Inter v souběžně hraném duelu s Barcelonou.</p>
    </article>
  </body>
</html>