<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/dsns-z-yasuvala-shho-v-odeskomu-koledzhi-ne-bulo-pozhezhnoyi-sygnalizatsiyi.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T12:06:41+00:00"/>
    <meta property="og:title" content="ДСНС з’ясувала, що в одеському коледжі не було пожежної сигналізації"/>
    <meta property="og:description" content="ДСНС з’ясувала, що в одеському коледжі не було пожежної сигналізації"/>
  </head>
  <body>
    <article>
      <h1>ДСНС з’ясувала, що в одеському коледжі не було пожежної сигналізації</h1>
      <address>
        <time datetime="2019-12-09T12:06:41+00:00">09 Dec 2019, 12:06</time>
      </address>
      <p>
        <b>У згорілій будівлі Одеського коледжу економіки, права та готельно-ресторанного бізнесу не була встановлена пожежну сигналізація, інформує <a href="https://1news.com.ua/">1NEWS</a> з посиланням на <a href="https://www.ukrinform.ua/rubric-regions/2833851-v-odeskomu-koledzi-ne-bulo-pozeznoi-signalizacii-dsns.html">Укрінформ</a>.</b>
      </p>
      <figure>
        <img src="https://1news.com.ua/wp-content/uploads/2019/12/430.jpg"/>
      </figure>
      <p>Про це заявив глава Державної служби з надзвичайних ситуацій України Микола Чечоткін, аналізуючи причини значної кількості жертв пожежі 4 грудня.</p>
      <p>“Під час наради з приводу пожежі з’ясувалося, що в коледжі (Одеському коледжі економіки, права та готельно-ресторанного бізнесу – ред.) взагалі не було пожежної сигналізації”, зазначив Чечоткін.</p>
      <p>За його словами, також виникло безліч питань, пов’язаних з оснащенням рятувальників, зокрема укомплектуванням засобами, які використовують під час рятувальної операції.</p>
      <p>В одеських рятувальників є все мінімально необхідне для ефективного виконання завдань: три 30-метрові сходи і один 50-метровий підіймач. Але нема жодного “кубу життя” (надувного рятувального батуту – ред.)</p>
      <p>Водночас Чечоткін зауважив, що досвід європейських країн показав: ефективність “кубів життя” як засобів порятунку людей невисока. В Україні є всього п’ять таких “кубів життя”.</p>
    </article>
  </body>
</html>