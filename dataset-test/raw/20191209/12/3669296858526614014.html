<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/mersin/akdeniz/ak-partili-kacar-akdeniz-icin-butun-imkanlarimizi-seferber-etmeye-devam-edecegiz-1459419"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:50:57+00:00"/>
    <meta property="og:title" content="AK Partili Kaçar: Akdeniz için bütün imkânlarımızı seferber etmeye devam edeceğiz"/>
    <meta property="og:description" content="AK Partili Kaçar: Akdeniz için bütün imkânlarımızı..."/>
  </head>
  <body>
    <article>
      <h1>AK Partili Kaçar: Akdeniz için bütün imkânlarımızı seferber etmeye devam edeceğiz</h1>
      <address>
        <time datetime="2019-12-09T12:50:57+00:00">09 Dec 2019, 12:50</time>
      </address>
      <p>MERSİN, (<a href="https://www.cnnturk.com/haberleri/dha">DHA</a>)- MERSİN'de <a href="https://www.cnnturk.com/haberleri/akdeniz">Akdeniz</a> <a href="https://www.cnnturk.com/haberleri/belediye">Belediye</a> Başkanı M. Mustafa Gültak’ı makamında ziyaret eden <a href="https://www.cnnturk.com/haberleri/ak-parti">AK Parti</a> Yerel Yönetimler Başkan Yardımcısı Mahmut Kaçar, "Başkanımızın yerel seçimler öncesi vaat ettiği bütün sözlerin yerine getirilmesi noktasında bütün imkanları seferber edeceğiz” dedi.<br/><br/>Bir <a href="https://www.cnnturk.com/haberleri/dizi">dizi</a> ziyaret ve temaslarda bulunmak üzere <a href="https://www.cnnturk.com/haberleri/mersin">Mersin</a>’e gelen AK Parti Yerel Yönetimler Başkan Yardımcısı Mahmut Kaçar ve beraberindeki heyet, Başkan Mustafa Gültak’ı makamında ziyaret etti. Seçim başarısı nedeniyle Akdeniz Belediye Başkanı Mustafa Gültak’ı tebrik ederek başlayan Kaçar; “Mersin ve Akdeniz bizim için önemli . 31 Mart yerel seçimlerinde Akdeniz ilçesindeki vatandaşlarımız, önümüzdeki 5 yıl için Akdeniz’in yönetimini adayımıza emanet ettiler. Bu manada destek veren, sahip çıkan tüm Akdeniz halkına, genel merkezimiz adına bir kere daha teşekkür ediyorum. Yerel seçimler öncesinde Akdeniz’in daha yaşanılabilir bir kent olması için belediye başkanımızın ortaya koymuş olduğu bütün vaatler, bütün projeler, genel <a href="https://www.cnnturk.com/haberleri/merkez">merkez</a> olarak arkasında durduğumuz ve hayata geçirilmesi noktasında elimizdeki bütün imkânları seferber edebileceğimiz projelerdir. Cumhurbaşkanımızla başlayan hizmet belediyeciliğini, sosyal belediyeciliği ve gönül belediyeciliğini inşallah bu dönem Akdeniz’e taşımış olacağız. Akdeniz’de yerel seçimler öncesinde milletimize ne söz verdiysek, bunların hayata geçirilmesi noktasında yapacağımız hizmetler, belediyecilik anlayışımızın alt zeminini oluşturacaktır. Bugün de bu sebeplerle belediye başkanımızla birlikte, Akdeniz için neler yapacağımız konusunda bir toplantı gerçekleştireceğiz” dedi.</p>
      <p>MERSİN’İN VE AKDENİZ’İN YÜZ AKI OLDUĞUMUZA İNANIYORUM<br/><br/>Ziyareti dolayısıyla AK Parti Yerel Yönetimler Başkan Yardımcısı Kaçar’a ve beraberindeki heyete teşekkür eden Akdeniz Belediye Başkanı M. Mustafa Gültak da konuşmasında; “Akdeniz  Belediyesi olarak, hem genel merkezimizin hem de Kaçar’ın çok ciddi desteklerini aldık. Lütfi Elvan bakanımız, milletvekillerimiz ve il başkanımızın da yoğun çalışmaları sonucunda genel merkezimizin vermiş olduğu desteklerle hem Mersin’in hem de Akdeniz’in yüz akı olduğumuza inanıyorum. Sadece Akdeniz için değil Mersin için de çalışıyoruz. TOKİ Başkanı ile yaptığımız görüşmeler neticesinde, ATAŞ yerleşkesine yapılacak olan 400+300 konutluk proje için, şubat ayı içerisinde ilk kazmayı vuracağız inşallah. Millet Bahçesi yapılamaz deniyordu ama biz Mersin’in nefes alacağı 140 dönümlük bu yeşil alanı Mersin’e kazandırdık. Kentsel dönüşüm için Barış, Mahmudiye ve Kültür Mahallelerimizde vatandaşlarımızla ilk görüşmelerimizi tamamladık. Önümüzdeki aylarda ikinci görüşmeler başlayacağız. Sizlerden almış olduğumuz güçle Akdeniz’de 5 yıl sonunda birçok şey değişmiş olacak. Yılmaz Güney Parkımızı yeniden yapıyoruz. Akdeniz’e 25 yeni <a href="https://www.cnnturk.com/haberleri/basketbol">basketbol</a> sahası, 13 halı saha ve 3 sentetik saha yapımına başlıyoruz. Bunların hepsi 1 yıl içinde tamamlanmış olacak. Ziyaretleri ve destekleri için bir kere daha teşekkür ediyorum. Kaçar’ın ziyareti ile genel merkezi bir kere daha yanımızda hissettik. Bu destekleriyle daha da çok güçleneceğiz. Bütün ekibimle birlikte var gücümüzle çalışarak Akdeniz’de farkındalık yaratacağımızın sözünü vermiştik. Allah nasip ederse bu çalışmalarımız artarak devam edecek” şeklinde konuştu.<br/><br/>Kaçar, Şevket Sümer Mahallesi 142. Cadde'de incelemelerde bulundu. İncelemeler esnasında kısa bir <a href="https://www.cnnturk.com/haberleri/aciklama">açıklama</a> yapan Mahmut Kaçar; "Akdeniz Belediye Başkanı M. Mustafa Gültak'ı tebrik ediyorum. Bu bir başlangıç.  Akdeniz'e yapılacak çok daha büyük hizmetler var ve biz de hükümet olarak Akdeniz'deki bütün çalışmalara gereken desteği vereceğiz. Şevket Sümer Mahallesi'nin eski halini de biliyoruz. Ben inanıyorum ki bu cadde 3-4 ay sonra çok daha farklı bir güzellikte ve Mersin'de örnek bir cadde olacak" ifadelerine yer verdi.</p>
      <p> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/mersin/merkez/mtsoda-134uncu-kurulus-yildonumu-heyecani-1459421"/>
        <a href="https://www.cnnturk.com/yerel-haberler/antalya/baskan-esen-genclere-yardim-eli-uzatiyoruz-1459420"/>
        <a href="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
      </related>
    </article>
  </body>
</html>