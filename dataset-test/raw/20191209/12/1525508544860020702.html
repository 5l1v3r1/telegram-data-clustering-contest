<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793341/%DA%86%D9%87%D8%B1%D9%87-%D9%87%D8%A7%DB%8C-%D8%A8%D8%B1%D8%AA%D8%B1-%D8%A7%D8%AE%D9%84%D8%A7%D9%82-%D9%BE%D8%B2%D8%B4%DA%A9%DB%8C-%D9%88-%D9%BE%D8%B1%D8%B3%D8%AA%D8%A7%D8%B1%DB%8C-%DA%A9%D8%B4%D9%88%D8%B1-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:44:04+00:00"/>
    <meta property="og:title" content="در کنگره علمی زیست پزشکی؛ چهره های برتر اخلاق پزشکی و پرستاری کشور معرفی شدند"/>
    <meta property="og:description" content="چهره برتر پرستاری و چهره برتر اخلاق پزشکی کشور توسط ستاد توسعه زیست فناوری در نشست اختتامیه سومین کنگره علمی زیست پزشکی معرفی شدند."/>
  </head>
  <body>
    <article>
      <h1>در کنگره علمی زیست پزشکی؛ چهره های برتر اخلاق پزشکی و پرستاری کشور معرفی شدند</h1>
      <address><time datetime="2019-12-09T12:44:04+00:00">09 Dec 2019, 12:44</time> by <a rel="author" href="https://www.mehrnews.com/archive?jr=184" target="_blank">معصومه بخشی پور</a></address>
      <p>به گزارش <a href="https://www.mehrnews.com/">خبرگزاری مهر</a>، ستاد توسعه زیست فناوری در نشست اختتامیه سومین کنگره زیست پزشکی که در محل این ستاد برگزار شد، مهین کاکولاریمی را به عنوان پرستار برتر کشور در سال ۹۸، معرفی کرد.</p>
      <p>یکی از ویژگی های انتخاب مهین کاکولاریمی، تلاش و کوشش وی در زمینه استفاده از متدها و روش های نوین آموزش الکترونیکی در حوزه علوم پزشکی ویژه کارکنان، پرستاران و کادر درمانی بیمارستان محل فعالیتش عنوان شده است.</p>
      <p>وی در حال حاضر سوپروایزر آموزش بیمارستان بوده و دوره کارشناسی ارشد پرستاری را از دانشگاه علوم پزشکی شهید بهشتی اخذ کرده و ۲۴ سال سابقه فعالیت بالینی را در کارنامه دارد.</p>
      <p>کاکولاریمی با بیان اینکه ارتقای مراقبت کیفی در راستای اعتلای ایمنی بیماران دغدغه اصلی وی است، افزود: همواره در جهت بهترین و مؤثرترین روش های آموزش پرستاران تلاش می کند.</p>
      <p>در همین حال علاوه بر این، چهره برتر اخلاقی در حوزه علوم پزشکی و علوم زیستی نیز در این کنگره بین المللی معرفی شد.</p>
      <p>به این ترتیب در نشست ویژه اختتامیه سومین کنگره بین المللی زیست پزشکی، دکتر مجتبی رشیدی مصلح (متخصص داخلی و اطفال) به عنوان چهره برتر اخلاق پزشکی کشور در سال ۹۸ معرفی شد.</p>
      <p>از دلایل مهم انتخاب رشیدی مصلح، می توان به استفاده از روش های تشخیصی مناسب و مبتنی بر علم روز و تجویز درست دارو برای پیشگیری و بهبود و اجتناب از عوارض مصرف دارو در بیماران اشاره کرد.</p>
      <p>در این نشست از تلاش و کوشش وی در زمینه دنبال کردن وضعیت بیماران و روند بهبودی آن ها در کنار تحقیق و پژوهش علمی و بررسی جدیدترین دستاوردهای نوین پزشکی تقدیر شد.</p>
    </article>
  </body>
</html>