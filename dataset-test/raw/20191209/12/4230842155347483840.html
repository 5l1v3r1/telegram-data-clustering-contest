<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191209-rishennya-wada-shhodo-rosiyi-chy-zmozhut-rosiyany-zigraty-na-yevro-2020-ta-chs-2022/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T12:59:30+00:00"/>
    <meta property="og:title" content="Рішення WADA щодо Росії: чи зможуть росіяни зіграти на Євро-2020 та ЧС-2022"/>
    <meta property="og:description" content="Виконком WADA усунув Росію на чотири роки від участі у великих міжнародних змаганнях. Факти ICTV розклали по поличках, де збірна РФ зможе взяти участь, а де ні."/>
  </head>
  <body>
    <article>
      <h1>Рішення WADA щодо Росії: чи зможуть росіяни зіграти на Євро-2020 та ЧС-2022</h1>
      <address>
        <time datetime="2019-12-09T12:59:30+00:00">09 Dec 2019, 12:59</time>
      </address>
      <p>Виконком WADA усунув Росію на чотири роки від участі у великих міжнародних змаганнях. Факти ICTV розклали по поличках, де збірна РФ зможе взяти участь, а де ні.</p>
      <p>WADA позбавило можливості російських спортсменів <b>брати участь в міжнародних змаганнях на найближчі чотири роки</b>. Рішення було ухвалено одноголосно під час засідання виконкому організації у Лозанні.</p>
      <p>Також WADA заборонило відвідувати міжнародні турніри держслужбовцям РФ і керівництву Олімпійського комітету Росії і Паралімпійського комітету країни. А протягом чотирьох років <b>РФ не зможе подавати заявки на проведення міжнародних змагань</b>.</p>
      <h3>На які турніри поширюється рішення WADA щодо Росії?</h3>
      <ul>
        <li>Літня Олімпіада – 2020 у Токіо</li>
        <li>Зимова Олімпіада – 2022 у Пекіні</li>
        <li>ЧС з футболу – 2022 у Катарі</li>
        <li>Універсіада-2021</li>
        <li>Універсіада-2023</li>
      </ul>
      <p><b>Росія пропустить ЧС-2022 у Катарі</b>, а якщо збірній все ж дозволять брати участь у турнірі, то вона поїде без прапора та гімну. На Олімпіаду-2020 росіяни якщо і поїдуть, то без прапора.</p>
      <p><b>Читайте</b>: <a href="https://fakty.com.ua/ua/sport/20191029-microsoft-povidomyla-pro-masshtabni-kiberataky-yaki-pov-yazani-z-rosiyeyu-na-antydopingovi-agentstva/">Microsoft повідомила про масштабні кібератаки, які пов’язані з Росією, на антидопінгові агентства</a></p>
      <p>На чемпіонаті світу з біатлону збірна Росії ще виступить, адже апеляцію, яку РФ, скоріш за все, подаватиме навряд чи розглянуть оперативно.</p>
      <h3>На які турніри не поширюється рішення WADA?</h3>
      <ul>
        <li>Євро-2020 з футболу</li>
        <li>Чемпіонати Європи</li>
        <li>Кубки світу</li>
      </ul>
      <p><b>Збірна Росії зіграє на Євро-2020 з прапором та гімном</b>, а Санкт-Петербург залишиться серед дванадцяти міст, які приймуть турнір. Чому так? – Все просто. Регіональні федерації, до яких відноситься УЄФА, <b>не зобов’язані слідувати рішенням Всесвітнього антидопінгового агентства</b>.</p>
      <p>На чемпіонатах Європи, Кубках світу та інших менш великих стартах росіяни допускатимуться до участі.</p>
      <p>У Росії є 21 день, щоб оскаржити дане рішення в Спортивному арбітражному суді. Рішення WADA щодо Росії <a href="https://fakty.com.ua/ua/sport/20191209-vykonkom-wada-na-4-roky-vidstoronyv-rosiyu-vid-uchasti-v-olimpiadah-ta-chs/">вступить в силу через 21 день або після розгляду апеляції в CAS</a>.</p>
    </article>
  </body>
</html>