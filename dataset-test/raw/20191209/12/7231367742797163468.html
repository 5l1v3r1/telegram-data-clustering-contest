<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/prezzi-folli-voli-aerei-e-treni-a-natale-perche-tornare-al-sud-e-difficile/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T12:40:32+00:00"/>
    <meta property="og:title" content="Prezzi folli voli aerei e treni a Natale: perché tornare al Sud è difficile"/>
    <meta property="og:description" content="Continuano, anzi peggiorano, i rincari dei voli e treni per chi dal Nord torna al Sud durante le feste."/>
  </head>
  <body>
    <article>
      <h1>Prezzi folli voli aerei e treni a Natale: perché tornare al Sud è difficile</h1>
      <h2>Continuano, anzi peggiorano, i rincari dei voli e treni per chi dal Nord torna al Sud durante le feste.</h2>
      <address><time datetime="2019-12-09T12:40:32+00:00">09 Dec 2019, 12:40</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>A ridosso delle festività natalizie si torna a parlare dei <b>rincari dei voli aerei</b> per chi torna al Sud. Ne avevamo già parlato qualche settimana fa, quando alle associazioni dei consumatori erano giunte segnalazioni da parte di studenti o lavoratori che si erano trovati davanti prezzi più che raddoppiati dei voli per tornare a casa durante le feste.<br/> </p>
      <p>Leggi anche: <a href="https://www.investireoggi.it/economia/maxi-rincari-per-treni-aerei-e-bus-la-stangata-di-natale-per-chi-torna-al-sud/">Aumenti biglietti aerei e treni a Natale: petizione contro prezzi folli per il Sud</a></p>
      <h3>Rincari volo aerei</h3>
      <p>Con l’avvicinarsi del Natale, sono tante le storie di studenti o lavoratori che da Milano o in genere dal Nord hanno dovuto rinunciare a tornare a casa per vie dei prezzi proibitivi di aerei e treni. Per la tratta <b>Milano-Palermo,</b> con andata e ritorno 21 dicembre e 5 gennaio, ad esempio, il Corriere riporta la testimonianza di prezzi vicini a 800 euro con Alitalia ma non cambia molto con compagnie low cost come Ryanair. In genere, ormai, i prezzi superano 500 euro per chi spera di acquistare un volo verso le città del Sud, in particolare Sicilia, Calabria o Sardegna. Non cambia molto se si sceglie come mezzo il treno, con costi altissimi che superano le cifre di 300-400 euro, senza contare le ore di viaggio da Milano o Torino verso Reggio Calabria o Catania. E il confronto appare ancora più impietoso se si guardano i voli per le stesse date verso altre mete europee, dove i prezzi risultano molto più bassi rispetto a quelli italiani. </p>
      <h3>Si richiede la continuità territoriale aerea</h3>
      <p>Rispetto ad un mese fa, quindi, non è praticamente cambiato nulla e chi non può spendere queste cifre e non ha potuto acquistare il biglietto almeno due mesi prima è costretto a rimanere al Nord o rimandare il viaggio verso casa a qualche giorno dopo. Come la Sardegna, anche la Sicilia ha chiesto che venga riconosciuta la continuità territoriale aerea, ossia che per i residenti venga fissato un prezzo limite per i voli in modo da facilitare gli spostamenti di chi durante le feste, in particolare, deve tornare a casa.<br/> </p>
      <p>La situazione, oltretutto, non cambia neppure per raggiungere altre città del Sud come Crotone, Reggio Calabria, Lamezia Terme dove i prezzi sono decisamente proibitivi. Leggermente meno tragica la situazione per chi deve raggiungere la Puglia, dove mediamente servono 200 euro per un volo. Anche per i treni non va meglio: ormai le offerte per i viaggi a Natale sono praticamente finite e i prezzi pieni per chi dal Nord deve raggiungere Puglia, Campania, Calabria o Sicilia arrivano a 300 euro.</p>
      <p>Leggi anche: <a href="https://www.investireoggi.it/economia/aumenti-biglietti-aerei-e-treni-a-natale-petizione-contro-prezzi-folli-per-il-sud/">Aumenti biglietti aerei e treni a Natale: petizione contro prezzi folli per il Sud</a></p>
      <p>Per rettifiche, informazioni o comunicati stampa scrivete a chiara.lanari@investireoggi.it</p>
      <p> </p>
    </article>
  </body>
</html>