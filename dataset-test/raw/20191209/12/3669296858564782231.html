<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/osmaniye/merkez/osmaniyede-odullu-satranc-turnuvasi-1459397"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:31:08+00:00"/>
    <meta property="og:title" content="Osmaniye'de, ödüllü satranç turnuvası"/>
    <meta property="og:description" content="Osmaniye'de, ödüllü satranç turnuvası"/>
  </head>
  <body>
    <article>
      <h1>Osmaniye'de, ödüllü satranç turnuvası</h1>
      <address>
        <time datetime="2019-12-09T12:31:08+00:00">09 Dec 2019, 12:31</time>
      </address>
      <p>İbrahim EMÜL/OSMANİYE, (<a href="https://www.cnnturk.com/haberleri/dha">DHA</a>) - OSMANİYE Korkut Ata Üniversitesinde (OKÜ) Ödüllü Satranç Turnuvası düzenlendi. OKÜ Satranç Kulübü ile Bilim ve Akıl Oyunları Kulübü tarafından organize edilen, <a href="https://www.cnnturk.com/haberleri/turkiye">Türkiye</a> Satranç Federasyonu <a href="https://www.cnnturk.com/haberleri/osmaniye">Osmaniye</a> İl Temsilciliği, Gençlik ve <a href="https://www.cnnturk.com/haberleri/spor">Spor</a> Bakanlığı Osmaniye İl Müdürlüğü ve Osmaniye Korkut Ata Üniversitesi Fen-Edebiyat Fakültesi Dekanlığı'nın katkılarıyla gerçekleştirilen turnuvanın bu yıl 2'ncisi yapıldı. Fen-Edebiyat Fakültesi Satranç Salonu'nda düzenlenen turnuvaya, <a href="https://www.cnnturk.com/haberleri/universite">üniversite</a> öğrencileri ile idari ve akademik personeller katıldı. 44 sporcunun mücadele ettiği ve 2 gün boyunca kıyasıya rekabete sahne olan turnuvada; Şampiyonluğu FEF Tarih Bölümü öğrencisi Cüneyt Ergüleç, ikinciliği İnşaat Mühendisliği Bölümü öğrencisi Ferhat Yaşar, üçüncülüğü ise İnşaat Mühendisliği Bölümü öğrencisi Mehmet Ali Öğredik kazandı.<br/><br/>Ayrıca katılımcılar arasında en yüksek dereceyi elde eden kız öğrenciye verilen şampiyonluk ödülünü Siyaset Bilimi ve Kamu Yönetimi bölümü öğrencisi Semah Abdulsalam kazandı.<br/><br/>Ödül töreninde kısa bir konuşma yapan Prof. Dr. Eyyüp Tel, "Satranç oynamak genel zeka, kendi kendini kontrol ve analitik yeteneği arttırıyor. Satranç bir mücadele yönetimidir. Yönetim becerisidir. Yönetim sanatıdır. Bunun hiçbir zaman unutulmaması gerekiyor."dedi.<br/><br/>Dereceye giren öğrencilere nakit ödül, kupa ve madalyalarını Fen Edebiyat Fakültesi Dekanı Prof. Dr. Eyyüp Tel takdim etti.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
        <a href="https://www.cnnturk.com/yerel-haberler/antalya/muratpasa-belediyesinden-saglik-destegi-1459408"/>
        <a href="https://www.cnnturk.com/yerel-haberler/antalya/taksicilerden-soforlu-rent-a-car-tepkisi-1459407"/>
      </related>
    </article>
  </body>
</html>