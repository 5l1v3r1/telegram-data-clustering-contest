<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/ofkeli-baba-kizini-dovmekle-sucladigi-kiz-12700748-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T12:20:00+00:00"/>
    <meta property="og:title" content="Öfkeli baba, kızını dövmekle suçladığı kız öğrencileri böyle kovaladı"/>
    <meta property="og:description" content="Arkadaşlarıyla tartışan kızının kendisine şikayeti üzerine öfkeden deliye dönen baba yaşları 13 olan 3 kız çocuğunun peşine düştü. Peşine düştüğü kız öğrencilerden birini yakalayarak darp etmeye çalışan babaya olay yerinde esnaf engel oldu."/>
  </head>
  <body>
    <article>
      <h1>Öfkeli baba, kızını dövmekle suçladığı kız öğrencileri böyle kovaladı</h1>
      <address>
        <time datetime="2019-12-09T12:20:00+00:00">09 Dec 2019, 12:20</time>
      </address>
      <p><a href="https://www.haberler.com/bursa/"><b>Bursa</b></a>'nın <a href="https://www.haberler.com/iznik/"><b>İznik</b></a> ilçesinde kızını döven kız öğrencileri kovalayıp darp etmek isteyen veli güvenlik kameralarına yakalandı. Çarşıda bir kız öğrenciyi yakalayarak darp etmeye çalışan öfkeli babaya esnaf bir kadın engel oldu.</p>
      <figure>
        <img src="https://foto.haberler.com/haber/2019/12/09/ofkeli-baba-kizini-dovmekle-sucladigi-kiz-2-12700748_o.jpg"/>
      </figure>
      <h3>ARKADAŞLARIYLA TARTIŞAN KIZ, DURUMU BABASINA ANLATTI</h3>
      <p>Edinilen bilgiye göre, başka bir ilkokulda okuyan P. B (13) ile diğer bir ilkokulda okuyan A.B (13), E.A (13) ve S.M (13) bilinmeyen bir sebepten dolayı tartıştı. P.B, durumu babası E.B'ye anlattı. Sinirlerine hakim olamayan öğrenci velisi, üç kız öğrencinin peşine düştü.</p>
      <figure>
        <img src="https://foto.haberler.com/haber/2019/12/09/ofkeli-baba-kizini-dovmekle-sucladigi-kiz-3-12700748_o.jpg"/>
      </figure>
      <h3>ARAYA GİREN ESNAF, OLASI BİR DARP OLAYINI ENGELLEDİ</h3>
      <p>Veli E.B, kız öğrencilerden birini yakalayarak, Çini Çarşısı'nda kovalaya başladı. Araya esnaf girdi. Korkan kız öğrenciyi sinirli velinin elinden kurtarmaya çalışan Sema S. de arbedenin arasında kaldı. Küçük kız arbede sırasında yere düştü. Esnaf öğrenciyi kafeteryaya sokarak korudu. Sinirli veli esnafın elinden kurtulup kafeteryadaki kıza doğru koştu. Ancak yine engellendi. Esnaf olay yerine polis çağırdı. Veli E.B. gözaltına alınarak ifadesi alınmak üzere karakola götürüldü. Olayla ilgili soruşturma sürüyor.</p>
      <figure>
        <img src="https://foto.haberler.com/haber/2019/12/09/ofkeli-baba-kizini-dovmekle-sucladigi-kiz-12700748_716_o.jpg"/>
      </figure>
      <p>Kaynak: İHA</p>
      <h4>Haber Videosu</h4>
      <p>: <a href="https://www.haberler.com/video/ofkeli-baba-kizini-dovmekle-sucladigi-kiz-12700748-videosu/">Öfkeli baba, kızını dövmekle suçladığı kız öğrencileri böyle kovaladı</a></p>
    </article>
  </body>
</html>