<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/790088/zouros-otan-mou-ipan-oti-fevgo-epatha-sok/"/>
    <meta property="og:site_name" content="to10.gr"/>
    <meta property="article:published_time" content="2019-12-09T12:55:39+00:00"/>
    <meta property="og:title" content="Ζούρος: «Όταν μου είπαν ότι φεύγω, έπαθα σοκ»"/>
    <meta property="og:description" content="Ο Ηλίας Ζούρος μίλησε στο Walla.sports και αναφέρθηκε στα όσα έγιναν το τελευταίο διάστημα με το Περιστέρι."/>
  </head>
  <body>
    <article>
      <h1>Ζούρος: «Όταν μου είπαν ότι φεύγω, έπαθα σοκ»</h1>
      <h2>Ο Ηλίας Ζούρος μίλησε στο Walla.sports και αναφέρθηκε στα όσα έγιναν το τελευταίο διάστημα με το Περιστέρι.</h2>
      <address><time datetime="2019-12-09T12:55:39+00:00">09 Dec 2019, 12:55</time> by <a rel="author">to10.gr</a></address>
      <p>Δηλώσεις στο Walla.sports έκανε ο Ηλίας Ζούρος και αναφέρθηκε στα όσα συνέβησαν το τελευταίο διάστημα με το Περιστέρι, τονίζοντας ότι έπαθε σοκ με την απόφαση απόλυσής του.</p>
      <p>Παράλληλα, ο έμπειρος τεχνικός αναφέρθηκε στο ενδεχόμενο ανάληψης της τεχνικής ηγεσίας της Χαποέλ Χολόν.</p>
      <p>
        <a href="https://www.to10.gr/podosfero/champions-league/790051/olybiakos-kala-nea-gia-avraam/">
          <i>Καλά νέα για Αβραάμ, τι γίνεται με Βαλμπουενά για Ερυθρό Αστέρα</i>
        </a>
      </p>
      <p>
        <b>Αναλυτικά όσα δήλωσε ο Ηλίας Ζούρος:</b>
      </p>
      <p>«Όταν μου είπαν ότι φεύγω, έπαθα σοκ. Είμαι 34 χρόνια προπονητής και κάτι τέτοιο δεν μου είχε συμβεί ξανά Είχαμε δύο πολύ σημαντικούς τραυματισμούς παικτών, αλλά τα αποτελέσματά μας ήταν πολύ καλά. Ήμασταν στη σωστή κατεύθυνση και μέχρι τώρα δεν έχω μια αληθινή εξήγηση γι’ αυτό που έγινε. Είναι ένα μυστήριο. Από όσο βλέπω, είναι δύσκολο για μένα να προπονήσω ξανά στην Ελλάδα».</p>
      <p><b>Για το ενδεχόμενο να συνεχίσει στη Χάποελ Χολόν:</b> «Την προηγούμενη εβδομάδα, μετά το τέλος της θητείας μου στο Περιστέρι, η Χολόν επικοινώνησε ξανά μαζί μου, για να δει αν υπάρχει πιθανότητα να πάω, αλλά από όσο γνωρίζω, αυτό δεν θα συμβεί.</p>
      <p>Δεν μιλήσαμε για χρήματα και είμαι σίγουρος πως αυτό δεν ήταν το πρόβλημα. Οι διαπραγματεύσεις χάθηκαν σε ένα πράγμα: Ήθελα να φέρω έναν δικό μου βοηθό, που ξέρει τη μέθοδό μου και που μπορώ να τον εμπιστευτώ, όσο θα λείπω με την εθνική Γεωργίας για τα προκριματικά του Eurobasket. Τελευταία φορά μιλήσαμε πριν από τέσσερις ημέρες, και από τότε δεν τους ξανάκουσα. Από τότε, έλαβα μηνύματα από δύο άλλες ομάδες, για τις οποίες είμαι υποψήφιος, κι ελπίζω πως θα καταλήξω στη μία».</p>
      <p>
        <b>
          <a href="https://www.to10.gr/basket/790088/zouros-otan-mou-ipan-oti-fevgo-epatha-sok/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>