<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/bylgariia/451/a/stroitelnata-produkciia-v-bylgariia-narastva-s-31-prez-oktomvri-294624/"/>
    <meta property="og:site_name" content="Investor.bg"/>
    <meta property="article:published_time" content="2019-12-09T12:14:00+00:00"/>
    <meta property="og:title" content="Строителната продукция в България нараства с 3,1% през октомври"/>
    <meta property="og:description" content="Ръстът през този месец на годишна база се определя от положителния темп при сградното строителство, което нараства със 7,9 на сто по данни на НСИ"/>
  </head>
  <body>
    <article>
      <h1>Строителната продукция в България нараства с 3,1% през октомври</h1>
      <h2>Ръстът през този месец на годишна база се определя от положителния темп при сградното строителство, което нараства със 7,9 на сто по данни на НСИ</h2>
      <address><time datetime="2019-12-09T12:14:00+00:00">09 Dec 2019, 12:14</time> by <a rel="author">Аспарух Илиев</a></address>
      <p>Календарно изгладените данни на Националния статистически институт (НСИ) показват нарастване на строителната продукция в размер на 3,1% през октомври 2019 г. в сравнение със същия месец на 2018 г.</p>
      <p>По предварителни данни през октомври 2019 г. индексът на продукцията в сектор „Строителство“, изчислен въз основа на сезонно изгладени данни, е с 0,1% над равнището от предходния месец.</p>
      <p>През октомври индексът на произведената строителна продукция, изчислен от сезонно изгладени данни, е над равнището от предходния месец, като продукцията от гражданското/инженерното строителство се увеличава с 0,2%, а сградното строителство запазва равнището си от предходния месец.</p>
      <figure>
        <img src="https://www.investor.bg/images/articles_uploaded_photos/0000004951.jpg"/>
      </figure>
      <p>
        <i>Фигура 1: </i>
        <i>Индекси на строителната продукция (2015 = 100)</i>
      </p>
      <p>На годишна база нарастването на строителната продукция през октомври 2019 г., изчислено от календарно изгладени данни, се определя от положителния темп при сградното строителство, където ръстът е със 7,9%, докато при гражданското/инженерното строителство е регистрирано намаление с 3%.</p>
      <figure>
        <img src="https://www.investor.bg/images/articles_uploaded_photos/0000004952.jpg"/>
      </figure>
      <p>
        <i>Фигура 2: </i>
        <i>Изменение на индексите на строителната продукция спрямо предходния месец (Сезонно изгладени, 2015 = 100)</i>
      </p>
      <p>
        <i>По статията работиха: <a href="https://www.investor.bg/bylgariia/451/a/stroitelnata-produkciia-v-bylgariia-narastva-s-31-prez-oktomvri-294624/znvygb:nfcnehu.vyvri@vairfgbe.ot">Аспарух Илиев</a>, редактор <a href="https://www.investor.bg/bylgariia/451/a/stroitelnata-produkciia-v-bylgariia-narastva-s-31-prez-oktomvri-294624/znvygb:ritravn.riebcrlfxn@tznvy.pbz">Евгения Маринова</a></i>
      </p>
      <related>
        <h4>Още по темата</h4>
        <a href="https://www.investor.bg/bylgariia/451/a/sgradnoto-stroitelstvo-prez-septemvri-raste-s-nai-byrziia-si-temp-ot-mart-nasam-292844/"/>
      </related>
      <related>
        <a href="https://www.investor.bg/bylgariia/451/a/zashto-vyzstanoviavaneto-na-avtentichniia-izgled-na-bankerskata-sgrada-e-dobro-reshenie--288675/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/energetika/472/a/proizvodstvoto-na-tvyrdi-goriva-narastva-s-24-prez-mai-286689/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/oborotyt-ot-tyrgoviiata-na-drebno-narastva-s-03-prez-mart-282016/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/energetika/472/a/povecheto-energiini-produkti-otchitat-spad-v-proizvodstvoto-prez-fevruari-281457/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/energetika/472/a/dostavkite-na-energiini-produkti-otchitat-ryst-prez-ianuari-spriamo-godina-po-rano-279720/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/energetika/472/a/dostavkite-na-priroden-gaz-prez-dekemvri-se-povishavat-s-308-277961/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/godishnata-inflaciia-v-bylgariia-dostigna-nad-5-godishen-vryh-prez-oktomvri-271846/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/po-sveta/453/a/stroitelnata-aktivnost-na-ostrova-beleji-nai-golemiia-si-mesechen-spad-ot-2016-g--258798/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/iznosyt-na-bylgariia-za-es-se-uvelichava-s-nad-11-kym-iuli-248098/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>