<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/renginiai/palydekite-metus-nemokamuose-koncertuose-ir-susitikimuose-su-idomiais-zmonemis/"/>
    <meta property="og:site_name" content="Made in vilnius"/>
    <meta property="article:published_time" content="2019-12-09T12:52:28+00:00"/>
    <meta property="og:title" content="Palydėkite metus nemokamuose koncertuose ir susitikimuose su įdomiais žmonėmis"/>
    <meta property="og:description" content="Gruodžio mėnesį Vilniaus apskrities Adomo Mickevičiaus bibliotekoje gausu renginių – knygų pristatymų, koncertų ir susitikimų su įdomiais žmonėmis. Visi renginiai nemokami. Gruodžio 10 dieną 18 val. kviečiame į renginį „Adventinis knygų vainikas. Jo metu bus pristatomos naujos Lietuvos Reformacijos istorijos ir kultūros draugijos narių knygos. Dalyvauja ir savo 2017-2019 metais išleistas..."/>
  </head>
  <body>
    <article>
      <h1>Palydėkite metus nemokamuose koncertuose ir susitikimuose su įdomiais žmonėmis</h1>
      <address><time datetime="2019-12-09T12:52:28+00:00">09 Dec 2019, 12:52</time> by <a rel="author">Made in Vilnius</a></address>
      <p>
        <b>Gruodžio mėnesį Vilniaus apskrities Adomo Mickevičiaus bibliotekoje gausu renginių – knygų pristatymų, koncertų ir susitikimų su įdomiais žmonėmis. Visi renginiai nemokami.</b>
      </p>
      <p><b>Gruodžio 10 dieną 18 val.</b> kviečiame į renginį „Adventinis knygų vainikas. Jo metu bus pristatomos naujos Lietuvos Reformacijos istorijos ir kultūros draugijos narių knygos. Dalyvauja ir savo 2017-2019 metais išleistas knygas pristato: doc.habil. dr. Ingė Lukšaitė, Aurelija Arlauskienė, doc. dr. Ina Dagytė-Mituzienė, dr. Gina Kavaliūnaitė-Holvoet, prof. dr. Deimantas Karvelis, prof. habil. dr. Dainora Pociūtė-Abukevičienė, habil. dr. Aldona Prašmantaitė, Kęstutis Pulokas, Arvydas Valionis ir kiti. Renginio metu muzikinius intarpus atliks Povilas Jaraminas (fortepijonas).</p>
      <p><b>Gruodžio 11 dieną 18 val.</b> kviečiame į fortepijoninės muzikos koncertą „Baltos Kalėdos ir linksmasis fortepijonas“. Koncerte girdėsite įvairių kompozitorių kūrinius jauniesiems pianistams, kuriuos atliks mokytojos, pianistės Indrės Naujikaitės ugdytiniai, Vilniaus Algirdo muzikos mokyklos moksleiviai ir jaunieji pianistai, besimokantys LMTA muzikos mokykloje-studijoje. Programoje skambės A. Chačaturian, W. A. Mocarto, P. Čaikovskio, M. Glinkos fortepijoniniai ansambliai 4-ioms rankoms, parašyti pagal žinomas, nuotaikingas melodijas iš operų, baletų „Šokis su kardais“, „Spragtukas“, „Figaro Vedybos“. Taip pat koncerte skambės J. Čiurlionytės, J. Haydno, A. Rekašiaus W. Gillock, D. Alexander ir kt. kūriniai fortepijonui. Koncertas vyks Didžiojoje salėje, įėjimas laisvas.</p>
      <p><b>Gruodžio 13 dieną 17.30 val.</b> kviečiame į Vilniaus Balio Dvariono dešimtmetės muzikos mokyklos Fortepijono skyriaus mokinių šventinį koncertą. Muzikos mokykla laikosi gražios tradicijos rengti kalėdinius koncertus ne mokyklos aplinkoje. Jų metu vaikai įgyja vis daugiau koncertavimo praktikos, susipažįsta su naujomis erdvėmis. Tad šis bendras mokytojų Rūtos Banevičienės ir Reginos Jurkonienės fortepijono skyriaus mokinių koncertas – vienas iš daugelio šių mokytojų jau surengtų pasirodymų, kurių pasiklausyti mielai renkasi ne tik artimieji, bet ir nuoširdžiu moksleivių muzikavimu norintys pasidžiaugti žmonės.</p>
      <p><b>Gruodžio 17 dieną 17 val.</b> kviečiame užsukti į vokiškai kalbančių skaitytojų klubą bibliotekoje! Šį kartą susirinkusieji Austrų ir šveicarų literatūros skaitykloje palydės besibaigiančius metus ir kalbės apie advento Kalėdų tradicijas vokiškai kalbančiose šalyse. Susitikimo metu bendraujama vokiečių kalba.</p>
      <p><b>Gruodžio 18 d. 13 val.</b> Vilniaus apskrities Adomo Mickevičiaus viešosios bibliotekos Didžiojoje salėje vyks susitikimas su lietuvių rašytoja, prozininke, istorinių romanų autore Gina Viliūne. Romanų „Karūna be karaliaus“, „Vilniaus Madona“, „Magdalė, smuklės merga“, „Imperatoriaus meilužė“, „Anos lobis“autorė Gina Viliūnė teigia, kad istoriniai romanai – tai galimybė keliauti laiku. Rašytoja yra profesionali Vilniaus gidė, rašo straipsnius, yra knygos „Vilniaus šventovė“ bendraautorė.</p>
      <p><b>Gruodžio 18 dieną 15 val.</b> kviečiame į Adomo Mickevičiaus skaityklą, kur vyks edukacinis susitikimas „Pašnekesiai prie samovaro: Adomas Mickevičius ir jo artimieji“. Renginyje dalyvauja Rimantas Šalna (VU bibliotekos Adomo Mickevičiaus muziejus), istorikas Eduardas Budrys (Vilniaus apskrities Adomo Mickevičiaus biblioteka). Gruodžio 24 – poeto Adomo Mickevičiaus gimimo diena. Kviečiame į susitikimą prie samovaro, kuriame gurkšnojant arbatą išgirsime daugiau įdomių istorijų apie poetą ir jo artimiausius žmones. Renginys nemokamas, tereikia registruotis el.p. krastotyra@amb.lt.</p>
      <p><b>Gruodžio 18 dieną 18 val.</b> kviečiame į Sutartinių vakarą „Sutarti. Suderėti. Žiemos sutartinės“ Didžiojoje salėje. Jau antrus metus Vilniaus apskrities Adomo Mickevičiaus viešojoje bibliotekoje lankytojai kviečiami giedoti senųjų sutartinių. Seserys muzikantės Agota Zdanavičiūtė-Bėkštė ir Dorota Girskienė laukia ateinančių ir suaugusiųjų, ir vaikų, vyrų, moterų. „Giedodami sutartines įsižeminame ir tvirtai stovėdami ryžtingai žengiame savu unikaliu gyvenimo keliu“, – kviečia Agota ir Dorota.</p>
      <p><b>Gruodžio 19 dieną 17 val.</b> Didžiojoje salėje kviečiame į Vilniaus B.Dvariono dešimtmetės muzikos mokyklos fortepijono dalyko mokytojų Galinos Jaruševičienės ir Elenos Namajūnienės moksleivių koncertą.</p>
      <p><b>Gruodžio 19 dieną 16-18 val.</b> Kūrybos laboratorijoje bibliotekos dailininkė Kristina Karvelytė kviečia į kūrybines dovanų pakavimo dirbtuves. Visi kartu marginsime popierių, į pakuosime atsineštas dovanas artimiesiems.</p>
      <p>
        <b>Kalėdų paštas</b>
      </p>
      <p>Vaikų bibliotekoje visą gruodžio mėnesį veikia Kalėdų paštas. Visada norėjai sužinoti, koks mėgstamiausias Alisos kalėdinis desertas? Ar kaip eglutę puošia Karlsonas? Parašyk jiems ar kitiems mylimiems personažams laišką ir atsakymo ieškok bibliotekoje nuo gruodžio 30 dienos. Kalėdinio pašto dėžutė laukia Vaikų bibliotekoje Labirinto pradžioje</p>
      <p>
        <b>Kalėdiniai šeimadieniai</b>
      </p>
      <p>Vaikų biblioteka kiekvieną šeštadienį kviečia ikimokyklinio amžiaus vaikus į „Šeimadienį“. Gruodžio 14 d. 12 val. metu vyks Ch. Jolibois ir Ch. Heinrich knygos „Karmela nori pamatyti jūrą“ skaitymai ir paukštukų dirbtuvėlės. Gruodžio 21 d. 12 val. susirinkusiems vaikams skaitysime C. Matheson knygą „Pabelsk į stebuklingą medį“ ir vyks medelių dirbtuvėlės. Gruodžio 28 d. 12 val. vyks K. Kasparavičiaus knygos „Meškelionė“ skaitymai ir popierinių meškučių dirbtuvėlės. Reikalinga registracija el. paštu <a href="mailto:vaikai@amb.lt">vaikai@amb.lt</a>.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>7 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/renginiai/kur-ir-kaip-praleisti-sventini-vakara-su-draugemis-renginiu-top-10/"/>
        <a href="https://madeinvilnius.lt/pramogos/renginiai/sluojami-bilietai-i-cirque-du-soleil-sou-trupe-skelbia-papildomus-pasirodymus/"/>
        <a href="https://madeinvilnius.lt/pramogos/renginiai/kablio-gruodis-legendinio-minimal-wave-kuratore-veronica-vasicka-klubo-numyletiniai-schwefelgelb-ir-kiti/"/>
        <a href="https://madeinvilnius.lt/pramogos/renginiai/savaitgalio-renginiu-top-10-49-asis-metu-savaitgalis-2/"/>
        <a href="https://madeinvilnius.lt/pramogos/renginiai/rengiantis-naujam-dviraciu-sezonui-diskusija-saugesnes-keliones-dviraciais-ir-e-paspirtukais-2020-metais/"/>
        <a href="https://madeinvilnius.lt/pramogos/renginiai/svenciantys-loftai-kviecia-antrus-metus-is-eiles-pazinti-naujamiescio-kvartala/"/>
      </related>
    </article>
  </body>
</html>