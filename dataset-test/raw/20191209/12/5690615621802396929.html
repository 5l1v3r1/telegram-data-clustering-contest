<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840274-u-khersoni-10-richniy-khlopchik-povisivsya-cherez-kompyuternu-gru"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T12:46:00+00:00"/>
    <meta property="og:title" content="У Херсоні 10-річний хлопчик повісився через комп'ютерну гру"/>
    <meta property="og:description" content="КИЇВ. 9 грудня. УНН. У Херсоні 10-річний школяр наклав на себе руки. Про це УНН повідомили у відділі комунікації ГУНП в Херсонській області."/>
  </head>
  <body>
    <article>
      <h1>У Херсоні 10-річний хлопчик повісився через комп'ютерну гру</h1>
      <address><time datetime="2019-12-09T12:46:00+00:00">09 Dec 2019, 12:46</time> by <a rel="author">Роман Рудський</a></address>
      <p><b>КИЇВ. 9 грудня. УНН. </b>У Херсоні 10-річний школяр наклав на себе руки. Про це <b>УНН</b> повідомили у відділі комунікації ГУНП в Херсонській області.</p>
      <p>"Ввечері 8 грудня у чергову частину Корабельного відділення поліції надійшло повідомлення від лікаря карети швидкої допомоги. Він повідомив, що у квартирі багатоповерхівки покінчив життя самогубством через повішання 10-річний хлопчик", - йдеться в повідомленні.</p>
      <p>На місці події слідчо-оперативна група слідів насильницької смерті на тілі хлопчика не виявила. Попередня причина смерті – механічна асфіксія через повішання.</p>
      <p>Як розповів начальник відділу ювенальної превенції поліції області Ярослав Шанько, родина на обліку у соціальних служб не перебувала, хлопчик характеризувався лише позитивно, добре навчався та займався спортом. Зі слів мами загиблого стало відомо, що син хотів нову комп’ютерну гру. Жінка ж пообіцяла купити її пізніше. Хлопчик сильно образився та пішов до своєї кімнати. Коли мати через деякий час зайшла туди, син вже не дихав.</p>
      <p>Відкрите кримінальне провадження за ч.2 п.2 ст.115 (Умисне вбивство) Кримінального кодексу України з поміткою "самогубство". Нині правоохоронці вилучені особисті речі хлопчика та встановлюються остаточні причини такого вчинку.</p>
      <p>Нагадаємо, у лісі поблизу Чернігова <a href="https://www.unn.com.ua/uk/news/1834688-u-lisi-pid-chernigovom-znayshli-povishenim-20-richnogo-khloptsya">знайшли повішеним</a> 20-річного хлопця.</p>
    </article>
  </body>
</html>