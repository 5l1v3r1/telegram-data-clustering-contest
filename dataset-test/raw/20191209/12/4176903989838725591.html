<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/nova-finska-premijerka-najmladja-na-svetu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T12:48:00+00:00"/>
    <meta property="og:title" content="Nova finska premijerka najmlađa na svetu"/>
    <meta property="og:description" content="HELSINKI - Finska političarka Sana Marin (34) postaće, ako bude izabrana za novu predsednicu vlade, najmlađa premijerka na svetu. Socijaldemokratska"/>
  </head>
  <body>
    <article>
      <h1>Nova finska premijerka najmlađa na svetu</h1>
      <address><time datetime="2019-12-09T12:48:00+00:00">09 Dec 2019, 12:48</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524214-750x430.jpg"/>
        <figcaption>Foto: Tanjug</figcaption>
      </figure>
      <p>HELSINKI – Finska političarka Sana Marin (34) postaće, ako bude izabrana za novu predsednicu vlade, najmlađa premijerka na svetu.</p>
      <p>Socijaldemokratska partija izabrala je Marin za kandidatkinju za premijerku nakon što je dosadašnji premijer Anti Rine podneo ostavku.</p>
      <p>Marin će, kako se očekuje, položiti zakletvu ove nedelje pošto dobije podršku parlamenta.</p>
      <p>Predvodiće koalicionu vladu levog centra sa još četiri stranke koje sve vode žene od kojih su tri mlađe od 35 godina.</p>
      <p>Kada preuzme dužnost, Sana Marin će biti najmlađa premijerka na svetu – mlađa od novozelandske premijerke Džasinde Ardem (39), ukrajinskog premijera Oleksija Hončaruka (35).</p>
      <p>BBC piše da je Marin odrasla u takozvanoj „duginoj porodici“, odnosno da ju je odgajila majka sa svojom partnerkom.</p>
      <p>Svojevremeno je za finski portal Menaiset rekla da se kao dete osećala „nevidljivo“ jer nije mogla otvoreno da govori o svojoj porodici, ali i da je uvek imala podršku majke.<br/>Takođe, prva je iz svoje porodice pohađala univerzitet.</p>
      <p>Brzo je napredovala u Socijaldemokratskoj partiji čiji poslanik je postala 2015. Od juna je ministarka saobraćaja. Ima 22-mesečnu ćerku.</p>
      <p>Na pitanja o svojim godinama, odgovorila je da nikad nije razmišljala ni o dobu ni o polu.</p>
      <p>„Mislim na razloge zbog kojih sam ušla u politiku i na stvari za koje smo dobili poverenje birača“, rekla je ona novinarima.</p>
      <p>(Tanjug)</p>
    </article>
  </body>
</html>