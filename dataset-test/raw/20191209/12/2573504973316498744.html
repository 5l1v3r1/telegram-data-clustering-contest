<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235351/uomini-e-donne-anticipazioni-armando-chiude-con-veronica/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T12:20:13+00:00"/>
    <meta property="og:title" content="Uomini e Donne, anticipazioni: Armando chiude con Veronica"/>
    <meta property="og:description" content="Durante l’ultima registrazione del trono over Armando ha deciso di non frequentare più Veronica. Ecco che cosa è successo Uomini e Donne, anticipazioni: Armando chiude con Veronica Nell’ultima puntata andata in onda su Canale 5 del trono over di Uomini e Donne abbiamo visto che Armando Incarnato stava portando avanti la conoscenza con Veronica. Il […]"/>
  </head>
  <body>
    <article>
      <h1>Uomini e Donne, anticipazioni: Armando chiude con Veronica</h1>
      <address><time datetime="2019-12-09T12:20:13+00:00">09 Dec 2019, 12:20</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Durante l’ultima registrazione del trono over Armando ha deciso di non frequentare più Veronica. Ecco che cosa è successo</h3>
      <h3>Uomini e Donne, anticipazioni: Armando chiude con Veronica</h3>
      <p>Nell’ultima puntata andata in onda su Canale 5 del trono over di <i>Uomini e Donne</i> abbiamo visto che <b>Armando Incarnato</b> stava portando avanti la conoscenza con <b>Veronica</b>. Il cavaliere napoletano si era lamentato che in due mesi di frequentazione c’erano stati solamente litigi e mai un bacio.</p>
      <p>Tuttavia, dopo l’ultima uscita, <b>Veronica</b> si è lasciata andare e il bacio c’è stato. Quando l’hanno raccontato in studio, però, <b>Simone</b> è intervenuto dicendo che<b> Veronica</b> ha mentito su di lui e su <b>Armando</b>. Stando alla versione di <b>Simone</b>, la dama non avrebbe nessun interesse in <b>Armando</b> e si è sentita molte volte con <b>Simone</b> pregandolo di non dire nulla.</p>
      <p>Stando alle anticipazioni de <i>Il Vicolo delle News</i>, sabato 7 dicembre c’è stata una nuova registrazione del trono over e<b> Armando ha deciso di chiudere la sua conoscenza con Veronica</b>. Il motivo? Non sappiamo se ha influito la discussione della puntata precedente con <b>Simone</b>, ma<b> Armando</b> ha detto di trovare<b> Veronica</b> una donna finta. Per sapere che cosa è successo nei dettagli non rimane che attendere la messa in onda della puntata.</p>
      <h3>Armando vuole continuare la frequentazione con Roberta</h3>
      <p>Nella scorsa puntata è successo qualcosa di inaspettato. <b>Armando e Roberta</b> hanno deciso di frequentarsi. Ricordiamo che tra i due c’era stato lo scambio dei numeri di telefono l’anno scorso ma poi hanno interrotto perché impegnati in altre storie.</p>
      <p>Qualche mese fa c’era stato un grande litigio tra loro due perché <b>Armando</b>, nel corso di una sfilata, aveva criticato <b>Roberta</b> per i chili di troppo. A quanto pare nelle settimane successive si sono chiariti e hanno voluto approfondire la conoscenza.</p>
      <p>Infatti,<b> Armando e Roberta</b> sono usciti a cena e tra loro c’è stata molta attrazione fisica. Non si sono baciati, ma si sono divisi il cibo con la bocca. Durante l’ultima registrazione del trono over, <b>Roberta</b> non era presente in studio, ma <b>Armando</b> ha espresso la sua volontà di continuare a vederla. Che cosa succederà tra loro nelle prossime puntate del trono over di<i> Uomini e Donne</i>? Voi che cosa ne pensate?</p>
    </article>
  </body>
</html>