<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Vulkan-na-Novom-Zelandu-ne-miruje-strahuju-da-nema-vise-prezivjelih/572726?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:07:05+00:00"/>
    <meta property="og:title" content="Vulkan na Novom Zelandu ne miruje, strahuju da nema više preživjelih"/>
    <meta property="og:description" content="VELINGTON - Policija Novog Zelanda saopštila je da strahuje da nema više preživjelih poslije erupcije vulkana na ostrvu, u kojoj je najmanje pet osoba poginulo, a 20 povrijeđeno."/>
  </head>
  <body>
    <article>
      <h1>Vulkan na Novom Zelandu ne miruje, strahuju da nema više preživjelih</h1>
      <address><time datetime="2019-12-09T12:07:05+00:00">09 Dec 2019, 12:07</time> by <a rel="author">Tanjug</a></address>
      <p>VELINGTON - Policija Novog Zelanda saopštila je da strahuje da nema više preživjelih poslije erupcije vulkana na ostrvu, u kojoj je najmanje pet osoba poginulo, a 20 povrijeđeno.</p>
      <p>Kako se navodi, strahuje se da će biti više žrtava jer spasilačke službe ne mogu da da stignu do Bijelog ostrva iz bezbjednosnih razloga.</p>
      <p>Vulkan i dalje izbacuje pepeo hiljadu metara u vazduh, prenosi Reuters.</p>
      <p>Pretpostavlja se da je oko 50 ljudi, Novozelanđana i stranih turista, bilo u blizini kratera nekoliko minuta prije erupcije.</p>
      <p>Evakuisano je 23 ljudi prije nego što je ostrvo proglašeno nesigurnim, ali se strahuje da su ostali i dalje tamo zarobljeni.</p>
      <p>"Nismo sigurni u njihov broj niti u kakvom su stanju", rekao je zamjenik komesara policije Džon Tims , dodajući da je nemoguće da se pristupi ostrvu.</p>
      <p>Hitna pomoć je saopštila da je oko 20 ljudi povrijeđeno, a nekoliko osoba je zbog opekotina dovezeno u najbliži grad na kopnu.</p>
    </article>
  </body>
</html>