<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/20-tall-jenter-i-slagsmal-pa-skole/71910481"/>
    <meta property="og:site_name" content="Dagbladet.no"/>
    <meta property="article:published_time" content="2019-12-09T12:14:04+00:00"/>
    <meta property="og:title" content="20-tall jenter i slagsmål på skole"/>
    <meta property="og:description" content="Politiet ble tilkalt."/>
  </head>
  <body>
    <article>
      <h1>20-tall jenter i slagsmål på skole</h1>
      <h2>Politiet ble tilkalt.</h2>
      <address><time datetime="2019-12-09T12:14:04+00:00">09 Dec 2019, 12:14</time> by <a rel="author">Ralf Lofstad</a></address>
      <p>Politiet måtte i 12.30-tida rykke ut til Strømmen videregående skole i Skedsmo etter meldinger om slagsmål mellom en rekke personer i kantina.</p>
      <p>- Alle de involverte er jenter. Ifølge våre opplysninger var ca. 20 involvert, opplyser Ronny Årstein, operasjonsleder ved Øst politidistrikt, til Dagbladet.</p>
      <h3>Konfrontasjon</h3>
      <p>Det er uvisst hva som lå bak trefningen. Politiet har ikke opplysninger om at de involverte tilhører et visst miljø.</p>
      <p>- Noen som ikke hørte til på skolen, kom dit og konfronterte elever, sier Årstein.</p>
      <p>I en oppdatering på <a href="https://twitter.com/politietost/status/1204012037954777090">Twitter</a> spesifiserer politiet at det var tre utenforstående som oppsøkte en elev i forbindelse med en hendelse utenfor skolen.</p>
      <p>
        <b>- De tre jentene blir bortvist fra stedet. En av jentene anmeldes for ordensforstyrrelse, skriver de.</b>
      </p>
      <p>Det var skolens ansatte som meldte fra om slagsmålet. Operasjonslederen opplyser at det var rolig på stedet da patruljen ankom.</p>
      <p>- Ingen er skadd, og våpen er ikke funnet, forteller han.</p>
      <h3>Vil skape trygghet</h3>
      <p>Rektor Geir Lindblad sier han aldri har opplevd noe liknende i sin tid ved skolen.</p>
      <p>- Det hender at det er episoder, men det har aldri skjedd i et slikt omfang. Det er ikke spesielt hyggelig, sier han til Dagbladet.</p>
      <p>
        <b>Skolen vil nå fokusere på å skape et trygt miljø for elevene.</b>
      </p>
      <p>- Personalet skal være mer synlig i fellesarealer, spesielt i pausene. Elevene skal føle seg trygge på skolen, sier Lindblad.</p>
    </article>
  </body>
</html>