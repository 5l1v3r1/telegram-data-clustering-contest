<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/12/09/news/ornella-vanoni-orietta-berti-salame-pace-storie-italiane-foto-sanremo-1252831/"/>
    <meta property="og:site_name" content="Il Tempo"/>
    <meta property="article:published_time" content="2019-12-09T12:32:52+00:00"/>
    <meta property="og:title" content="Orietta Berti e il salame della pace a Ornella Vanoni: &quot;Ora siamo amiche ma a Sanremo...&quot;"/>
    <meta property="og:description" content="&quot;Ornella Vanoni non voleva farsi fotografare con me, ora siamo amiche. Le porto i salami!&quot; ha dichiarato l’usignolo italiano Orietta Berti a “Storie Italiane”, la trasmissione del mattino di Rai1 condotta da Eleonora Daniele. La Berti festeggia i 55 anni di carriera, &amp;egr..."/>
  </head>
  <body>
    <article>
      <h6 class="kicker">A STORIE ITALIANE</h6>
      <h1>Orietta Berti e il salame della pace a Ornella Vanoni: "Ora siamo amiche ma a Sanremo..."</h1>
      <address>
        <time datetime="2019-12-09T12:32:52+00:00">09 Dec 2019, 12:32</time>
      </address>
      <p>"<b>Ornella Vanoni</b> non voleva farsi fotografare con me, ora siamo amiche. Le porto i salami!" ha dichiarato l’usignolo italiano <b>Orietta Berti</b> a “Storie Italiane”, la trasmissione del mattino di Rai1 condotta da Eleonora Daniele. La Berti festeggia i 55 anni di carriera, è orgogliosa della strepitosa e incredibilmente lunga scia di successi, ringrazia il <b>marito Osvaldo</b> e svela un aneddoto su Ornella Vanoni: “Nel 1966 sul palco del Festival di Sanremo si rifiutò di farsi le foto con me, disse ‘no, io con lei no perché è troppo colorata’”.</p>
      <p>Leggi anche: <b><a href="https://www.iltempo.it/cultura-spettacoli/2019/12/03/news/ornella-vanoni-si-fa-le-canne-segreto-rivelazione-tv-in-arte-pino-strabioli-1250051/">Ornella Vanoni senza pudore, cosa fa prima di dormire</a></b></p>
      <p>Era l’anno in cui Orietta indossava un <b>toupet di riccioli finti</b>, la parrucca però si spostò e fu costretta a cantare tutto il tempo con la testa storta per evitare che cadesse. Ma la cantante di “Finché la barca va” ha svelato: “ci abbiamo messo del tempo, ma con Ornella siamo diventate <b>amiche</b>. Ci siamo riviste a <i>Ora o Mai</i> più dove facciamo i giudici e trovo che sia una donna meravigliosa, straordinaria. Ci telefoniamo spesso, ora siamo diventate grandi amiche. Se le porto i tortellini? No, le porto salami lunghi così”.</p>
    </article>
  </body>
</html>