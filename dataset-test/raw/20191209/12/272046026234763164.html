<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339667.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T12:13:00+00:00"/>
    <meta property="og:title" content="ותודו לנו אח&quot;כ: טיפים מעולים לחיסכון כסף - כיכר השבת"/>
    <meta property="og:description" content="כחלק מהחיפוש שלנו אחר הנוסחה המנצחת להיפטרות מחובות וממינוס בבנק, קיבלנו לא מעט עצות מאנשי מקצוע לחיסכון כסף. חלקן טובות וחלקן פחות. הנה הטובות שבהן (כלכלה) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>ותודו לנו אח"כ: טיפים מעולים לחיסכון כסף - כיכר השבת</h1>
      <address>
        <time datetime="2019-12-09T12:13:00+00:00">09 Dec 2019, 12:13</time>
      </address>
      <p>בחיפוש התמידי שלנו אחר הנוסחה המנצחת שתעלה אותנו על דרך המלך ותסייע לנו להיפטר מחובות וממינוס בבנק, לאורך השנים, קיבלנו לא מעט עצות לחיסכון כסף. חלקן טובות וחלקן פחות.</p>
      <p>מהן הרעות, אתם תוהים? כל אחת שדורשת מאיתנו לוותר על כוס קפה מפנקת בחוץ. (כן, אנחנו יודעים, הרגל הקפה שלנו ב-16 ש"ח ליום לא יקרב אלינו את המטרה, אבל מה נעשה?! כל אחד והחולשות שלו). באשר לעצות הטובות? הנה מה שיש באמתחתנו:</p>
      <p>1. לכנות את החסכונות בשמות</p>
      <p>כשאתם פותחים חשבון חיסכון חדש, תייגו אותו בכוונה (נניח, חופשת פסח 2020) כדי לתמרץ את עצמכם להפריש כסף. רוב הבנקים מקלים על מתן הכינויים וגילינו שזו גם דרך שימושית להוציא את הכספים שאתם חוסכים על דברים שבאמת משמחים אתכם.</p>
      <p>2. שתפו בלבטי החסכון את הפרטנר שלכם</p>
      <p>כדי להיות במעקב, תוכלו להשתמש במסמך Excel משותף על מנת לבדוק מי מכם מסוגל להוציא פחות כסף בכל שבוע. או שאתם יכולים לפתוח חשבון משותף שבו אתם מפקידים מעות בכל פעם שאחד מכם מתאפק ברכישה מיותרת. כשניסינו את זה בבית, די "נפתחו לנו העיניים".</p>
      <p>מסתבר שהשותף שלנו לחיים גרוע ברכישות קטנות כמו חרדל מהודר שהוא רוצה לנסות או ספר בישול חדש ואילו אנחנו חלשים בכל מה שקשור להוצאות גדולות יותר, כמו כרטיסים להופעות. עדיין, ידע הוא כוח ולאחר כמה שבועות הצלחנו לצמצם את ההוצאות שלנו בכ-10 אחוזים. לא רע.</p>
      <p>3. השתמשו בבנק מקוון לקבלת תשואה טובה יותר</p>
      <p>גדלנו במחשבה שעדיף לאחסן את כל חסכונותינו תחת קורת גג אחת. אבל כפי שמתברר, ניתן לצפות לתשואה אחוזית שנתית גבוהה בהרבה (APY), פשוט על ידי העברת החיסכון שלכם לבנק מקוון בלבד, שיש לו מעט מאוד הוצאות ויכול להרשות לעצמו להציע ריביות די מטורפות.</p>
      <p>4. קבעו יום שבו אתם לא מוציאים אפילו שקל אחד בלבד</p>
      <p>הרעיון פשוט: לא לבזבז דבר במהלך היום. פירוש הדבר יכול להיות לקחת ארוחת צהריים מהבית למקום העבודה או להכניס חולצה חמודה לעגלת הקניות המקוונת שלכם ואז להסיר אותה באופן מיידי. ברור שזה לא פתרון לטווח ארוך, אבל הוא יכול ללמד אתכם כיצד לשלוט על הדחפים שלכם טוב יותר.</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/332262.html">סקר שוק: אילו נתחי בשר ועוף מהודר הם הזולים ביותר?</a>
        </li>
        <li>
          <a href="https://www.kikar.co.il/331457.html">ככה תחתכו במחירי חבילות התקשורת שלכם (פרסומי)</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>