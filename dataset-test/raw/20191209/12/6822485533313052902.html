<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918094.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T12:55:00+00:00"/>
    <meta property="og:title" content="موسوی: در برابر هرگونه تجاوز، پاسخی پشیمان کننده خواهیم داد"/>
    <meta property="og:description" content="به گزارش الف، سید عباس موسوی سخنگوی وزارت امور خارجه جمهوری اسلامی ایران در واکنش به ادعاها و تهدیدات نظامی اخیر مقامات رژیم صهیونیستی علیه کشورمان اظهار داشت: تهدیدات رژیم اشغالگر قدس را نشانه ضعف و ناتوانی این رژیم و با هدف سرپوش گذاشتن بر بحران ها و مشکلات داخلی سرمداران آن می دانیم؛ رژیمی که شالوده و ماهیت آن در طول ۷۰ سال سابقه اشغالگری بر تهدید و تجاوز بنا شده است."/>
  </head>
  <body>
    <article>
      <h1>موسوی: در برابر هرگونه تجاوز، پاسخی پشیمان کننده خواهیم داد</h1>
      <address>
        <time datetime="2019-12-09T12:55:00+00:00">09 Dec 2019, 12:55</time>
      </address>
      <p>سخنگوی وزارت امور خارجه به ادعاها و تهدیدات نظامی اخیر مقامات رژیم صهیونیستی علیه کشورمان واکنش نشان داد.</p>
      <p>به گزارش الف، سید عباس موسوی سخنگوی وزارت امور خارجه جمهوری اسلامی ایران در واکنش به ادعاها و تهدیدات نظامی اخیر مقامات رژیم صهیونیستی علیه کشورمان اظهار داشت: تهدیدات رژیم اشغالگر قدس را نشانه ضعف و ناتوانی این رژیم و با هدف سرپوش گذاشتن بر بحران ها و مشکلات داخلی سرمداران آن می دانیم؛ رژیمی که شالوده و ماهیت آن در طول ۷۰ سال سابقه اشغالگری بر تهدید و تجاوز بنا شده است.</p>
      <p>موسوی تاکید کرد: جمهوری اسلامی ایران با اتکاء بر قدرت مبتنی بر فرهنگ ایثار و مقاومت مردم خود در دفاع از کیان ایران و امنیت ملی خود لحظه ای درنگ و مماشات نخواهد کرد و در برابر هرگونه تجاوز و یا اقدام احمقانه، پاسخی کوبنده و پشیمان کننده خواهد داد.</p>
    </article>
  </body>
</html>