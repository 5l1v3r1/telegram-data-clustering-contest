<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/na__chernigivshhini_otruyilis_troye_hlopchikiv_odin_pomer_n1245909"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:46:00+00:00"/>
    <meta property="og:title" content="На Чернігівщині отруїлись троє хлопчиків: один помер"/>
    <meta property="og:description" content="У Новгород-Сіверському районі Чернігівської області через вживання невідомої речовини отруїлись троє дітей. Ймовірно, що діти з'їли борщівник."/>
  </head>
  <body>
    <article>
      <h1>На Чернігівщині отруїлись троє хлопчиків: один помер</h1>
      <address><time datetime="2019-12-09T12:46:00+00:00">09 Dec 2019, 12:46</time> by <a rel="author" href="https://24tv.ua/health/item_tag7190/" target="_blank">Едуард Хомченко</a></address>
      <p>
        <b>У Новгород-Сіверському районі Чернігівської області через вживання невідомої речовини отруїлись троє дітей. Ймовірно, що діти з'їли борщівник.</b>
      </p>
      <p>8 грудня дітей госпіталізували у реанімаційне відділення у вкрай важкому стані. Наймолодший з хлопців, 2010 року народження, помер через декілька годин, повідомляє <a href="http://dcz.cg.gov.ua/index.php?id=369349&amp;tp=0">Департамент з питань цивільного захисту та оборони роботи</a>. </p>
      <blockquote>До теми: <a href="https://24tv.ua/health/shho_robiti_yakshho_vi_dotorknulisya_do_borshhivnika_persha_dopomoga_n986759">Що робити, якщо ви доторкнулися до борщівника: перша допомога</a></blockquote>
      <p>Нещасний випадок трапився у селі Стахорщина, Новгород-Сіверського району у Чернігівській області. Троє хлопчиків, 2005, 2007 і 2010 року народження отруїлися невідомою речовиною. </p>
      <p>Їх одразу було госпіталізовано до реанімації у Новгород-Сіверську центральну районну лікарню, проте одного з дітей лікарям врятувати не вдалося. </p>
      <figure>
        <img src="https://24tv.ua/resources/photos/news/620_DIR/201912/1245909_10355296.jpg?201912123623"/>
        <figcaption>За попередньою інформацією, діти з'їли борщівник</figcaption>
      </figure>
      <p>Ввечері того ж дня двох постраждалих хлопців перевели до Чернігівської обласної дитячої лікарні у стані середньої важкості. </p>
      <p>Як повідомляє <a href="https://www.ukrinform.ua/rubric-regions/2833914-na-cernigivsini-otruilisa-troe-ditej-9ricnij-hlopcik-pomer.html">Укрінформ</a>, з посиланням на речницю обласної поліції Юлію Ковтун, за попередньою інформацією діти з'їли корінь борщівника та запили його водою з річки. Нині усі обставини події з'ясовуються, слідчі відкрили кримінальну справу.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>