<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813517/%D9%88%D8%A7%DA%A9%D9%86%D8%B4-%D8%A7%D8%B3%D9%82%D9%81-%D8%A7%D8%B9%D8%B8%D9%85-%DA%A9%D9%84%DB%8C%D8%B3%D8%A7%DB%8C-%D8%A7%D8%B1%D8%AA%D8%AF%D9%88%DA%A9%D8%B3-%D8%B1%D9%88%D9%85%DB%8C-%D8%AF%D8%B1-%D9%82%D8%AF%D8%B3-%D8%A8%D9%87-%D8%AA%D8%B9%D8%B1%D8%B6-%D8%A8%D9%87-%D8%AC%D8%A7%DB%8C%DA%AF%D8%A7%D9%87"/>
    <meta property="og:site_name" content="ایسنا"/>
    <meta property="article:published_time" content="2019-12-09T12:04:39+00:00"/>
    <meta property="og:title" content="واکنش اسقف اعظم کلیسای ارتدوکس رومی در قدس به تعرض به جایگاه حزب‌الله لبنان"/>
    <meta property="og:description" content="اسقف اعظم کلیسای ارتدوکس رومی در قدس اعلام کرد، حزب‌الله لبنان در دفاع از حضور مسیحیان در سوریه و دیگر مکان‌ها در خاورمیانه نقش داشته و تعرض به جایگاه این حزب و دبیرکل آن غیرقابل قبول است."/>
  </head>
  <body>
    <article>
      <h1>واکنش اسقف اعظم کلیسای ارتدوکس رومی در قدس به تعرض به جایگاه حزب‌الله لبنان</h1>
      <address><time datetime="2019-12-09T12:04:39+00:00">09 Dec 2019, 12:04</time> by <a rel="author">رویا معصومی</a></address>
      <p>اسقف اعظم کلیسای ارتدوکس رومی در قدس اعلام کرد، حزب‌الله لبنان در دفاع از حضور مسیحیان در سوریه و دیگر مکان‌ها در خاورمیانه نقش داشته و تعرض به جایگاه این حزب و دبیرکل آن غیرقابل قبول است.</p>
      <p>به گزارش ایسنا، به نقل از سایت المیادین، عطا الله حنا، اسقف اعظم کلیسای ارتدوکس رومی در قدس در واکنش به اظهارات الیاس عوده، اسقف روحانی‌های ارتدوکس لبنان که حزب‌الله و سید حسن نصرالله، دبیرکل آن را مورد انتقاد قرار داده بود، تصریح کرد، این حزب در دفاع از حضور مسیحیان در سوریه و دیگر مکان‌ها در مشرق نقش داشته است. </p>
      <p>وی گفت، تهاجم به جایگاه دبیرکل حزب‌الله و خود این حزب و استفاده از کلیسا برای تعرض به یک حزب لبنانی عالی‌رتبه غیرقابل قبول است و کسانی که دست به چنین اقداماتی می‌زنند، نماینده مسیحیان ارتدوکس نیستند.</p>
      <p>حنا ادامه داد: از این اظهارات غیرقابل قبول در کلیسای ارتدوکس بیروت شوکه شدیم و امیدواریم از کلیسا برای بیان مواضع سیاسی که مورد قبول مسیحیان نیست، سوءاستفاده نشود.</p>
      <p>وی با بیان اینکه کلیسا مکانی برای تحریک یا توهین به افراد نیست، تأکید کرد، لبنان کشور "محبت و صلح" است و نباید به کشور "انزجار و تعصب" تبدیل شود.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98091813562/%D9%BE%D8%A7%D8%B1%DB%8C%D8%B3-%DA%86%D9%87%D8%A7%D8%B1%D8%B4%D9%86%D8%A8%D9%87-%D9%85%DB%8C%D8%B2%D8%A8%D8%A7%D9%86-%D9%86%D8%B4%D8%B3%D8%AA-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%AF%D8%B1%D8%A8%D8%A7%D8%B1%D9%87-%D9%84%D8%A8%D9%86%D8%A7%D9%86-%D8%A7%D8%B3%D8%AA"/>
      </related>
    </article>
  </body>
</html>