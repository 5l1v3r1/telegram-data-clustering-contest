<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191209-a-tesco-kivonulhat-thai-es-malaj-piacrol.html"/>
    <meta property="og:site_name" content="Origo"/>
    <meta property="article:published_time" content="2019-12-09T12:28:00+00:00"/>
    <meta property="og:title" content="További két országból is kivonulhat a Tesco"/>
    <meta property="og:description" content="A brit kiskereskedelmi áruházlánc elsősorban ázsiai üzleteinek eladását fontolgatja."/>
  </head>
  <body>
    <article>
      <h1>További két országból is kivonulhat a Tesco</h1>
      <address><time datetime="2019-12-09T12:28:00+00:00">09 Dec 2019, 12:28</time> by <a rel="author">Origo</a></address>
      <p>
        <b>A Tesco az Egyesült Királyság legnagyobb kiskereskedelmi áruházlánca, és Tesco Lotus márkanév alatt közel 2 ezer üzletet működtet Thaiföldön és Malajziában, az ázsiai boltok értéke több mint 7 milliárd font – írja a <a href="https://www.bbc.com/news/business-50708728">BBC</a>.</b>
      </p>
      <p>Amennyiben az áruházlánc eladja thai és maláj üzleteit, azzal szinte teljesen kivonul a dél-kelet ázsiai piacról. Ráadásul az írországi üzlethálózatának kivételével az összes európai üzlethálózata veszteséges.</p>
      <figure>
        <img src="https://cdn.nwmgroups.hu/s/img/i/1907/20190710tesco-opens-first-ownbrand-supermarket.jpg?w=644&amp;h=429"/>
        <figcaption>Illusztráció<cite>Forrás: Getty Images/2007 Getty Images/Andrew Wong</cite></figcaption>
      </figure>
      <aside>A társaság a weboldalán jelezte, hogy az érdeklődés nyomán elkezdi az ázsiai vállalatai felülvizsgálatát, de még nem nevezett meg lehetséges vevőket.</aside>
      <p>A nyilatkozat szerint a felülvizsgálat kezdeti szakaszánál tartanak, és a Tesco Thaiföld és Malajzia jövőjével kapcsolatban még nem hoztak döntést.</p>
      <p>A bejelentés egyúttal jelzi, hogy a Tesco a visszavonulást fontolgatja, szemben a korábbi ambiciózus globális terjeszkedési politikájával.<br/><mark>A cég öt éve indította el újraszervezési programját, <br/></mark>a számviteli botrányt követően, valamint a versenytársak, és az online kiskereskedelem növekedése miatt.</p>
      <p><mark>A Tesco Lotus mintegy 60 ezer embert foglalkoztat, <br/></mark>és az összesített bevétel 4,9 milliárd dollár volt a februárral végződő utolsó 12 hónapban, 286 millió font (112,8 milliárd forint) nyereséget termelve, ami a Tesco teljes globális profitjának egyötöde.</p>
      <figure>
        <img src="https://cdn.nwmgroups.hu/s/img/i/1908/20190802horizontal4.jpg?w=644&amp;h=429"/>
        <figcaption>Illusztráció<cite>Forrás: AFP/Carl Court</cite></figcaption>
      </figure>
      <aside>Bruno Monteyne, a Bernstein elemzője szerint a 6,5 milliárd és 7,2 milliárd font közötti érték méltányosnak tűnik a társaság ázsiai részlegéért.</aside>
      <p>Az eladás után a vállalat üzletei Nagy-Britanniában, Írországban, valamint a közép-európai régió államaiban: Csehországban, Magyarországon, Lengyelországban és Szlovákiában lesznek jelen.</p>
      <p>2015-ben <br/><mark>a Tesco 6,1 milliárd dollárért adta el dél-koreai egységét, <br/></mark>egy évvel később pedig ugyancsak a dél-koreiai Kipa márkanév alatt futó hálózatát vette meg az ázsiai ország legnagyobb szupermarket-lánca. Továbbá kivonultak az Egyesült Államokból, japánból és Kínából is. Ráadásul a szigetországban működő Giraffe étteremláncot is értékesítették, amit három évvel korábban 49 millió fontért vettek.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/gazdasag/20191007-john-kingman-kerul-a-tesco-bank-elere.html"/>
        <a href="https://www.origo.hu/gazdasag/20190903-a-lloyds-banking-group-leanyvallalata-a-halifax-veszi-meg-a-kiskereskedelmi-aruhazlanc-portfoliojat.html"/>
        <a href="https://www.origo.hu/gazdasag/20190823-a-tesco-sajat-termekeibol-is-rengeteg-nehezen-ujrahasznosithato-alapanyagot-tavolitott-el.html"/>
        <a href="https://www.origo.hu/gazdasag/20190806-letszamleepitesre-az-angliai-tescoban.html"/>
      </related>
    </article>
  </body>
</html>