<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2598424/z-marsrutnogo-taksi-v-ternopoli-vipav-pasazir"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-12-09T12:30:00+00:00"/>
    <meta property="og:title" content="З маршрутного таксі в Тернополі випав пасажир"/>
    <meta property="og:description" content="Внаслідок ДТП тернополянин отримав переломом стегна"/>
  </head>
  <body>
    <article>
      <h1>З маршрутного таксі в Тернополі випав пасажир</h1>
      <address><time datetime="2019-12-09T12:30:00+00:00">09 Dec 2019, 12:30</time> by <a rel="author">Тетяна Питак</a></address>
      <p>
        <i>З переломом стегна та іншими травмами 6 грудня бригада швидкої допомоги госпіталізувала до лікарні чоловіка, 1953 року народження. Тернополянин травми отримав в результаті дорожньо-транспортної пригоди.</i>
      </p>
      <p> При виїзді слідчо-оперативної групи стало відомо, що потерпілий випав з салону маршрутного таксі. За попередніми даними, водій транспортного засобу рушив з місця, а двері не зачинив.</p>
      <p> Чоловікові надали меддопомогу. Даний факт внесений в ЄРДР відповідно до статті 286 ККУ.</p>
      <p> Ще одна автопригода того ж дня трапилася на автодорозі Броди-Тернопіль. Поблизу села Мшанець Зборівського району не розминулися Daewoo Nexia та Lexus.</p>
      <p> Порушення правил дорожнього руху - попередня причина зіткнення. Водій автомобіля Lexus не обрав безпечної швидкості руху, не впорався з керуванням та виїхав на смугу зустрічного руху. Як результат - врізався в іншу іномарку.</p>
      <p> У важкому стані до реанімаційного відділення потрапив пасажир Daewoo. У тридцятидев'ятирічного тернополянина струс, множинні садна, різані рани обличчя, травми грудного відділу хребта та підозра на перелом обох гомілкових кісток.</p>
      <p> У обох водіїв взяли кров для перевірки на вміст алкоголю. Триває слідство згідно статті 286 частина 2 ККУ.</p>
    </article>
  </body>
</html>