<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/geen-teken-van-leven-op-vulkaaneiland-politie-nieuw-zeeland-vermoedt-dat-er-geen-overlevenden-meer-zijn~a5f52614/"/>
    <meta property="og:site_name" content="HLN"/>
    <meta property="article:published_time" content="2019-12-09T12:40:00+00:00"/>
    <meta property="og:title" content="Geen teken van leven op vulkaaneiland: politie Nieuw-Zeeland vermoedt dat er geen overlevenden meer zijn"/>
    <meta property="og:description" content="Na de uitbarsting van de vulkaan op het Nieuw-Zeelandse eiland Whakaari/White Island vermoedt de politie dat er geen overlevenden meer zijn. "/>
  </head>
  <body>
    <article>
      <h1>Geen teken van leven op vulkaaneiland: politie Nieuw-Zeeland vermoedt dat er geen overlevenden meer zijn</h1>
      <h2>Vulkaanuitbarsting Nieuw-Zeeland</h2>
      <address><time datetime="2019-12-09T12:40:00+00:00">09 Dec 2019, 12:40</time> by <a rel="author">ADN</a></address>
      <p>
        <b>Na de uitbarsting van de vulkaan op het Nieuw-Zeelandse eiland Whakaari/White Island vermoedt de politie dat er geen overlevenden meer zijn.</b>
      </p>
      <p>Na verschillende verkenningsvluchten met vliegtuigen en helikopters zei een woordvoerder dat er “geen teken van leven meer is waargenomen”. “Op basis van de informatie waarover we beschikken, geloven we niet dat er zich nog overlevenden bevinden op het eiland.”</p>
      <related>
        <h4>Lees ook</h4>
        <a href="https://www.hln.be/nieuws/buitenland/vijf-doden-en-meerdere-gewonden-bij-vulkaanuitbarsting-in-nieuw-zeeland-toeristen-van-cruiseschip-vermist~a53bb866/"/>
      </related>
      <h3>Vermist</h3>
      <p>Eerder raakte al bekend dat er bij de vulkaanuitbarsting op White Island, een toeristische bestemming, tot nu toe vijf doden zijn geteld. De politie sluit niet uit dat het aantal nog oploopt. Er worden immers nog mensen vermist. Het zou gaan om nog meer dan twintig mensen, maar het exacte aantal is niet bekend. Er zijn verder zeker 22 mensen gewond geraakt, onder wie 7 zwaargewond. Ze hebben allen brandwonden opgelopen, meldt de regionale ambulancedienst. De doden en gewonden zouden uit verschillende landen afkomstig zijn.</p>
      <h3>Lees ook: <u><a href="https://www.hln.be/in-de-buurt/hoogstraten/koppel-uit-hoogstraten-zit-in-nieuw-zeeland-we-beslisten-gelukkig-om-de-uitstap-toch-maar-niet-te-doen~adf0e850/">Koppel uit Hoogstraten zit in Nieuw-Zeeland: “We beslisten gelukkig om de uitstap toch maar niet te doen”</a></u><br/>Lees ook: <u><a href="https://www.hln.be/wetenschap-planeet/wetenschap/vulkaanuitbarsting-nieuw-zeeland-was-nauwelijks-te-voorspellen~a39359c1/">Vulkaanuitbarsting Nieuw-Zeeland was nauwelijks te voorspellen</a></u></h3>
      <p>Het eiland, Whakaari in het Maori, White Island in het Engels, ligt ongeveer vijftig kilometer voor de kust. Ieder jaar bezoeken zo’n tienduizend toeristen het met de boot. Op beelden van de uitbarsting is te zien dat de vulkaan rook en as honderden meters de lucht in schiet.</p>
      <figure>
        <img src="https://images1.persgroep.net/rcs/u2WXI0G73m_rjBiACKplZ4WQ8oo/diocontent/162269910/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© INSTAGRAM @ALLESSANDROKAUFFMANN</cite>
        </figcaption>
      </figure>
      <figure>
        <img src="https://images3.persgroep.net/rcs/8AsM71RFaFoHO7sL2YLvuSK01ew/diocontent/162267711/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© EPA</cite>
        </figcaption>
      </figure>
      <figure>
        <img src="https://images0.persgroep.net/rcs/IIhv3wpU18Ifq-CftJWgmPDzgxI/diocontent/162269804/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© AFP</cite>
        </figcaption>
      </figure>
    </article>
  </body>
</html>