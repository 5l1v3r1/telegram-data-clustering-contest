<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/quattrozampe/articolo/associazioni-animaliste-della-granda-una-piano-di-azioni-per-il-benessere-degli-animali.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T12:05:00+00:00"/>
    <meta property="og:title" content="Associazioni animaliste della Granda: una piano di azioni per il benessere degli animali"/>
    <meta property="og:description" content=". Si partirà dalla formazione. Verranno coinvolti le Amministrazioni comunali sulle varie problematiche: dal randagismo, all’allevamento e sofferenze nei macelli. All’incontro ha partecipato il garante dei diritti degli..."/>
  </head>
  <body>
    <article>
      <h1>Associazioni animaliste della Granda: una piano di azioni per il benessere degli animali</h1>
      <h2>. Si partirà dalla formazione. Verranno coinvolti le Amministrazioni comunali sulle varie problematiche: dal randagismo, all’allevamento e sofferenze nei macelli. All’incontro ha partecipato il garante dei diritti degli animali del Piemonte. Obiettivo la difesa dei diritti e il benessere in senso lato degli animali. Si cerca il coinvolgimento di altre associazioni</h2>
      <address><time datetime="2019-12-09T12:05:00+00:00">09 Dec 2019, 12:05</time> by <a rel="author">vilma brignone</a></address>
      <p>Ulteriore passo in avanti nella pianificazione operativa della costituenda rete provinciale che lavorerà per il rispetto dei diritti degli animali e la tutela del loro benessere in senso lato.</p>
      <p>Nell’obbiettivo sono coinvolte varie associazioni animaliste della Granda.</p>
      <p>All’incontro a Savigliano, che ha seguito il precedente (del settembre scorso a Cuneo) a cui aveva partecipato il presidente della Provincia<b> Federico Borgna,</b> erano presenti <b>Enrico Moriconi</b>, garante dei diritti degli animali della Regione Piemonte e il presidente del CSV Cuneo <b>Mario Figoni</b>.</p>
      <p>Al tavolo si sono sedute: l’associazione Amici dei Mici, Meta Cuneo, Una zampa per la Vita, Gea il Cerca casa, Lida di Carrù, Mondovì, Ceva, Lida Garessio, La Rondine.</p>
      <p>
        <b>Quali le azioni?</b>
      </p>
      <p>Lavorando sugli obiettivi comuni e in collaborazione  con gli enti preposti locali, <i>"coinvolgeremo le amministrazioni comunali su problematiche come i canili lager, le sterilizzazioni delle colonie feline, su tutti le criticità riferite agli animali </i>- riferisce come portavoce <b>Enrica Piano</b>, presidente dell’associazione Amici dei mici - <i>Si promuoverà la piena attuazione della normativa  in difesa degli animali, “essere senzienti” come stabilisce  il trattato di Lisbona del 2007, favorendo il dibattito culturale e la sensibilizzazione".</i></p>
      <p>Come base di partenza l’ aggiornamento e la formazione degli operatori, secondo l’indicazione del garante regionale. Verranno inoltre promosse attività educative nelle scuole.</p>
      <p><i>"Sempre in prima linea il contrasto dell’abbandono e il miglioramento delle condizioni degli animali in senso lato, anche negli allevamenti intensivi, durante trasporto e con l’attenzione alle sofferenze nei macelli"</i>.</p>
      <p>La rete è aperta ad altre associazioni che vorranno  unirsi. Per informazioni: cell. 335.230595 Enrica Piano.</p>
    </article>
  </body>
</html>