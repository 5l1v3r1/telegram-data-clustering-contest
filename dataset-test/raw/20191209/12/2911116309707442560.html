<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kun.uz/news/2019/12/09/sverdlovskdagi-yonginda-halok-bolgan-ozbekistonliklar-royxati-elon-qilindi"/>
    <meta property="og:site_name" content="Kun.uz"/>
    <meta property="article:published_time" content="2019-12-09T12:36:00+00:00"/>
    <meta property="og:title" content="Свердловскдаги ёнғинда ҳалок бўлган ўзбекистонликлар рўйхати эълон қилинди "/>
    <meta property="og:description" content="Ўзбекистон Республикаси Фавқулодда вазиятлар вазирлиги Россия Федерациясининг Свердловск области, Тазовск районида содир бўлган ёнғин ҳодисаси тўғрисида ахборот берди."/>
  </head>
  <body>
    <article>
      <h1>Свердловскдаги ёнғинда ҳалок бўлган ўзбекистонликлар рўйхати эълон қилинди </h1>
      <address>
        <time datetime="2019-12-09T12:36:00+00:00">09 Dec 2019, 12:36</time>
      </address>
      <figure>
        <img src="https://storage.kun.uz/source/4/zzblsR87Z8M_I9iH0bnWMlZVZXkmYqDQ.jpg"/>
      </figure>
      <p>Фото: Россия ФВВ</p>
      <p>Ўзбекистон Республикаси Фавқулодда вазиятлар вазирлиги Россия Федерациясининг Свердловск области, Тазовск районида содир бўлган ёнғин ҳодисаси тўғрисида <a href="https://t.me/MCHSUzbek/1386">ахборот берди.</a></p>
      <p>Россия Фавқулодда вазиятлар вазирлигидан олинган хабарга кўра, 2019 йилнинг 8 декабрь куни маҳаллий вақт билан соат 03:30да Россия Федерациясининг Свердловск области, Тазовск райони, “СТРОЙ ПРОЕКТ СЕРВИС” МЧЖга тегишли бўлган, ишчилар яшаши учун мўлжалланган вагон номаълум сабабларга кўра ёниб кетган.</p>
      <figure>
        <img src="https://storage.kun.uz/source/4/lh438L4ztwQwrZ6DLNUks9nSxoC5XYJC.jpg"/>
      </figure>
      <p>Содир бўлган ёнғин натижасида, вагонда бўлган 4 нафар Ўзбекистон Республикаси фуқаросидан 3 нафари воқеа жойида ҳалок бўлган ва 1 нафари 35 фоиз куйиш тан жароҳати олиб, район марказий шифохонасига ётқизилган.</p>
      <p>
        <b>Ҳалок бўлган фуқаролар:</b>
      </p>
      <p>Эргашев Абдумалик Яхшиликович, 1972 й.т;<br/>Алиқулов Сафарали Суюн ўғли, 1998 й.т; <br/>Джумоев Эргаш Биноевич, 1983 й.т.</p>
      <p>
        <b>Тан жарохати олган фуқаро:</b>
      </p>
      <p>Оманов Толибжон Бутаевич, 1966 й.т.</p>
      <p>Ҳозирда мутасадди ташкилот ва идоралар билан ҳамкорликда марҳумларнинг жасадларини ватанга қайтариш билан боғлик ташкилий тадбирлар амалга оширилмоқда.</p>
      <p>Бундан олдин, Россиядаги конда содир бўлган ёнғин оқибатида 3 нафар ўзбекистонлик ҳалок бўлгани <a href="https://kun.uz/news/2019/12/09/rossiyadagi-konda-sodir-bolgan-yongin-oqibatida-3-nafar-ozbekistonlik-halok-boldi">хабар қилинганди. </a></p>
    </article>
  </body>
</html>