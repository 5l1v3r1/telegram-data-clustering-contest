<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/vojvodina/novi-sad/pokrajinski-odmbusman-cestita-dan-ljudskih-prava_1074342.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T12:20:00+00:00"/>
    <meta property="og:title" content="Покрајински одмбусман честита Дан људских права"/>
    <meta property="og:description" content="Покрајински заштитник грађана позвао је данас, уочи Међународног дана људских права, све носиоце јавних функција да о правима, интересима и обавезама грађана одлучују брзо, ефикасно, стручно, законито и..."/>
  </head>
  <body>
    <article>
      <h1>Покрајински одмбусман честита Дан људских права</h1>
      <h2>НОВИ САД - Покрајински заштитник грађана позвао је данас, уочи Међународног дана људских права, све носиоце јавних функција да о правима, интересима и обавезама грађана одлучују брзо, ефикасно, стручно, законито и транспарентно.</h2>
      <address>
        <time datetime="2019-12-09T12:20:00+00:00">09 Dec 2019, 12:20</time>
      </address>
      <p>Покрајински омбудсман позива органе управе, јавних предузећа и установа, да људским правима приступају са истом оном посвећеношћу, озбиљношћу и одговорношћу са којом су творци Универзалне декларације стварали тај документ.</p>
      <figure>
        <img src="http://www.rtv.rs/sr_ci/vojvodina/novi-sad/slike/2019/04/17/pokrajinska-vlada.jpg"/>
        <figcaption>Покрајинска влада</figcaption>
      </figure>
      <p>Подсећајући на речи из Универзалне декларације да се сви људи рађају слободни и једнаки у достојанству и правима, Покрајински омбудсман апелује на грађане да се једни према другима односе у духу братства, посебно када су у питању рањиве групе попут деце, старих, особа са инвалидитетом, болесних, социјално угрожених, мањина, припадника ЛГБТ популације.</p>
      <p>Наводи и да медији морају бити објективни јер само тако могу допринети остварењу права из Универзалне декларације.</p>
      <p>Честитајући грађанима и грађанкама Међународни дан људских права, Покрајински омбудсман наводи да ће наставити да буде солидаран са свим жртвама кршења људских права и енергичан у осуди оних који та права крше.</p>
      <p>Међународни дан људских права обележава се широм света 10. децембра.</p>
    </article>
  </body>
</html>