<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pes-2020-squadra-esport-juventus/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="PES 2020: ecco la squadra eSport della Juventus | Game Division"/>
    <meta property="og:description" content="La Juventus ha svelato la propria squadra eSport che prenderà parte al torneo di PES 2020, eFootball.Pro, organizzato da Konami."/>
  </head>
  <body>
    <article>
      <h1>PES 2020: ecco la squadra eSport della Juventus | Game Division</h1>
      <address>
        <time datetime="2019-12-09T12:00:00+00:00">09 Dec 2019, 12:00</time>
      </address>
      <p>Come vi abbiamo segnalato quest’oggi, Konami ha annunciato le dieci squadre che parteciperanno al torneo <b>eFootball.Pro di PES 2020</b> per la Stagione 2019/2020. Tra queste è presente anche un team italiano: Juventus. La società bianconera competerà a livello europeo con grandi avversari e si scontrerà in un torneo a due fasi: un primo girone a punti, con un totale di 9 match da due partite l’una, e una seconda fase a eliminazione diretta.</p>
      <p>Le partite sono in modalità 3 vs 3 CO-OP, ogni società deve presentare la propria squadra; la Juventus svela quindi i tre giocatori eSport: <b>Ettore “Ettorito” Giannuzzi, Luca Tubelli e Renzo Lodeserto</b>. Potete vedere i tre giovani in un’immagine ufficiale qui sotto.</p>
      <figure>
        <img src="https://www.tomshw.it/images/images/2019/12/pes-2020-efootball-pro-juventus-esport-team-67509.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/12/pes-2020-efootball-pro-juventus-esport-team-67510.768x432.jpg"/>
        </figure>
        <figure>
          <img src="https://www.tomshw.it/images/images/2019/12/pes-2020-efootball-pro-juventus-esport-team-67507.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/starbreeze-ristrutturazione-finanziaria/">Starbreeze, il peggio sembra essere ormai alle spalle grazie alla recente ristrutturazione finanziaria</a></p>
      <p><b>Ettore “Ettorito” Giannuzzi</b> è certamente il membro più noto del gruppo. Il pro-player ha già vinto due titoli mondiali: uno del 2011 e l’altro nel 2018. Lo scorso anno, infatti, Giannuzzi ha vinto il WESG Olympic e il mondiale COOP. Quando era più giovane, ha vinto la Youth League della UEFA.</p>
      <p><b>Luca Tubelli</b>, invece, ha vinto il titolo europeo COOP del 2019, mentre nel 2018 aveva vinto il mondiale COOP. Nel 2016, infine, ha conquistato il titolo italiano, imponendosi anche in quello Clan. Infine, abbiamo <b>Renzo Lodeserto</b>, vice campione europeo del 2019. Nel 2014 e nel 2015 ha vinto il campionato italiano (nel 2016 è arrivato secondo). Nel 2013 e 2014, invece, è stato campione italiano Clan.</p>
      <p>Un team di tutto rispetto, quindi, che mira a divenire il campione del torneo eFootball.Pro di Konami all’interno di PES 2020. <b>Diteci, voi cosa ne pensate?</b> Seguirete le partite? Vi ricordiamo che il primo match si terrà il 14 dicembre a Barcellona, Spagna.</p>
      <blockquote>Potete acquistare la vostra copia di eFootball PES 2020 su Amazon, precisamente a <a href="https://toms.it/thS0J">questo indirizzo</a>.</blockquote>
    </article>
  </body>
</html>