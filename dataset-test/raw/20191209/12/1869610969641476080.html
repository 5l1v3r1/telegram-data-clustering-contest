<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/sport/rusia-exclusa-4-ani-de-la-competitiile-majore-de-sport-18659892"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T12:40:00+00:00"/>
    <meta property="og:title" content="Rusia, exclusă 4 ani de la competiţiile majore de sport"/>
    <meta property="og:description" content="Agenţia Mondială Anti-Doping a decis să suspende Rusia de la toate evenimentele sportive majore din următorii 4 ani, inclusiv Jocurile Olimpice din 2020 şi Campionatul Mondial de Fotbal din 2022. Decizia a fost..."/>
  </head>
  <body>
    <article>
      <h1>Rusia, exclusă 4 ani de la competiţiile majore de sport</h1>
      <h2>Agenţia Mondială Anti-Doping a decis să suspende Rusia de la toate evenimentele sportive majore din următorii 4 ani, inclusiv Jocurile Olimpice din 2020 şi Campionatul Mondial de Fotbal din 2022. Decizia a fost luată în cadrul unei întruniri a WADA. Rusia are 21 de zile să accepte decizia sau să facă apel la CAS, relatează CNN.</h2>
      <address><time datetime="2019-12-09T12:40:00+00:00">09 Dec 2019, 12:40</time> by <a rel="author" href="https://www.mediafax.ro/autor/razvan-stinga" target="_blank">Răzvan Stîngă</a></address>
      <p>WADA a decis excluderea Rusiei din toate competiţiile majore de sport pentru patru ani, din cauza problemelor de dopaj. Astfel, ce se preconiza iniţial, faptul că nu va participa la Jocurile Olimpice din 2020 şi 2022 şi Cupa Mondială de Fotbal din 2022, s-a adeverit.</p>
      <p>Totuşi, sportivii pot concura ”pe cont propriu”, iar eventualele performanţe pe care le pot obţine, nu vor fi trecute în dreptul Rusiei. Acest lucru s-a întâmplat la Jocurile Olimoice din 2018, când nu mai puţin de 168 de sportivi au concurat sub steag neutru.</p>
      <p>Decizia a fost luată de WADA în cadrul unei întruniri de la Lausanne (Elveţia), în unanimitate. Totuşi, naţionala de fotbal a Rusiei va participa la EURO 2020, competiţie în cadrul căreia va organiza şi câteva meciuri.</p>
      <p>Întreg scandalul a început după ce Rusia a fost acuzată că a ascuns mii de rezultate pozitive la testele antidoping ale sportivilor</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>