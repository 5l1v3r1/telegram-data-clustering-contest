<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818169"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T12:32:00+00:00"/>
    <meta property="og:title" content="Безпрецедентно! Отстраниха Русия за 4 години от участие във всички големи състезания"/>
    <meta property="og:description" content="Безпрецедентно решение взе Световната анти-допинг агенция да отстрани Русия от участие на всички големи спортни форуми за следващите 4 години, ..."/>
  </head>
  <body>
    <article>
      <h1>Безпрецедентно! Отстраниха Русия за 4 години от участие във всички големи състезания</h1>
      <address><time datetime="2019-12-09T12:32:00+00:00">09 Dec 2019, 12:32</time> by <a rel="author">SPORTAL.BG</a></address>
      <p>Безпрецедентно решение взе Световната анти-допинг агенция да отстрани Русия от участие на всички големи спортни форуми за следващите 4 години, включително Олимпиадата в Токио през следващата година, както и Световното първенство по футбол в Катар през 2022. Специално е уточнено, че забраната не важи за Европейското първенство по футбол догодина.<br/><br/>Решението с взето на база на поредни нарушения и във връзка с манипулации на данни на Московската анти допинг лаборатория. Русия няма да може да домакинства също така никакви големи спортни форуми. Направено е специално уточнение, че всички спортисти могат да участват в спортните форуми под неутрален флаг, ако могат да докажат, че не са употребявали вещества от забранения списък. При последната подобна забрана над 168 атлети се възползваха от тази възможност. <br/><br/>На 20 септември Изпълкомът на WADA възстанови правата на Руската анти допинг комисия (РУСАДА) при условие, че експерти на WADA получат достъп към данните на Московската антидопингова лаборатория до 31 декември  2018 година, но това не бе направено. <br/><br/>WADA прие решение повторно да изпрати експертна група в Москва  на 9 януари 2019 година. На 17 януари работата на експертите приключи. След това стана ясно, че РУСАДА е запазила статуса си със към WADA. Решението може да бъде обжалвано в срок от 21 дни. <br/><br/>Президентът на Международния олимпийски комитет Томас Бах заяви, че решение на WADA по руския въпрос ще бъде обвързващо за неговата организация, но в същото време подчерта, че санкциите не трябва да засягат чистите руски спортисти по отношение на участието им в Олимпиадата. Ако МОК се съгласи с решението на WADA, тогава руските спортисти отново ще се състезават като неутрални на Игрите 2020 и 2022 година. Освен това председателят на WADA Джонатан Тейлър подчерта, че санкциите няма да засегнат европейските първенства, световните купи и други международни състезания с по-слаб статус, които не попадат в концепцията за „голямо събитие“ в други спортове. <br/><br/>На Олимпиадата през 2016 г. в Рио де Жанейро руският отбор се представи в намален състав именно заради същата забрана. На зимните игри в Пьонгчанг 2018 г. руснаците играха под олимпийския флаг във връзка с премахването на РПЦ за нарушаване на антидопинговите правила на Игрите в Сочи. Тогава десетки водещи спортисти не получиха покани за участие в олимпиадата от МОК.</p>
    </article>
  </body>
</html>