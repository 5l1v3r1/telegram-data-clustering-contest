<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sud-velikoyi-britaniyi-pochinaye-rozglyad-spravi-borgu-anukovicha/942118"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T12:48:00+00:00"/>
    <meta property="og:title" content="Суд Великої Британії починає розгляд справи &quot;боргу Януковича&quot;"/>
    <meta property="og:description" content="9 грудня Верховний суд Великої Британії почне розглядати питання так званого &quot;боргу Януковича&quot; приблизно у $4 млрд, який Росія відмовилася реструктуризувати. Україна шукає сприятливе рішення в Лондоні, тому що облігація була структурована відповідно до англійського законодавства і повинна ..."/>
  </head>
  <body>
    <article>
      <h1>Суд Великої Британії починає розгляд справи "боргу Януковича"</h1>
      <address><time datetime="2019-12-09T12:48:00+00:00">09 Dec 2019, 12:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942118_w_300.jpg?v=0"/>
        <figcaption>Суд планує завершити розгляд 12 грудня.</figcaption>
      </figure>
      <p>9 грудня Верховний суд Великої Британії почне розглядати питання так званого "боргу Януковича" приблизно у $4 млрд, який Росія відмовилася реструктуризувати.</p>
      <p>Україна шукає сприятливе рішення в Лондоні, тому що облігація була структурована відповідно до англійського законодавства і повинна була бути погашена в грудні 2015 року, коли термін погашення євробондів на $3 млрд настав, пише <a href="https://www.radiosvoboda.org/a/news-london-suprem-court-yanukovich-debt/30315414.html">"Радіо Свобода"</a></p>
      <p>Суд планує завершити розгляд спору 12 грудня.</p>
      <p>23 червня 2017 року Міністерство фінансів України заявило, що подало апеляцію на рішення Високого суду Лондона щодо судового спору з Росією стосовно "боргу Януковича".</p>
      <p>У вересні 2018 року Апеляційний суд у Лондоні задовольнив скаргу України в справі. Згідно з рішенням, суд мав слухати справу за повноцінною процедурою з урахуванням усіх політичних її моментів, як того вимагала Україна.​</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_latviya-konfiskuvala-30-mln-otochennya-anukovicha/932929"/>
      </related>
      <blockquote>У грудні 2013 року тодішній президент Віктор Янукович домовився з президентом РФ Володимиром Путіним, що Росія надасть Україні кредит на $15 млрд через розміщення українських цінних паперів, які викупить Москва. Невдовзі перша частина цих облігацій на $3 млрд була розміщена на Ірландській фондовій біржі, і її й викупила Росія.<br/>Упродовж осені 2015 року Україна узгодила реструктуризацію своїх боргових зобов'язань, включно зі списанням частини їх, із більшістю зі своїх приватних кредиторів – крім Росії, яка не погодилася на умови. Москва вважає, що цей борг є боргом української держави. Україна наполягає, що це приватний борг колишньої української влади й відтак має бути реструктурований на загальних підставах.</blockquote>
    </article>
  </body>
</html>