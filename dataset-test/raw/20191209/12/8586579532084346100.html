<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/cerenin-katilinin-yeni-goruntuleri-ortaya-cikti-259705h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T12:59:00+00:00"/>
    <meta property="og:title" content="Ceren'in katilinin yeni görüntüleri ortaya çıktı"/>
    <meta property="og:description" content="Ordu'da üniversite öğrencisi Ceren Özdemir'i hunharca katleden cezaevi firarisi Özgür Arduç'un, cinayetten 4 saat önce zıpkın çalmak için girdiği av bayiindeki görüntüleri ortaya çıktı."/>
  </head>
  <body>
    <article>
      <h1>Ceren'in katilinin yeni görüntüleri ortaya çıktı</h1>
      <address><time datetime="2019-12-09T12:59:00+00:00">09 Dec 2019, 12:59</time> by <a rel="author">Yeni Çağ Gazetesi</a></address>
      <p>
        <b>Ordu'da üniversite öğrencisi Ceren Özdemir'i hunharca katleden cezaevi firarisi Özgür Arduç'un, cinayetten 4 saat önce zıpkın çalmak için girdiği av bayiindeki görüntüleri ortaya çıktı.</b>
      </p>
      <p>Ordu Üniversitesi öğrencisi Ceren Özdemir'i evinin girişinde bıçaklayarak öldüren cezaevi firarisi Özgür Arduç'un cinayet öncesinde bir av bayiine girerek zıpkın baktığı görüntüler ortaya çıktı.</p>
      <p>Görüntülerde, ellerini montun cebine koyarak av ürünlerini yakından inceleyip, fiyatları hakkında bilgi alan katil zanlısının, dikkat çekmemek için gülümsediği, fırsatını bulamayıp, zıpkını çalamaması üzerine ise av bayiinden çıktığı görülüyor.</p>
      <figure>
        <img src="https://www.yenicaggazetesi.com.tr/d/other/5dee3ed25542811f8ce5a21b.jpg"/>
      </figure>
      <p>Katil zanlısı Özgür Arduç'un, ellerini montun cebine koyarak av ürünlerini yakından inceleyip, işletme sahibinden fiyatlar hakkında bilgi alan katil zanlısının, dikkat çekmemek için gülümsediği, fırsatını bulamayıp zıpkını çalamaması üzerine de av bayiinden çıktığı görülüyor.</p>
      <p>Cezaevinden firar ettiğinde birilerini öldürmeyi planladığını anlatan katil zanlısı, sorgusunda av bayiinde girip zıpkın çalmaya çalıştığını ancak başaramadığını söyleyerek, "Üzerimdeki montu bir mağazadan çaldım. Ses çıkartan aparatı koparıp, üzerime giydim. Bıçağı bir av malzemecisinden çaldım. Param olsa silah alacaktım ama param yoktu. Katliam yapmak istiyordum. Zıpkın çalmayı da düşündüm ama ancak bıçak çalabildim" demişti.</p>
      <p>
        <b>ZIPKININ FİYATINI SORMUŞ</b>
      </p>
      <p>Katil zanlısının geldiği av bayii sahibi Rafet Yeşilyurt, "İçeri rahat bir tavırla girdi. Ürünlere baktı, zıpkının fiyatını sorup 'şimdi almayacağım' dedi. Ben de 'madem almayacaksın neden fiyatını soruyorsun' dedim. 'Dönüşte sonra alırım' dedi, bir süre bakınıp, çıktı gitti. Olayı televizyondan duyduk. Katilin buraya gelen o adam olduğunu anladım" diye konuştu.</p>
      <related>
        <a href="https://www.yenicaggazetesi.com.tr/ulkede-gundem-olan-bir-cinayette-katilin-ustu-neden-aranmaz-259550h.htm"/>
        <a href="https://www.yenicaggazetesi.com.tr/ceren-ozdemiri-katleden-ozgur-arducun-babasi-da-katil-cikti-259489h.htm"/>
        <a href="https://www.yenicaggazetesi.com.tr/ceren-ozdemirin-katilinin-2-arkadasi-firar-etti-iddiasi-259419h.htm"/>
        <a href="https://www.yenicaggazetesi.com.tr/eskisehirli-ceren-ozdemir-hayattayim-demeye-utandim-259414h.htm"/>
      </related>
    </article>
  </body>
</html>