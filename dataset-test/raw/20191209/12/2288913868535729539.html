<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191209_04758170"/>
    <meta property="og:site_name" content="De Standaard"/>
    <meta property="article:published_time" content="2019-12-09T12:08:00+00:00"/>
    <meta property="og:title" content="Vlaams Minister van Sport Ben Weyts over uitsluiting van Rusland van Olympische Spelen en WK: “Juiste beslissing”"/>
    <meta property="og:description" content="“Dit is de juiste beslissing”, zo reageert Vlaams minister van Sport Ben Weyts (N-VA) op de beslissing van het Wereldantidopingagentschap (WADA) om Rusland..."/>
  </head>
  <body>
    <article>
      <h1>Vlaams Minister van Sport Ben Weyts over uitsluiting van Rusland van Olympische Spelen en WK: “Juiste beslissing”</h1>
      <address>
        <time datetime="2019-12-09T12:08:00+00:00">09 Dec 2019, 12:08</time>
      </address>
      <p>
        <b>“Dit is de juiste beslissing”, zo reageert Vlaams minister van Sport Ben Weyts (N-VA) op de beslissing van het Wereldantidopingagentschap (WADA) om Rusland vier jaar te weren van belangrijke internationale sportevenementen.</b>
      </p>
      <p>
        <b>LEES OOK. <a href="https://www.nieuwsblad.be/cnt/dmf20191209_04758103">Rusland mag niet naar Olympische Spelen en WK voetbal door dopingovertredingen</a></b>
      </p>
      <p>Maandag maakte het WADA bekend dat Rusland vier jaar niet welkom is op belangrijke sportevenementen, waaronder de Olympische Spelen, de Winterspelen en het EK voetbal. Dat gebeurde nadat recent duidelijk werd dat de Russen dopingdata hebben gemanipuleerd.</p>
      <p>“Het blijft niet bij woorden: er volgen nu ook daden”, verklaart Weyts. “Hopelijk gaan we nu eindelijk een rechte lijn bewandelen. Je kan niet elk individueel dopinggeval veroordelen, maar ondertussen blijven toelaten dat bepaalde landen met geprepareerde sporters de kluit belazeren. Zo breng je de hele sportwereld in diskrediet.”</p>
      <p>Het Russisch antidopingagentschap (Rusada) heeft 21 dagen om in beroep te gaan bij het Internationaal Sporttribunaal (TAS).</p>
    </article>
  </body>
</html>