<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_989041083_Koya_e_Sanna_Marin_-_nay-mladiyat_premier_v_sveta"/>
    <meta property="og:site_name" content="webcafé"/>
    <meta property="article:published_time" content="2019-12-09T12:17:00+00:00"/>
    <meta property="og:title" content="Коя е Санна Марин - най-младият премиер в света"/>
    <meta property="og:description" content="Тя ще поеме премиерския пост в Финландия тази седмица"/>
  </head>
  <body>
    <article>
      <h1>Коя е Санна Марин - най-младият премиер в света</h1>
      <address><time datetime="2019-12-09T12:17:00+00:00">09 Dec 2019, 12:17</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/12/09/sannamarin12/1170x878.jpg"/>
        <figcaption>Очаква се Санна Марин да поеме премиерския пост във Финландия тази седмица.<cite>Снимка: © Facebook/Sanna Marin</cite></figcaption>
      </figure>
      <figure>
        <img src="https://images.webcafe.bg/2019/12/09/sannamarin/1170x781.jpg"/>
        <figcaption>Марин ще бъде едва третата жена премиер във Финландия.</figcaption>
      </figure>
      <figure>
        <img src="https://images.webcafe.bg/2019/12/09/sannamarin4/1170x780.jpg"/>
        <figcaption>Досега тя беше министър на транспорта.</figcaption>
      </figure>
      <figure>
        <img src="https://images.webcafe.bg/2019/12/09/sannamarin3/1170x781.jpg"/>
        <figcaption>За самата Санна Марин се знае, че е отгледана от самотна майка и е първата от семейството си, завършила университет. Тя плавно се издига в политическата сфера, след като поема председателството в общинския съвет на град Тампере на 27 години.</figcaption>
      </figure>
      <figure>
        <img src="https://images.webcafe.bg/2019/12/09/sannnamarin/1170x1162.jpg"/>
        <figcaption>Докато е по майчинство, тя е заместник-председател на Социалдемократическата партия и си позволява да пропусне служебните си задължения единствено през пролетта, преди безпроблемно да се завърне към политиката.</figcaption>
      </figure>
      <figure>
        <img src="https://images.webcafe.bg/2019/12/09/sannamarin45/1170x975.jpg"/>
        <figcaption>Докато тя се занимава с държавните въпроси, грижата за детето поема съпругът й. Казва, че таймингът за нея е бил добър, но не знае дали има "подходящо" време за младите жени политици във Финландия за това да имат деца.</figcaption>
      </figure>
      <figure>
        <img src="https://images.webcafe.bg/2019/12/09/sannamarin1/1170x1560.jpg"/>
        <figcaption>Омъжена е за Маркус Райкьонен, от когото има дъщеричка - Ема, родена през 2018 година</figcaption>
      </figure>
      <p>Санна Марин е на път да стане най-младия премиер в света, след като беше номинирана да ръководи коалиционното правителство във Финландия. Досега 34-годишната Марин заемаше поста на транспортен министър и беше избрана от социалдемократите да застане начело на правителството, след като досегашният премиер - Анти Рине, подаде оставка.</p>
      <p>
        <b>Очаква се Санна Марин да положи клетва още тази седмица. Тя ще поеме властта по време на вълна от стачки, която ще коства общо 500 млн. евро.</b>
      </p>
      <p>Когато встъпи в длъжност, Марин ще бъде най-младият министър-председател в света. Другите млади лидери са новозеландският премиер Джасинда Ардерн, която е на 39 години и украинският премиер Олексий Хончарук, който е на 35 години. Дори севернокорейският лидер Ким Чен-Ун е на 35 години според официалната информация.</p>
      <p>„Имаме много работа, за да възстановим доверието", заяви Марин пред журналисти, след номинацията си. На въпроси за възрастта си, тя отговаря: "Никога не съм мислила за възрастта или пола си. Мисля за причините, заради които съм влязла в политиката и онези неща, заради които сме спечелили доверието на електората".</p>
      <p><b>Марин ще бъде едва третата жена премиер в скандинавската държава. </b>Социалндемократите получиха най-много гласове по време на изборите през април, така че на тях се пада да изберат премиера, който да води коалиционното правителство в страната.</p>
      <p>За самата Санна Марин се знае, че е отгледана от самотна майка и е първата от семейството си, завършила университет. Тя плавно се издига в политическата сфера, след като поема председателството в общинския съвет на град Тампере на 27 години.</p>
      <p>Всъщност Марин е родена във финланската столица Хелзинки. Живее в Еспоо и Пиркала, преди да се премести в Тампере, където завършва и висшето си образование. Магистърската си степен по административни науки получава през 2017 година, а темата на тезата й е: „Финландия, страна на кметове", в която обръща внимание на процеса на професионализация на политическото лидерство във финландските градове.</p>
      <p><b>Омъжена е за Маркус Райкьонен, от когото има дъщеричка - Ема, родена през 2018 година. </b>Малко след  като става майка, Марин посочва, че не планира да се откъсва от политиката. Вместо това тя поема ангажимент да продължи да работи, дори и да не е възможно за нея да участва във всекидневните задачи на парламента.</p>
      <figure>
        <img src="https://images.webcafe.bg/2019/12/09/sannamarin1/618x823.jpg"/>
        <figcaption>Санна Марин и съпругът й.</figcaption>
      </figure>
      <p>Докато е по майчинство, тя е заместник-председател на Социалдемократическата партия и си позволява да пропусне служебните си задължения единствено през пролетта, преди безпроблемно да се завърне към политиката. Докато тя се занимава с държавните въпроси, грижата за детето поема съпругът й. Казва, че таймингът за нея е бил добър, но не знае дали има "подходящо" време за младите жени политици във Финландия за това да имат деца.</p>
      <p><b>Занимава се с политика от 2006 година, а екологичните теми са й близки:</b> „Климатичните промени и загубата на биоразнообразие са сред най-големите проблеми на нашето време. Да се справим с тях изисква силна политическа воля и решителност".</p>
      <p>Именно екологична тема поставя тя и на масата за преговори при сформирането на правителството през 2019 година - превръщането на Финландия във въглеродно неутрална страна, която защитава биоразнообразието.</p>
      <p>В момента Финландия е начело на председателството на Европейския съюз до края на годината и играе ключова роля в усилията да се изкове нов бюджет за блока. Затова и смяната на премиера в страната е доста необичайна.</p>
      <related>
        <h4>Още по темата</h4>
        <a href="https://www.webcafe.bg/newscafe/politika/id_1679204257"/>
      </related>
    </article>
  </body>
</html>