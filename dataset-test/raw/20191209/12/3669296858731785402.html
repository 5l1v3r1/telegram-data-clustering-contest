<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/mersin/toroslar/baskan-yilmaz-meslek-adamlariyla-bulustu-1459396"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:31:03+00:00"/>
    <meta property="og:title" content="Başkan Yılmaz, meslek adamlarıyla buluştu"/>
    <meta property="og:description" content="Başkan Yılmaz, meslek adamlarıyla buluştu"/>
  </head>
  <body>
    <article>
      <h1>Başkan Yılmaz, meslek adamlarıyla buluştu</h1>
      <address>
        <time datetime="2019-12-09T12:31:03+00:00">09 Dec 2019, 12:31</time>
      </address>
      <p>MERSİN, (<a href="https://www.cnnturk.com/haberleri/dha">DHA</a>)- MERSİN'de <a href="https://www.cnnturk.com/haberleri/toroslar">Toroslar</a> <a href="https://www.cnnturk.com/haberleri/belediye">Belediye</a> Başkanı Atsız Afşın Yılmaz, Meslek Adamları Birliği’nin (MAB) geleneksel olarak düzenlediği Dayanışma Gecesi’ne katılarak, mesleğinde öne çıkmış iş insanlarıyla bir araya geldi.</p>
      <p>Gecede, <a href="https://www.cnnturk.com/haberleri/mersin">Mersin</a>'i1’inci Lig’de temsil eden Mersin Ampute <a href="https://www.cnnturk.com/haberleri/futbol">Futbol</a> Kulübü’nün Başkanı Ali Yanaç’a plaket takdim ederek sporculara başarılar dileyen Başkan Yılmaz, kendisinin de eski bir Meslek Adamları Birliği Üyesi olduğunu kaydetti. Meslek Adamları Birliği’nin kenti kalkındırmak adına önemli bir misyon üstlendiğini ve işbirliği içerisinde çalışan bir yapı olduğuna vurgu yapan Başkan Yılmaz, başarılı çalışmalarından dolayı Birliğin Yönetim Kurulu Başkanı Nihat Kadıoğlu ve Yönetim Kurulu Üyelerini tebrik etti. Başkan Yılmaz, “Ben de kuruluşundan itibaren eski bir Meslek Adamları Birliği üyesiyim. Bu anlamda birliğin kuruluş amacını bilen ve gelişmeleri yakından takip eden biriyim. Özellikle iş insanlarının birbirlerine kendilerini anlatmaları, tanıtmaları ve dayanışmaları noktasında fonksiyonel olarak kurulmuş bir dernek ve bu amaca yönelik başarılı faaliyetler yürütüyor. Böyle güzel bir geceye bizleri davet ettikleri için Birlik Başkanı Sayın Nihat Kadıoğlu ve değerli yönetimine teşekkür ederim. Birlik ve beraberlik içerisinde yürüttükleri bu güzel çalışmalarının devamını dilerim” şeklinde konuştu.</p>
      <p>Meslek Adamları Birliği Yönetim Kurulu Başkanı Nihat Kadıoğlu da Yılmaz’a geceye katılımlarından dolayı teşekkür etti. Daha sonra Birliğe yeni üye olanlara rozetleri de takıldı.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
        <a href="https://www.cnnturk.com/yerel-haberler/antalya/muratpasa-belediyesinden-saglik-destegi-1459408"/>
        <a href="https://www.cnnturk.com/yerel-haberler/antalya/taksicilerden-soforlu-rent-a-car-tepkisi-1459407"/>
      </related>
    </article>
  </body>
</html>