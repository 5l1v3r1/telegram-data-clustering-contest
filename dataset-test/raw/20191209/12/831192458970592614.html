<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tha-moirasoyme-ton-ployto-toy-aigaioy-kai-tis-mesogeioy-thrasytatos-o-toyrkos-ypoyrgos-amynas-prokalei-gia-mia-akomi-fora-tin-ellada/"/>
    <meta property="og:site_name" content="europost.gr"/>
    <meta property="article:published_time" content="2019-12-09T12:11:37+00:00"/>
    <meta property="og:title" content="«Θα μοιράσουμε τον πλούτο του Αιγαίου και της Μεσογείου!…»: Θρασύτατος ο Τούρκος υπουργός Άμυνας προκαλεί για μια ακόμη φορά την Ελλάδα!"/>
    <meta property="og:description" content="Με ξεδιάντροπο τρόπο ο Τούρκος υπουργός Άμυνας Χουλουσί Ακάρ, προχώρησε σε μια ακόμη ιταμή πρόκληση σε βάρος της Ελλάδος, ξεκαθαρίζοντας με τον πλέον κυνικό τρόπο την στρατηγική και τις επιδιώξεις της Τουρκίας σε βάρος της"/>
  </head>
  <body>
    <article>
      <h1>«Θα μοιράσουμε τον πλούτο του Αιγαίου και της Μεσογείου!…»: Θρασύτατος ο Τούρκος υπουργός Άμυνας προκαλεί για μια ακόμη φορά την Ελλάδα!</h1>
      <address>
        <time datetime="2019-12-09T12:11:37+00:00">09 Dec 2019, 12:11</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Με ξεδιάντροπο τρόπο ο Τούρκος υπουργός Άμυνας Χουλουσί Ακάρ, προχώρησε σε μια ακόμη ιταμή πρόκληση σε βάρος της Ελλάδος, ξεκαθαρίζοντας με τον πλέον κυνικό τρόπο την στρατηγική και τις επιδιώξεις της Τουρκίας σε βάρος της Ελλάδος στο Αιγαίο και στη Μεσόγειο.</p>
      <p>«Θα μοιράσουμε τον πλούτο στο Αιγαίο και στην Μεσόγειο», τόνισε χαρακτηριστικά ο Τούρκος υπουργός, προδίδοντας έτσι και τα επόμενα βήματα που θα ακολουθήσει η Τουρκία σε όλα τα πεδία, στα οποία διεκδικεί και καταπατά κυριαρχικά δικαιώματα της Ελληνικής Δημοκρατίας.</p>
      <p>Οι τελευταίες δηλώσεις του Τούρκου ΥΠ.ΑΜ έρχονται να επιβεβαιώσουν τις αποκλειστικές πληροφορίες του <b>europost.gr</b>, σύμφωνα με τις οποίες είναι θέμα ολίγου χρόνου η αποστολή από τον Ερντογάν ερευνητικού σκάφους, με τη συνοδεία πολεμικών πλοίων, Ν.Α της Κρήτης.</p>
      <p>Το ενδεχόμενο αυτό μπορεί να προκύψει και μέσα στις γιορτές των Χριστουγέννων και της Πρωτοχρονιάς!</p>
      <p>Όλα δείχνουν ότι η Τουρκία κλιμακώνει την πίεση προς την Ελλάδα, προσπαθώντας να εκμεταλλευτεί τις υπόγειες διασυνδέσεις Ερντογάν – Τραμπ και την αμηχανία με την οποία αντιμετωπίζουν οι Ευρωπαϊκές χώρες τα τετελεσμένα της βίας, που η Τουρκία δημιουργεί στις γεωγραφικές περιοχές, όπου έχει στρατηγικά συμφέροντα.</p>
    </article>
  </body>
</html>