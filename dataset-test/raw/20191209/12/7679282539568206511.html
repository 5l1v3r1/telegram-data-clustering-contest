<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-a-woman-dies-after-being-set-on-fire-by-husband-in-pakistan-2891881.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T12:17:30+00:00"/>
    <meta property="og:title" content="फिर हुई इंसानियत शर्मसार: हैवान पति और उसके दोस्तों ने पेट्रोल डालकर पत्नी को जिंदा जला दिया"/>
    <meta property="og:description" content="पाकिस्तान से एक बार फिर से हैवानियत भरा मामला सामने आया है। पाकिस्तान के पंजाब प्रांत में एक व्यक्ति ने अपने साथियों के साथ मिलकर अपनी पत्नी को जिंदा जला दिया। डॉन अखबार की रिपोर्ट के मुताबिक,..."/>
  </head>
  <body>
    <article>
      <h1>फिर हुई इंसानियत शर्मसार: हैवान पति और उसके दोस्तों ने पेट्रोल डालकर पत्नी को जिंदा जला दिया</h1>
      <address><time datetime="2019-12-09T12:17:30+00:00">09 Dec 2019, 12:17</time> by <a rel="author">एजेंसी,इस्लामाबाद</a></address>
      <p>पाकिस्तान से एक बार फिर से हैवानियत भरा मामला सामने आया है। पाकिस्तान के पंजाब प्रांत में एक व्यक्ति ने अपने साथियों के साथ मिलकर अपनी पत्नी को जिंदा जला दिया। डॉन अखबार की रिपोर्ट के मुताबिक, कबीरवाला तहसील की रहने वाली हुमैरा को उसके पति और अन्य ने पेट्रोल डालकर छह दिसंबर को जिंदा जला दिया। वह बुरी तरह से झुलस गई और उसे तहसील मुख्यालय अस्पताल में भर्ती कराया गया है जहां सात दिसंबर को उसकी मौत हो गई।</p>
      <p>झंग जिले की पुलिस ने सोमवार को मामला दर्ज कर लिया है। रिपोर्ट में कहा गया है कि जुर्म की मंशा अभी स्पष्ट नहीं है। मेडिकल रिपोर्टउ के मुताबिक, पीड़िता 90 फीसदी तक जल गई थी।</p>
      <p>इस बीच, पीड़िता के परिवार ने पंजाब के मुख्यमंत्री और आला अधिकारियों से स्तब्ध कर देने वाली इस घटना का संज्ञान लेने और मृतक के लिए इंसाफ सुनिश्चित करने की अपील की। पाकिस्तान में महिलाओं के खिलाफ हिंसा का यह नया मामला है।<br/>    </p>
    </article>
  </body>
</html>