<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/messi-pique-i-sergi-roberto-es-queden-fora-de-la-llista-de-convocats-del-barca-per-visitar-linter/noticia/2969663/"/>
    <meta property="og:site_name" content="CCMA"/>
    <meta property="article:published_time" content="2019-12-09T12:33:53+00:00"/>
    <meta property="og:title" content="Messi, Piqué i Sergi Roberto es queden fora de la llista de convocats del Barça per visitar l'Inter"/>
    <meta property="og:description" content="Amb el Barça ja classificat com a primer de grup a la Champions, Ernesto Valverde comença les rotacions a la llista de convocats i es deixa diversos pesos pesants a Barcelona"/>
  </head>
  <body>
    <article>
      <h1>Messi, Piqué i Sergi Roberto es queden fora de la llista de convocats del Barça per visitar l'Inter</h1>
      <h2>Amb el Barça ja classificat com a primer de grup a la Champions, Ernesto Valverde comença les rotacions a la llista de convocats i es deixa diversos pesos pesants a Barcelona</h2>
      <address><time datetime="2019-12-09T12:33:53+00:00">09 Dec 2019, 12:33</time> by <a rel="author">esport3</a></address>
      <p><b>Ernesto Valverde</b> ja va avisar que per al partit Inter-Barça hi hauria rotacions de jugadors titulars, pensant en els següents desafiaments a la Lliga i tenint en compte que el Barça ja té el bitllet per als vuitens de final de la Champions com a primer del seu grup. El tècnic basc compleix la seva paraula ja des de la llista de convocats:<b> Leo Messi, Gerard Piqué i Sergi Roberto</b> no figuren en la convocatòria per viatjar a Milà, mentre fins a sis jugadors del filial completen la convocatòria.</p>
      <p>Al marge dels ja mencionats, tambçe falten a la llista <b>Nélson Semedo, Jordi Alba, Arthur i Ousmane Dembélé,</b> que no tenen l'alta mèdica, tot i que els dos primers s'han entrenat aquest dilluns amb el grup.</p>
      <p>Per completar les baixes del primer equip, Valverde ha cridat els jugadors del filial <b>Dani Morer, Ronald Araújo, Riqui Puig, Carles Pérez i Ansu Fati,</b> a més d'<b>Iñaki Peña</b>, que viatja com a tercer porter.</p>
      <p> </p>
      <figure>
        <iframe data-src="https://twitter.com/FCBarcelona_cat/status/1204027678803800065?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>