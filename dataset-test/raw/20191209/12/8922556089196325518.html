<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/swedbanks-vd-julstadar-i-ledningen-5469615.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T12:13:03+00:00"/>
    <meta property="og:title" content="Swedbanks vd julstädar i ledningen"/>
    <meta property="og:description" content="Ekonomi Swedbank presenterar en ny ledning för banken som ska återupprätta det skamfilade anseendet efter penningtvättsskandalen."/>
  </head>
  <body>
    <article>
      <h1>Swedbanks vd julstädar i ledningen</h1>
      <h2>Ekonomi Swedbank presenterar en ny ledning för banken som ska återupprätta det skamfilade anseendet efter penningtvättsskandalen.</h2>
      <address><time datetime="2019-12-09T12:13:03+00:00">09 Dec 2019, 12:13</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5469616/1209131522/swedbanks-vd-jens-henriksson-j?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Pontus Lundahl/TT | Swedbanks vd Jens Henriksson julstädar. Arkivbild.</figcaption>
      </figure>
      <p>Storbanken kapar antalet personer i koncernledningen från 17 till 14.</p>
      <blockquote>I dag presenterar jag en ny ledning för att utveckla Swedbank och stärka förtroendet. Som ett led i detta lämnar också ett antal personer banken, säger Swedbanks vd Jens Henriksson.</blockquote>
      <p>Bland annat försvinner koncernriskchefen Helo Meigas och nuvarande chefen för Baltisk bankrörelse Charlotte Elsnitz. De är dock inte misstänkta för brott, enligt Henriksson, som inte vill säga om banken polisanmält några anställda på grund av penningtvättskandalen.</p>
      <p>Det har varit en tuff tid med avslöjandet om misstänkt penningtvätt, men nu ser banken framåt med en ny ledning, säger Henriksson.</p>
      <blockquote>På många sätt är i dag något av en nystart.</blockquote>
      <p>Vd inleder även en utvärdering av kulturen i banken för att se om det finns något problem. Kulturen ska tolkas brett, och omfattar inte bara affärsetik.</p>
      <p>Börsvärdet har nästan halverats sedan de första avslöjandena kom i SVT:s Uppdrag granskning i februari.</p>
    </article>
  </body>
</html>