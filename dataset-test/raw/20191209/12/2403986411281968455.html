<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/film_sutinki_otrimaye_prodovzhennya_v_gollivudi_znimayut_prikvel_pro_edvarda_kallena_n1245889"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:05:00+00:00"/>
    <meta property="og:title" content="Фільм &quot;Сутінки&quot; отримає продовження: в Голлівуді знімають приквел про Едварда Каллена"/>
    <meta property="og:description" content="Фанати драматично-фентезійної саги &quot;Сутінки&quot; нарешті побачать довгоочікуване продовження стрічки. Проте у вигляді приквела. Шоста частина фільму &quot;Сутінки&quot; розповість історію головного героя – Едварда Каллена."/>
  </head>
  <body>
    <article>
      <h1>Фільм "Сутінки" отримає продовження: в Голлівуді знімають приквел про Едварда Каллена</h1>
      <address><time datetime="2019-12-09T12:05:00+00:00">09 Dec 2019, 12:05</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Фанати драматично-фентезійної саги "Сутінки" нарешті побачать довгоочікуване продовження стрічки. Проте у вигляді приквела. Шоста частина фільму "Сутінки" розповість історію головного героя – Едварда Каллена.</b>
      </p>
      <p>Перший епізод "Сутінок" вийшов на великий екран у 2008 році. Він одразу завоював серця поціновувачів фентезійного жанру, тому сага отримала цілих п'ять частин, у кожній з яких розвивалася історія роду Калленів і сім'ї Свон.</p>
      <blockquote>До речі, <a href="https://24tv.ua/lifestyle/vidomiy_rezhiser_zvinuvativ_chornu_vdovu_vid_marvel_u_plagiati_na_populyarnu_videogru_n1244951">відомий режисер звинуватив "Чорну Вдову" від Marvel у плагіаті на популярну відеогру </a></blockquote>
      <p>Так, останній фільм під назвою "Сутінки Сага: Світанок — Частина 2" вийшов у 2012 році, після чого в мережі лише ходили чутки про очікуване продовження. Однак, як повідомляє видання <a href="https://wegotthiscovered.com/movies/twilight-prequel-reportedly-edward-cullen-planned/">We Got This Covered</a>, франшиза таки отримає новий епізод.</p>
      <p>У Голлівуді розпочали зйомки приквела про Едварда Каллена. Як зазначається у джерелі, фільм розповість про дитинство хлопця, який в юності стане вампіром, дорослішання і період становлення у житті. У попередніх п'яти частинах роль харизматичного та вродливого кровопивці зіграв Роберт Паттінсон, однак наразі він <a href="https://24tv.ua/lifestyle/ya_nadto_nudniy_robert_pattinson_pro_mozhliviy_stribok_populyarnosti_pislya_vikonannya_roli_betmena_n1242685">готується зіграти Бетмена</a>, тому, ймовірно, цей образ дістанеться іншому акторові.</p>
      <figure>
        <img src="https://24tv.ua/resources/photos/news/620_DIR/201912/1245889_10355116.jpg?201912120012"/>
        <figcaption>Кадр з фільму "Сутінки" з Робертом Паттінсоно і Крістен Стюарт / IMDb</figcaption>
      </figure>
    </article>
  </body>
</html>