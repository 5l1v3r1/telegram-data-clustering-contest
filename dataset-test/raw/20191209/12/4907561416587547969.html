<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/merkez-bankasi-yil-sonu-dolar-ve-enflasyon-tahmini-acikladi-2225257"/>
    <meta property="og:site_name" content="Posta"/>
    <meta property="article:published_time" content="2019-12-09T12:25:50+00:00"/>
    <meta property="og:title" content="Merkez Bankası, yıl sonu dolar ve enflasyon tahmini açıkladı"/>
    <meta property="og:description" content="2019 yıl sonu dolarTL beklentisi bir önceki anket döneminde 5,91 TL iken, bu anket döneminde 5,82 TL oldu. Yıl sonu enflasyon tahminini ise yüzde 11,62ye düştü."/>
  </head>
  <body>
    <article>
      <h1>Merkez Bankası, yıl sonu dolar ve enflasyon tahmini açıkladı</h1>
      <address>
        <time datetime="2019-12-09T12:25:50+00:00">09 Dec 2019, 12:25</time>
      </address>
      <h3>2019 yıl sonu dolar/TL beklentisi bir önceki anket döneminde 5,91 TL iken, bu anket döneminde 5,82 TL oldu. Yıl sonu enflasyon tahminini ise yüzde 11,62'ye düştü.</h3>
      <p>2019 yılı Aralık ayı Beklenti Anketi, reel sektör ve finansal sektör temsilcileri ile profesyonellerden oluşan 67 katılımcı tarafından yanıtlandı. Anket sonuçlarına göre, 12 ay sonrası TÜFE beklentisi bir önceki anket döneminde yüzde 10,46 iken, bu anket döneminde yüzde 10,07 oldu. 24 ay sonrası TÜFE beklentisi ise aynı anket dönemlerinde sırasıyla yüzde 9,16 ve yüzde 8,94 olarak gerçekleşti.</p>
      <p>
        <b>Anket sonuçları şu şekilde:</b>
      </p>
      <p>"2019 yılı Aralık ayı için tüketici enflasyonu (TÜFE) beklentisi bir önceki anket döneminde yüzde 0,72 iken, bu anket döneminde yüzde 0,59 olmuştur. 2020 Ocak ayı TÜFE beklentisi aynı anket dönemlerinde sırasıyla yüzde 1,26 ve yüzde 1,16 olmuştur. 2020 yılı Şubat ayı beklentisi ise yüzde 0,65 olarak gerçekleşmiştir.</p>
      <p>2019 yılı Aralık ayı anket döneminde, katılımcıların 12 ay sonrasına ilişkin olasılık tahminleri değerlendirildiğinde, TÜFE'nin ortalama olarak yüzde 32,1 olasılıkla yüzde 9,00 - 9,99 aralığında, yüzde 36,9 olasılıkla ise yüzde 10,00 - 10,99 aralığında artış göstereceği öngörülmektedir.</p>
      <p>Aynı anket döneminde nokta tahminler esas alınarak yapılan değerlendirmeye göre ise, katılımcıların yüzde 33,9'unun beklentilerinin yüzde 9,00 - 9,99 aralığında, yüzde 39,3'ünün beklentilerinin ise yüzde 10,00 - 10,99 aralığında olduğu gözlenmektedir.</p>
      <p>2019 yılı Aralık ayı anket döneminde, katılımcıların 24 ay sonrasına ilişkin olasılık tahminleri değerlendirildiğinde, TÜFE'nin ortalama olarak yüzde 27,3 olasılıkla yüzde 8,00 - 8,99 aralığında, yüzde 34,1 olasılıkla ise yüzde 9,00 - 9,99 aralığında artış göstereceği öngörülmektedir.</p>
      <p>Aynı anket döneminde nokta tahminler esas alınarak yapılan değerlendirmeye göre, 24 ay sonrası TÜFE enflasyonu beklentileri değerlendirildiğinde, katılımcıların yüzde 26,5'inin beklentilerinin yüzde 8,00 - 8,99 aralığında, yüzde 46,9'unun beklentilerinin ise yüzde 9,00 - 9,99 aralığında olduğu gözlenmektedir.</p>
      <h3>Faiz beklentileri</h3>
      <p>BİST Repo ve Ters-Repo Pazarı’nda oluşan cari ay sonu gecelik faiz oranı beklentisi bir önceki anket döneminde yüzde 13,56 iken, bu anket döneminde yüzde 12,40'a gerilemiştir. TCMB Ağırlıklı Ortalama Fonlama Maliyeti cari ay beklentisi ise aynı anket dönemlerinde sırasıyla yüzde 13,83 ve yüzde 12,41 olarak gerçekleşmiştir.</p>
      <p>2019 yılı Aralık ayı anket döneminde, vadesine üç ay ya da üç aya yakın süre kalan Devlet İç Borçlanma Senetleri’nin (DİBS) yıllık bileşik faiz oranı beklentileri cari ay, 1, 3, 6, 12 ve 24 ay sonrası için sırasıyla yüzde 11,57, 11,33, 11,17, 10,71, 10,11 ve 9,39 olarak gerçekleşmiştir.</p>
      <p>Vadesine beş yıl ya da beş yıla yakın süre kalan DİBS'lerin 12 ay sonrası ikincil piyasa yıllık bileşik faiz oranı beklentisi bir önceki anket döneminde yüzde 11,71 iken, bu anket döneminde yüzde 11,11'e gerilemiştir. Vadesine on yıl ya da on yıla yakın süre kalan DİBS'lerin 12 ay sonrası ikincil piyasa yıllık bileşik faiz oranı beklentisi ise aynı anket dönemlerinde sırasıyla yüzde 11,71 ve yüzde 11,17 olarak gerçekleşmiştir.</p>
      <p>TCMB bir hafta vadeli repo ihale faiz oranı cari ay ve 3, 6, 12, 24 ay sonrası beklentileri sırasıyla yüzde 12,52, 12,15, 11,52, 10,60 ve 9,60 olarak gerçekleşmiştir.</p>
      <h3>Döviz kuru beklentileri</h3>
      <p>2019 yıl sonu döviz kuru (ABD Doları/TL) beklentisi bir önceki anket döneminde 5,91 TL iken, bu anket döneminde 5,82 TL olmuştur. 12 ay sonrası döviz kuru beklentisi ise aynı anket dönemlerinde sırasıyla 6,32 TL ve 6,35 TL olarak gerçekleşmiştir.</p>
      <h3>Cari işlemler dengesi beklentileri</h3>
      <p>2019 yılı cari işlemler dengesi beklentisi, bir önceki anket döneminde 0,6 milyar ABD Doları iken, bu anket döneminde 1,2 milyar ABD Doları olmuştur. 2020 yılı cari işlemler dengesi beklentisi ise aynı anket dönemlerinde sırasıyla -13,3 milyar ABD Doları ve -13,9 milyar ABD Doları olarak gerçekleşmiştir.</p>
      <h3>GSYH büyüme beklentileri</h3>
      <p>GSYH 2019 yılı büyüme beklentisi bir önceki anket döneminde yüzde 0,3 iken, bu anket döneminde yüzde 0,4 olmuştur. 2020 yılı büyüme beklentisi ise aynı anket dönemlerinde sırasıyla yüzde 3,1 ve yüzde 3,2 olarak gerçekleşmiştir."</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yasak-elma-61-bolum-fragmani-ne-zaman-yayinlanacak-2225323">
          <img src="https://i.pstimaj.com/img/100/180x95/5dee6cb6ae298ba5850e56ef"/>
        </a>
      </figure>
      <p>
        <a href="https://www.posta.com.tr/yasak-elma-61-bolum-fragmani-ne-zaman-yayinlanacak-2225323">1 Yasak Elma 61. bölüm fragmanı yayınlandı</a>
      </p>
      <figure>
        <a href="https://www.posta.com.tr/zalim-istanbul-23-bolum-fragmani-ne-zaman-yayinlanacak-2225325">
          <img src="https://i.pstimaj.com/img/100/180x95/5dee712866a97c2b693320ca"/>
        </a>
      </figure>
      <p>
        <a href="https://www.posta.com.tr/zalim-istanbul-23-bolum-fragmani-ne-zaman-yayinlanacak-2225325">2 Zalim İstanbul 23. bölüm fragmanı yayınlandı! Ceren, Ş...</a>
      </p>
      <figure>
        <a href="https://www.posta.com.tr/erdogan-libyayla-anlasmada-turkiye-uluslararasi-haklarini-kullandi-2225339">
          <img src="https://i.pstimaj.com/img/100/180x95/5deea39366a97c35e16b2406"/>
        </a>
      </figure>
      <p>
        <a href="https://www.posta.com.tr/erdogan-libyayla-anlasmada-turkiye-uluslararasi-haklarini-kullandi-2225339">3 Erdoğan: Libya'yla anlaşmada Türkiye uluslararası hakl...</a>
      </p>
      <figure>
        <a href="https://www.posta.com.tr/urladaki-isletme-rengarenk-ataturk-heykelini-kaldiriyor-2225356">
          <img src="https://i.pstimaj.com/img/100/180x95/5deebe6cae298bb879b585b5"/>
        </a>
      </figure>
      <p>
        <a href="https://www.posta.com.tr/urladaki-isletme-rengarenk-ataturk-heykelini-kaldiriyor-2225356">4 Urla’daki işletme rengarenk Atatürk heykelini kaldırıy...</a>
      </p>
      <figure>
        <a href="https://www.posta.com.tr/10-milyar-dolarlik-ihaleyi-microsofta-kaptiran-amazon-trumpi-hedef-gosterdi-2225355">
          <img src="https://i.pstimaj.com/img/100/180x95/5deeba5866a97c35e0de3ebc"/>
        </a>
      </figure>
      <p>
        <a href="https://www.posta.com.tr/10-milyar-dolarlik-ihaleyi-microsofta-kaptiran-amazon-trumpi-hedef-gosterdi-2225355">5 10 milyar dolarlık ihaleyi Microsoft’a kaptıran Amazon...</a>
      </p>
      <figure>
        <a href="https://www.posta.com.tr/hdpli-iki-belediye-baskani-tutuklandi-2225344">
          <img src="https://i.pstimaj.com/img/100/180x95/5deeadbc66a97c3507e6ff70"/>
        </a>
      </figure>
      <p>
        <a href="https://www.posta.com.tr/hdpli-iki-belediye-baskani-tutuklandi-2225344">6 HDP’li iki belediye başkanı tutuklandı</a>
      </p>
      <figure>
        <a href="https://www.posta.com.tr/hangisi-kendini-aynada-gordugunde-taniyabilen-hayvanlardan-biri-degildir-2225340">
          <img src="https://i.pstimaj.com/img/100/180x95/5deea9ad66a97c35e16b240a"/>
        </a>
      </figure>
      <p>
        <a href="https://www.posta.com.tr/hangisi-kendini-aynada-gordugunde-taniyabilen-hayvanlardan-biri-degildir-2225340">7 Hangisi kendini aynada gördüğünde tanıyabilen hayvanla...</a>
      </p>
      <figure>
        <a href="https://www.posta.com.tr/zemheri-dizisinin-afisi-yayimlandi-2225333">
          <img src="https://i.pstimaj.com/img/100/180x95/5dee9adb66a97c3506221f4c"/>
        </a>
      </figure>
      <p>
        <a href="https://www.posta.com.tr/zemheri-dizisinin-afisi-yayimlandi-2225333">8 Zemheri dizisinin afişi yayımlandı</a>
      </p>
      <figure>
        <a href="https://www.posta.com.tr/fahriye-evcen-yeni-kurallarini-acikladi-2225338">
          <img src="https://i.pstimaj.com/img/100/180x95/5deea192ae298baedee40491"/>
        </a>
      </figure>
      <p>
        <a href="https://www.posta.com.tr/fahriye-evcen-yeni-kurallarini-acikladi-2225338">9 Fahriye Evcen yeni kurallarını açıkladı</a>
      </p>
      <figure>
        <a href="https://www.posta.com.tr/on-numara-cekilis-sonuclari-9-aralik-on-numara-kazandiran-numaralar-2225336">
          <img src="https://i.pstimaj.com/img/100/180x95/5dee9b4d66a97c35e0de3e8d"/>
        </a>
      </figure>
      <p>
        <a href="https://www.posta.com.tr/on-numara-cekilis-sonuclari-9-aralik-on-numara-kazandiran-numaralar-2225336">10 On Numara çekiliş sonuçları (9 Aralık On Numara kazand...</a>
      </p>
      <figure>
        <img src="https://i.pstimaj.com/img/78/90x50/5dee0fce66a97c1883bdc957"/>
      </figure>
      <p>SIRADAKİ HABER Asgari ücret için ikinci toplantı</p>
    </article>
  </body>
</html>