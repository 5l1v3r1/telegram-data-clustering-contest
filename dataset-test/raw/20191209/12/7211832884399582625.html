<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/finance-stock/news/608740"/>
    <meta property="og:site_name" content="https://www.posttoday.com"/>
    <meta property="article:published_time" content="2019-12-09T12:56:00+00:00"/>
    <meta property="og:title" content="หุ้นไทยสวนทางตลาดภูมิภาคปิดเช้าร่วง3.91จุด"/>
    <meta property="og:description" content="หุ้นไทยแกว่งแดนลบปิดตลาดภาคเช้าที่ระดับ 1,555.08 จุด ลดลง 3.91 จุด มูลค่าการซื้อขาย 20,855.19 ล้านบาท"/>
  </head>
  <body>
    <article>
      <h1>หุ้นไทยสวนทางตลาดภูมิภาคปิดเช้าร่วง3.91จุด</h1>
      <address><time datetime="2019-12-09T12:56:00+00:00">09 Dec 2019, 12:56</time> by <a rel="author">PostToday</a></address>
      <p>หุ้นไทยแกว่งแดนลบปิดตลาดภาคเช้าที่ระดับ 1,555.08 จุด ลดลง 3.91 จุด มูลค่าการซื้อขาย 20,855.19 ล้านบาท</p>
      <p>เมื่อวันที่ 9 ธ.ค. 62 ตลาดหุ้นไทยเคลื่อนไหวในแดนลบเป็นส่วนใหญ่ก่อนปิดช่วงเช้าที่ระดับ 1,555.08 จุด ลดลง 3.91 จุด (-0.25%) มูลค่าการซื้อขาย 20,855.19 ล้านบาท โดยดัชนีทำระดับสูงสุดที่ 1,559.93 จุด และทำระดับต่ำสุดที่ 1,548.01 จุด</p>
      <p>นายกรภัทร วรเชษฐ์ ผู้อำนวยการฝ่ายวิจัยและบริการการลงทุน บล.โนมูระ พัฒนสิน กล่าวว่า ตลาดหุ้นไทยเช้านี้ปรับตัวลงสวนทางตลาดหุ้นในภูมิภาคเอเชียที่ส่วนใหญ่เคลื่อนไหวในแดนบวก ยกเว้นตลาดในกลุ่ม TIP ที่แกว่งออกด้านข้าง โดยตลาดบ้านเรารับแรงถ่วงจากปัจจัยเฉพาะของหุ้นรายตัว อย่างเช้านี้หุ้น AOT ที่ถ่วงตลาดฯ จากความกังวลกำไรปี 63 จะถูกกระทบหากต้องแบ่งรายได้จัดเก็บค่าบริการผู้โดยสารขาออก (Passenger Service Charge : PSC) เข้ากองทุนหมุนเวียนกรมท่าอากาศยาน</p>
      <p>นอกจากนี้ ตลาดขาดความเชื่อมั่นด้วยหลังจากที่ปรับตัวลงมาต่อเนื่อง และตลาดฯก็ไม่ react ตามตลาดต่างประเทศที่มีปัจจัยบวกเข้ามา อย่างไรก็ดีสัปดาห์นี้ให้ติดตามปัจจัยการเมืองในประเทศ การประชุมธนาคารกลางสหรัฐ (เฟด), การประชุมธนาคารกลางยุโรป (ECB) รวมถึงในวันที่ 15 ธ.ค.เป็นวันที่สหรัฐฯจะปรับขึ้นภาษีนำเข้าสินค้าจีน แม้ตลาดคาดว่าจะเลื่อนออกไปก่อน แต่ก็ต้องรอดูผลว่าจะออกมาเป็นอย่างไร</p>
      <p>แนวโน้มการลงทุนในช่วงบ่ายนี้ นายกรภัทร กล่าวว่า ตลาดฯค่อย ๆ สร้างฐาน โดยมีแนวรับ 1,546 จุด ส่วนแนวต้าน 1,570-1,576 จุด</p>
      <p>ส่วนหลักทรัพย์ที่มีมูลค่าการซื้อขายสูงสุด 5 หลักทรัพย์ ได้แก่</p>
      <p>AOT มูลค่าการซื้อขาย 1,684.57 ล้านบาท ปิดที่ 73.00 บาท ลดลง 2.25 บาท</p>
      <p>CPALL มูลค่าการซื้อขาย 1,238.16 ล้านบาท ปิดที่ 73.75 บาท ลดลง 1.25 บาท</p>
      <p>PTT มูลค่าการซื้อขาย 555.13 ล้านบาท ปิดที่ 42.50 บาท เพิ่มขึ้น 0.50 บาท</p>
      <p>INTUCH มูลค่าการซื้อขาย 511.77 ล้านบาท ปิดที่ 58.25 บาท เพิ่มขึ้น 1.50 บาท</p>
      <p>CPF มูลค่าการซื้อขาย 511.33 ล้านบาท ปิดที่ 26.00 บาท ลดลง 0.50 บาท</p>
    </article>
  </body>
</html>