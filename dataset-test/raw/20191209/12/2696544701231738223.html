<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/sport/20191209_thomas_doll_edzo_trener_ciprus_ferencvaros_apoel"/>
    <meta property="og:site_name" content="HVG.hu"/>
    <meta property="article:published_time" content="2019-12-09T12:32:00+00:00"/>
    <meta property="og:title" content="Pár hónapig tartott csak Thomas Doll ciprusi karrierje"/>
    <meta property="og:description" content="A Ferencváros korábbi trénere az APOEL-t irányította. Hamar kirúgták."/>
  </head>
  <body>
    <article>
      <h1>Pár hónapig tartott csak Thomas Doll ciprusi karrierje</h1>
      <address><time datetime="2019-12-09T12:32:00+00:00">09 Dec 2019, 12:32</time> by <a rel="author">MTI / hvg.hu</a></address>
      <p>
        <b>A Ferencváros korábbi trénere az APOEL-t irányította. Hamar kirúgták.</b>
      </p>
      <p>Mindössze négy hónap után menesztették a ciprusi APOEL vezetőedzői posztjáról Thomas Dollt, a Ferencváros labdarúgócsapatának korábbi trénerét. Doll <a href="https://hvg.hu/sport/20180821_Otthagyja_a_Fradit_Thomas_Doll">tavaly augusztusban távozott a Fraditól</a>.</p>
      <p>A német szakembernek annak ellenére kell távoznia, hogy az együttes már bebiztosította továbbjutását az Európa-liga csoportköréből, és 2013 óta először megnyerte a ciprusi Szuperkupát. Az elmúlt hét év bajnoka ugyanakkor a pontvadászatban jelenleg csak a negyedik, kilenc pont a hátránya az éllovashoz képest.</p>
      <p>A hétfői közlemény szerint az augusztusban kinevezett német trénerrel Ralf Zumdick és Pasquale Rocco másodedző is távozik a klubtól. Az edzések vezetését azonnali hatállyal Lucas Hacilukasz veszi át.</p>
      <p>A <i>dpa</i> német hírügynökség emlékeztet, hogy Doll korábban a Borussia Dortmundnál (2007-08) a Hannovernél (2019) és a török Genclerbirliginél (2009-10) is rövid ideig dolgozott, s csak az FTC-nél töltött több évet (2013-18).</p>
      <related>
        <a href="https://hvg.hu/sport/20190127_Bundesligaedzo_lett_a_Fradi_korabbi_trenere"/>
        <a href="https://hvg.hu/sport/20190528_Fel_ev_utan_tenyleg_elkuldtek_Dollt_a_Hannovertol"/>
      </related>
    </article>
  </body>
</html>