<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vast/tva-slapps-i-misstankta-mordet-i-uddevalla"/>
    <meta property="og:site_name" content="SVT Nyheter"/>
    <meta property="article:published_time" content="2019-12-09T12:22:35+00:00"/>
    <meta property="og:title" content="Två misstänkta för inblandning i mordet på 17-åriga flickan släpps"/>
    <meta property="og:description" content="Under måndagen hölls häktningsförhandling mot två personer misstänkta för inblandning i mordet på den 17-åriga flickan i Uddevalla. Båda släpptes under måndagseftermiddagen. Sedan tidigare sitter 17-åringens pojkvän häktad, på sannolika skäl, misstänkt för mord."/>
  </head>
  <body>
    <article>
      <h1>Två misstänkta för inblandning i mordet på 17-åriga flickan släpps</h1>
      <address><time datetime="2019-12-09T12:22:35+00:00">09 Dec 2019, 12:22</time> by <a rel="author">Ellinor Svensson</a></address>
      <p>
        <b>Under måndagen hölls häktningsförhandling mot två personer misstänkta för inblandning i mordet på den 17-åriga flickan i Uddevalla. Båda släpptes under måndagseftermiddagen. Sedan tidigare sitter 17-åringens pojkvän häktad, på sannolika skäl, misstänkt för mord.</b>
      </p>
      <p>Ytterligare två personer begärdes häktade under söndagen misstänkta på sannolika skäl för skyddande av brottsling, grovt brott, och brott mot griftefriden. Under måndagseftermiddagen meddelade Uddevalla tingsrätt att båda personerna släpps. Rätten anser att det inte föreligger tillräckliga skäl för häktning.</p>
      <p>En av personerna har tidigare suttit anhållen men släpptes. Den personen finns i den tidigare häktade pojkvännens närhet.</p>
      <p>Båda personerna nekade till anklagelserna. De släpptes under måndagseftermiddagen. Enligt åklagarna kvarstår misstankarna om brott.</p>
    </article>
  </body>
</html>