<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/externe/noi-imagini-din-satelit-sugereaza-ca-phenianul-a-testat-un-nou-motor-de-racheta-18659934"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T12:14:00+00:00"/>
    <meta property="og:title" content="Noi imagini din satelit sugerează că Phenianul a testat un nou motor de rachetă"/>
    <meta property="og:description" content="Imaginile de satelit făcute înainte şi după ce Coreea de Nord a efectuat un &quot;test foarte important&quot; sugerează că aceasta a testat un nou tip de motor de rachetă, au informat luni experţii, relatează..."/>
  </head>
  <body>
    <article>
      <h1>Noi imagini din satelit sugerează că Phenianul a testat un nou motor de rachetă</h1>
      <h2>Imaginile de satelit făcute înainte şi după ce Coreea de Nord a efectuat un "test foarte important" sugerează că aceasta a testat un nou tip de motor de rachetă, au informat luni experţii, relatează site-ul agenţiei Reuters.</h2>
      <address><time datetime="2019-12-09T12:14:00+00:00">09 Dec 2019, 12:14</time> by <a rel="author" href="https://www.mediafax.ro/autor/teodora-marinescu" target="_blank">Teodora Marinescu</a></address>
      <p>Agenţia nord-coreeană de ştiri KCNA a informat că nord-coreenii au efectuat un test "foarte semnificativ" la baza de lansare Sohae, pe care, potrivit oficialilor americani, Phenianul a promis în 2018 că o va dezafecta.</p>
      <p>Imaginile de satelit făcute sâmbătă de Planet Labs au arătat mai multe vehicule şi echipament care ar putea fi folosit într-un experiment cu motor de rachetă, în timp ce imaginile făcute duminică sugerează că un astfel de test a fost făcut, informează analistul Jeffrey Lewis.</p>
      <p>"Vehiculele şi obiectele apar pe 7 decembrie părând să conducă un test", a informat acesta.</p>
      <p>Purtătoarea de cuvânt a Ministerului de Apărare de la Seul a refuzat să confirme că acesta ar fi fost un test pentru un motor de rachetă, declarând că monitorizarea şi investigaţia se află în desfăşurare împreună cu autorităţile americane.</p>
      <p>Testul are loc în contextul în care Coreea de Nord a avertizat recent că ar putea urma o "nouă cale" pe fondul impasului în negocierile cu SUA privind denuclearizarea Coreei.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>