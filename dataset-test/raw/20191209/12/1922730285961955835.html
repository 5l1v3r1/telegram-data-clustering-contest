<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/international/america/romania-ironizata-alaturi-de-donald-trump-in-episodul-despre-culisele-nato-al-show-ului-saturday-night-live-video-1588949"/>
    <meta property="og:site_name" content="Ziare.com"/>
    <meta property="article:published_time" content="2019-12-09T12:44:00+00:00"/>
    <meta property="og:title" content="Romania, ironizata alaturi de Donald Trump in episodul despre culisele NATO al show-ului &quot;Saturday Night Live&quot; (Video)"/>
    <meta property="og:description" content="Reprezentantul Romaniei este personaj secundar intr-un nou episod al show-lui ''Saturday Night Live'' (SNL) in care, de obicei, este ironizat presedintele SUA, Donald Trump. Episodul face trimitere la culisele reuniunilor NATO, pornind de la un incident de saptamana trecuta."/>
  </head>
  <body>
    <article>
      <h1>Romania, ironizata alaturi de Donald Trump in episodul despre culisele NATO al show-ului "Saturday Night Live" (Video)</h1>
      <address>
        <time datetime="2019-12-09T12:44:00+00:00">09 Dec 2019, 12:44</time>
      </address>
      <p>
        <b>Reprezentantul Romaniei este personaj secundar intr-un nou episod al show-lui "Saturday Night Live" (SNL) in care, de obicei, este ironizat presedintele SUA, Donald Trump. Episodul face trimitere la culisele reuniunilor NATO, pornind de la un incident de saptamana trecuta.</b>
      </p>
      <p>Atunci, <b><a href="http://www.ziare.com/donald-trump/stiri-donald-trump/trump-si-a-anulat-conferinta-de-presa-de-la-summit-ul-nato-dupa-ce-macron-trudeau-si-johnson-au-glumit-pe-seama-lui-1588375">Donald Trump si-a anulat conferinta de presa de la summit-ul NATO de la Londra, dupa ce Macron, Trudeau si Johnson au glumit pe seama lui</a></b>.</p>
      <p>Cei trei au fost surprinsi in timp in timp ce comentau, cu paharul in mana, comportamentul presedintelui american la Reuniunea la nivel inalt a NATO, organizata cu prilejul a 70 de ani de la infiintarea aliantei.</p>
      <p>Pornind de la acel incident, realizatorii SNL au filmat un episod intitulat "<b>'Bad Boys' in NATO Cafeteria</b>" in care, printre cei luati peste picior in diverse forme, apare pentru scurt timp si reprezentantul Romaniei la Londra ("presedintele Klaus Iohannis").</p>
      <figure>
        <iframe data-src="https://twitter.com/nbcsnl/status/1203537951793307648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Acesta este alungat de la masa din cafenea, la care statea singur, de cei trei "baieti rai": "premierul Canadei" (interpretat de Jimmy Fallon), "presedintele Frantei" (Paul Rudd) si premierul Marii Britanii (James Corden).</p>
      <p>"<i>Romanule, dispari!</i>", ii spune falsul Trudeau falsului Iohannis (interpretat de Mikey Day). "Romanul" se ridica imediat de pe scaun si spune intr-o engleza stalcita, incercand sa capteze bunavointa celor trei lideri mondiali: "<i>Scuze, mmmhhh, imi plac economiile voastre</i>", insa cei trei "lideri mondiali" il alunga de la masa facand glume pe seama lui: "<i>Au revoir, geek</i>" si "<i>Ya, why you don't Brexit out of here?</i>" (Da, de ce nu Brexit de aici?).</p>
      <p>"Romanul" pleaca plangand (foto), moment in care in scena intra "Donald Trump" (interpretat, ca de obicei, de Alec Baldwin), care preia rolul principal, starnind hohote de ras audientei si replici acide din partea celorlalte personaje.</p>
      <p>
        <i>Vezi imaginile si aici:</i>
      </p>
      <figure>
        <iframe src="https://www.youtube.com/embed/LBjGD5VGVg0" width="530" height="315" data-service="Youtube" scrolling="no"/>
      </figure>
      <p>Desi nu este nici pe departe singurul politician ironizat, Donald Trump a fost in ultimii ani vedeta incontestabila a celebrei emisiuni de televiziune:</p>
      <ul>
        <li>
          <a href="http://www.ziare.com/sarah-palin/barack-obama/palin-umilita-din-nou-la-saturday-night-live-de-tina-fey-video-438111">Palin, umilita din nou la Saturday Night Live de Tina Fey (Video)</a>
        </li>
        <li>
          <a href="http://www.ziare.com/donald-trump/candidat-prezidentiale-sua/clipul-zilei-o-lume-intreaga-rade-de-trump-cu-tom-hanks-si-alec-baldwin-1440875">Clipul zilei: O lume intreaga rade de Trump cu Tom Hanks si Alec Baldwin</a>
        </li>
        <li>
          <a href="http://www.ziare.com/vedete/vedete-straine/un-actor-american-crede-ca-il-poate-invinge-pe-trump-in-cursa-prezidentiala-1557377">Un celebru actor crede ca il poate invinge pe Trump in cursa prezidentiala</a>
        </li>
      </ul>
      <p>"Saturday Night Live" a primit anul acesta premiul pentru "Cel mai bun serial cu scenete de varietati" la cea de-a 71-a editie a galei premiilor Primetime Emmy, supranumite <b>"Oscarurile televiziunii americane"</b>.</p>
      <p>
        <b>
          <i>Citeste mai multe despre <a href="http://www.ziare.com/weekend/serial/premiile-emmy-2019-cele-mai-tari-seriale-si-cei-mai-buni-actori-1578443">Premiile Emmy 2019: Cele mai tari seriale si cei mai buni actori</a></i>
        </b>
      </p>
      <p>C.B.</p>
    </article>
  </body>
</html>