<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Historia/191209394-Portugalia-przyznaje-paszporty-Zydom-W-tle---inkwizycja.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T12:58:45+00:00"/>
    <meta property="og:title" content="Portugalia przyznaje paszporty Żydom. W tle - inkwizycja"/>
    <meta property="og:description" content="Jak dotąd 44 tysięcy Żydów, których przodkowie zostali wygnani z Królestwa Portugalii na mocy edyktu króla Manuela I Szczęśliwego wydanego w 1496 roku, w czasach panowania inkwizycji na Półwyspie Iberyjskim, złożyło wnioski o przyznanie im portugalskiego obywatelstwa."/>
  </head>
  <body>
    <article>
      <h1>Portugalia przyznaje paszporty Żydom. W tle - inkwizycja</h1>
      <address><time datetime="2019-12-09T12:58:45+00:00">09 Dec 2019, 12:58</time> by <a rel="author">arb</a></address>
      <p>
        <b>Jak dotąd 44 tysięcy Żydów, których przodkowie zostali wygnani z Królestwa Portugalii na mocy edyktu króla Manuela I Szczęśliwego wydanego w 1496 roku, w czasach panowania inkwizycji na Półwyspie Iberyjskim, złożyło wnioski o przyznanie im portugalskiego obywatelstwa.</b>
      </p>
      <p>Portugalia od 2015 roku przyznaje obywatelstwo potomkom sefardyjskich Żydów, którzy przed pięcioma wiekami zostali wygnani z Portugalii. Do października wnioski o przyznanie obywatelstwa potomkom <a href="https://www.rp.pl/article/20151130/SWIAT/151139946">Żydów wygnanym mniej więcej w tym samym czasie z Hiszpanii (w 1492 roku) przyjmowały władze w Madrycie</a> - przypomina Reuters. </p>
      <p>Wśród Żydów, którzy uzyskali już portugalski paszport, jest m.in. znany w Izraelu prezenter pogody, Danny Roup.</p>
      <p>Niektórzy ze składających wnioski chcą przenieść się do Portugalii. Inni liczą, że paszport państwa UE pomoże im w zdobyciu wykształcenia lub pracy na terenie Europy.</p>
      <p>54-letni Roup tłumaczy, że "nigdy nie wiadomo, co stanie się w regionie (Bliskiego Wschodu) w ciągu najbliższych 20, 30, 40, 50, 100 lat. Zawsze dobrze mieć inny paszport, szczególnie europejski - mówi.</p>
      <p>W 1492 roku z Hiszpanii wygnano ok. 300 tys. Żydów. Dziesiątki tysięcy uciekło do Portugalii, skąd wyrzucono ich cztery lata później.</p>
      <p>Szef MSZ Portugalii Augusto Santos podkreśla, że przyznając paszporty potokom wygnanych Żydów Portugalia odzyskuje swoje żydowskie dziedzictwo.</p>
      <p>Rozpatrzenie wniosku o nadanie obywatelstwa zajmuje ok. 2 lat. Jak dotąd przyjęto ok. 20 proc. wniosków.</p>
    </article>
  </body>
</html>