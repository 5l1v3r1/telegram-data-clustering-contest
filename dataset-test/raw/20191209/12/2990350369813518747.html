<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/dyversiia-robota-derzhpidpryyemstva-na-volyni-pid-zahrozoiu-cherez-posado/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T12:53:00+00:00"/>
    <meta property="og:title" content="Диверсія: робота держпідприємства на Волині під загрозою через посадовців Держгеокадастру"/>
    <meta property="og:description" content="ДП «Волиньторф» може закритися наступного місяця через перешкоджання з боку посадових осіб ГУ Держгеокдастру у Волинській області, - стверджує керівник КП «Волиньприродресурс»"/>
  </head>
  <body>
    <article>
      <h1>Диверсія: робота держпідприємства на Волині під загрозою через посадовців Держгеокадастру</h1>
      <address>
        <time datetime="2019-12-09T12:53:00+00:00">09 Dec 2019, 12:53</time>
      </address>
      <p>ДП «Волиньторф» може закритися наступного місяця через перешкоджання з боку посадових осіб ГУ Держгеокдастру у Волинській області, - стверджує керівник КП «Волиньприродресурс».<br/><br/>Про це йшлося під час засідання постійної комісії обласної ради з питань бюджету, фінансів та цінової політики 9 грудня.<br/><br/>Як розповів директор КП «Волиньприродресурс» <b><a href="https://www.volynnews.com/dossiers/52/">Василь Столяр</a></b>, на підприємстві виникла нестача бюджетних коштів. Так, 120 тисяч боргують за послуги з охорони. У підприємства забрали комплекс «Круча», тож керівник дивується, чому наразі не оголосили тендер на продаж об’єкту. Також сформувалися борги з виплати заробітної плати, за що податкова вже виставила штраф, 195 тисяч гривень потрібно сплатити за проведення оцінки з впливу на довкілля.<br/><br/>Також Василь Столяр нарікав на ігнорування підприємства з боку Держгеокадастру. Якщо видобуток торфу не розпочати зараз, то ДП «Волиньторф», з його слів, закриється вже за місяць. Перешкоджання роботі державного підприємства він називає диверсією.<br/><br/>«Я називав прізвища – <b>Поляков</b>,<b> Котюк</b>, там просто сидять вороги нашого народу, поки що не в тюрмі. Це 113-та стаття – диверсія, за це передбачений строк. Починаючи від<a href="https://www.volynnews.com/dossiers/97/"><b> Гунчика</b></a>, <a href="https://www.volynnews.com/dossiers/284/"><b>Савченка</b></a> і Держегеокадастру. Вони повинні сидіти в тюрмі, без всяких застав!» - відзначив Василь Столяр.<br/><br/>Голова комісії <b><a href="https://www.volynnews.com/dossiers/287/">Михайло Імберовський</a></b> відповів, що звернення розглянуть під час сесії. Реклама ﻿</p>
    </article>
  </body>
</html>