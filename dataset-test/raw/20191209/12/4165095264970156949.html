<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.evartha.in/2019/12/09/writer-benyamin-says-about-sister-lucy-kalappuras-book.html"/>
    <meta property="og:site_name" content="ഇ വാർത്ത | evartha"/>
    <meta property="article:published_time" content="2019-12-09T12:29:12+00:00"/>
    <meta property="og:title" content="ജീർണത സഭയെയും ബാധിച്ചിരിക്കുന്നു; ഒരു കന്യാസ്ത്രീയെയും അവരുടെ പുസ്തകത്തെയും സഭ പേടിക്കുന്നത് എന്തിനെന്ന് ബെന്യാമിൻ"/>
    <meta property="og:description" content="വിവാദമായ കൊട്ടിയൂർ കേസിലെ പ്രതി ഫാദർ റോബിന് പല കന്യാസ്ത്രീകളുമായും ബന്ധമുണ്ടായിരുന്നുവെന്നും പുസ്തകത്തിലുണ്ട്."/>
  </head>
  <body>
    <article>
      <h1>ജീർണത സഭയെയും ബാധിച്ചിരിക്കുന്നു; ഒരു കന്യാസ്ത്രീയെയും അവരുടെ പുസ്തകത്തെയും സഭ പേടിക്കുന്നത് എന്തിനെന്ന് ബെന്യാമിൻ</h1>
      <address><time datetime="2019-12-09T12:29:12+00:00">09 Dec 2019, 12:29</time> by <a rel="author" href="http://schema.org/Person" target="_blank">Evartha Desk</a></address>
      <figure>
        <img src="http://www.evartha.in/wp-content/uploads/2019/12/benyamin.jpg"/>
      </figure>
      <p>എന്തിനാണ് കത്തോലിക്കാസഭ ഒരു കന്യാസ്ത്രീയെയും അവരുടെ പുസ്തകത്തെയും പേടിക്കുന്നത് എന്ന് എഴുത്തുകാരൻ ബെന്യാമിൻ. സിസ്റ്റർ ലൂസി കളപ്പുര എഴുതി ഡിസി ബുക്സ് പ്രസിദ്ധീകരിച്ച ‘കർത്താവിന്റെ നാമത്തിൽ’ എന്ന പുസ്തകത്തിന്‍റെ പ്രകാശനചടങ്ങില്‍ എറണാകുളം പ്രസ്സ് ക്ലബ്ബിൽ സംസാരിക്കുകയായിരുന്നു അദ്ദേഹം.</p>
      <p>‘തെറ്റായ ആളുകളാണ്\ സഭയെ നയിക്കുന്നത് എന്ന് മനസിലാകുന്നു. തെറ്റുകൾ ഉണ്ടെന്ന ബോധ്യമുള്ളതുകൊണ്ടാണ് സഭ എഴുത്തുകാരെ നിരോധിക്കുന്നത്’. ജീർണത സഭയെയും ബാധിച്ചിരിക്കുന്നുവെന്ന് അദ്ദേഹം പറഞ്ഞു.</p>
      <p>താൻ സന്യാസ ജീവിതം ആരംഭിച്ചതിന് ശേഷം നാല് തവണ വൈദികര്‍ തന്നെ ലൈംഗികമായി പീഡിപ്പിക്കാൻ ശ്രമിച്ചെന്ന് സിസ്റ്റര്‍ ലൂസി തന്റെ പുസ്തകത്തില്‍ വെളിപ്പെടുത്തുന്നുണ്ട്. അതേപോലെ തന്നെ മഠത്തില്‍ കഴിഞ്ഞിരുന്ന ഒരു കന്യാസ്ത്രീ പ്രസവിച്ചതായും സിസ്റ്റർ ലൂസി കളപ്പുര ഒരു പുസ്തകത്തില്‍ വ്യക്തമാക്കിയിരുന്നു.</p>
      <p>വിവാദമായ കൊട്ടിയൂർ കേസിലെ പ്രതി ഫാദർ റോബിന് പല കന്യാസ്ത്രീകളുമായും ബന്ധമുണ്ടായിരുന്നുവെന്നും പുസ്തകത്തിലുണ്ട്. സിസ്റ്റർ എഴുതിയ പുസ്തകത്തിന്‍റെ പ്രകാശനവും വിതരണവും തടയണമെന്നാവശ്യപ്പെട്ട് എഎംഐ സന്യാസിനി സഭാംഗമായ സിസ്റ്റര്‍ ലിസിയ ജോസഫ് ഹൈക്കോടതിയെ സമീപിച്ചെങ്കിലും ഹര്‍ജി തള്ളിയിരുന്നു. തുടർന്ന് ഈ പുസ്തകം വിൽപ്പനയ്ക്ക് വെച്ചതിന്റെ പേരിൽ കണ്ണൂരിൽ ഡിസി ബുക്സിന്റെ പുസ്തക മേള പൂട്ടിക്കാൻ ശ്രമം ഉണ്ടാവുകയും ചെയ്തു.</p>
      <ul>
        <li>
          <a href="https://www.facebook.com/sharer/sharer.php?u=http://www.evartha.in/2019/12/09/writer-benyamin-says-about-sister-lucy-kalappuras-book.html&amp;t=%E0%B4%9C%E0%B5%80%E0%B5%BC%E0%B4%A3%E0%B4%A4+%E0%B4%B8%E0%B4%AD%E0%B4%AF%E0%B5%86%E0%B4%AF%E0%B5%81%E0%B4%82+%E0%B4%AC%E0%B4%BE%E0%B4%A7%E0%B4%BF%E0%B4%9A%E0%B5%8D%E0%B4%9A%E0%B4%BF%E0%B4%B0%E0%B4%BF%E0%B4%95%E0%B5%8D%E0%B4%95%E0%B5%81%E0%B4%A8%E0%B5%8D%E0%B4%A8%E0%B5%81%3B+%E0%B4%92%E0%B4%B0%E0%B5%81+%E0%B4%95%E0%B4%A8%E0%B5%8D%E0%B4%AF%E0%B4%BE%E0%B4%B8%E0%B5%8D%E0%B4%A4%E0%B5%8D%E0%B4%B0%E0%B5%80%E0%B4%AF%E0%B5%86%E0%B4%AF%E0%B5%81%E0%B4%82+%E0%B4%85%E0%B4%B5%E0%B4%B0%E0%B5%81%E0%B4%9F%E0%B5%86+%E0%B4%AA%E0%B5%81%E0%B4%B8%E0%B5%8D%E0%B4%A4%E0%B4%95%E0%B4%A4%E0%B5%8D%E0%B4%A4%E0%B5%86%E0%B4%AF%E0%B5%81%E0%B4%82+%E0%B4%B8%E0%B4%AD+%E0%B4%AA%E0%B5%87%E0%B4%9F%E0%B4%BF%E0%B4%95%E0%B5%8D%E0%B4%95%E0%B5%81%E0%B4%A8%E0%B5%8D%E0%B4%A8%E0%B4%A4%E0%B5%8D+%E0%B4%8E%E0%B4%A8%E0%B5%8D%E0%B4%A4%E0%B4%BF%E0%B4%A8%E0%B5%86%E0%B4%A8%E0%B5%8D%E0%B4%A8%E0%B5%8D+%E0%B4%AC%E0%B5%86%E0%B4%A8%E0%B5%8D%E0%B4%AF%E0%B4%BE%E0%B4%AE%E0%B4%BF%E0%B5%BB&amp;redirect_uri=http://www.evartha.in?sharing-thankyou=yes">Facebook</a>
        </li>
        <li>
          <a href="http://www.evartha.in/2019/12/09/writer-benyamin-says-about-sister-lucy-kalappuras-book.html#">Twitter</a>
        </li>
        <li>
          <a href="https://plus.google.com/share?url=http://www.evartha.in/2019/12/09/writer-benyamin-says-about-sister-lucy-kalappuras-book.html">Google+</a>
        </li>
        <li>
          <a href="http://www.evartha.in/2019/12/09/writer-benyamin-says-about-sister-lucy-kalappuras-book.html#">Pinterest</a>
        </li>
      </ul>
    </article>
  </body>
</html>