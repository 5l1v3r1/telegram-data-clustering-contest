<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zderzenie-audi-z-autobusem-komunikacji-miejskiej-przez-jednego-z-kierowcow-zablokowane-bylo-skrzyzowanie-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T12:16:00+00:00"/>
    <meta property="og:title" content="Zderzenie audi z autobusem komunikacji miejskiej. Przez jednego z kierowców zablokowane było skrzyżowanie (zdjęcia)"/>
    <meta property="og:description" content="Pomimo, że w zdarzeniu nikt nie ucierpiał, kierowca jednego z aut nie pozwolił na usunięcie pojazdów ze skrzyżowania. Co więcej, dzwonił na policję, że drugi uczestnik chce uciec."/>
  </head>
  <body>
    <article>
      <h1>Zderzenie audi z autobusem komunikacji miejskiej. Przez jednego z kierowców zablokowane było skrzyżowanie (zdjęcia)</h1>
      <address>
        <time datetime="2019-12-09T12:16:00+00:00">09 Dec 2019, 12:16</time>
      </address>
      <p>
        <b>Pomimo, że w zdarzeniu nikt nie ucierpiał, kierowca jednego z aut nie pozwolił na usunięcie pojazdów ze skrzyżowania. Co więcej, dzwonił na policję, że drugi uczestnik chce uciec.</b>
      </p>
      <p>Do zdarzenia doszło w poniedziałek około godziny 9:30 na rondzie Kuklińskiego w Lublinie. Na skrzyżowaniu al. Solidarności, Kompozytorów Polskich i ul. Lubomelskiej zderzyły się dwa pojazdy: samochód osobowy i autobus komunikacji miejskiej. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstępnie ustalono, oba pojazdy jechały od strony al. Kompozytorów Polskich. Kierujący audi mężczyzna wykonywał manewr zmiany pasa ruchu. Nie zachował jednak ostrożności i doprowadził do zderzenia z jadącym tuż obok autobusem.</p>
      <p>W zdarzeniu nikt nie odniósł obrażeń ciała. Przez kilkadziesiąt minut występowały utrudnienia w ruchu. Wszystko dlatego, że kiedy kierowca autobusu chciał usunąć pojazd ze skrzyżowania, kierowca audi zadzwonił na policję informując, że chce on uciec z miejsca zdarzenia. Policjanci ustalają teraz szczegółowe okoliczności kolizji. Jak ustaliliśmy, wobec kierowcy audi ma zostać zastosowane postępowanie mandatowe.</p>
      <figure>
        <img src="https://www.lublin112.pl/wp-content/uploads/2019/12/150-2-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/12/152-2-1280x960.jpg"/>
      </figure>
      <p>(fot. lublin112)</p>
    </article>
  </body>
</html>