<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/movies/sarileru-neekevvaru-suryudivo-chandrudivo-song-lyrical-video-released-1246572"/>
    <meta property="og:site_name" content="Sakshi"/>
    <meta property="article:published_time" content="2019-12-09T12:48:30+00:00"/>
    <meta property="og:title" content="‘సూర్యుడివో చంద్రుడివో.. ఆ ఇద్దరి కలయికవో’"/>
    <meta property="og:description" content="మహేశ్‌ బాబు ఆర్మీ మేజర్‌ అజయ్‌ కృష్ణ పాత్రలో నటిస్తున్న చిత్రం ‘సరిలేరు నీకెవ్వరు’. సంక్రాంతి కానుకగా ప్రేక్షకుల మందుకు రానున్న ఈ చిత్రానికి సంబంధించి ప్రమోషన్స్‌ ఉపందుకున్నాయి. డిసెంబర్‌లో ఈ"/>
  </head>
  <body>
    <article>
      <h1>‘సూర్యుడివో చంద్రుడివో.. ఆ ఇద్దరి కలయికవో’</h1>
      <address>
        <time datetime="2019-12-09T12:48:30+00:00">09 Dec 2019, 12:48</time>
      </address>
      <p>మహేశ్‌ బాబు ఆర్మీ మేజర్‌ అజయ్‌ కృష్ణ పాత్రలో నటిస్తున్న చిత్రం ‘సరిలేరు నీకెవ్వరు’. సంక్రాంతి కానుకగా ప్రేక్షకుల మందుకు రానున్న ఈ చిత్రానికి సంబంధించి ప్రమోషన్స్‌ ఉపందుకున్నాయి. డిసెంబర్‌లో ఈ సినిమాలోని 5 పాటలను వారానికి ఒకటి చొప్పున 5 సోమవారాలు రిలీజ్‌ చేయాలనుకుంటున్న సంగతి తెలిసిందే. ఇప్పటికే విడుదలైన ‘మైండ్‌ బ్లాక్‌’ సాంగ్‌కు ప్రేక్షకుల నుంచి మంచి రెస్పాన్స్‌ వచ్చింది. తాజాగా ఈ చిత్రానికి సంబంధిం రెండో సాంగ్‌ లిరికల్‌ వీడియోను చిత్ర బృందం సోమవారం విడుదల చేసింది. </p>
      <figure>
        <iframe src="https://www.youtube.com/embed/OsA1kGilBzA" width="640" height="360" data-service="Youtube" scrolling="no"/>
      </figure>
      <p>‘సూర్యుడివో చంద్రుడివో.. ఆ ఇద్దరి కలయికవో’ అంటూ సాగే ఈ పాట లిరిక్స్‌ ప్రేక్షకులను ఆకట్టుకునేలా ఉన్నాయి. ఈ పాటకు రామజోగయ్య శాస్త్రి లిరిక్స్‌ అందించగా, దేవి శ్రీ ప్రసాద్‌ సంగీతం సమకూర్చారు. ముఖ్యంగా మహేశ్‌, విజయశాంతిల మధ్య వచ్చే సన్నివేశాలు ఈ సినిమాకు ప్రత్యేక ఆకర్షణగా నిలవనున్నట్టు ఈ లిరికల్‌ వీడియోను చూస్తే అర్థమవుతోంది. కుటుంబానికి మేజర్‌ అజయ్‌ కృష్ణ ఎలాంటి ప్రాధాన్యత ఇస్తాడో తెలిపేలా ఈ సాంగ్‌ను రూపొందించినట్టుగా తెలుస్తోంది.</p>
      <p>అనిల్‌ రావిపూడి దర్శకత్వం వహించిన ఈ చిత్రంలో మహేశ్‌కు జంటగా రష్మికా మందన్నా నటిస్తుంది. రామబ్రహ్మం సుంకర, ‘దిల్‌’ రాజు, మహేశ్‌బాబు సంయుక్తంగా నిర్మిస్తున్న ఈ చిత్రంలో.. విజయ్‌శాంతి, రాజేంద్రప్రసాద్, ప్రకాశ్‌రాజ్‌ కీలక పాత్రల్లో నటిస్తున్నారు. <br/> </p>
      <related>
        <h4>సంబంధిత వార్తలు</h4>
        <a href="https://www.sakshi.com/news/movies/keerthy-suresh-express-happiness-over-rajinikanth-thalaivar-168-movie-1246561"/>
        <a href="https://www.sakshi.com/news/movies/kl-rahul-special-wishes-athiya-shetty-birthday-did-make-their-relationship-instagram"/>
        <a href="https://www.sakshi.com/news/movies/deepika-padukone-share-chhapak-teaser-twitter-1246526"/>
        <a href="https://www.sakshi.com/news/movies/kona-venkat-talk-about-anushka-shetty-1246450"/>
        <a href="https://www.sakshi.com/news/movies/nawazuddin-siddiqui-sister-syama-tamshi-siddiqui-died-cancer-1246449"/>
      </related>
    </article>
  </body>
</html>