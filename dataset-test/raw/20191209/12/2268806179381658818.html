<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/b-group/jordan-yurukov-ambitsiite-na-tsska-1948-se-pokachvat-s-vseki-izminal-den.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T12:20:23+00:00"/>
    <meta property="og:title" content="Йордан Юруков: Амбициите на ЦСКА 1948 се покачват с всеки изминал ден"/>
    <meta property="og:description" content="&quot;Всеки клуб си има философия. Лудогорец - със скъпоплатени чужденци, ние сме избрали с български футболисти&quot;"/>
  </head>
  <body>
    <article>
      <h1>Йордан Юруков: Амбициите на ЦСКА 1948 се покачват с всеки изминал ден</h1>
      <address>
        <time datetime="2019-12-09T12:20:23+00:00">09 Dec 2019, 12:20</time>
      </address>
      <p>Наставникът на ЦСКА 1948 - Йордан Юруков беше гост в "Студио Дерби" на "Котаспорт". Той изрази мнение, че тимът от Втора лига сериозно е повишил качеството в своето представяне.</p>
      <p>"Всеки клуб си има философия. Лудогорец - със скъпоплатени чужденци, ние сме избрали с български футболисти. Много малко играчи са останали от тези, които с Вальо Илиев оставихме. Това е съвсем нормално. Но заварих дух и амбиция за победа. Амбициите на ръководството се покачват с всеки изминал ден".</p>
      <p>"Доста неща спомогнаха за отстраняването на Берое. Ние сме качествен отбор с доста потенциал и трябва да докажем, че имаме място в елита. На този етап сме категорични, че разчитаме изцяло на български футболисти. Какво ще стане напред във времето не мога да кажа. Едно от основните неща е психологическата нагласа срещу съперника. Шампионат се печели с успехи срещу отбори от средата и дъното. Едно подценяване може да се окаже фатално за крайния изход на първенството".</p>
      <p>"По-голямата част от състава ще се запази. Искаме да надградим, да привлечем хора, които да вдигнат нивото. Имаме идеи, влезли сме в преговори с някои футболисти. Ще бъдат качествени играчи. Като постове искаме да се подсилим във всяка една линия. Имаме крещяща нужда на някои постове от нови футболисти".</p>
    </article>
  </body>
</html>