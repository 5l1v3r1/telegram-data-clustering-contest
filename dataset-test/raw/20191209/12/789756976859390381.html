<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/tworcy-fortnite-chca-od-google-taryfy-ulgowej/"/>
    <meta property="og:site_name" content="DailyWeb"/>
    <meta property="article:published_time" content="2019-12-09T12:20:43+00:00"/>
    <meta property="og:title" content="Twórcy Fortnite chcą od Google taryfy ulgowej"/>
    <meta property="og:description" content="Fortnite od studia epic miało szansę zadebiutować w sklepie Google i stać się jeszcze bardziej dostępne. Niestety znów poszło o pieniądze."/>
  </head>
  <body>
    <article>
      <h1>Twórcy Fortnite chcą od Google taryfy ulgowej</h1>
      <address><time datetime="2019-12-09T12:20:43+00:00">09 Dec 2019, 12:20</time> by <a rel="author">Daniel Buliński</a></address>
      <h4>Według serwisu 9to5google.com twórca gry Fortnite, studio Epic wystąpiło do Google z prośbą o specjalne traktowanie. Pewnie wielu z naszych czytelników domyśliło się, o co chodzi - o dostępność gry i pieniądze.</h4>
      <p>Od zeszłego roku, gdy premierę miało <a href="https://dailyweb.pl/tag/fortnite/">Fortnite</a>, gra stało się jedną z najpopularniejszych i najlepiej zarabiających na systemach mobilnych. Wszystko to kosztem dostępności. Studio Epic nie chce dzielić się kasą z Google, swojej gry nie oferują jako aplikacji Google Play, ale jako osobny instalator. Epic postanowiło jednak poprosić Google o taryfę ulgową i wyjątek od regulaminu. Odpowiedź była oczywista.</p>
      <h3>Epic nie chce oddać 30%</h3>
      <p>Sklep z aplikacjami Google to wielka platforma. To nie tylko miejsce, z którego ściągniemy gry i aplikację. To również systemy bezpieczeństwa i moderowania treści, zunifikowane płatności dla całego świata oraz wsparcie da twórców i developerów. Google ma więc powody, dla których musi sporo zarabiać. Sporo, bo zatrzymuje dla siebie aż 30% zysków z płatności w grach.</p>
      <p>Epic jawnie się temu sprzeciwia. To główny powód dla którego, gra nie występuje jako możliwa do instalacji z poziomu sklepu Google. Serwis TechCrunch podał wiadomości w tym miesiącu, że Epic zarobił na grze już przeszło 3 miliardy dolarów. Logiczne więc, że firma nie chce odpuścić 30% z przyszłych zarobków. Problem może być malejący trend przychodów z mikropłatności, który można dostrzec od jakiegoś czasu. Epic szuka więc nowych sposobów na utrzymanie dotychczasowych zysków (a nawet ich zwiększenie). Pomocą w tym ma być własny sklep z grami oraz wprowadzenie Fortnite do sklepu Google i zyskanie nowych klientów.</p>
      <p>Według informatorów serwisu 9to5google Epic wysłało aplikację do Google i poprosiło o informacje o możliwości wprowadzenia własnego systemu płatności opartemu o bezpośrednie płatności kartą, który nie podlegałby Google. Stanowi to jednak jawne naruszenie zasad i regulaminu sklepu Google.</p>
      <p>Google zajęło oficjalne stanowisko w tej sprawie. Poinformowano, że nie ma akceptacji dla wyjątku, o który prosi studio Epic. Decyzje uzasadniono dobrem platformy Play, która musi zarabiać, aby utrzymać cała swoją infrastrukturę oraz usługi dostępne dla twórców i klientów.</p>
      <p>To zrozumiałe w końcu, gdyby Google uległo Epic, podobne roszczenia wysunęliby inni twórcy aplikacji i gier.</p>
      <p><i>Źródło</i>: 9to5google.</p>
      <related>
        <h4>Powinieneś zobaczyć:</h4>
        <a href="https://dailyweb.pl/fortnite-wprowadza-kolejne-zmiany-teraz-czas-na-dobieranie-umiejetnosci/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/gwiazda-youtube-zbanowana-w-fortnite-za-oszustwa/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/czy-to-juz-koniec-fortnite-od-nowego-eventu-epic-games-mozna-oszalec/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-pozwoli-placic-gotowka-za-aplikacje-w-google-play/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/tworcy-gier-musza-ujawnic-szanse-na-przedmioty-w-lootboksie-jak-to-wplynie-na-branze/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/gry-na-androida-w-abonamencie-google-testuje-nowa-usluge/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/palisz-marihuane-google-sie-to-nie-podoba/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/konsola-microsoft-xbox-one-s-minecraft-fortnite-i-wiecej-za-699-zl/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/play-pass-od-google-jako-konkurencja-apple-arcade/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/co-dalej-bedzie-sie-dzialo-z-gogiem/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>