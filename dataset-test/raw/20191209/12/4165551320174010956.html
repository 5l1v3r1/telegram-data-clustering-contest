<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727664/bbc-finlandkata-sanna-marin-e-nay-mladiyat-premier-v-sveta.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T12:14:00+00:00"/>
    <meta property="og:title" content="BBC: Финландката Санна Марин е най-младият премиер в света"/>
    <meta property="og:description" content="Хелзинки. Санна Марин ще стане най-младият премиер в света на 34 години и ще оглави коалиционното правителство, ръководено от жени във Финландия. Транспортният министър е избран от нейната социалдемократическа партия, за да поеме управлението, след като премиерът Анти Рине подаде оставка. Очаква се тя да положи клетва тази седмица.Тя ще ръководи лявоцентристка коалиция от пет парти"/>
  </head>
  <body>
    <article>
      <h1>BBC: Финландката Санна Марин е най-младият премиер в света</h1>
      <address><time datetime="2019-12-09T12:14:00+00:00">09 Dec 2019, 12:14</time> by <a rel="author">Агенция "Фокус"</a></address>
      <p><b><i>Хелзинки. </i></b>Санна Марин ще стане най-младият премиер в света на 34 години и ще оглави коалиционното правителство, ръководено от жени във Финландия, предава <b>BBC</b>.<br/><br/>Транспортният министър е избран от нейната социалдемократическа партия, за да поеме управлението, след като премиерът Анти Рине подаде оставка. Очаква се тя да положи клетва тази седмица.Тя ще ръководи лявоцентристка коалиция от пет партии, всички оглавени от жени. <br/><br/>Когато встъпи в длъжност, Санна Марин ще е най-младият министър-председател в света. Премиерът на Нова Зеландия Джасинда Ардерн е на 39 години, докато украинският премиер Олексий Хончарук е на 35 години. <br/><br/><i><b>Превод и редакция</b>: Мария Факова</i></p>
    </article>
  </body>
</html>