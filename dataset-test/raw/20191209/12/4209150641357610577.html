<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Holandjanin-priveden-u-MUP-RS-zbog-sverca-droge/572733?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:34:09+00:00"/>
    <meta property="og:title" content="Holanđanin priveden u MUP RS zbog šverca droge"/>
    <meta property="og:description" content="BANJALUKA - Kornelis Marinus van Velzen, rođen u Lindenu u Holandiji priveden je u prostorije Uprave za organizovani i teški kriminalitet MUP-a Republike Srpske u Banjaluci, potvrdila je Srni načelnik Odjeljenje za odnose sa javnošću MUP-a Srpske Mirna Miljanović."/>
  </head>
  <body>
    <article>
      <h1>Holanđanin priveden u MUP RS zbog šverca droge</h1>
      <address><time datetime="2019-12-09T12:34:09+00:00">09 Dec 2019, 12:34</time> by <a rel="author">Srna</a></address>
      <p>BANJALUKA - Kornelis Marinus van Velzen, rođen u Lindenu u Holandiji priveden je u prostorije Uprave za organizovani i teški kriminalitet MUP-a Republike Srpske u Banjaluci, potvrdila je Srni načelnik Odjeljenje za odnose sa javnošću MUP-a Srpske Mirna Miljanović.</p>
      <p>Miljanovićeva je ranije danas izjavila Srni da policijski službenici Uprave za organizovani i teški kriminalitet MUP-a Republike Srpske u saradnji sa Policijom Holandije sprovode međunarodnu akciju kodnog naziva "Madagaskar" koja je usmjerena na razbijanje organizovane kriminalne grupe koja se bavi neovlaštenom proizvodnjom i prometom opojnih droga.</p>
      <p>"U realizaciji aktivnosti učestvuju i pripadnici Sipe, a akcija se vrši pod nadzorom Tužilaštva BiH", naglasila je Miljanovićeva.</p>
      <p>Ona je navela da su u toku su pretresi na pet lokacija (kuće i firme) na području BiH, a da je jedno lice lišeno slobode.</p>
      <p>Miljanovićeva je rekla da su u toku i pretresi na 15 lokacija u Holandiji.</p>
      <p>Ona je navela da je prilikom pretresa pronađeno više predmeta koji se mogu dovesti u vezu sa izvršenjem krivičnog djela neovlaštena proizvodnja i promet opojnih droga.</p>
    </article>
  </body>
</html>