<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/foto_dnya_ilon_mask_proyihavsya_na__cybertruck_vulitsyami_los_andzhelesa_n1245893"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:05:00+00:00"/>
    <meta property="og:title" content="Фото дня: Ілон Маск проїхався на Cybertruck вулицями Лос-Анджелеса"/>
    <meta property="og:description" content="Наприкінці листопада Tesla представила свій новий електричний пікап Cybertruck. Зараз жителі Лос-Анджелеса помітили, що CEO компанії Ілон Маск проїхався на новому пікапі вулицями міста."/>
  </head>
  <body>
    <article>
      <h1>Фото дня: Ілон Маск проїхався на Cybertruck вулицями Лос-Анджелеса</h1>
      <address><time datetime="2019-12-09T12:05:00+00:00">09 Dec 2019, 12:05</time> by <a rel="author" href="https://24tv.ua/irina_politska_tag5007/" target="_blank">Ірина Полицька</a></address>
      <p>
        <b>Наприкінці листопада Tesla представила свій новий електричний пікап Cybertruck. Зараз жителі Лос-Анджелеса помітили, що CEO компанії Ілон Маск проїхався на новому пікапі вулицями міста.</b>
      </p>
      <p>Як передає таблоїд<a href="https://www.tmz.com/2019/12/08/elon-musk-cybertruck-first-time-public-malibu-nobu/"> TMZ,</a> зовнішній вигляд новинки дещо змінився. Однак, новинка досі виглядає дуже футуристично.</p>
      <blockquote>До теми: <a href="https://24tv.ua/techno/futuristichniy_dizayn_pikapa_cybertruck_nasmishiv_koristuvachiv_sotsmerezh_naykrashhi_memi_n1238005">Футуристичний дизайн пікапа Cybertruck насмішив користувачів соцмереж: найкращі меми</a></blockquote>
      <h3>Деталі</h3>
      <p>За даними ЗМІ, Маск приїхав на Cybertruck в ресторан Nobu в Малібу. Мільярдер приїхав разом зі співачкою Граймс (якій приписують роман з Маском) та головним дизайнером Tesla Францем фон Хольцхаузеном.</p>
      <p>Незвичну автівку помітили відвідувачі закладу та зробили чимало знімків.</p>
      <figure>
        <img src="https://24tv.ua/resources/photos/news/620_DIR/201912/1245893_10355107.jpg?201912115855"/>
        <figcaption>Cybertruck біля ресторану в Лос-Анджелесі/ Фото Tmz</figcaption>
      </figure>
      <h3>Що відомо про Cybertruck</h3>
      <p>Цей новий електропікап Tesla презентувала 22 листопада. Однією з головних фішок новинки (окрім незвичного дизайну) стала надміцна конструкція корпусу. Аби довести надійність, один з дизайнерів Tesla Франц фон Хольцхаузен кілька разів вдарив кувалдою по дверцятах.</p>
      <p>
        <b>Ілон Маск проїхався на Cybertruck: відео</b>
      </p>
      <figure>
        <iframe src="https://www.youtube.com/embed/dPrcl5f4rhU" width="560" height="315" data-service="Youtube" scrolling="no"/>
      </figure>
      <p>Не обійшлось під час презентації і без конфузів. Під час показового кидка сталевої кулі броньоване вікно не витримало і дало тріщини. Це спровокувало чимало критики і фотожаб в інтернеті.</p>
      <figure>
        <img src="https://24tv.ua/resources/photos/news/620_DIR/201912/1245893_10355106.jpg?201912115855"/>
        <figcaption>Cybertruck зчинив ажіотаж біля ресторану, де відпочив Маск/Фото Tmz</figcaption>
      </figure>
      <h3>Ціна</h3>
      <p>Tesla Cybertuck надійде у масове виробництво у 2021 році. Базова модифікація коштуватиме 39 900 доларів, двомоторна – 49 900 доларів. При цьому топова версія електрокара з'явиться лише у 2022 році і обійдеться покупцям в 69 900 доларів.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>