<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840277-u-zelenskogo-ne-berutsya-prognozuvati-trivalist-peregovoriv-u-parizhi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T12:57:00+00:00"/>
    <meta property="og:title" content="У Зеленського не беруться прогнозувати тривалість переговорів у Парижі"/>
    <meta property="og:description" content="ПАРИЖ-КИЇВ. 9 грудня. УНН. В Офісі Президента України Володимира Зеленського не беруться прогнозувати, скільки можуть тривати переговори у &quot;нормандському …"/>
  </head>
  <body>
    <article>
      <h1>У Зеленського не беруться прогнозувати тривалість переговорів у Парижі</h1>
      <address><time datetime="2019-12-09T12:57:00+00:00">09 Dec 2019, 12:57</time> by <a rel="author">Юлія Шрамко</a></address>
      <p><b>ПАРИЖ-КИЇВ. 9 грудня. УНН.</b> В Офісі Президента України Володимира Зеленського не беруться прогнозувати, скільки можуть тривати переговори у "нормандському форматі" 9 грудня у Парижі. Про це заявив учасник української делегації у Парижі, заступник керівника Офісу Президента Кирило Тимошенко, повідомили <b>УНН</b> у пресслужбі ОПУ.</p>
      <p>"Кирило Тимошенко уточнив, що наразі тривалість переговорів невідома", - вказали в Офісі Зеленського.</p>
      <p>Нагадаємо, заступник керівника Офісу Президента України Кирило Тимошенко повідомив, що <a href="https://www.unn.com.ua/uk/news/1840269-v-ofisi-prezidenta-pidtverdili-zustrich-zelenskogo-i-putina">двостороння зустріч</a> між Президентом України Володимиром Зеленським та президентом Російської Федерації Володимиром Путіним відбудеться після зустрічі "нормандської четвірки" у Парижі 9 грудня. </p>
      <p>Як повідомляв <b>УНН</b>, 9 грудня відбудеться зустріч Президента України Володимира Зеленського із своїми колегами з Франції, Німеччини та Росії - у “нормандському <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">форматі</a>” - у Парижі.</p>
      <p>Згідно з графіком очікується, що о 14:55 <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">Зеленський</a> прибуде до Єлисейського палацу. Перед безпосереднім початком зустрічі лідерів у “нормандському форматі” Президент України зустрінеться зі своїм колегою з Франції Еммануелем Макроном о 15:05. Очікується, що пізніше Зеленський проведе аналогічну зустріч з канцлером Німеччини Ангелою Меркель о 15:30.</p>
      <p>Вже безпосередньо о 16:00 має початися зустріч лідерів країн-учасниць “нормандського формату”. Після цього, о 18:45 відбудеться зустріч лідерів країн-учасниць “нормандського формату” з представниками ЗМІ.</p>
    </article>
  </body>
</html>