<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/sport/wada-suspendovala-ruske-sportiste-sa-svih-takmicenja-na-cetiri-godine_1074338.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T12:18:00+00:00"/>
    <meta property="og:title" content="WADA суспендовала руске спортисте са свих такмичења на четири године"/>
    <meta property="og:description" content="Извршни комитет Светске анти-допинг агенције (WADA) забранио је учешће спортистима Русије на свим међународним такмичењима у наредне четири године."/>
  </head>
  <body>
    <article>
      <h1>WADA суспендовала руске спортисте са свих такмичења на четири године</h1>
      <h2>МОНТРЕАЛ - Извршни комитет Светске анти-допинг агенције (WADA) забранио је учешће спортистима Русије на свим међународним такмичењима у наредне четири године.</h2>
      <address>
        <time datetime="2019-12-09T12:18:00+00:00">09 Dec 2019, 12:18</time>
      </address>
      <p>Како је саопштено, WADA је одлучила да казни руске спортисте због манипулисања лабораторијским подацима.</p>
      <figure>
        <img src="http://www.rtv.rs/sr_ci/sport/slike/2019/12/09/wada-rusija-suspenzija-.jpg"/>
        <figcaption>ЕПА ( YURI KOCHETKOV)</figcaption>
      </figure>
      <p>"Препорука комитета за поштовање правила организације била је једногласно усвојена", наводи се у саопштењу WADA.</p>
      <p>Русија је тако изгубила право да организује међународна спортска такмичења и подноси захтеве за њихову организацију, а њени спортисти не могу да учествују на Олимпијским играма и светским првенствима под националном заставом.</p>
      <p>То значи да руски спортсити под заставом своје земље неће моћи да учествују на Олимпијским играма у Токију 2020. године, као и на Светском првенству у фудбалу у Катару две године касније.</p>
      <p>Русија ће упркос забрани, моћи да учетсвује на Европском првенству 2020 у фудбалу, на којем је један од домаћина градова Санкт Петербург, јер UEFA није сматрана "организатором највећих такмичења" на коју би се ова забрана односила.</p>
      <p>Русија има 21 дан да уложи жалбу Суду за спортску арбитражу (CAS) у Лозани, а сви спортисти који докажу да нису умешасни у допинг скандал, моћи ће се такмиче под неутралном заставом.</p>
      <p>"Желели смо да уведемо санкције које не могу да се које не могу да се ублаже. То дугујемо "чистим" спортистима, зато су санкције су морале да буду најјаче могуце", изјавила је Линда Хелеланд, потпредседница WADA.</p>
      <p>Укупно 168 руских спортиста такмичило се под неутралном заставом на Зимским олимпијским играма 2018. године, након што је та земља добила санкције после Игара 2014. године, када је била домаћин у Сочију.</p>
      <p>Руским спортистима било је забрањено да се под својом заставом такмиче у атлетици од 2015. године.</p>
      <p>Извршни комитет WADA је увео четворогодињу забрану учествовања на међународним светским догађајима руководству Олимпијског и Параолимпијског комитета Русије.</p>
      <p>
        <b>Медведев: Постоје проблеми са допингом у руском спорту</b>
      </p>
      <p>Премијер Дмитриј Медведев, након одлуке Светске анти-допинг агенције (WADA) да руским спортистима забрани учешће на свим међународним такмичењима на четири године, признао је да постоји проблем допинга у руском спорту.</p>
      <p>"Немогуће је игнорисати одлуку WADA која се тиче наших спортиста. Нећу сада спроводити детаљну анализу, али недавно сам у једном интервјуу рекао да је у конкретном случају очигледно да и на руској страни постоје проблеми с допингом и то се не може порећи", рекао је Медведев, а преноси ТАС.</p>
    </article>
  </body>
</html>