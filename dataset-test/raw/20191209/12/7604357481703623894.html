<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/12/gedetineerde-aangehouden-voor-gevangenismoord-in-sint-gillis/"/>
    <meta property="og:site_name" content="SCEPTR"/>
    <meta property="article:published_time" content="2019-12-09T12:14:49+00:00"/>
    <meta property="og:title" content="Gedetineerde aangehouden voor gevangenismoord in Sint-Gillis"/>
    <meta property="og:description" content="Gedetineerde die celgenoot doodde in Sint-Gillis aangeklaagd voor moord"/>
  </head>
  <body>
    <article>
      <h1>Gedetineerde aangehouden voor gevangenismoord in Sint-Gillis</h1>
      <address><time datetime="2019-12-09T12:14:49+00:00">09 Dec 2019, 12:14</time> by <a rel="author" href="https://sceptr.net/author/carldeconinck/" target="_blank">Carl Deconinck</a></address>
      <p>
        <b>Een gedetineerde die vorige week een medegevangene mogelijk de keel oversneed in de gevangenis van Sint-Gillis, wordt nu officieel verdacht van moord. Dat bevestigde het Brussels gerecht aan<a href="https://www.dhnet.be/actu/faits/detenu-egorge-a-la-prison-de-saint-gilles-il-s-agit-bien-d-un-meurtre-le-codetenu-de-la-victime-inculpe-5dee0ec7f20d5a0c46f35540"> La Dernière Heure</a>. </b>
      </p>
      <p>De <a href="https://sceptr.net/2019/12/sint-gillis-gevangene-snijdt-wellicht-keel-celgenoot-over/">feiten</a> speelden zich vorige week donderdag af. Cipiers troffen een geïnterneerde met een overgesneden keel dood aan in zijn cel. Dit gebeurde toen de cipiers de celgenoot van het slachtoffer terugbrachten van de gevangenispsychiater. Allicht wilde de verdachte het doen uitschijnen dat de man zichzelf had gedood.</p>
      <h3>Autopsie</h3>
      <p>Een onderzoeksrechter beval een autopsie op het slachtoffer van deze verdachte dood. Uit die autopsie blijkt dat er effectief sprake is van een moord. Het is nu duidelijk dat het slachtoffer met geweld om het leven is gebracht, maar meer informatie over de precieze omstandigheden van het overlijden wil het parket <a href="https://www.bruzz.be/justitie/verdachte-aangehouden-voor-gevangenismoord-sint-gillis-2019-12-09">niet kwijt</a>.</p>
      <p>De verdachte, een medegedetineerde, verschijnt eerstdaags voor de raadkamer. Die zal zich uitspreken over de verdere aanhouding. Alles wijst er op dat de verdachte de celgenoot is van de vermoorde man.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/12/49-jarige-brandweerman-doodgeslagen-op-kerstmarkt-in-augsburg/"/>
        <a href="https://sceptr.net/2019/12/betrapte-zwartrijder-zoekt-controleur-thuis-op-en-neemt-wraak/"/>
        <a href="https://sceptr.net/2019/12/8-brusselse-ministers-hebben-samen-300-kabinetsmedewerkers/"/>
      </related>
    </article>
  </body>
</html>