<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/hitech/2019/12/09/ecco-la-prima-smart-tv-a-marchio-nokia_89d3b060-7e0f-43f7-89c3-6d5eed919ddb.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T12:15:32+00:00"/>
    <meta property="og:title" content="Ecco la prima smart tv a marchio Nokia"/>
    <meta property="og:description" content="Lanciata da una società indiana, ha schermo da 55 pollici (ANSA)"/>
  </head>
  <body>
    <article>
      <h1>Ecco la prima smart tv a marchio Nokia</h1>
      <h2>Lanciata da una società indiana, ha schermo da 55 pollici</h2>
      <address><time datetime="2019-12-09T12:15:32+00:00">09 Dec 2019, 12:15</time> by <a rel="author">Redazione ANSA</a></address>
      <p>Dopo una trentina d'anni, sugli scaffali sta per tornare un televisore a marchio Nokia. A portarcelo è la società indiana di e-commerce Flipkart, che si è aggiudicata la licenza per poter apporre l'iconico brand finlandese su una smart tv.</p>
      <p>Il prodotto in questione è un televisore connesso da 55 pollici, con risoluzione Ultra HD e sistema operativo Android.</p>
      <p>Le vendite inizieranno il 10 dicembre ma solo in India, dove la smart tv costerà 42mila rupie, più di 500 euro. Flipkart, che sulla sua piattaforma di e-commerce conta 200 milioni di clienti registrati, ha affermato di avere in programma il lancio di altri televisori Nokia in futuro.</p>
      <p>La prima smart tv a marchio Nokia arriva a trent'anni di distanza dai vecchi televisori a tubo catodico che l'azienda scandinava lanciò sul mercato negli anni Ottanta. Dal 2017 il noto brand è stato riportato anche sul prodotto più celebre di Nokia, i telefoni, dalla compagnia Hmd Global, che ha acquisito per dieci anni i diritti per l'uso del marchio sugli smartphone.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>