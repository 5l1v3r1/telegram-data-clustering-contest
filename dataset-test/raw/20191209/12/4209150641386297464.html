<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zdravlje/Da-li-sminka-postaje-rasadnik-virusa-kad-se-razbolimo/572734?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:35:23+00:00"/>
    <meta property="og:title" content="Da li šminka postaje rasadnik virusa kad se razbolimo?"/>
    <meta property="og:description" content="Da popričamo o virusima i bakterijama na vašim omiljenim proizvodima za šminkanje. Da li bi trebalo taj skupo plaćeni karmin da bacite, ako ste ga koristili dok ste bili bolesni?"/>
  </head>
  <body>
    <article>
      <h1>Da li šminka postaje rasadnik virusa kad se razbolimo?</h1>
      <address><time datetime="2019-12-09T12:35:23+00:00">09 Dec 2019, 12:35</time> by <a rel="author">N.N.</a></address>
      <p>Da popričamo o virusima i bakterijama na vašim omiljenim proizvodima za šminkanje. Da li bi trebalo taj skupo plaćeni karmin da bacite, ako ste ga koristili dok ste bili bolesni?</p>
      <p>Kad osjetite da vas lomi nešto, malo šminke ujutru može da učini da se osjećate bolje. Mrvica korektora da sakrije podočnjake, malo pudera da vam se nos ne crveni, karmin da vas vrati u život… Ali, možda se pitate da li tako kontaminirate šminku?</p>
      <p>Da li bi trebalo sve što ste koristili dok ste bili bolesni da bacite zajedno sa svim onim praznim pakovanjima papirnatih maramica i blisterima septoleta za grlo? Evo šta kažu ljekari.</p>
      <p>Dr Filip Tierno, profesor na Univerzitetu u Njujorku i autor knjige "Tajni život bacila", kaže da patogeni virusi i bakterije mogu stvarno da se zadrže na proizvodima za šminku, četkicama, neseseru, ali dobra vijest je što je malo vjerovatno da ćete se ponovo razboljeti ako nastavite da ih koristite.</p>
      <p>"Virusi koji izazivaju respiratorne infekcije ne mogu da prežive baš dugo na neživim objektima, a desetak dana nakon nestanka simptoma vi i dalje imate antitela koja je organizam stvorio braneći se dok ste bili bolesni, tako da vjerovatnoća da se ponovo razbolite gotovo da ne postoji", objašnjava dr Tierno.</p>
      <p>Ipak, nije loša ideja da operete četkice i sunđere za šminkanje, i da alkoholom prebrišete šminku spolja. Dr Tierno savjetuje da to u sezoni respiratornih infekcija radite redovno bez obzira na to da li ste već "zakačili" neki virus ili ne.</p>
      <p>
        <a href="https://mondo.rs/Magazin/Zdravlje/a1257799/Virusi-i-bakterije-koliko-mogu-da-opstanu-na-kozmetickim-proizvodima.html">(Mondo.rs)</a>
      </p>
    </article>
  </body>
</html>