<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042916440"/>
    <meta property="og:site_name" content="Dnevnik"/>
    <meta property="article:published_time" content="2019-12-09T12:31:00+00:00"/>
    <meta property="og:title" content="#video Jegulja Miguel Wattson sama napaja božično drevo in pošilja tvite"/>
    <meta property="og:description" content="December je čas božičnega okraševanja. Medtem ko se večina ljudi odloča za povsem običajno okraševanje svojega doma, pa nekateri posamezniki pri tem vidijo pravi izziv in iščejo svojo pozornost. Letos so jo morda največ deležni v Tenneseju, saj so v tamkajšnjem akvariju električne šoke jegulje izkoristili za naravno napajanje božičnega dreveščka in pošiljanje sporočil na twitterju."/>
  </head>
  <body>
    <article>
      <h1>#video Jegulja Miguel Wattson sama napaja božično drevo in pošilja tvite</h1>
      <address><time datetime="2019-12-09T12:31:00+00:00">09 Dec 2019, 12:31</time> by <a rel="author">us</a></address>
      <p>
        <b>December je čas božičnega okraševanja. Medtem ko se večina ljudi odloča za povsem običajno okraševanje svojega doma, pa nekateri posamezniki pri tem vidijo pravi izziv in iščejo svojo pozornost. Letos so jo morda največ deležni v Tenneseju, saj so v tamkajšnjem akvariju električne šoke jegulje izkoristili za naravno napajanje božičnega dreveščka in pošiljanje sporočil na <a href="https://twitter.com/EelectricMiguel">twitterju</a>.</b>
      </p>
      <p>Jegulja Miguel Wattson je pravi hit letošnjega decembra. Miguel ima na svojem profilu na družbenem omrežju že preko 40 tisoč sledilcev, posamezne tvite pa jim pošilja kar sam in v jeziku, ki ga razumejo samo jegulje. Tehniki v tennesiškem akvariju so namreč razvili sistem, ki shranjuje električno energijo, ki jo sprošča jegulja.</p>
      <p>S shranjeno energijo Miguel Wattson napaja malo božično drevo in zvočni sistem, ki sta postavljena ob njegov akvarij, ob trenutkih navdušenja pa so njegovi električni šoki tako močni, da lučke na drevescu zamežikajo in iz zvočnikov se sliši zvok, s pomočjo posebnega programa pa Wattson svoje navdušenje sporoča tudi svojim sledilcem na twitterju. Večino sporočil pride takrat, ko se jegulja hrani, saj je takrat najbolj navdušena in sprošča najmočnejše električne šoke.</p>
      <figure>
        <iframe src="https://www.youtube.com/embed/O7cIZcjqi2A" width="560" height="315" data-service="Youtube" scrolling="no"/>
      </figure>
      <p>Čeprav gre za zelo domiselno iznajdbo, je povsem preprosta, pravi Joey Turnipseed, ki skrbi za tehnologijo v akvariju. »Vsakič, ko Miguel spusti električni šok, ga senzorji v vodi zaznajo in privedejo do zvočnega sistema. Zvočniki pretvorijo električni šok v zvok, ki ga je moč slišati in v utrip luči, ki jih vidimo«. Jakost zvoka in sijaj lučk na drevescu pa sta odvisna od jakosti šoka, ki ga sprosti trenutno najbolj priljubljena žival v akvariju.</p>
      <p>Ob najmočnejših električnih sunkih pa je dovolj energije tudi, da Miguel svoje izražanje sporoči na twitterju. Na sistem je namreč nameščena »razdelilna omarica«, ki je povezana s posebnim računalniškim programom. Ob močnem električnem šoku računalniški program sam pošlje sporočilo na družbenem omrežju.</p>
      <figure>
        <iframe data-src="https://twitter.com/EelectricMiguel/status/1203710476712128515?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Preberite sorodne prispevke</h4>
        <a href="https://www.dnevnik.si/1042916198/svet/biden-se-je-zaradi-vprasanja-o-sinu-znesel-nad-volivcem"/>
        <a href="https://www.dnevnik.si/1042915485/kultura/glasba/video-patti-smith-na-koncertu-v-trstu-recitirala-kosovela"/>
      </related>
    </article>
  </body>
</html>