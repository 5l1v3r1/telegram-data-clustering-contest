<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mobility/uber-3000-aggressioni-sessuali-9-omicidi-2018-471381.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T12:00:44+00:00"/>
    <meta property="og:title" content="Uber, 3000 aggressioni sessuali e 9 omicidi nel 2018"/>
    <meta property="og:description" content="I numeri, pubblicato su un report di sicurezza ufficiale, rappresentano solo lo 0,0002% del totale delle corse in USA"/>
  </head>
  <body>
    <article>
      <h1>Uber, 3000 aggressioni sessuali e 9 omicidi nel 2018</h1>
      <h2>I numeri, pubblicato su un report di sicurezza ufficiale, rappresentano solo lo 0,0002% del totale delle corse in USA</h2>
      <address><time datetime="2019-12-09T12:00:44+00:00">09 Dec 2019, 12:00</time> by <a rel="author">Lorenzo Moro</a></address>
      <p>Uber ha presentato il suo<b> primo report sulla sicurezza</b> da quando l’App esiste: i numeri che ne scaturiscono sono, per quanto rappresentino una piccola percentuale del totale delle corse, <b>sconcertanti</b>. Esaminando infatti due anni di dati, Uber ha raccolto <b>3.045 segnalazioni di aggressioni sessuali</b> da parte dei suoi autisti nel 2018 e 2.936 nel 2017. A questi si aggiungono <b>5.500 episodi di palpazioni o contatti sessuali indesiderati.</b> Questi numeri rappresentano lo 0,0002% degli <b>1,3 miliardi di corse</b> che l’app ha registrato nel 2019.</p>
      <blockquote>
        <a href="https://www.formulapassion.it/automoto/mobility/uber-sospeso-servizio-londra-469152.html">Uber sospeso dal servizio a Londra</a>
      </blockquote>
      <p>Nel rapporto di Uber vengono segnatali anche<b> 10 omicidi</b> nel 2017 e 9 nel 2018, egualmente suddivisi tra autisti e passeggeri. A questi si aggiungono ben <b>58 incidenti mortali nel 2018</b> e 49 nel 2017. I dati, raccolti e riportati dal New York Times, fanno riferimento ai soli Stati Uniti e sono il frutto di un intenso lavoro da parte di Uber svolto a seguito dei continui attacchi che le sono stati fatti recentemente, proprio per questioni legate alla <b>sicurezza</b> degli utilizzatori dell’app.</p>
      <p><i>“I numeri sono sconcertanti e difficili da digerire”</i>, ha dichiarato Tony West, Chief Legal Officer di Uber, in un’intervista al Times. <i>“Quello che ci dicono i dati è che <b>Uber è un riflesso della società che serve.”</b></i></p>
      <p>Secondo Uber,<b> il prossimo passo</b> sarà quello di aumentare il suo team di sicurezza e collaborare con diverse associazioni americane contro la violenza e gli abusi per creare una hotline telefonica, in modo che ciclisti e conducenti possano denunciare gli attacchi. Uber ha  anche dichiarato che condividerà le informazioni sui conducenti sospetti<b> con i suoi concorrenti,</b> anche se al momento non esiste una tempistica per tale processo.</p>
      <footer>RIPRODUZIONE RISERVATA</footer>
    </article>
  </body>
</html>