<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907166/onana-bewondert-aansprekende-doelman-geweldig-hij-neemt-veel-risico-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T12:46:00+00:00"/>
    <meta property="og:title" content="Onana kiest beste doelman: 'Neemt veel risico, spreekt me het meest aan'"/>
    <meta property="og:description" content="Ederson Moraes is de beste doelman van dit moment. Dat vindt Andre Onana, die groot fan blijkt van de Braziliaanse nummer één van Manchester City. &quot;Ik hou van zijn stijl&quot;, verklaart Onana in gesprek met het Algemeen Dagblad. &quot;Hij kan geweldig meevoetballen, is sterk in de één-tegen-één, goed op de lijn en neemt veel risico. Er zijn zoveel goede keepers, maar hij spreekt mij het meest aan.&quot; Onana ontmoet 'groep jongens' in Amsterdam: &quot;Eén jongen was boos op mij&quot; 'Ajax in spanning: Onana en Promes onderworpen aan uitgebreide test'"/>
  </head>
  <body>
    <article>
      <h1>Onana kiest beste doelman: 'Neemt veel risico, spreekt me het meest aan'</h1>
      <address>
        <time datetime="2019-12-09T12:46:00+00:00">09 Dec 2019, 12:46</time>
      </address>
      <p>
        <b>Ederson Moraes is de beste doelman van dit moment. Dat vindt Andre Onana, die groot fan blijkt van de Braziliaanse nummer één van Manchester City.</b>
      </p>
      <p>"Ik hou van zijn stijl", verklaart Onana in gesprek met het <i>Algemeen Dagblad</i>. "Hij kan geweldig meevoetballen, is sterk in de één-tegen-één, goed op de lijn en neemt veel risico. Er zijn zoveel goede keepers, maar hij spreekt mij het meest aan."</p>
      <p>Onana, die afgelopen weekend een hamstringblessure opliep, is momenteel met Ajax in voorbereiding op de beslissende Champions League-wedstrijd tegen Valencia. De Amsterdammers moeten zich zien te herstellen van het onverwachte verlies tegen Willem II.</p>
      <p>"Soms is het goed om te verliezen. Ik zie het als een wake-upcall", aldus Onana. "Niets om ons veel zorgen om te maken. We weten allemaal hoe belangrijk de wedstrijd tegen Valencia is. Dat hoeft niemand ons te vertellen."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/907121/onana-reageert-ik-heb-nu-misschien-die-reputatie-maar-ik-doe-wat-het-beste-is-.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/907138/-ajax-in-spanning-onana-en-promes-onderworpen-aan-uitgebreide-test-.html?campname=highlighted-content&amp;camplink=onderaan"/>
      </related>
    </article>
  </body>
</html>