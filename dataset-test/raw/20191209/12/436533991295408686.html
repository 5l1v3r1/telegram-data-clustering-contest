<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/ukraine/268529.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-12-09T12:38:00+00:00"/>
    <meta property="og:title" content="В Україні офіційно запрацювала нова митниця"/>
    <meta property="og:description" content="З початку доби неділі, 8 грудня, в Україні офіційно почала функціонувати нова Державна митна служба, повідомив її голова Максим Нефьодов."/>
  </head>
  <body>
    <article>
      <h1>В Україні офіційно запрацювала нова митниця</h1>
      <address>
        <time datetime="2019-12-09T12:38:00+00:00">09 Dec 2019, 12:38</time>
      </address>
      <p>
        <b>З початку доби неділі, 8 грудня, в Україні офіційно почала функціонувати нова Державна митна служба, повідомив її голова Максим Нефьодов.</b>
      </p>
      <p><i>"Сьогодні в 00:00 офіційно запустилася Нова митниця. Це ще тільки початок побудови нового держоргану, який буде дійсно працювати для платників податків. Але нам вдалося не допустити потрапляння понад 500 найбільш "сумнівних" керівників до лав нової Держмитслужби, скоротити кількість митниць з 26 до 16 і забезпечити майже непомітний для користувачів перехід від одного держоргану до іншого. Уже в 00:03 була оформлена перша експортна декларація на вантаж в Акермані, який зайшов о 23:49 ще в ДФС. Ну і опівночі був оформлений перший рейс у Борисполі", </i>- написав Нефьодов на своїй сторінці в соцмережі Фейсбук у неділю.</p>
      <p>За його словами, всю минулу ніч чат керівництва Держмитслужби "нагадував вулик": В.о. керівники митниць об'їжджали пости, щоб переконатися, що проблем немає, а в центральному апараті була виведена на роботу група, яка розбирала всі складні випадки.</p>
      <p><i>"Ще залишаються точкові питання, які розгребемо за тиждень - місця доставки, в окремих випадках транзиту, особливості роботи залізниці. Але в цілому все добре, працюємо далі. Зараз в штат Держмитслужби перекладені більш 50% працівників, і цей процес триватиме в грудні. У грудні ж стартуємо конкурси, щоб замістити тих, кого звільняємо",</i> - написав Нефьодов. </p>
    </article>
  </body>
</html>