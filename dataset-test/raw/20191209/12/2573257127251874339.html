<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/postemobile-proroga-creami-weback-e-style-fino-al-18-dicembre-2019-637019"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T12:40:30+00:00"/>
    <meta property="og:title" content="PosteMobile proroga Creami WeBack e Style fino al 18 dicembre 2019"/>
    <meta property="og:description" content="L'operatore virtuale PosteMobile ha deciso di prorogare le proprie offerte Creami WeBack e Style fino al prossimo 18 dicembre 2019"/>
  </head>
  <body>
    <article>
      <h1>PosteMobile proroga Creami WeBack e Style fino al 18 dicembre 2019</h1>
      <h2>L'operatore virtuale PosteMobile ha deciso di prorogare le proprie offerte Creami WeBack e Style fino al prossimo 18 dicembre 2019</h2>
      <address><time datetime="2019-12-09T12:40:30+00:00">09 Dec 2019, 12:40</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/poste-mobile-final-giallo-2.png"/>
      </figure>
      <p>L’operatore virtuale <b>PosteMobile</b> che attualmente utilizza la rete Wind 4G per la navigazione dei propri utenti, ha deciso di <b>prorogare</b> fino al prossimo 18 dicembre alcune offerte come la <b>Creami WeBack e Style</b>.</p>
      <p>Le offerte in questione sono disponibili <b>solamente per i nuovi clienti</b> che decidono di attivare un nuovo numero o effettuare la portabilità del proprio. Non sono disponibili per il cambio offerta per i già clienti. Scopriamo insieme cosa prevedono.</p>
      <h3>PosteMobile proroga le offerte Creami WeBack e Style fino al 18 dicembre 2019</h3>
      <p>L’offerta<a href="https://www.tecnoandroid.it/2019/10/24/postemobile-ha-prorogato-creami-weback-style-relax-100-e-extra-wow-10gb-613086"><b> Creami WeBack</b></a> prevede <b>credit illimitati</b> verso tutti i numeri mobili e fissi nazionali sia per chiamate che per SMS e<b> 50 GB</b> di traffico internet alla massima velocità disponibile a soli<b> 9.99 euro al mese</b>. In Roaming all’interno dei Paesi dell’Unione Europea, il cliente potrà utilizzare l’offerta alle stesse condizioni nazionali, tranne che per la navigazione, dove impone un limite massimo di traffico dati utilizzabile a 3.64 GB. Il piano prevede anche l’erogazione di 1 euro bonus ogni 10 GB non consumati ogni mese.</p>
      <p>La seconda offerta, denominata <b>Style</b>, comprende<b> 500 credit</b> per chiamare tutti i numeri nazionali e inviare SMS e <b>5 GB </b>di traffico internet sotto rete 4G a <b>5 euro al mese</b>. Con questa offerta, una volta esauriti i Giga mensili, è possibile attivare l’opzione<b> 5 Giga extra</b> al prezzo di 1 euro in più al mese, acquistabili per un massimo di due volta in un mese. In Roaming questa offerta prevede l’utilizzo di 1.82 Giga.</p>
      <p>Una nuova <b>SIM Card PosteMobile ha un costo di 20 euro</b> con 10 euro di traffico incluso e spedizione gratuita se si acquista l’offerta direttamente online sul <a href="http://www.postemobile.it/">sito ufficiale</a> dell’operatore. In caso di mancato rinnovo per credito insufficiente, si applicheranno le tariffe a consumo di 18 centesimi di euro al minuto per le chiamate e 12 centesimi di euro per ogni SMS inviato.</p>
    </article>
  </body>
</html>