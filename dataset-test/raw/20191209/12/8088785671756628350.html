<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/cerrahpasa-35-hemsire-alimi-yapacak-cerrahpasa-sozlesmeli-hemsire-alimi-basvuru-sekli-tarihleri-ve-sartlari-h544383.html"/>
    <meta property="og:site_name" content="KamuAjans"/>
    <meta property="article:published_time" content="2019-12-09T12:59:33+00:00"/>
    <meta property="og:title" content="Cerrahpaşa 35 Hemşire Alımı Yapacak! Cerrahpaşa Sözleşmeli Hemşire Alımı Başvuru Şekli, Tarihleri ve Şartları..."/>
    <meta property="og:description" content="Cerrahpaşa sözleşmeli hemşire alımı yapacak! Başvuru şartlarına haiz adayların, ilanın Resmi Gazete’de yayınlandığı günden (5 Aralık) itibaren 15 gün içinde (mesai saati bitimine kadar) www.istanbulc.edu.tr adresindeki 'Başvuru Formunu' ve 'Başvuru Dilekçesini' doldurarak haberde belirtilen belgelerle birlikte İstanbul Üniversitesi Personel Daire Başkanlığına şahsen başvuruda bulunmaları gerekmektedir. Başvurular Komisyon tarafından değerlendirildikten sonra sonuçlar en geç 7 iş günü içinde www.istanbulc.edu.tr adresinde yayınlanacaktır."/>
  </head>
  <body>
    <article>
      <h1>Cerrahpaşa 35 Hemşire Alımı Yapacak! Cerrahpaşa Sözleşmeli Hemşire Alımı Başvuru Şekli, Tarihleri ve Şartları...</h1>
      <address><time datetime="2019-12-09T12:59:33+00:00">09 Dec 2019, 12:59</time> by <a rel="author">KamuAjans</a></address>
      <p>
        <b>Cerrahpaşa sözleşmeli hemşire alımı yapacak! Başvuru şartlarına haiz adayların, ilanın Resmi Gazete’de yayınlandığı günden (5 Aralık) itibaren 15 gün içinde (mesai saati bitimine kadar) www.istanbulc.edu.tr adresindeki 'Başvuru Formunu' ve 'Başvuru Dilekçesini' doldurarak haberde belirtilen belgelerle birlikte İstanbul Üniversitesi Personel Daire Başkanlığına şahsen başvuruda bulunmaları gerekmektedir. Başvurular Komisyon tarafından değerlendirildikten sonra sonuçlar en geç 7 iş günü içinde www.istanbulc.edu.tr adresinde yayınlanacaktır.</b>
      </p>
      <p><a href="http://www.kamuajans.com/haberleri/istanbul+%C3%BCniversitesi">İstanbul Üniversitesi</a> Cerrahpaşa <a href="http://www.kamuajans.com/haberleri/hem%C5%9Fire">hemşire</a> <a href="http://www.kamuajans.com/haberleri/al%C4%B1m">alım</a> ilanı. İstanbul Üniversitesi Cerrahpaşa Fakültesi Sağlık Uygulama ve Araştırma Merkezlerinde, <a href="http://www.kamuajans.com/haberleri/s%C3%B6zle%C5%9Fmeli+personel">Sözleşmeli Personel</a> olarak <a href="http://www.kamuajans.com/haberleri/istihdam">istihdam</a> edilmek üzere hemşire alımı yapılacaktır. Sağlık meslek liselerinin hemşirelik bölümünden mezun ve 2018 KPSS P94 puan türünden 50 ve üzeri puan alan adaylar Cerrahpaşa hemşire alım ilanına başvurabilirler.</p>
      <figure>
        <img src="http://www.kamuajans.com/images/upload/cerrahpas%CC%A7a-hems%CC%A7ire-al%C4%B1m.jpg"/>
      </figure>
      <p><b>ARANILAN ŞARTLAR <br/></b><br/>1- Başvuracak adaylarda yukarıda belirtilen özel şartlar ile 657 sayılı Kanunun 48. maddesinde belirtilen genel şartları taşıyor olmak. <br/><br/>2- Herhangi bir Sosyal Güvenlik Kurumundan emeklilik veya yaşlılık aylığı almıyor olmak. <br/><br/>3- Tüm pozisyonlar için haftalık çalışma süresi 40 saati aşmayacak şekilde ilgili birimin yönetimi tarafından belirlenecek saatlerde görev yapma (gece dâhil) şartını kabul etmek, vardiyalı çalışmasına engel durumu bulunmamak. <br/><br/>4- Başvuracak adayların 2018 Kamu Personeli Seçme Sınavına (KPSS) girmiş olmalıdır. 2018 KPSS-P94 puan türü esas alınacaktır. <br/><br/>5- 5917 sayılı Kanunun 47. Maddesi’nin 5. Fıkrası (A)2 bendi gereğince, 4-B Sözleşmeli personel olarak çalışmakta iken istifaen görevinden ayrılarak sözleşmesi feshedilenler; fesih tarihinden itibaren 1 (bir) yıl süre geçmeden başvuruda bulunamazlar. <br/><br/><b>BAŞVURU ŞEKLİ: <br/></b><br/>Adayların, ilanın Resmi Gazete’de yayımlandığı günden itibaren 15 gün içinde (mesai saati bitimine kadar) www.istanbulc.edu.tr adresindeki Başvuru Formunu ve Başvuru Dilekçesini eksiksiz doldurarak aşağıda belirtilen belgelerle birlikte Üniversitemiz Personel Daire Başkanlığına Şahsen müracaat etmeleri gerekmektedir. Müracaat sonunda adayların beyan ettikleri Kamu Personeli Seçme Sınav Sonuçları ÖSYM Başkanlığından kurumumuz tarafından teyit edilecektir. Gerçeğe aykırı beyanda bulunan adayların müracaatları kabul edilmeyecek ve haklarında genel hükümlere göre işlem yapılacaktır. Sadece bir pozisyon için aranılan nitelik kodu belirtilerek başvuru yapılacaktır. Birden fazla başvuru yapıldığı takdirde her iki başvuru da geçersiz sayılacaktır. Posta ile yapılan müracaatlar kabul edilmeyecektir. Başvuru tarihini geciktiren veya nitelikleri uygun olmayan adayların müracaatlarına işlem yapılmayacaktır.<br/><br/><b>İSTENİLEN BELGELER: <br/></b><br/>- Fotoğraflı Başvuru Formu (Üniversitemiz Web sayfasında yayımlanan başvuru formu doldurulacaktır.) - Nüfus Cüzdanı Aslı ve Fotokopisi - Diploma veya Mezuniyet Belgesinin Aslı ve Fotokopisi (e-devlet Çıktısı Kabul Edilecektir.) - 2018 KPSS Sınav Sonuç Belgesi<br/><br/><b>BAŞVURULARIN DEĞERLENDİRİLMESİ VE SONUÇLARI: <br/></b><br/>Başvurular Komisyon tarafından değerlendirildikten sonra sonuçlar en geç 7 iş günü içinde www.istanbulc.edu.tr adresinde yayımlanacaktır. Kontenjan sayısı kadar yedek belirlenecektir. Asil kazananlar atanmak üzere başvuru yapmadığı takdirde ilan edilen yedek kazananlar sırasıyla çağırılacaktır. Ataması yapılacak adayların listesi, işe başlamaları için gerekli evraklar, başvuru zamanı ve yeri ile ilgili bilgilerin www.istanbulc.edu.tr adresinden takip edilmesi gerekmektedir. İlgililere yazılı ya da sözlü ayrıca bir tebligat yapılmayacaktır. <br/><br/>* Başvuru ve atama işlemleri sırasında gerçeğe aykırı beyanda bulunduğu veya herhangi bir şekilde gerçeği sakladığı tespit edilenlerin sözleşmesi yapılmaz. Sözleşme yapılmış olsa dahi fesih edilir. Bu kişiler hiçbir hak talebinde bulunamaz. <br/><br/>* İlanda bulunmayan hükümler için genel mevzuat hükümleri geçerlidir.<br/><br/>Kamuajans.com</p>
    </article>
  </body>
</html>