<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/criza-fortei-de-munca-romania-cauta-in-indonezia-terapeuti-spa-chelneri-bucatari-asistenti-si-soferi-de-tir.html"/>
    <meta property="og:site_name" content="G4Media.ro"/>
    <meta property="article:published_time" content="2019-12-09T12:24:42+00:00"/>
    <meta property="og:title" content="Criza forței de muncă: România caută în Indonezia terapeuți spa, chelneri, bucătari asistenți și șoferi de tir"/>
    <meta property="og:description" content="România și Indonezia negociază un memorandum pentru plasarea forței de muncă, partea română fiind interesată în special de terapeuţi spa, chelneri,"/>
  </head>
  <body>
    <article>
      <h1> Criza forței de muncă: România caută în Indonezia terapeuți spa, chelneri, bucătari asistenți și șoferi de tir </h1>
      <address><time datetime="2019-12-09T12:24:42+00:00">09 Dec 2019, 12:24</time> by <a rel="author">Redacția</a></address>
      <p>România și Indonezia negociază un memorandum pentru plasarea forței de muncă, partea română fiind interesată în special de terapeuţi spa, chelneri, bucătari asistenţi şi şoferi de tir certificaţi, potrivit <a href="https://en.antaranews.com/news/137723/indonesia-romania-hold-discussions-on-cooperation-in-worker-placement">Antara News</a>, preluată de Rador.</p>
      <p>Indonezia şi România au discutat despre oportunităţile de cooperare în plasarea lucrătorilor cu abilităţi specifice, în special în serviciile de sănătate şi în producţie, pentru România, aşa cum este prezentat în memorandumul de înţelegere (MoU) dintre cele două naţiuni. Aceste date au fost transmise de către ministrul Forţei de Muncă, Ida Fauziyah, la biroul Ministerului Forţei de Muncă, Jakarta, în urma unei întâlniri onorifice cu ambasadorul Indoneziei în România, Amhar Azeth. Fauziyah a remarcat că s-a discutat despre monitorizarea proiectului memorandumului bilateral dintre guvernul indonezian şi România, în special în domeniul muncii. Ulterior, acest MoU va fi obligatoriu pentru cele două guverne pentru plasarea lucrătorilor indonezieni în România. „Proiectul de MoU este definitiv şi a fost înaintat Ambasadei României la Jakarta şi Ambasadei Indoneziei la Bucureşti, printr-o notă diplomatică din partea Ministerului Afacerilor Externe. Aşteptăm un răspuns suplimentar din partea României”, a notat Fauziyah într-o declaraţie joi.</p>
      <p>Ministrul Forţei de Muncă, Fauziyah, a remarcat că memorandumul se concentrează, de asemenea, pe promovarea şi dezvoltarea activităţilor de cooperare în domeniile ocupării forţei de muncă şi protecţiei sociale. Unele forme de activităţi incluse în schimbul de informaţii, protecţia socială a lucrătorilor pentru ambele ţări, precum şi schimburile de studenţi şi permisele de muncă în ambele ţări, a remarcat ministrul Fauziyah.</p>
      <p>Între timp, şeful Biroului de cooperare externă, Indah Putri Anggoro, a declarat că în prezent România caută lucrători cu abilităţi specifice, în special în domeniul serviciilor de sănătate şi în producţie. Acest lucru se datorează faptului că România a arătat un interes mai mare pentru lucrătorii oficiali din Indonezia datorită comportamentului bun şi prietenos, a declarat ea.</p>
      <p>„România a evidenţiat domenii cu perspective mari şi necesare astăzi, cum ar fi terapeuţii spa, chelnerii de restaurant, bucătarii asistenţi şi şoferii de tir certificaţi”, a adăugat Anggoro.</p>
      <p>
        <i>Autor: Azis Kurmala / Traducerea: Rador, Cristina Zaharia</i>
      </p>
      <p>
        <i>Sursa foto: Pixabay.com</i>
      </p>
    </article>
  </body>
</html>