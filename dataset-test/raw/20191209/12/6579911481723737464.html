<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-alte_sporturi-23540047-rusia-interzisa-jocurile-olimpice-pentru-urmatorii-4-ani.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T12:33:00+00:00"/>
    <meta property="og:title" content="Rusia, interzisă de la competițiile importante din sport pentru următorii 4 ani, inclusiv Jocurile Olimpice și Cupa Mondială de fotbal"/>
    <meta property="og:description" content="Drapelul Rusiei nu va putea fi văzut la Jocurile Olimpice de la Tokyo, din vara anului viitor, dar nici la cele de la Beijing din 2022 (Olimpiadă de iarnă), informează L'Equipe."/>
  </head>
  <body>
    <article>
      <h1>Rusia, interzisă de la competițiile importante din sport pentru următorii 4 ani, inclusiv Jocurile Olimpice și Cupa Mondială de fotbal</h1>
      <address><time datetime="2019-12-09T12:33:00+00:00">09 Dec 2019, 12:33</time> by <a rel="author">A.I.</a></address>
      <p><b>Drapelul Rusiei nu va putea fi văzut la Jocurile Olimpice de la Tokyo, din vara anului viitor, dar nici la cele de la Beijing din 2022 (Olimpiadă de iarnă), informează L'Equipe.<br/></b><br/>Comitetul Executiv al WADA a aprobat recomandările comisiei care a indicat ca Rusia să rămână fără dreptul de a participa la evenimentele sportive internaționale majore, inclusiv la <b>Olimpiade și Campionate Mondiale</b>, pentru o perioadă de patru ani. Pe lângă Jocurile Olimpice (2020 și 2022), Rusia nu va avea dreptul să participe nici la Campionatul Mondial de fotbal din 2022 (din Qatar).<br/><br/>WADA a acuzat Rusia că a dat naștere unui adevărat "sistem instituțional" al dopajului în perioada 2011-2015. <br/><br/>De asemenea, WADA a interzis oficialilor guvernamentali ruși și reprezentanților comitetului olimpic din Rusia să participe la evenimente sportive internaționale. Decizia comisiei WADA a fost luată cu unanimitate de voturi. <br/><br/>Rusia va ataca, cel mai probabil, această decizie la Tribunalul de Arbitraj Sportiv de la Lausanne, instituție care va avea ultimul cuvânt.<br/><br/><b>Pot concura sub drapel neutru <br/></b><br/>Sportivii ruși care pot dovedi că nu au nicio legătură cu acest scandal imens de dopaj în care este implicată Rusia, pot concura sub steag neutru la JO. <br/><br/>Rusia a fost deja exclusă de la JO care au avut loc la Rio de Janeiro (2016) şi PyeongChang (2018), din cauza acestui scandal de dopaj declanşat în urmă cu patru ani. Totuși, 168 de sportivi ruşi au concurat sub steag neutru la Pyeongchang.<br/><a href="https://sport.hotnews.ro/stiri-alte_sporturi-23540430-scandalul-dopaj-rusia-nu-are-nicio-sansa-recurs-este-parere-seful-rusada.htm"><b><br/></b><b>Scandalul de dopaj: Rusia nu are nicio șansă la recurs, este de părere șeful Rusada</b></a></p>
      <figure>
        <iframe data-src="https://twitter.com/lequipe/status/1203986752916066304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Gazzetta_it/status/1203987748048297984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>REFERINTE</h4>
        <a href="https://sport.hotnews.ro/stiri-alte_sporturi-23540430-scandalul-dopaj-rusia-nu-are-nicio-sansa-recurs-este-parere-seful-rusada.htm"/>
      </related>
      <p>   </p>
    </article>
  </body>
</html>