<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191209-na-zustrichi-u-normandskomu-formati-obgovoryat-formulu-shtajnmayera-mzs-frn/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T12:30:59+00:00"/>
    <meta property="og:title" content="На зустрічі у нормандському форматі обговорять формулу Штайнмаєра – МЗС ФРН"/>
    <meta property="og:description" content="Формула Штайнмаєра стане одним з питань, які обговорюватимуть лідери країн нормандської четвірки."/>
  </head>
  <body>
    <article>
      <h1>На зустрічі у нормандському форматі обговорять формулу Штайнмаєра – МЗС ФРН</h1>
      <address>
        <time datetime="2019-12-09T12:30:59+00:00">09 Dec 2019, 12:30</time>
      </address>
      <p>Формула Штайнмаєра стане одним з питань, які обговорюватимуть лідери країн нормандської четвірки.</p>
      <p>Під час зустрічі нормандської четвірки планують порушити низку питань щодо Донбасу.</p>
      <p>Як повідомила офіційний представник МЗС Німеччини Марія Адебар, одним з таких питань стане так звана формула Штайнмаєра.</p>
      <p>За її словами, лідери України, Росії, Німеччини та Франції, говоритимуть про те, чи можливо узгодити зазначену формулу і сформулювати її у письмовому вигляді.</p>
      <p><b>Читайте:</b> <a href="https://fakty.com.ua/ua/ukraine/20191209-zustrich-normandskoyi-chetvirky-u-paryzhi-onlajn/">Зустріч нормандської четвірки (ОНЛАЙН)</a></p>
      <p>У нинішній редакції формула Штайнмаєра звучить наступним чином:</p>
      <blockquote>– Закон вступає в силу о 20.00 за місцевим часом в день голосування на дострокових місцевих виборах в окремих районах Донецької і Луганської областей, які призначені і проведені відповідно до Конституції України і спеціальним законом України, що регулює проведення місцевих виборів в згаданих районах.</blockquote>
      <p>Він продовжить діяти в тому випадку, якщо у звіті ОБСЄ підтвердять відповідність місцевих виборів стандартам Організації та законодавства України.</p>
      <p>До слова, екс-міністр оборони США Еш Картер вважає, що <a href="https://fakty.com.ua/ua/ukraine/20191209-rosiya-ne-maye-potreby-jty-na-kompromis-karter-pro-zustrich-normandskoyi-chetvirky/">Росія не збирається йти на компроміс</a> під час нормандського саміту, адже для цього в неї немає потреби.</p>
    </article>
  </body>
</html>