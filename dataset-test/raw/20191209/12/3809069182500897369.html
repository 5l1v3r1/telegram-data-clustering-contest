<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/champions-league/article/1423217/o-italos-ntaniele-orsato-oristike-sto-olympiakos-erythros-asteras"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T12:03:51+00:00"/>
    <meta property="og:title" content="Ο Ιταλός Ντανιέλε Ορσάτο ορίστηκε στο Ολυμπιακός - Ερυθρός Αστέρας"/>
    <meta property="og:description" content="Πολύπειρος διεθνής διαιτητής θα διευθύνει το παιχνίδι του Ολυμπιακού με τον Ερυθρό Αστέρα στο τελευταίο παιχνίδι των ομίλων του Champions League την Τετάρτη. Έχει ξανασυναντηθεί με τους «ερυθρολεύκους» ο Ιταλός."/>
  </head>
  <body>
    <article>
      <h1>Ο Ιταλός Ντανιέλε Ορσάτο ορίστηκε στο Ολυμπιακός - Ερυθρός Αστέρας</h1>
      <h2>Πολύπειρος διεθνής διαιτητής θα διευθύνει το παιχνίδι του Ολυμπιακού με τον Ερυθρό Αστέρα στο τελευταίο παιχνίδι των ομίλων του Champions League την Τετάρτη. Έχει ξανασυναντηθεί με τους «ερυθρολεύκους» ο Ιταλός.</h2>
      <address><time datetime="2019-12-09T12:03:51+00:00">09 Dec 2019, 12:03</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Διαιτητής από το 1993 και άρχων στην πρώτη κατηγορία της Ιταλίας από το 2006, ο <b>Ντανιέλε</b> <b>Ορσάτο</b> κλήθηκε να διευθύνει την αναμέτρηση του Ολυμπιακού με τον Ερυθρό Αστέρα την Τετάρτη στο στάδιο «Γεώργιος Καραϊσκάκης». Ο 44χρονος ρέφερι έχει ξανασυναντηθεί με τους «ερυθρολεύκους» το 2012, στον εκτός έδρας αγώνα με την Μονπελιέ όπου η ομάδα του Λεονάρντο Ζαρντίμ είχε αποδράσει με το «διπλό» και μάλιστα με ανατροπή, χάρη στα γκολ των Τοροσίδη και Μήτρογλου.</p>
      <p>Παράλληλα, ακόμα τέσσερις φορές έχει «σφυρίξει» ματς που επαφίεται του ελληνικού στοιχείου, τις ευρωπαϊκές αναμετρήσεις του Ατρομήτου με την Φενερμπαχτσέ (2015/16, 0-1), του ΠΑΟΚ με την Ρουμπίν Καζάν (2011/12, 1-1) και του Παναθηναϊκού με την Δυναμό Μόσχας (2014/15, 1-2). Όλα τα παιχνίδια ήταν στο πλαίσιο του Europa League, με αυτό του Ατρομήτου να είναι το μόνο που ήταν σε προκριματική φάση και όχι ομίλων. </p>
      <p>Παράλληλα, έχει διευθύνει και το Γεωργία - Ελλάδα για τα προκριματικά του EURO 2012 στο οποίο η εθνική είχε αποδράσει με το «διπλό» από την Τυφλίδα.</p>
    </article>
  </body>
</html>