<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/eno-sporocilo-lahko-povsem-onesposobi-vaso-napravo-android.html?RSS41b1729c9410a31094896a7795fd1db5"/>
    <meta property="og:site_name" content="Računalniške novice"/>
    <meta property="article:published_time" content="2019-12-09T12:46:00+00:00"/>
    <meta property="og:title" content="Eno sporočilo lahko povsem onesposobi vašo napravo Android"/>
    <meta property="og:description" content="Nedavno smo poročali o resni varnostni ranljivosti v kodi mobilnega operacijskega sistema Android, ki spletnim kriminalcem omogoča, da se dokopajo do zaupnih bančnih informacij."/>
  </head>
  <body>
    <article>
      <h1>Eno sporočilo lahko povsem onesposobi vašo napravo Android</h1>
      <address>
        <time datetime="2019-12-09T12:46:00+00:00">09 Dec 2019, 12:46</time>
      </address>
      <p>Nedavno smo poročali o resni varnostni ranljivosti v kodi mobilnega operacijskega sistema Android, ki spletnim kriminalcem omogoča, da se dokopajo do zaupnih bančnih informacij in uporabniku enostavno izmaknejo denar. S pomočjo omenjene ranljivosti je nepridipravom doslej namreč uspelo napasti okoli približno 60 finančnih aplikaciji in uporabnikom izpraznili bančne račune. Tudi najnovejša ranljivost v mobilnem operacijskem sistemu Android ni nedolžna, saj lahko preko nje nepridipravi onesposobijo našo mobilno napravo.</p>
      <p>Pri novi ranljivosti dejansko gre za to, da lahko mobilno napravo Android nepridipravi onesposobijo na način, da uporabniku pošljejo posebej oblikovano sporočilo. Pri tem je zanimivo predvsem to, da lahko to sporočilo onesposobi naš telefon tudi v primeru, da sporočilo sploh ne odpremo. Poleg tega omenjena ranljivost ne zahteva nobenih dodatnih privilegijev ali pomoči s strani uporabnika, kot je na primer potrditev dostopa.</p>
      <p>Čeprav je podjetje Google popravek za omenjeno ranljivost že pripravilo, to še ne pomeni, da bomo popravek za našo mobilno napravo Android dejansko tudi prejeli. Ta bo namreč za našo napravo na voljo le, če jo bo v prenos ponudil proizvajalec mobilne naprave. Posodobitev pa so pogosto deležni le novejši pametni mobilni telefoni in tablični računalniki Android.</p>
      <figure>
        <iframe src="https://www.youtube.com/embed/pllT5YLtATg" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.android.com/">Android</a></footer>
    </article>
  </body>
</html>