<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/kovach-ne-iska-da-e-bezraboten-predlaga-se-na-anglijski-timove-1413893.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T12:25:00+00:00"/>
    <meta property="og:title" content="Ковач не иска да е безработен, предлага се на английски тимове"/>
    <meta property="og:description" content="Уволнението на Нико Ковач като треньор на Байерн Мюнхен явно не се отразява добре на хърватския специалист По всичко личи, че бившият наставник на Айнтрахт Франкфурт не иска да остава безработен за дълго и вече си търси нов отбор"/>
  </head>
  <body>
    <article>
      <h1>Ковач не иска да е безработен, предлага се на английски тимове</h1>
      <address><time datetime="2019-12-09T12:25:00+00:00">09 Dec 2019, 12:25</time> by <a rel="author">Sportlive.bg</a></address>
      <p>Уволнението на <a href="https://www.sportlive.bg/tags/28664">Нико Ковач</a> като треньор на Байерн Мюнхен явно не се отразява добре на хърватския специалист. По всичко личи, че бившият наставник на Айнтрахт Франкфурт не иска да остава безработен за дълго и вече си търси нов отбор.</p>
      <p>48-годишният хърватин е в Англия, където има намерението да посети две срещи. В събота Ковач е бил на трибуните на „Гудисън парк“ по време на победата на <a href="https://www.sportlive.bg/tags/18697">Евертън</a> срещу Челси. В момента „карамелите“ са водени от временния наставник Дънкан Фъргюсън, като именно Ковач е един от кандидатите за треньорската позиция на тима от Ливърпул. Тази вечер пък се очаква хърватският мениджър да бъде в Лондон и да посети градското дерби между Уест Хям и <a href="https://www.sportlive.bg/tags/3848">Арсенал</a>. „Артилеристите“ наскоро уволниха наставника си Унай Емери, като в момента тимът временно е воден от бившия играч Фреди Люнгберг. Въпреки че Ковач би имал желание да поеме Арсенал, той не е сред фаворитите на борда за нов треньор. Масимилиано Алегри, Маурисио Почетино и Микел Артета са имената, които се спрягат за нов наставник на „Емиратс“.</p>
      <p>Нико Ковач бе уволнен от Байерн Мюнхен преди месец и половина, след като „баварците“ записаха някои слаби резултати, включително загуба с 1:5 от Айнтрахт. <i><a href="https://www.sportlive.bg/worldfootball/germany/Ot-Bajern-(Myunhen)-dadoha-podrobnosti-za-razdqlata-s-Kovach-1391679.html">А ето защо още бе уволнен хърватският специалист.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Zvezda-na-Arsenal-otkazva-da-prepodpishe-s-kluba-podgotvq-napuskane-1413389.html"/>
        <a href="https://www.sportlive.bg/worldfootball/england/Fyrgyusyn-Koj-ne-bi-iskal-da-byde-menidzhyr-na-Evertyn--1413301.html"/>
        <a href="https://www.sportlive.bg/worldfootball/england/Edin-ot-top-menidzhyrite-e-otkazal-na-Evertyn-1413274.html"/>
        <a href="https://www.sportlive.bg/worldfootball/england/Oficialno-Rodzhyrs-otsviri-Arsenal-i-podpisa-nov-dogovor-s-Lestyr-1413220.html"/>
        <a href="https://www.sportlive.bg/worldfootball/england/Alegri-uchi-usileno-anglijski-obaqvi-koga-shte-e-gotov-da-poeme-nov-klub-1413050.html"/>
      </related>
    </article>
  </body>
</html>