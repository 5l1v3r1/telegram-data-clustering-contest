<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/sport/476808-tomaszewskiwykluczenie-rosji-z-igrzysk-to-wspaniala-decyzja"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T12:28:12+00:00"/>
    <meta property="og:title" content="TYLKO U NAS. Tomaszewski: Wykluczenie Rosji z Igrzysk to wspaniała decyzja. Wszyscy zrozumieją, że miejsca na doping nie ma"/>
    <meta property="og:description" content="&quot;Bardzo mi się podoba, że sportowcy rosyjscy będą mogli startować pod flagą olimpijską. Dla tych rosyjskich sportowców, którzy sprzeciwiali się dopingowi, jak najbardziej powinno być miejsce na Igrzyskach Olimpijskic..."/>
  </head>
  <body>
    <article>
      <h1>TYLKO U NAS. Tomaszewski: Wykluczenie Rosji z Igrzysk to wspaniała decyzja. Wszyscy zrozumieją, że miejsca na doping nie ma</h1>
      <address><time datetime="2019-12-09T12:28:12+00:00">09 Dec 2019, 12:28</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Decyzją Światowej Agencji Antydopingowej (WADA) Rosja została wykluczona z letnich igrzysk olimpijskich w Tokio w 2020 i z zimowych w Pekinie w 2022 roku. To pokłosie afery dopingowej w Rosji. Portal wPolityce.pl poprosił legendarnego bramkarza reprezentacji Polski Jana Tomaszewskiego o ocenę tej decyzji.</b>
      </p>
      <blockquote>To wspaniała decyzja i jedyna możliwa. Nie jest sztuką karać mały kraj, tylko potentata. Wówczas wszyscy inni będą truchleli. Zrozumieją, że miejsca na doping w sporcie nie ma</blockquote>
      <p>— mówił Jan Tomaszewski.</p>
      <p>CZYTAJ TAKŻE: <a href="https://wpolityce.pl/sport/476793-rosja-wykluczona-z-igrzysk-olimpijskich-w-tokio-i-w-pekinie">Rosja wykluczona z igrzysk olimpijskich w Tokio i w Pekinie! Komitet Wykonawczy WADA podjął decyzję jednogłośnie</a></p>
      <p>Srebrny medalista z Igrzysk Olimpijskich w Montrealu tłumaczył, dlaczego kara dla Rosji jest tak dotkliwa.</p>
      <blockquote>To nie fałszowali sportowcy, tylko działacze, rosyjskie punkty antydopingowe. To była jakaś celowa polityka. Dla mnie to jest nie do przyjęcia. Rozumiem, że jakiś młody sportowiec może być nieodpowiedzialny i wziąć doping. Wówczas należy mu „podziękować”. Natomiast jeżeli to było systematycznie robione i podrabiane, to znaczy, że to było nastawione na „produkcję”</blockquote>
      <p>— zaznaczył.</p>
      <blockquote>Przypomina mi to niesławną NRD. Niemcy z NRD chcieli zaistnieć i produkowali „cyborgi”. Kiedy byłem na Olimpiadzie w 1976 roku, to wszyscy zawodnicy, w tym z ZSRR i USA, przychodzili na stołówkę, gdzie żartowaliśmy między sobą, było widać radość. Natomiast, gdy przychodzili Niemcy z NRD, to byli wszyscy biali, pokłuci, bo były na nich robione różnego rodzaju eksperymenty. Oni byli na zasadzie – „Guten Tag, jemy i do widzenia”. I co by nie mówić, na różnego rodzaju olimpiadach grany był niejednokrotnie hymn NRD. Chcieli się przez to pokazać. Teraz w przypadku Rosji mamy to samo</blockquote>
      <p>— dodał legendarny bramkarz.</p>
      <p>Jan Tomaszewski jest zadowolony także z tego, że część rosyjskich sportowców będzie mogła wystartować w Igrzyskach pod flagą olimpijską.</p>
      <blockquote>Bardzo mi się podoba, że sportowcy rosyjscy będą mogli startować pod flagą olimpijską. Dla tych rosyjskich sportowców, którzy sprzeciwiali się dopingowi, jak najbardziej powinno być miejsce na Igrzyskach Olimpijskich</blockquote>
      <p>— powiedział.</p>
      <p>Jan Tomaszewski chwalił też byłego ministra sporu, wybranego na przewodniczącego WADA - Witolda Banki. Chociaż rozpoczyna swoją kadencję od 1 stycznia 2020 roku, to zadaniem Jana Tomaszewskiego decyzja WADA musiała być z nim konsultowana.</p>
      <blockquote>Brawo Witold Bańka. Na pewno maczał w tej decyzji swoje palce. Taka decyzja mi się bardzo podoba. Nie jest sztuką ukarać rezerwowego, tylko asa</blockquote>
      <p>— mówił.</p>
      <p>as</p>
    </article>
  </body>
</html>