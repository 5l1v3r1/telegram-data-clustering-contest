<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397625-%d7%a9%d7%95%d7%98%d7%a8%d7%aa-%d7%a1%d7%9e%d7%95%d7%99%d7%94-%d7%94%d7%91%d7%99%d7%90%d7%94-%d7%9c%d7%9e%d7%a2%d7%a6%d7%a8-%d7%a4%d7%93%d7%95%d7%a4%d7%99%d7%9c-%d7%9c%d7%a4%d7%a0%d7%99-%d7%aa%d7%a7"/>
    <meta property="og:site_name" content="סרוגים"/>
    <meta property="article:published_time" content="2019-12-09T12:46:29+00:00"/>
    <meta property="og:title" content="שוטרת סמויה הביאה למעצר פדופיל לפני תקיפה"/>
    <meta property="og:description" content="שוטרת סמויה שהתחזתה לילדה בת 12, הביאה ללכידתו של פדופיל שביקש ממנה כי תשלח לו תמונות וסרטונים שלה בעירום, וזאת למרות גילה הצעיר. מעצרו של החשוד הוארך עד ליום חמישי"/>
  </head>
  <body>
    <article>
      <h1>שוטרת סמויה הביאה למעצר פדופיל לפני תקיפה</h1>
      <h2>שוטרת סמויה שהתחזתה לילדה בת 12, הביאה ללכידתו של פדופיל שביקש ממנה כי תשלח לו תמונות וסרטונים שלה בעירום, וזאת למרות גילה הצעיר. מעצרו של החשוד הוארך עד ליום חמישי</h2>
      <address><time datetime="2019-12-09T12:46:29+00:00">09 Dec 2019, 12:46</time> by <a rel="author">אברהם בלוך, חדשות סרוגים</a></address>
      <p>שוטרת סמויה מיחידה מרכזית במשטרה התחזתה לילדה בת 12 והביאה אמש (ראשון) למעצרו של תושב מעלה אדומים <u><a href="https://www.srugim.co.il/187609-187609">החשוד בעבירות פדופליה</a></u>, מעצרו הוארך עד ליום חמישי.</p>
      <p>החקירה החלה לפני מספר שבועות כשהתקבלה תלונה מהוריה של הילדה, תושבת מעלה אדומים, לאחר שחשדו כי בתם מתכתבת באמצעות הפלאפון עם אדם מבוגר.</p>
      <p>בעקבות התלונה נפתחה חקירה, במסגרתה שוטרת סמויה לקחה את מכשיר הטלפון של הילדה והמשיכה להתכתב עם החשוד במטרה להפלילו או להיפגש איתו.</p>
      <figure>
        <img src="https://www.srugim.co.il/i/wp-content/uploads/2019/05/2-70__w1980.jpg"/>
      </figure>
      <h4>עוד באותו נושא</h4>
      <h3>נתקלתם? אלה הכינויים בהם פעל הפדופיל ברשת החברתית</h3>
      <p>לכתבה המלאה בסרוגים &gt;</p>
      <p>החשוד שלח לה מסרים ותכנים בעלי אופי מיני וביקש ממנה מספר פעמים שתשלח לו תמונות וסרטונים שלה בעירום. למרות שציינה בפניו כי היא בת 12, החשוד המשיך בהפצרותיו, ואף דרש ממנה להיפגש עימו.</p>
      <p>עם מעצרו של החשוד אמש, החקירה הפכה לגלויה. החשוד נעצר בחורשה הסמוכה לביתה של הקטינה שם תיכנן לפגוש אותה, ועל פי החשד תיכנן לפגוע בה מינית. בחיפוש שנערך בביתו של החשוד בן 36 תושב מעלה אדומים נתפסו 4 מכשירים סלולריים, מחשב וחומרי פדופיליה רבים.</p>
      <p>היום (שני) הוארך מעצרו של החשוד בבהימ"ש השלום בירושלים עד ליום חמישי.</p>
      <p>ממשטרת ישראל נמסר כי "המשטרה תמשיך בחקירתה ותבדוק באם ישנם מקרים נוספים."</p>
    </article>
  </body>
</html>