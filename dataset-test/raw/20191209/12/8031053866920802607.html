<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%84%cf%81%ce%b9%cf%80%ce%bb%ce%ae-%ce%bf%cf%81%ce%b9%ce%bf%ce%b8%ce%ad%cf%84%ce%b7%cf%83%ce%b7-%ce%ba%ce%b1%ce%b9-%ce%b1%ce%b3%cf%89%ce%b3%cf%8c%cf%82-east-med-%ce%b7-%ce%b1%cf%80%ce%ac%ce%bd%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T12:40:57+00:00"/>
    <meta property="og:title" content="Τριπλή οριοθέτηση και αγωγός East Med η απάντηση στις τουρκικές προκλήσεις"/>
    <meta property="og:description" content="H προσπάθεια της Άγκυρας να ματαιώσει κάθε προοπτική κατασκευής του αγωγού φυσικού αερίου EastMed αλλά και ο τεράστιος υποθαλάσσιος πλούτος της περιοχής φαίνεται να κρύβονται μεταξύ άλλων πίσω από τη «συμφωνία οριοθέτησης» ή «μνημόνιο συναντίληψης» μεταξύ Τουρκίας–Λιβύης. Η τριπλή οριοθέτηση ΑΟΖ μεταξύ Κύπρου–Ελλάδας–Αιγύπτου υπήρξε ανέκαθεν ο μεγαλύτερος πονοκέφαλος για την Άγκυρα αφού μια τέτοια εξέλιξη θα έθετε τις βάσεις για να προχωρήσει η ενεργειακή αρχιτεκτονική των χωρών που συνεργάζονται στην Ανατολική Μεσόγειο. Υπενθυμίζεται ότι το Sigmalive, στις 28 Φεβρουαρίου 2018, δημοσίευσε σχετικό χάρτη μετά από φήμες για οριοθέτηση ΑΟΖ Αιγύπτου–Ελλάδας, γεγονός που προκάλεσε την οργή των Τουρκων που έκαναn λόγο για «χάρτη σκάνδαλο»."/>
  </head>
  <body>
    <article>
      <h1>Τριπλή οριοθέτηση και αγωγός East Med η απάντηση στις τουρκικές προκλήσεις</h1>
      <address>
        <time datetime="2019-12-09T12:40:57+00:00">09 Dec 2019, 12:40</time>
      </address>
      <p>
        <b>H προσπάθεια της Άγκυρας να ματαιώσει κάθε προοπτική κατασκευής του αγωγού φυσικού αερίου EastMed αλλά και ο τεράστιος υποθαλάσσιος πλούτος της περιοχής φαίνεται να κρύβονται μεταξύ άλλων πίσω από τη «συμφωνία οριοθέτησης» ή «μνημόνιο συναντίληψης» μεταξύ Τουρκίας–Λιβύης. Η τριπλή οριοθέτηση ΑΟΖ μεταξύ Κύπρου–Ελλάδας–Αιγύπτου υπήρξε ανέκαθεν ο μεγαλύτερος πονοκέφαλος για την Άγκυρα αφού μια τέτοια εξέλιξη θα έθετε τις βάσεις για να προχωρήσει η ενεργειακή αρχιτεκτονική των χωρών που συνεργάζονται στην Ανατολική Μεσόγειο. Υπενθυμίζεται ότι το Sigmalive, στις 28 Φεβρουαρίου 2018, δημοσίευσε σχετικό χάρτη μετά από φήμες για οριοθέτηση ΑΟΖ Αιγύπτου–Ελλάδας, γεγονός που προκάλεσε την οργή των Τουρκων που έκαναn λόγο για «χάρτη σκάνδαλο».</b>
      </p>
      <p>Τις προηγούμενες μέρες, μέσα από τον τουρκικό Τύπο, η προπαγάνδα της Άγκυρας κατηγορεί την Ελλάδα ότι διαδραματίζει έναν αποσταθεροποιητικό ρόλο στην Ανατολική Μεσόγειο, προσπαθώντας να καταλάβει περίπου 39.000 τετραγωνικά μέτρα θαλάσσιων υδάτων που ανήκουν δήθεν στη Λιβύη.</p>
      <p>Η Άγκυρα ισχυρίζεται ότι τα κυριαρχικά δικαιώματα τις Λιβύης στη θάλασσα θίγονται από τον πόλεμο και δεν μπορούν να παραβιαστούν από το Ισραήλ, την Αίγυπτο, την Ελλάδα και άλλους περιφερειακούς παράγοντες χάριν του αγωγού φυσικού αερίου EastMed. «Η συμφωνία μεταξύ της διεθνώς αναγνωρισμένης κυβέρνησης της Λιβύης και της Άγκυρας είναι σύμφωνη με τη Σύμβαση των Ηνωμένων Εθνών για το Δίκαιο της Θάλασσας», δήλωσε ο εκπρόσωπος του τουρκικού Υπουργείου Εξωτερικών στο TRT, World Χαμί Άκσοϊ, προσθέτοντας πως «η πρόσφατη συμφωνία, που υπεγράφη με τη Λιβύη, δείχνει με πασιφανή τρόπο ότι οι δυο χώρες δεν θα επιτρέψουν τετελεσμένα».</p>
      <p>Υπενθυμίζεται ότι νοτίως της Κρήτης παραχωρήθηκαν πριν από μερικούς μήνες άδειες έρευνας και εκμετάλλευσης στην κοινοπραξία Exxon Mobil, Total και ΕΛΠΕ, των οποίων οι συμβάσεις έχουν χαθεί μέσα στον λαβύρινθο της ελληνικής γραφειοκρατίας.</p>
    </article>
  </body>
</html>