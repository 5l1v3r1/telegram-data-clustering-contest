<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/122937/holownia-powtorzy-sukces-kukiza-wymowny-komentarz.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T12:28:00+00:00"/>
    <meta property="og:title" content="Hołownia powtórzy sukces Kukiza? Wymowny komentarz"/>
    <meta property="og:description" content="Nie znam planów pana Szymona Hołowni. Komunikat: &quot;jestem kandydatem niepartyjnym&quot;, jest dla mnie za słaby – przekonuje lider Kukiz'15 Paweł Kukiz."/>
  </head>
  <body>
    <article>
      <h1>Hołownia powtórzy sukces Kukiza? Wymowny komentarz</h1>
      <address>
        <time datetime="2019-12-09T12:28:00+00:00">09 Dec 2019, 12:28</time>
      </address>
      <h4>Nie znam planów pana Szymona Hołowni. Komunikat: "jestem kandydatem niepartyjnym", jest dla mnie za słaby – przekonuje lider Kukiz'15 Paweł Kukiz.</h4>
      <p>W niedzielę w Gdańsku dziennikarz i były prezenter TVN Szymon Hołownia ogłosił swój start w majowych wyborach prezydenckich.</p>
      <p><a href="https://fakty.interia.pl/autor/jakub-szczepanski/news-kukiz-o-szansach-holowni-nie-jestem-wrozka,nId,3378786">Portal Interia</a> przypomina, że podobnie do polityki wchodził Paweł Kukiz, który w wyborach prezydenckich w 2015 r. zdobył ponad 20 proc. poparcia, co było ogromnym sukcesem.</p>
      <p>– Nie jestem wróżką, żeby odpowiedzieć na pytanie, czy mógłby powtórzyć mój sukces. Nie traktuję polityki jako zawodów – powiedział w rozmowie z Interią lider Kukiz'15. Dodał, że Hołowni nie zna, natomiast córki przekazały mu, że prowadził program "Mam talent".</p>
      <p>– Nie znam planów pana Szymona Hołowni. Komunikat: "jestem kandydatem niepartyjnym", jest dla mnie za słaby. Dla mnie to drugoplanowe, czy jest z partii, albo czy nie jest – oświadczył Kukiz. Poseł wymienił też sprawy, którymi Hołownia mógłby go zainteresować, a o których nie mówił.</p>
      <p>– Gdyby powiedział, że jest zwolennikiem nadania obywatelom biernego prawa wyborczego, zmiany ordynacji wyborczej, możliwości kontroli nad władzą w trakcie kadencji, że będzie dążył do odebrania partiom politycznym uprzywilejowanej pozycji, pewnie bym się zainteresował – ocenił Kukiz.</p>
      <footer>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/122867/plotki-glosza-ze-za-holownia-stoi-potezne-finansowanie.html"/>
      </related>
    </article>
  </body>
</html>