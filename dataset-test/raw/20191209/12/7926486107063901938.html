<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018112/%D8%B3%D8%AA%D8%A7%D8%B1%D9%87-%D8%B4%D8%AF%DB%8C%D9%85-%D8%A7%D9%85%D8%A7-%D8%A8%D8%A7-%D8%AE%D8%A7%D8%AA%D9%85-%D9%86%D9%87-%D8%AA%D9%88%D8%AA%D8%A7%D9%84"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T12:32:27+00:00"/>
    <meta property="og:title" content="ستاره شدیم؛ اما با خاتم نه توتال"/>
    <meta property="og:description" content="ما در گستره خلیج فارس، دو مدل را در دو پروژه به اجرا گذاشتیم؛ یکی در پارس جنوبی با شرکت توتال و دیگری با قرارگاه سازندگی خاتم الانبیا (ص) در پالایشگاه ستاره خلیج فارس."/>
  </head>
  <body>
    <article>
      <h1>ستاره شدیم؛ اما با خاتم نه توتال</h1>
      <address>
        <time datetime="2019-12-09T12:32:27+00:00">09 Dec 2019, 12:32</time>
      </address>
      <p>
        <i>ما در گستره خلیج فارس، دو مدل را در دو پروژه به اجرا گذاشتیم؛ یکی در پارس جنوبی با شرکت توتال و دیگری با قرارگاه سازندگی خاتم الانبیا (ص) در پالایشگاه ستاره خلیج فارس.</i>
      </p>
      <p>به گزارش مشرق، محمد ایمانی تحلیلگر مسائل سیاسی و فعال رسانه‌ای در کانال شخصی خود در تلگرام نوشت:</p>
      <p>آقای روحانی امروز با اشاره به اهمیت خودکفایی بنزین گفت " ۳ فاز پالایشگاه ستاره خلیج فارس، روزانه ۳۶ میلیون لیتر بنزین تولید می‌کند. فاز بعدی در این پالایشگاه  در حال اجراست که در مجموع تولید بنزین را به ۴۵ میلیون لیتر در روز می ‌رساند".</p>
      <p>این خبر، چه در عرصه تامین نیاز داخلی و چه برای برنامه ریزی صادراتی، بسیار امید بخش و خوشحال کننده است. ما در گستره خلیج فارس، دو مدل را در دو پروژه به اجرا گذاشتیم؛ یکی در پارس جنوبی با شرکت توتال و دیگری با قرارگاه سازندگی خاتم الانبیا (ص) در پالایشگاه ستاره خلیج فارس.</p>
      <figure>
        <img src="https://cdn.mashreghnews.ir/d/2019/12/09/4/2664727.jpg"/>
      </figure>
      <p>شرکت فرانسوی برای دومین بار طی دو دهه اخیر، کلاهبرداری کرد و توافق را زیر پا گذاشت؛ در حالی که اطلاعات ذی قیمت و کاملا سرّی حوزه پارس جنوبی را گرفته و به سرقت برده بود. آنها در حوزه مشترک پارس جنوبی، با طرف قطری همکاری می کنند. "چو دزدی با چراغ آید، گزیده تر برد کالا".</p>
      <p>مدل دوم، اتکا به توانمندی های داخلی است که می تواند معجزه کند؛ درست مانند همین پالایشگاهی که اکنون نگین درخشان همت و توانمندی ایرانی در پهنه خلیج فارس شده است.</p>
      <p>مدل دوم راهگشاست. وقتی کار به شرکت ها و تولید کنندگان و پیمانکاران داخلی سپرده شود، آنگاه ایرادی ندارد که از شرکت های خارجی نیز در کنار شرکت های ایرانی استفاده شود. اما نباید معطل و متکی غرب باشیم.</p>
    </article>
  </body>
</html>