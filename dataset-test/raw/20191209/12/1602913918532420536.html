<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/michael-schmidt-a-livrat-cel-de-al-doilea-rolls-royce-cullinan-in-romania-luna-trecuta-masina-trece-de-300-000-de-euro-18660268"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T12:52:54+00:00"/>
    <meta property="og:title" content="Michael Schmidt a livrat cel de-al doilea Rolls-Royce Cullinan în România luna trecută. Maşina trece de 300.000 de euro"/>
    <meta property="og:description" content="Cel de-al doilea Rolls-Royce Cullinan a fost livrat luna trecută pe piaţa locală, potrivit datelor Direcţiei Regim Permise de Conducere şi Înmatriculare a Vehiculelor (DRPCIV). Automobilul de teren al celebrului constructor britanic şi unul dintre cele mai exclusiviste din lume. Preţul unui astfel de automobil porneşte de la circa 300.000 de euro cu TVA şi ajunge la peste 500.000 de euro, în funcţie de configuraţie. În România Automobile Bavaria, compania deţinu­tă de Michael Schmidt, deţine un service Rolls-Royce, iar omul de afaceri român deţine în Germania un dealer al mărcii britanice."/>
  </head>
  <body>
    <article>
      <h1>Michael Schmidt a livrat cel de-al doilea Rolls-Royce Cullinan în România luna trecută. Maşina trece de 300.000 de euro</h1>
      <address><time datetime="2019-12-09T12:52:54+00:00">09 Dec 2019, 12:52</time> by <a rel="author" href="https://www.zf.ro/autor/bogdan-alecu" target="_blank">Bogdan Alecu</a></address>
      <p>Cel de-al doilea Rolls-Royce Cullinan a fost livrat luna trecută pe piaţa locală, potrivit datelor Direcţiei Regim Permise de Conducere şi Înmatriculare a Vehiculelor (DRPCIV). Automobilul de teren al celebrului constructor britanic şi unul dintre cele mai exclusiviste din lume. Preţul unui astfel de automobil porneşte de la circa 300.000 de euro cu TVA şi ajunge la peste 500.000 de euro, în funcţie de configuraţie. În România Automobile Bavaria, compania deţinu­tă de Michael Schmidt, deţine un service Rolls-Royce, iar omul de afaceri român deţine în Germania un dealer al mărcii britanice.</p>
      <p>Michael Schmidt, care controlează Automobile Bavaria Group, Rolls-Royce Motor Cars München şi Rolls-Royce Motor Cars Service Bucureşti, a anunţat în noiembrie anul trecut faptul că va livra în primul trimestru din acest an primele SUV-uri Rolls-Royce pe piaţa locală. Potrivit datelor de atunci din piaţă, este vorba de un model Cullinan comandat cu o culoare specială, realizată special de Rolls-Royce pentru clientul din România. Denumit după cel mai mare diamant descoperit vreodată, primul automobil Rolls-Royce all-terrain, cu caroseria înălţată, a fost proiectat pentru a rula pe teren accidentat, fiind primul Rolls cu tracţiune integrală şi capabilitatea de a ieşi în afara carosabilului. Acesta dispune de noul motor Rolls-Royce V12 de 6,75 de litri ce produce 563 CP şi un cuplu motor de 850 Nm.</p>
    </article>
  </body>
</html>