<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/nachalo/2018-12-09/5-saveta-za-krasota-za-sportuvashti-zheni-ot-karoline-voznyatski"/>
    <meta property="og:site_name" content="gol.bg"/>
    <meta property="article:published_time" content="2019-12-09T12:50:34+00:00"/>
    <meta property="og:title" content="5 съвета за красота за спортуващи жени от Каролине Возняцки"/>
  </head>
  <body>
    <article>
      <h1>5 съвета за красота за спортуващи жени от Каролине Возняцки</h1>
      <address>
        <time datetime="2019-12-09T12:50:34+00:00">09 Dec 2019, 12:50</time>
      </address>
      <p>Здравословният начин на живот, който включва редовен режим на тренировка, не само ни поддържа в чудесно здраве, но и прави страхотни неща за кожата. Но как да сме сигурни, че се грижим наистина добре за нея, а не я увреждаме под парещите лъчи и натрупването на бактериите, съдържащи се в потта? Датската тенисистка Каролине Возняцки, бивша номер 1 в световната ранглиста, разкрива своите тайни за красота докато е на корта и във фитнеса.</p>
      <p>
        <b>Хидратация и слънцезащита</b>
      </p>
      <figure>
        <img src="https://www.gol.bg/media/files/article_inline/640x480/941/9416a688be48549b5003f50c96388bd5.jpeg"/>
      </figure>
      <p>Красавицата споделя, че няма определена рутина, но задължително използва хидратиращи и слънцезащитни продукти. Слънцезащитата е особено важна за нея, когато е на корта под вредните лъчи и никога не пропуска да я нанесе. Освен тази козметика, тя старателно мие лицето си.</p>
      <p>
        <b>Измиване на лицето веднага след тренировка</b>
      </p>
      <figure>
        <img src="https://www.gol.bg/media/files/article_inline/640x480/0af/0afc2d854c3a38fcad342c00c4176578.jpeg"/>
      </figure>
      <p>Потта и бактериите, пренасяни от фитнес уредите към ръцете, могат да предизвикат пъпки, възпаления, затова е важно да се измием веднага след тренировка, а не да чакаме докато се приберем вкъщи. Каролине си взима душ и измива лицето си незабавно след тренировката с подходящи продукти, каквито може да откриете в <a href="https://makeup.bg/"><b>Makeup</b></a>. Тя споделя, че така премахва цялата пот и мръсотия. Също така прилага маска за лице поне веднъж седмично. </p>
      <p>
        <b>Сплитането на косата винаги помага</b>
      </p>
      <figure>
        <img src="https://www.gol.bg/media/files/article_inline/640x480/fa2/fa23a3547900b840a0e04f8e841947f5.jpeg"/>
      </figure>
      <p>Небрежният кок или опашката са добро решение, но при по-интензивни тренировки се отпускат и кичурите започват да падат покрай лицето. Датската тенисистка признава, че не се интересува как изглежда косата ѝ, стига да не ѝ пречи и да се чувства комфортно. Често можем да я видим с една плитка, която едновременно изглежда красива и е доста функционална. Возняцки споделя, че тази прическа държи косата ѝ достатъчно прибрана и я предпазва от евентуално заплитане в ракетата или залепяне на лицето ѝ. </p>
      <p>
        <b>Сладките изкушения са позволени… умерено</b>
      </p>
      <figure>
        <img src="https://www.gol.bg/media/files/article_inline/640x480/4d9/4d904d3c697eaeeb5aef6020abd894f1.jpeg"/>
      </figure>
      <p>Току що сте приключили с тежка тренировка и се чувствате много по-леки, но това не означава, че трябва да минете на строга диета само на вода, за да задържите резултата. Хранителният режим на Каролине след тренировка не включва въглехидрати (консумира ги преди това), но това не я притеснява, нито измъчва. Тя казва, че след тренировки, следи да има достатъчно зеленчуци и протеин в чинията ѝ. Красивата тенисистка споделя, че когато ѝ се хапва нещо сладко не си забранява и си позволява по нещо в края на деня.</p>
    </article>
  </body>
</html>