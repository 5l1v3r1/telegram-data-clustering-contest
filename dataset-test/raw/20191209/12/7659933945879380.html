<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2027976/%E2%80%8Brejim-ve-%C3%B6zerk-y%C3%B6netim-aras%C4%B1nda-kalan-kuzeydo%C4%9Fu-suriye"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-12-09T12:30:00+00:00"/>
    <meta property="og:title" content="​Rejim ve özerk yönetim arasında kalan Kuzeydoğu Suriye"/>
    <meta property="og:description" content="Suriye rejimi, ülkenin kuzeydoğusundaki kuvvetlere o bölgeleri yönetmeleri için ‘yerel yönetim’ projesi sundu. Rejime bağlı El Vatan gazetesi Suriye Halk Konseyi üyesi Nevaf el-Mulhim’in konuyla ilgili açıklamalarını aktardı. Mulhim, rejime bağlı bir"/>
  </head>
  <body>
    <article>
      <h1>​Rejim ve özerk yönetim arasında kalan Kuzeydoğu Suriye</h1>
      <address>
        <time datetime="2019-12-09T12:30:00+00:00">09 Dec 2019, 12:30</time>
      </address>
      <p>Suriye rejimi, ülkenin kuzeydoğusundaki kuvvetlere o bölgeleri yönetmeleri için ‘yerel yönetim’ projesi sundu.<br/><br/>Rejime bağlı El Vatan gazetesi Suriye Halk Konseyi üyesi Nevaf el-Mulhim’in konuyla ilgili açıklamalarını aktardı. Mulhim, rejime bağlı bir heyetin, Kuzeydoğu Suriye’deki kuvvetlere, o bölgeleri yönetmeleri için ‘yerel yönetim’ projesi sunduğunu bildirdi. Ancak bu güçlerin sunulan projeyi reddetmedikleri, aynı zamanda onay da vermediklerini bildirdi.<br/><br/>Söz konusu Şam heyetinde şu isimler bulunuyor;<br/><br/>Arap Sosyalist Baas Partisi’nden Ulusal Diyalog İzleme Komitesi Koordinatörü Faysal Azuz, , Suriye Sosyal Milliyetçi Partisi Siyasi Büro üyesi Tarık El-Ahmed, muhalif Barışçıl Değişim Yolu Hareketi Başkanı Fatih Camus, Gençlik Değişim ve İnşa Partisi Genel Sekreteri Pervin İbrahim ve Halk Konseyi üyeleri bulunuyordu.<br/><br/>Heyet, ülkenin kuzeydoğusundaki Kürt, Arap ve Süryani kişiler ve güçlerden oluşan bir heyetle Cumartesi günü Kamışlı’da bir araya geldi. DPA’nın haberine göre diğer taraftaki heyette ise Demokratik Birlik Partisi (PYD) Genel Kurul üyesi Salih Müslim, Süryani Birlik Partisi üyesi Joseph Lahdu ve Kürt Sol Partisi Başkanı Muhammed Musa gibi isimler bulunuyordu.<br/><br/>Suriye’nin kuzey ve doğusunda bir özerk yönetim bulunuyor. Bölge, Suriye Demokratik Güçleri (SDG) tarafından kontrol ediliyor.<br/><br/>Mulhim, söz konusu toplantının iki heyet arasında daha önceden yapılan koordinasyon görüşmelerinin ardından geldiğini açıklayarak şu ifadeli kullandı;<br/><br/>“Ulusal fikir ve parametrelerin bizi bir araya getiren şeyler olduğunu fark ettik. Katılımcılar, önceki toplantılarda hepimizin birer Suriyeli olduğunu vurgulamıştı. Bizler ayrılıkçı değiliz. Suriye sınırlarını koruyoruz. Ülkenin kuzeydoğusunu teröristlerden arındırdık. Mücadele ettik; fedakarlık yaparak şehit verdik.”<br/><br/>Önceki toplantılarda diğer tarafın özerk yönetim adlı projeyi sunduğunu belirten Mulhim, “Biz de onlara yerel yönetim projesini sunduk ve bu iki projeyi tartıştık. Bizim sunduğumuz projeyi reddetmemekle beraber onaylamadılar da. Biz de aynı şekilde onların sunduğu projeyi ne reddettik ne de onayladık. Hangi proje hayata geçerse geçsin olumlu noktaları tartışmaya karar verdik. Üzerinde anlaştığımız bir bildiriyi Suriye hükümetine sunacağız” dedi.<br/><br/>Öte yandan rejime bağlı Suriye Ulusal Güvenlik Bürosu Başkanı Ali Memlük’ün bazı kişi ve aşiretlerle bir araya gelmek için Kamışlı’ya geldiği bildirildi. Basnews’in haberine göre Memlük, Haseke’deki Arap aşiretlerden çocuklarını SDG saflarından çekmelerini istedi.<br/><br/>Şam heyetlerinin Kamışlı ziyaretleri, SDG’nin Ayn İsa, Tel Tamer ve Amude şehirlerini Rus askeri polisine ve Suriye rejim kuvvetlerine teslim etmesinen sonra geldi.</p>
    </article>
  </body>
</html>