<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/incendiu-puternic-intr-o-casa-din-timisoara-nu-sunt-anuntate-victime_1411205.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T12:43:25+00:00"/>
    <meta property="og:title" content="Incendiu puternic într-o casă din Timișoara. Nu sunt anunțate victime"/>
    <meta property="og:description" content="Un incendiu puternic a izbucnit într-o casă din Timișoara, arzând aproximativ 500 de metri pătrați din acoperiș. Până acum nu au fost anunțate..."/>
  </head>
  <body>
    <article>
      <h1>Incendiu puternic într-o casă din Timișoara. Nu sunt anunțate victime</h1>
      <address><time datetime="2019-12-09T12:43:25+00:00">09 Dec 2019, 12:43</time> by <a rel="author">Maria Stan</a></address>
      <p>Un incendiu puternic a izbucnit într-o casă din Timișoara, arzând aproximativ 500 de metri pătrați din acoperiș. Până acum nu au fost anunțate victime.</p>
      <p>Potrivit Inspectoratului pentru Situaţii de Urgenţă Timiș, incendiul a izbucniz la casă de locuit din Timișoara, intervenind 15 pompieri cu trei autospeciale și un echipaj SMURD.</p>
      <p>Incendiul se manifestă cu ardere generalizată la acoperișul clădirii, fiind afectată o suprafață de 500 mp.</p>
      <p>„La sosirea echipajelor de intervenție nu era nicio persoană în clădire. S-au constituit echipe de căutare-salvare în interiorul clădirii, însă până în acest moment, nu au fost identificate persoane surprinse de incendiu”, au spus reprezentanții Inspectoratului pentru Situaţii de Urgenţă Timiș.</p>
    </article>
  </body>
</html>