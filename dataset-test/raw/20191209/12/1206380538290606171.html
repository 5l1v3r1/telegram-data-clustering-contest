<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/paseracka-tereza-a-jeji-druhe-smutne-vanoce-stravi-je-v-cele-s-chladnokrevnou-vrazedkyni"/>
    <meta property="og:site_name" content="eXtra.cz"/>
    <meta property="article:published_time" content="2019-12-09T12:18:00+00:00"/>
    <meta property="og:title" content="Pašeračka Tereza a její druhé smutné Vánoce: Stráví je v cele s chladnokrevnou vražedkyní"/>
    <meta property="og:description" content="Kdyby věděla, jaká muka bude za mřížemi prožívat, zřejmě by nikdy heroin nepašovala. Tereza Hlůšková (23) je v Pákistánu už téměř dva roky a stejně jako loni, i letos doufá v to, že stráví Vánoce v Česku se svou rodinou. Její šance na splnění tohoto snu jsou ovšem minimální a svátky stráví se čtyřmi dalšími vězeňkyněmi, z nichž jedna je obávanou vražedkyní."/>
  </head>
  <body>
    <article>
      <h6 class="kicker">heroin</h6>
      <h1>Pašeračka Tereza a její druhé smutné Vánoce: Stráví je v cele s chladnokrevnou vražedkyní</h1>
      <address><time datetime="2019-12-09T12:18:00+00:00">09 Dec 2019, 12:18</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/56/18/5618dcb-249042-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Tereza Hlůšková by chtěla na Vánoce domů.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/8a/3a/8a3a64a-220576-15078728-900843230051432-6257112-2560x0-shrink.jpg"/>
          <figcaption>Již brzy bude Tereza znovu stát před soudem.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/44/9f/449f1a8-230783-profimedia-0421098393-2560x0-shrink.jpg"/>
          <figcaption>Vánoce s největší pravděpodobností stráví za mřížemi.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/bb/31/bb31ce6-220578-13726740-816219041847185-7733553-2560x0-shrink.jpg"/>
          <figcaption>Soud jí nadělil předčasný dárek k Vánocům.<cite>Facebook</cite></figcaption>
        </figure>
        <figcaption>
          <a href="https://www.extra.cz/paseracka-tereza-a-jeji-druhe-smutne-vanoce-stravi-je-v-cele-s-chladnokrevnou-vrazedkyni/galerie/4">+ Dalších 6 fotografií</a>
        </figcaption>
      </slideshow>
      <p>
        <b>Kdyby věděla, jaká muka bude za mřížemi prožívat, zřejmě by nikdy heroin nepašovala. Tereza Hlůšková (23) je v Pákistánu už téměř dva roky a stejně jako loni, i letos doufá v to, že stráví Vánoce v Česku se svou rodinou. Její šance na splnění tohoto snu jsou ovšem minimální a svátky stráví se čtyřmi dalšími vězeňkyněmi, z nichž jedna je obávanou vražedkyní.</b>
      </p>
      <p>Vánoce jsou svátky klidu a pohody, pro Terezu Hlůškovou budou však už druhým rokem svátkem smutku a zoufalství. Nepravomocně odsouzená pašeračka stále doufá, že se dostane domů, její šance na propuštění jsou ale malé a místo zdobení stromečku s rodinou stráví Štědrý den s několika dalšími spoluvězeňkyněmi, z nichž jedna je podle informací serveru Expres.cz vražedkyně.</p>
      <p>Ačkoliv je Pákistán islámskou zemí, křesťanským vězeňkyním je povoleno oslavit Vánoce podobně, jako by je slavily na svobodě. Mohou si tedy pochutnat na večeři a chybět nebude ani malý dáreček. Spolu s Terezou je kromě vražedkyně budou slavit ženy, které jsou, stejně jako ona, zapleteny v drogových kauzách.</p>
      <related>
        <a href="https://www.extra.cz/na-paseracku-terezu-se-usmalo-stesti-od-soudu-dostala-predcasny-darek-k-vanocum"/>
      </related>
      <p>Hlůšková platí ve vězení za tamního miláčka. Vzhledem k jejímu špatnému psychickému stavu se o ni ostatní spoluvězeňkyně starají a snaží se ji utišit či rozveselit. Obzvláště období před svátky je pro Terezu náročné – na rozdíl od ostatních vězeňkyň totiž není se svou rodinou v kontaktu ani po telefonu, její hovory by se totiž věznici prodražily.</p>
      <p>Česká pašeračka se nedávno dočkala i dobré zprávy, která ji v těžkých chvílích drží nad vodou. Od soudu jí totiž přišel předčasný dárek v podobě schválení žádosti o urychlené jednání. Hlavní líčení bylo soudkyní ustanoveno na 18. prosince, v ten den by se Tereza měla dozvědět, zda je podle soudu její odvolání oprávněné, či ne.</p>
    </article>
  </body>
</html>