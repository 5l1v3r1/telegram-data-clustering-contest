<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965109/%D9%BE%D8%B1%D9%88%D9%86%D8%AF%D9%87-%D8%B4%D8%A8%D9%86%D9%85-%D9%86%D8%B9%D9%85%D8%AA-%D8%B2%D8%A7%D8%AF%D9%87-%D8%A8%D9%87-%DA%A9%D8%AC%D8%A7-%D8%B1%D8%B3%DB%8C%D8%AF"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T12:37:00+00:00"/>
    <meta property="og:title" content="پرونده شبنم نعمت زاده به کجا رسید؟"/>
    <meta property="og:description" content="رئیس مجتمع ویژه رسیدگی به جرائم اقتصادی با اشاره به در مرحله انشا رأی بودن پرونده شبنم نعمت زاده، تصمیم‌گیری برای ۶ تن از مدیران پرونده بانک سرمایه و اخذ آخرین دفاعیات متهمین پرونده پتروشیمی در پایان ماه، گفت: ترکیب مجتمع اقتصادی در حال تحقق پیدا کردن و قرار بر افتتاح مجتمع ویژه رسیدگی به جرائم اقتصادی است."/>
  </head>
  <body>
    <article>
      <h1>پرونده شبنم نعمت زاده به کجا رسید؟</h1>
      <address><time datetime="2019-12-09T12:37:00+00:00">09 Dec 2019, 12:37</time> by <a rel="author">پایگاه خبری تحلیلی فردا | Farda News</a></address>
      <p>
        <b>رئیس مجتمع ویژه رسیدگی به جرائم اقتصادی با اشاره به در مرحله انشا رأی بودن پرونده شبنم نعمت زاده، تصمیم‌گیری برای ۶ تن از مدیران پرونده بانک سرمایه و اخذ آخرین دفاعیات متهمین پرونده پتروشیمی در پایان ماه، گفت: ترکیب مجتمع اقتصادی در حال تحقق پیدا کردن و قرار بر افتتاح مجتمع ویژه رسیدگی به جرائم اقتصادی است.</b>
      </p>
      <p>خبرگزاری فارس: قاضی اسدالله مسعودی مقام رئیس مجتمع ویژه رسیدگی به جرائم اقتصادی امروز در گفت‌وگو با خبرنگار فارس در خصوص پرونده‌های مفاسد اقتصادی اظهار داشت: با توجه به نقل‌وانتقال از دادگاه انقلاب به مجتمع اقتصادی وقفه کوتاهی در روند رسیدگی پرونده‌ها افتاد.</p>
      <p>وی افزود: پرونده خانم شبنم نعمت زاده در مرحله انشای رأی بوده و لوایح تقدیم شده است و در خصوص پرونده بانک سرمایه جلسات در حال برگزاری است و برای ۵ یا ۶ تن از مدیران آن‌هم در حال تصمیم‌گیری است.</p>
      <p>رئیس مجتمع ویژه رسیدگی به جرائم اقتصادی بیان داشت: در رابطه با پرونده پتروشیمی نیز در پایان ماه جاری آخرین دفاع متهمین اخذ خواهد شد.</p>
      <p>قاضی مسعودی مقام با اشاره به وضعیت مجتمع رسیدگی به جرائم اقتصادی گفت: ترکیب مجتمع اقتصادی در حال تحقق پیدا کردن و قرار بر افتتاح مجتمع است.</p>
      <p>وی در پایان خاطرنشان کرد: با افتتاح این مجتمع شعب کیفری دو، کیفری یک و دادگاه انقلاب اسلامی برقرار می‌شود و همچنین شعب تخصصی دادسرا نیز هم‌اکنون مشغول کار هستند.</p>
    </article>
  </body>
</html>