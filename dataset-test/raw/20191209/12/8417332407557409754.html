<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/fotball/Har-ansatt-Dorsin-Her-er-dommen-over-RBKs-nye-sportssjef-284091b.html"/>
    <meta property="og:site_name" content="adressa.no"/>
    <meta property="article:published_time" content="2019-12-09T12:28:31+00:00"/>
    <meta property="og:title" content="Har ansatt Dorsin: Her er dommen over RBKs nye sportssjef"/>
    <meta property="og:description" content="RBKs spisskjempe Gøran Sørloth og Nardo-bauta Tormod Bjerkeset gjester Rasmus&amp;Saga."/>
  </head>
  <body>
    <article>
      <h1>Har ansatt Dorsin: Her er dommen over RBKs nye sportssjef</h1>
      <address><time datetime="2019-12-09T12:28:31+00:00">09 Dec 2019, 12:28</time> by <a rel="author">Ole K. Sagbakken</a></address>
      <p>RBKs spisskjempe Gøran Sørloth og Nardo-bauta Tormod Bjerkeset gjester Rasmus&amp;Saga.</p>
      <aside><a href="https://www.adressa.no/100Sport/fotball/javascript:void(0);">Del denne artikkelen på Facebook</a> <a href="https://www.adressa.no/100Sport/fotball/javascript:void(0);">Del denne artikkelen på Twitter</a> <a href="https://www.adressa.no/100Sport/fotball/javascript:void(0);">Del denne artikkelen på e-post</a></aside>
      <p>Det lir og lakker mot jul, og mot slutten av denne ukes Rasmus&amp;Saga får vi servert Gøran Sørloths RBK-versjon av juleevangeliet.</p>
      <p>Men før vi kommer dit: Samtidig som vi gikk i studio med RBKs tidligere spisskjempe og Tormod Bjerkeset, som har trent Nardo i ti sesonger, kom nyheten om at Mikael Dorsin blir RBKs nye sportslige leder.</p>
      <p>
        <b>Vi tar diskusjonen på direkten: Hva er det Rosenborg får med Dorsin? Og hva blir viktig i tiden som kommer for RBK-organisasjonen som helhet?</b>
      </p>
      <h3>Prosjekt Horneland - og Helland</h3>
      <p>Videre er både Eirik Horneland og RBK-stallen temas. Hvordan må RBK se ut gjennom vinteren for at man skal få troen på prosjektet, etter en turbulent 2019-sesong? Og hva skjer med profiler som Pål-André Helland?</p>
      <p>Vi snakker naturligvis også om Nardo, hvor Bjerkeset har stått ved roret i ti år. Han har klart å holde bydelsklubben i 2. divisjon, tross minimale budsjetter. Nå gir han seg. Kan han være aktuell for den ledige trenerjobben for RBKs rekruttlag?</p>
      <p>I tillegg hyller vi Vikings Kristoffer Løkberg, mens Fram Skatval er under lupen i kåringen av Trøndelags beste fotball-låt.</p>
      <h3>Slik lytter du</h3>
      <p>Rasmus&amp;Saga hører du enten ved å trykke på bildet øverst i saken, eller<a href="https://soundcloud.com/rasmus-saga/her-er-dommen-over-rosenborgs-nye-sportssjef"> <b>akkurat her.</b></a></p>
      <p>
        <b>Du finner også Rasmus&amp;Saga i iTunes, Acast og Spotify.</b>
      </p>
    </article>
  </body>
</html>