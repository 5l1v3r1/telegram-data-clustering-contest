<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Rozrywka/Filmy-i-telewizja/Taniec-z-gwiazdami-Kto-wystapi-w-11-edycji-programu-Lista-nazwisk"/>
    <meta property="og:site_name" content="Taniec z gwiazdami: Kto wystąpi w 11. edycji programu? Lista nazwisk"/>
    <meta property="article:published_time" content="2019-12-09T12:51:00+00:00"/>
    <meta property="og:title" content="Taniec z gwiazdami: Kto wystąpi w 11. edycji programu? Tabloid ujawnia listę nazwisk"/>
    <meta property="og:description" content="&quot;Taniec z gwiazdami&quot; jest jednym z najchętniej oglądanych show stacji Polsat. Fani spekulują, kto wystąpi w kolejnej edycji programu."/>
  </head>
  <body>
    <article>
      <h1>Taniec z gwiazdami: Kto wystąpi w 11. edycji programu? Tabloid ujawnia listę nazwisk</h1>
      <address><time datetime="2019-12-09T12:51:00+00:00">09 Dec 2019, 12:51</time> by <a rel="author">Eurozet Sp. z o.o.</a></address>
      <p>
        <i>"Taniec z gwiazdami" jest jednym z najchętniej oglądanych show stacji Polsat. Fani spekulują, kto wystąpi w kolejnej edycji programu. Okazuje się, że jeden z tabloidów dotarł już do listy nazwisk.</i>
      </p>
      <anchor name="eztoc1906124_0_1">
        <h3>Taniec z gwiazdami 11: kto wystąpi w programie?</h3>
        <p><a href="https://www.radiozet.pl/Rozrywka/Filmy-i-telewizja/Taniec-z-gwiazdami-10-odcinek-8-kto-odpadl-z-programu-8.11.2019"><b>"Dancing with the Stars. Taniec z gwiazdami"</b></a> to jeden z najchętniej oglądanych programów telewizyjnych. Niedawno zakończyła się 10. edycja programu Polsatu, którą wygrał Damian Kordas.</p>
        <p>Już teraz stacja kompletuje uczestników do kolejnej edycji, która wystartuje wiosną 2020 roku. Fani od kilku dni spekulują, kto mógłby pojawić się na parkiecie. Jak donosi "Super Express", lista nazwisk robi wrażenie. Jedną z największych gwiazd 11. edycji miałaby być aktorka Julia Wieniawa. <anchor name="eztoc1906124_0_2"/></p>
        <h3>Taniec z gwiazdami 11: uczestnicy</h3>
        <p>"Super Express" dotarł do informacji, że to <b><a href="https://www.radiozet.pl/Rozrywka/Plotki/Julia-Wieniawa-odslonila-biust-w-stroju-kapielowym.-Zdjecie-rozpalilo-fanow">Julia Wieniawa</a> my być największą gwiazdą nadchodzącej edycji "Dancing with the Stars. Taniec z gwiazdami".</b> Tabloid zdradził również, że jej honorarium za każdy odcinek będzie bardzo wysokie - aż 30 tys. złotych. Gdyby udało jej się wygrać program i zdobyć główną nagrodę, uzyskałaby łącznie 400 tys. złotych.</p>
        <p>"SE" na liście uczestników wymienia również Patryka Vegę, Tomasza Oświecińskiego, Blankę Lipińską oraz <a href="https://www.radiozet.pl/Rozrywka/Filmy-i-telewizja/Taniec-z-gwiazdami-11-Anna-Karwan-uczestniczka-nowej-edycji">Annę Karwan</a>. Gwiazdorska obsada jest więc bardzo zróżnicowana.</p>
        <p>
          <b>Producenci programu potwierdzili udział jedynie Anny Karwan.</b>
        </p>
        <p><i>Kochani! Z ogromną radością przedstawiamy Wam pierwszą gwiazdę 11.edycji @tanieczgwiazdami Wspaniała wokalistka @aniakarwan</i> - ujawniono pod zdjęciem na Instagramie.</p>
        <p>
          <b>Na oficjalne informacje na temat innych uczestników będziemy musieli jeszcze poczekać.</b>
        </p>
        <figure>
          <embed-post data-src="https://www.instagram.com/p/B5NkuROlH_Z" data-service="Instagram"/>
        </figure>
        <figure>
          <embed-post data-src="https://www.instagram.com/p/B5LBAPVF3Jv" data-service="Instagram"/>
        </figure>
        <p>RadioZET.pl/PCh</p>
      </anchor>
    </article>
  </body>
</html>