<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/osmaniye/merkez/okude-engelliler-kultur-spor-ve-sanat-senligi-1459403"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:31:30+00:00"/>
    <meta property="og:title" content="OKÜ'de, Engelliler Kültür, Spor ve Sanat Şenliği"/>
    <meta property="og:description" content="OKÜ'de, Engelliler Kültür, Spor ve Sanat Şenliği"/>
  </head>
  <body>
    <article>
      <h1>OKÜ'de, Engelliler Kültür, Spor ve Sanat Şenliği</h1>
      <address>
        <time datetime="2019-12-09T12:31:30+00:00">09 Dec 2019, 12:31</time>
      </address>
      <p>İbrahim EMÜL/OSMANİYE, (<a href="https://www.cnnturk.com/haberleri/dha">DHA</a>) - OSMANİYE Korkut Ata Üniversitesinde, Engelliler Kültür, <a href="https://www.cnnturk.com/haberleri/spor">Spor</a> ve Sanat Şenliği düzenlendi.<br/><br/>Engel-Siz Gelecek Kulübü tarafından, Kapalı Spor Salonunda yapılan etkinliklere, akademik ve idari personel ile öğrencilerinin yanı sıra, <a href="https://www.cnnturk.com/haberleri/osmaniye">Osmaniye</a> Engelliler Platformu Başkanı Haydar Aktürk, Osmaniye Zihinsel Engellileri Destekleme Derneği Başkanı Zahide Aktürk, 7 Ocak Engelliler <a href="https://www.cnnturk.com/haberleri/basketbol">Basketbol</a> Kulübü Başkanı Muttalip Altun ve Altınokta Körler Derneği Osmaniye Şubesi Temsilcisi Necdet Yılmazer katıldı.<br/><br/>İstiklal Marşının üniversiteli öğrencilerin işaret dili ile okunmasıyla başlayan şenliklerin açılış konuşmasını OKÜ Engel-Siz Gelecek Kulübü Başkanı Gülseren Arslan yaptı.  Kulüp olarak özel insanların, bir kez daha hatırlanması toplumsal farkındalık düzeyinin artırılmasına bir nebze de olsa katkı sağlaması amacıyla şenliği düzenlediklerini ifade eden Kulüp Başkanı Arslan, "Engellilerimizin sosyal yaşamda yer edinmeleri bu hayatın bir parçası olarak yaşamlarını devam ettirmeleri için hem birey hem de toplum olarak üzerimize düşenleri bizlerin debir potansiyel engelli adayı olduğu gerçeğini de göz ardı etmeden sorumluluklarımızı etkin bir şekilde yerine getirmeliyiz." dedi.<br/><br/>Osmaniye Engeliler Platformu Başkanı Haydar Aktürk ise şenliğin <a href="https://www.cnnturk.com/haberleri/universite">üniversite</a> tarafından yapılıyor olmasından dolayı memnuniyetini ifade ederek şenliğin her yıl yapılmasından dolayı düzenleyici Engel-siz Kulübü’ne ve danışman hocalarına teşekkür etti.<br/><br/>Konuşmalardan sonra Osmaniye Tosyalı Özel <a href="https://www.cnnturk.com/haberleri/egitim">Eğitim</a> Okulu öğretmeni Ahmet Tekerek ve öğrencisi Gökhan Güzel Badminton karşılaşmasını, Osmaniye Tosyalı Özel Eğitim Okulu’ndan Alihan Gençyiğit, Ahmet Can Acanur, Mehmet Günsatçı, Mehmet Eroğlu, Ahmet Kepme ve Hanifi Dinçel halk oyunları gösterisini, Buse Bilgen ve Merdiye Yıldız masa tenisi mücadelesini sergilerken Osmaniye Sena Kayalı Özel Eğitim Okulu öğrencisi Sıla Bozdoğan öğretmeni Deniz Aslan eşliğinde ‘Leylam ve Karadır Kaşların’ eserlerini seslendirdi.<br/><br/>Daha sonra OKÜ Engel-Siz Gelecek Kulübü, işitme engelliler için işaret dili ile şarkı okudu. Şenliğin son bölümünde ise Osmaniye Görme Engeliler Derneği ile Engel-Siz Gelecek Kulübü öğrencileri golbol mücadelesi ve 7 Ocak Bedensel Engelliler Basketbol takımı ile de basketbol karşılaşması oynadı. Etkinliklerin sonunda katılımcılara hediyeler takdim edildi. Şenlik, hatıra fotoğrafının çekilmesi ile sona erdi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/denizli/baskan-zolan-altyapi-calismalarini-inceledi-1459409"/>
        <a href="https://www.cnnturk.com/yerel-haberler/antalya/muratpasa-belediyesinden-saglik-destegi-1459408"/>
        <a href="https://www.cnnturk.com/yerel-haberler/antalya/taksicilerden-soforlu-rent-a-car-tepkisi-1459407"/>
      </related>
    </article>
  </body>
</html>