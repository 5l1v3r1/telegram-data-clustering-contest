<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/in-motion/news/article/1423206/i-mercedes-mas-deihnei-episimo-skitso-tis-neas-gla"/>
    <meta property="og:site_name" content="inMotion by gazzetta.gr"/>
    <meta property="article:published_time" content="2019-12-09T12:15:00+00:00"/>
    <meta property="og:title" content="Η Mercedes μας δείχνει επίσημο σκίτσο της νέας GLA"/>
    <meta property="og:description" content="Λίγες μόνο μέρες πριν παρουσιαστεί επίσημα, η γερμανική μάρκα μας δίνει ένα σκίτσο που αποκαλύπτει τις βασικότερες γραμμές του νέου μικρού SUV της. "/>
  </head>
  <body>
    <article>
      <h1>Η Mercedes μας δείχνει επίσημο σκίτσο της νέας GLA</h1>
      <h2>Λίγες μόνο μέρες πριν παρουσιαστεί επίσημα, η γερμανική μάρκα μας δίνει ένα σκίτσο που αποκαλύπτει τις βασικότερες γραμμές του νέου μικρού SUV της. </h2>
      <address><time datetime="2019-12-09T12:15:00+00:00">09 Dec 2019, 12:15</time> by <a rel="author" href="http://www.gazzetta.gr/taxonomy/term/56503" target="_blank">Πέτρος Σηφαλάκης</a></address>
      <p>Την Τετάρτη, 11 Δεκέμβρη, θα γίνει η επίσημη αποκάλυψη της νέας GLA από τη Mercedes-Benz. Θα είναι η τελευταία παρουσίαση που θα κάνει η μάρκα για το 2019 και θα μας αποκαλύψει το διάδοχο ενός πολύ πετυχημένου SUV, με συμπαγείς διαστάσεις αλλά ξεκάθαρα premium χαρακτήρα. Η νέα GLA θα είναι και η τελευταία προσθήκη γύρω από τη σειρά A-Class της Mercedes. Θα πάρει πολλά σχεδιαστικά στοιχεία από τα εντυπωσιακά σε εμφάνιση «αδερφάκια» της και θα κυριαρχεί ο δυναμισμός, μαζί με τις σύγχρονες γραμμές όλων των νέων Mercedes. </p>
      <p>Ωστόσο, για την ώρα, δεν έχουμε καμία επίσημη φωτογραφία να μας δείχνει το εμπρός τμήμα του μοντέλου, παρά μόνον το πίσω. Όπως κι αν έχει η GLA θα πάρει το ρόλο του κόμπακτ, premium SUV της γκάμας για κάποιον που θέλει μια υπερυψωμένη Mercedes με τόνους τεχνολογίας, ασφάλεια και σύγχρονο ντιζάιν. Κρατάμε, όμως, στο μυαλό μας, ότι η GLB είναι εκείνη που στην ουσία απευθύνεται σε οικογένεια και σε όσους θέλουν μεγάλους χώρους, αν δεν φτάσεις έως τη GLC που πλέον αλλάζει εντελώς κατηγορία. Περιμένουμε για την επίσημη παρουσίαση της νέας GLA, όπου θα δούμε όλες τις φωτογραφίες, θα μάθουμε με τι κινητήρες θα διατίθεται και ποιες τεχνολογίες θα ενσωματώσει. </p>
    </article>
  </body>
</html>