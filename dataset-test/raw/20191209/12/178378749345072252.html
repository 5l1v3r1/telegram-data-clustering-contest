<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/donna/trend/miss-universo-2019-e-la-sudafricana-zozibini-tunzi.html"/>
    <meta property="og:site_name" content="Today"/>
    <meta property="article:published_time" content="2019-12-09T12:29:00+00:00"/>
    <meta property="og:title" content="Miss Universo 2019 è la sudafricana Zozibini Tunzi"/>
    <meta property="og:description" content="La 26enne modella e attivista è stata incoronata ad Atlanta, in Georgia: sui social la sua dedica per tutte le giovani donne affinché credano sempre in se stesse"/>
  </head>
  <body>
    <article>
      <h1>Miss Universo 2019 è la sudafricana Zozibini Tunzi</h1>
      <h2>La 26enne modella e attivista è stata incoronata ad Atlanta, in Georgia: sui social la sua dedica per tutte le giovani donne affinché credano sempre in se stesse</h2>
      <address><time datetime="2019-12-09T12:29:00+00:00">09 Dec 2019, 12:29</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/51026028245297/video-tassista-picchia-cliente-fiumicino-2.mp4"/>
      </figure>
      <p><b>Miss Universo 2019 è Zozibini Tunzi,</b> sudafricana 26enne laureata in Management e attivista contro la violenza di genere.</p>
      <p>Sguardo intenso, capelli cortissimi, per la partecipazione al concorso la miss ha rifiutato anche le parrucche: “Spero che la mia vittoria possa ispirare le persone ad essere sempre se stesse e a non compromettere mai la propria identità” ha affermato dopo l’incoronazione nella finale della 68esima edizione del <b>concorso di bellezza </b>che si è tenuta nella notte tra l'8 e il 9 dicembre ai Tyler Perry Studios di Atlanta, negli Stati Uniti. Sui social, poi, il suo primo messaggio vincitrice: “Stasera è stata aperta una porta e sono felice di essere stata io ad attraversarla. Possa ogni bambina che ha assistito a quest’evento <b>credere per sempre nel potere dei sogni </b>e vedere il proprio volto riflesso nel mio”.</p>
      <p>Insieme a Zozibini, rispettivamente al secondo e al terzo posto, <b>Madison Anderson </b>(Miss Porto Rico) e <b>Sofia Aragòn</b> (Miss Messico), arrivate sul podio delle più belle dell’universo tra le 90 concorrenti di altrettanti Paesi. La corona di Miss Universo 2019 è stata ribattezzata <b>‘Power of Unity’ </b>(Potenza dell'Unità) ed è realizzata con oro 18 carati e 1.770 diamanti. Il disegno floreale presente sulla corona ha lo scopo di rappresentare l'unità tra le donne di tutti e sette i continenti.</p>
      <figure>
        <embed-post data-src="https://www.instagram.com/p/B512-ToD3qK" data-service="Instagram"/>
      </figure>
      <figure>
        <embed-post data-src="https://www.instagram.com/p/B5z9R3yDIAU" data-service="Instagram"/>
      </figure>
      <figure>
        <embed-post data-src="https://www.instagram.com/p/B5x89gDhdnu" data-service="Instagram"/>
      </figure>
    </article>
  </body>
</html>