<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/den_v_istorii__pershyy_kurultay_krymskotatarskogo_narodu_u_krymu_332694.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T12:18:00+00:00"/>
    <meta property="og:title" content="День в історії - перший Курултай кримсько-татарського народу у Криму"/>
    <meta property="og:description" content="9 грудня 1917 року у Криму зібрався перший Курултай (представницький орган) кримсько-татарського народу."/>
  </head>
  <body>
    <article>
      <h1>День в історії - перший Курултай кримсько-татарського народу у Криму</h1>
      <h2>9 грудня 1917 року у Криму зібрався перший Курултай (представницький орган) кримсько-татарського народу.</h2>
      <address>
        <time datetime="2019-12-09T12:18:00+00:00">09 Dec 2019, 12:18</time>
      </address>
      <figure>
        <img src="https://galinfo.com.ua/media/gallery/intxt/1/2/12121212121212121212121212121212.jpg"/>
      </figure>
      <p>Сюди увійшло понад 70 осіб, серед яких – 4 жінки. Відбувалося почесне зібрання, яке тривало до кінця грудня у ханському палаці в Бахчисараї. Курултай проголосив Кримську Народну республіку, ухвалив її Конституцію та державну символіку. Учасників з’їзду  обрали до Меджлісу, що мав законодавчі повноваження.</p>
      <p>Челебіджихан Номан став головою уряду. «Наше завдання, – говорив Челебіджихан, – створення такої держави, як Швейцарія. Народи Криму являють собою прекрасний букет, і для кожного народу необхідні рівні права та умови, бо нам йти пліч-о-пліч». Більшовицька Росія не визнала новопроголошеної держави.</p>
      <p>У лютому 1918-го більшовики захопили Крим і встановили свою владу. Челебіджихана розстріляли 23 лютого 1918-го. Подальша «радянізація» Криму супроводжувалась репресіями, кульмінацією яких стала депортація кримських татар 1944-го.</p>
      <p>
        <a href="https://uinp.gov.ua/istorychnyy-kalendar/gruden/9/pershyy-kurultay-krymsko-tatarskogo-narodu-u-krymu">УІНП</a>
      </p>
    </article>
  </body>
</html>