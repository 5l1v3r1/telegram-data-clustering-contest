<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553445.html/%d8%b1%d9%82%d8%a7%d8%a8%d8%aa-%d9%87%d8%a7%db%8c-%d9%86%d9%81%d8%b3-%da%af%db%8c%d8%b1-%d8%a7%d9%86%d8%aa%d8%ae%d8%a7%d8%a8%d8%a7%d8%aa%db%8c-%d8%a8%d8%a7-%d8%aa%da%a9%db%8c%d9%87-%d8%a8%d8%b1-%d9%86%d8%b8%d8%b1-%d8%b3%d9%86%d8%ac%db%8c-%d9%87%d8%a7%db%8c-%d8%ba%db%8c%d8%b1-%d8%b1%d8%b3%d9%85%db%8c"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T12:52:00+00:00"/>
    <meta property="og:title" content="رقابت های نفس گیر انتخاباتی با تکیه بر نظر سنجی های غیر رسمی"/>
    <meta property="og:description" content="با دقت در آمار ارایه شده توسط رییس ستاد انتخابات استان همدان و نیم نگاهی به برخی نظر سنجی های غیر رسمی بطور کلی می توان گفت که در هر حوزه انتخابیه هر چه قدر رضایت مردم از نماینده ای بیشتر بوده در آن حوزه انتخابیه تعداد داوطلب برای نمایندگی مجلس کمتر است."/>
  </head>
  <body>
    <article>
      <h1>رقابت های نفس گیر انتخاباتی با تکیه بر نظر سنجی های غیر رسمی</h1>
      <h2>تحلیلی بر تعداد نامزدهای انتخابات مجلس؛</h2>
      <address>
        <time datetime="2019-12-09T12:52:00+00:00">09 Dec 2019, 12:52</time>
      </address>
      <p>با دقت در آمار ارایه شده توسط رییس ستاد انتخابات استان همدان و نیم نگاهی به برخی نظر سنجی های غیر رسمی بطور کلی می توان گفت که در هر حوزه انتخابیه هر چه قدر رضایت مردم از نماینده ای بیشتر بوده در آن حوزه انتخابیه تعداد داوطلب برای نمایندگی مجلس کمتر است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/36354">عصر همدان</a>؛ بعد از پایان مهلت ثبت نام انتخابات یازدهمین دوره مجلس شورای اسلامی به گفته رئیس ستاد انتخابات استان همدان ۴۲۰ نفر برای انتخابات مجلس شورای اسلامی نام نویسی کردند.</p>
      <p>برخی از آمار ها نشان می دهد که رقابت سخت و البته تنگاتنگ خواهد بود و در حوزه انتخابیه ای برای کسب یک کرسی و تکیه بر صندلی بهارستان تعداد بالایی از افراد رقابت دارند.</p>
      <p>به گفته مصطفی آزاد بخت معاون سیاسی استانداری همدان و رئیس ستاد انتخابات استان در حوزه انتخابیه همدان و فامنین ۱۳۹ نفر، در ملایر ۷۱ نفر، نهاوند ۴۲ نفر، تویسرکان ۲۹ نفر، بهار و کبودراهنگ ۶۲ نفر، اسدآباد ۳۳ نفر و رزن و درگزین ۴۵ نفر ثبت‌نام کرده‌اند.</p>
      <p>با دقت در آمار ارایه شده توسط این مقام مسئول و نیم نگاهی به برخی نظر سنجی های غیر رسمی بطور کلی می توان گفت که در هر حوزه انتخابیه هر چه قدر رضایت مردم از نماینده ای بیشتر بوده در آن حوزه انتخابیه تعداد داوطلب برای نمایندگی مجلس کمتر است.</p>
      <p>همچنین می توان گفت در هر حوزه انتخابیه که رضایت مردم از نماینده ای کمتر بوده میزان داوطلبان برای رقابت و رسیدن به بهارستان بیشتر بوده است.</p>
      <p>در این میان برای شهر همدان به دلیل جمعیت بیشتر و مرکزیتی که دارد و همچنین تعداد بالای داوطلبان کمتر شناخته شده و یا ناشناس شاید نتوان چنین حکمی را صادر و گزاره فوق را تایید کرد اما در شهرستان هایی که بر اساس نظر سنجی های غیر رسمی صورت گرفته این موضوع قابل تایید است.</p>
      <p>ثبت نام 71 نفر در ملایر برای کسب دو کرسی نمایندگی نشانگر این است که مسیر نمایندگان فعلی این شهر برای رسیدن به بهارستان خیلی هموار نیست و باید برای کسب این کرسی ها بیش از گذشته مردم را همراه خود نمایند و بتوانند آنها را متقاعد کنند در غیر اینصورت باید منتظر رقابت سخت، نفس گیر و جدی در بین افراد تایید صلاحیت شده  برای مجلس شورای اسلامی باشیم.</p>
      <p>در نهاوند نیز بر همین اساس می توان گفت که ثبت نام 41 نفر برای نمایندگی مجلس آن هم یک کرسی بسیار عدد بالایی است و اگر نسبت به ملایر که71 نفر برای دو کرسی داوطلب شده اند، نام نویسی 41 نفر در نهاوند نیز حاکی از آن است که در این شهر نماینده فعلی مسیر پر پیچ و خمی را باید برای رسیدن مجدد به مجلس طی کند.</p>
      <p>تویسرکان با 29 نفر داوطلب خود را آماده انتخابات می کند و در این میان نامزدی 29 نفر داوطلب برای کسب یک کرسی با تکیه به نظر سنجی های مذکور نشان می دهد که فضای رقابتی در بین نخبگان برای تکیه بر صندلی سبز بهارستان چندان پر شور نبوده و عملکرد این نماینده در بین مردم بهتر بوده لذا داوطلبان بیشتری برای رقابت با نماینده فعلی به عرصه ورود نکردند.</p>
      <p>در اسدآباد نیز همانند تویسرکان رضایت از عملکرد نماینده فعلی در حد قابل قبول بوده و در مجموع 33 نفر برای یک کرسی ثبت نام کرده اند و این گفته ها با نظر سنجی های غیر رسمی نیز قابل تطبیق است لذا تکیه مجدد نماینده مردم اسدآباد به یکی از صندلی های مجلس چندان اتفاق دوری نیست چرا این نماینده علاوه بر محبوبیت قابل قبول در بین مردم اسد آباد، در حال حاضر در جایگاه هئیت رئیسیه فعالیت دارد که این مهم نیز در رای آوری وی بی تاثیر نیست.</p>
      <p>به گفته مصطفی آزاد بخت معاون سیاسی استانداری همدان و رئیس ستاد انتخابات استان در حوزه انتخابیه همدان و فامنین ۱۳۹ نفر، در ملایر ۷۱ نفر، نهاوند ۴۲ نفر، تویسرکان ۲۹ نفر، بهار و کبودراهنگ ۶۲ نفر، اسدآباد ۳۳ نفر و رزن و درگزین ۴۵ نفر ثبت‌نام کرده‌اند.</p>
      <p>وضعیت در شهرستان بهار اندکی متفاوت و شرایط برای نماینده فعلی نسبت به دیگر شهرستان ها سخت تر است.</p>
      <p>در شهرستان بهار برای کسب یک کرسی 62 نفر به عرصه انتخابات مجلس وارد شده اند حال از این تعداد چند نفر به رقابت خواهند پرداخت فعلا مشخص نیست اما چیزی که مشخص است این است که مسیر نماینده فعلی این شهر به دلایلی بسیار سخت و دشوار است لذا نخبگان این شهر با علم به این مسئله که محبوبیت این نماینده در بین مردم شهر در چه وضعیتی است پا به گردونه انتخابات گذاشته اند.</p>
      <p>در رزن و درگزین نیز برای یک کرسی 45 داوطلب ثبت نام کردند و وارد فضای انتخابات شده اند بنابراین طبق نظر سنجی های غیر رسمی رقابت نماینده فعلی این شهر با دیگر داوطلبان بسیار ساده نخواهد بود و هر احتمالی را باید در این مسیر در نظر گرفت.</p>
      <p>انتهای پیام/</p>
    </article>
  </body>
</html>