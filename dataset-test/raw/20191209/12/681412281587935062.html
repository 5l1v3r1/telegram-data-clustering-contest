<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/microsoft-math-ai-aplikacija-za-kompleksne-matematicke-probleme/"/>
    <meta property="og:site_name" content="PC Press"/>
    <meta property="article:published_time" content="2019-12-09T12:48:05+00:00"/>
    <meta property="og:title" content="Microsoft Math – AI aplikacija za kompleksne matematičke probleme"/>
    <meta property="og:description" content="Jasno je da digitroni služe za računanje, ali kompleksniji zadaci podrazumevaju i poznavanje načina na koji se neki matematički problemi rešavaju. Microsoft je odlučio da reši ovaj problem, te lans…"/>
  </head>
  <body>
    <article>
      <h1>Microsoft Math – AI aplikacija za kompleksne matematičke probleme</h1>
      <address><time datetime="2019-12-09T12:48:05+00:00">09 Dec 2019, 12:48</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Jasno je da digitroni služe za računanje, ali kompleksniji zadaci podrazumevaju i poznavanje načina na koji se neki matematički problemi rešavaju. <a href="https://pcpress.rs/tag/microsoft/">Microsoft</a> je odlučio da reši ovaj problem, te lansirao <a href="https://pcpress.rs/PCout/?url=https://math.microsoft.com/">Microsoft Math Solver</a>.</p>
      <figure>
        <img src="https://i1.wp.com/pcpress.rs/wp-content/uploads/2019/12/math1.jpg"/>
      </figure>
      <p>Ova aplikacija je zanimljiva najpre zbog toga što <b>može da rešava i nešto kompleksnije matematičke probleme</b>, a najbolji deo je što korisnik čak ne mora ni da unese problem u aplikaciju – dovoljno je da skenira ručno ispisani zadatak, te dalje računanje prepusti veštačkoj inteligenciji. Aplikacija se tako oslanja na AI sistem, a ukoliko se naiđe na problem koji ne može da se reši, aplikacija korisnika preusmerava na <a href="https://pcpress.rs/tag/bing/">Bing</a> gde može dalje da traga za rešenjem.</p>
      <figure>
        <img src="https://i2.wp.com/pcpress.rs/wp-content/uploads/2019/12/math.jpg"/>
      </figure>
      <p>Aplikacija nije tu samo da bi servirala rešenja na tacni, već <b>nudi i korisne video tutoriale</b>, što korisnicima omogućava da bolje razumeju neki matematički koncept, te u budućnosti samostalno rešavaju slične zadatke. Math Solver aplikacija je još uvek u beta verziji, a zainteresovani već <a href="https://pcpress.rs/PCout/?url=https://math.microsoft.com/">mogu da je testiraju</a>.</p>
      <p>Izvor: <a href="https://pcpress.rs/PCout/?url=https://www.ubergizmo.com/2019/12/microsoft-math-is-an-ai-app-that-can-solve-complex-math-problems/">Ubergizmo</a></p>
      <related>
        <a href="https://pcpress.rs/robot-friendly-bizit-konferencija/"/>
      </related>
      <p>Tagovi: <a href="https://pcpress.rs/tag/ai/">AI</a>, <a href="https://pcpress.rs/tag/bing/">Bing</a>, <a href="https://pcpress.rs/tag/microsoft/">Microsoft</a>, <a href="https://pcpress.rs/tag/microsoft-math/">Microsoft Math</a>, <a href="https://pcpress.rs/tag/microsoft-math-solver/">Microsoft Math Solver</a>, <a href="https://pcpress.rs/tag/vestacka-inteligencija/">veštačka inteligencija</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/pc-press-access-microsoft-office-2010-ribbon-reloaded/"/>
        <a href="https://pcpress.rs/microsoft-lansirao-softver-koji-sam-popravlja-racunar/"/>
        <a href="https://pcpress.rs/windows-10-pro-sigurni-u-korisnike/"/>
      </related>
    </article>
  </body>
</html>