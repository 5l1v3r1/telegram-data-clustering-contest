<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/olympiakos-katethesan-efesi-kata-tis-timorias-ton-dyo-agonistikon-oi-erythroleykoi/2932637/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T12:31:15+00:00"/>
    <meta property="og:title" content="Ολυμπιακός: Κατέθεσαν έφεση κατά της τιμωρίας των δύο αγωνιστικών οι “ερυθρόλευκοι”!"/>
    <meta property="og:description" content="Ο Ολυμπιακός κατέθεσε έφεση κατά της πρωτόδικης απόφασης, σύμφωνα με την οποία τιμωρήθηκε με δύο αγωνιστικές κεκλεισμένων των θυρών για τα γεγονότα που συνέβησαν στο ντέρμπι με τον ΠΑΟΚ στην 12η αγωνιστική της Superleague."/>
  </head>
  <body>
    <article>
      <h1>Ολυμπιακός: Κατέθεσαν έφεση κατά της τιμωρίας των δύο αγωνιστικών οι “ερυθρόλευκοι”!</h1>
      <h2>Ο Ολυμπιακός κατέθεσε έφεση κατά της πρωτόδικης απόφασης, σύμφωνα με την οποία τιμωρήθηκε με δύο αγωνιστικές κεκλεισμένων των θυρών για τα γεγονότα που συνέβησαν στο ντέρμπι με τον ΠΑΟΚ στην 12η αγωνιστική της Superleague.</h2>
      <address><time datetime="2019-12-09T12:31:15+00:00">09 Dec 2019, 12:31</time> by <a rel="author">Newsit Newsroom</a></address>
      <p>Όπως προβλεπόταν έπραξε ο <a href="https://www.newsit.gr/tags/olympiakos/">Ολυμπιακός</a> αφού κατέθεσε έφεση κατά της πρωτόδικης απόφασης του πειθαρχικού οργάνου της Super League που του είχε επιβάλλει ποινή δύο αγωνιστικών κεκλεισμένων των θυρών λόγω περιστατικών που έλαβαν χώρα στο περιθώριο του ντέρμπι με τον ΠΑΟΚ.</p>
      <p>Οι “ερυθρόλευκοι” ελπίζουν τουλάχιστον σε μείωση της ποινής έτσι ώστε να έχουν τον κόσμο τους στο πλευρό τους στο ντέρμπι με τον Παναθηναϊκό στο “Γεώργιος Καραϊσκάκης” στις 5 Ιανουαρίου 2020.</p>
      <p>Σε κάθε περίπτωση πάντως στον Ολυμπιακό θα επιθυμούσαν να εξεταστεί την Τετάρτη (11/12) η έφεσή τους προκειμένου σε περίπτωση πλήρους δικαίωσής τους και εξαφάνισης της ποινής, να παίξουν με κόσμο και στο εντός έδρας ματς της επόμενης Τετάρτης, με την ΑΕΛ, για την εμβόλιμη 15η αγωνιστική της Superleague. Σε αντίθετη περίπτωση ο Ολυμπιακός θα παίξει χωρίς κόσμο και στα δύο αυτά παιχνίδια.</p>
    </article>
  </body>
</html>