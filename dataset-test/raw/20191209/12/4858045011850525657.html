<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/australia-peste-2000-de-koala-ar-fi-pierit-in-incendii_1411204.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T12:40:19+00:00"/>
    <meta property="og:title" content="Australia: Peste 2.000 de koala ar fi pierit în incendii"/>
    <meta property="og:description" content="Incendiile care mistuie zone extinse din statul australian New South Wales (NSW) au ucis peste 2.000 de koala din octombrie, au declarat..."/>
  </head>
  <body>
    <article>
      <h1>Australia: Peste 2.000 de koala ar fi pierit în incendii</h1>
      <address><time datetime="2019-12-09T12:40:19+00:00">09 Dec 2019, 12:40</time> by <a rel="author">Roxana Ghiorghian</a></address>
      <p>
        <b>Incendiile care mistuie zone extinse din statul australian New South Wales (NSW) au ucis peste 2.000 de koala din octombrie, au declarat experţi în cadrul unei unei anchete parlamentare, citaţi de DPA, potrivit<a href="https://www.agerpres.ro/"> Agerpres</a>.</b>
      </p>
      <p>Distrugerea a fost atât de extinsă, încât "probabil că nu vom găsi niciodată corpurile acestora", a subliniat luni unul dintre aceşti specialişti cu privire la populaţia de koala şi habitatul acestora. <br/><br/>Potrivit specialistului în ecologie Dailan Pugh, preşedintele grupului de protecţie a mediului North East Forest Alliance, peste 2.000 de koala ar fi pierit în incendiile care au devastat până la o treime din habitatul acestora de pe coasta nordică a NSW. <br/><br/>În ultimii ani, habitatele acestor marsupiale fuseseră deja afectate pentru a face loc agriculturii şi dezvoltării urbane.</p>
    </article>
  </body>
</html>