<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153829-volynsku-oblspozhyvspilku-oshtrafuvaly-na-68-tysiach-gryven"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T12:52:00+00:00"/>
    <meta property="og:title" content="Волинську облспоживспілку оштрафували на 68 тисяч гривень"/>
    <meta property="og:description" content="Вона незаконно зобов'язала підприємців укладати цивільно-правові угоди на послуги охорони об’єктів із конкретно визначеним охоронним підприємством"/>
  </head>
  <body>
    <article>
      <h1>Волинську облспоживспілку оштрафували на 68 тисяч гривень</h1>
      <address>
        <time datetime="2019-12-09T12:52:00+00:00">09 Dec 2019, 12:52</time>
      </address>
      <p>За зловживанням монопольним становищем Волинську обласну спілку споживчих товариств оштрафували на 68 тисяч гривень.<br/><br/>Про це повідомляє пресслужба Волинського обласного територіального відділення Антимонопольного комітету України.<br/><br/>Антимонопольники запевняють, що Волинська обласна спілка споживчих товариств у договорах оренди від 01.01.2019 року незаконно зобов'язала підприємців укладати цивільно-правові угоди на послуги зовнішньої охорони об’єктів підприємницької діяльності із конкретно визначеним охоронним підприємством. <br/><br/>Це є порушенням, адже це - зловживання монопольним (домінуючим) становищем на ринку комплексних послуг з надання місць для торгівлі продовольчими і непродовольчими товарами на ринках в межах м. Луцьк та прилеглої території (с. Рованці, Луцький район), шляхом встановлення таких умов реалізації товарів (послуг), які було б неможливо встановити за умов існування значної конкуренції на ринку.</p>
    </article>
  </body>
</html>