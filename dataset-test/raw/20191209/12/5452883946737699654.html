<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/attualita/museo-autofunebre-atripalda-collezione-russo-fasulo.html"/>
    <meta property="og:site_name" content="AvellinoToday"/>
    <meta property="article:published_time" content="2019-12-09T12:01:00+00:00"/>
    <meta property="og:title" content="In Irpinia un museo speciale a livello nazionale"/>
    <meta property="og:description" content="Sono esposti modelli che ripercorrono la storia del carro funebre"/>
  </head>
  <body>
    <article>
      <h1>In Irpinia un museo speciale a livello nazionale</h1>
      <h2>Sono esposti modelli che ripercorrono la storia del carro funebre</h2>
      <address><time datetime="2019-12-09T12:01:00+00:00">09 Dec 2019, 12:01</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/31473167608022/movie_20191207_152204-2.mp4"/>
      </figure>
      <p><b>Un museo speciale in provincia di Avellino</b>. Unico per originalità ma anche per essere il solo a livello italiano: si tratta del Museo Nazionale dell’Autofunebre presente ad Atripalda. E’ attivo nella cittadina del Sabato presso l’azienda Fasulo&amp;Russo. Sono esposti modelli che partono dagli anni ‘50 tra cui Cadillac, Fiat e Mercedes, fino a quelli di epoca più recente. Nonostante scetticismo e scaramanzia, molti sono incuriositi e visitano la struttura. E’ una esperienza culturale anche questa al di là dell’originalità dell’esposizione.</p>
      <p><b>Un tuffo nel passato prima di compiere l’ultimo viaggio</b>. Fino agli anni ’50 si trasportavano i defunti al cimitero in carrozza trainata dagli animali, poi si passò alle auto. Per addobbare le auto dell’epoca c’erano dei veri e propri artigiani che componevano tutto. Si è partiti da uno stile classico per passare al barocco ma sempre con l’intenzione di allestire un monumento viaggiante in modo da dare nell’occhio.</p>
      <p><b>La collezione, curata con particolare attenzione da Agostino Fasulo</b>, è cresciuta negli ultimi tempi con delle new entry. Fa bella mostra un 1900 Fiat degli anni ’50 al fianco del autofunebre Cristo, una delle più grandi al mondo.</p>
      <p>Vista l’esclusività della collezione, due carri funebri sono stati anche esposti a Cinecittà world a Roma durante la festa di Halloween e in passato la sede è stata anche set del film Turisti per DMAX.</p>
      <p>Negli anni ’70 e ’80 sono stati ridimensionati i carri funebri e si è giunti alle più attuali auto che spesso vediamo per strada, sperando, con i dovuti scongiuri, che non venga nella nostra direzione.</p>
    </article>
  </body>
</html>