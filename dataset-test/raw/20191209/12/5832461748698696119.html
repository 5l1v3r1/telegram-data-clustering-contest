<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/165284-wind-call-your-country-flash-week-arrivano-le-nuove-gold-limited-edition-50-e-special-cina/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-12-09T12:40:44+00:00"/>
    <meta property="og:title" content="Wind Call Your Country Flash Week: arrivano le nuove Gold Limited Edition + 50 e Special Cina"/>
    <meta property="og:description" content="Total: 2 Facebook2 WhatsApp Twitter0 TelegramIl noto brand arancione dell’operatore congiunto Wind Tre, a partire dalla giornata di oggi (9 Dicembre 2019), ha avviato la nuova promo Call Your Country Flash Week mediante la quale commercializza le nuove offerte Call Your Country Gold Limited Edition + 50 e Call Your Country Special Cina. Le due new entry della gamma Call... Leggi Tutto »"/>
  </head>
  <body>
    <article>
      <h1>Wind Call Your Country Flash Week: arrivano le nuove Gold Limited Edition + 50 e Special Cina</h1>
      <address>
        <time datetime="2019-12-09T12:40:44+00:00">09 Dec 2019, 12:40</time>
      </address>
      <p>Il noto brand arancione dell’operatore congiunto Wind Tre, a partire dalla giornata di oggi (9 Dicembre 2019), ha avviato la nuova promo <b>Call Your Country Flash Week</b> mediante la quale commercializza le nuove offerte <b>Call Your Country Gold Limited Edition + 50</b> e <b>Call Your Country Special Cina</b>.</p>
      <p><b>Le due new entry</b> della gamma Call Your Country di <a href="https://www.mondomobileweb.it/165198-wind-nuove-offerte-per-non-vedenti-e-non-udenti-con-20-giga-sms-e-minuti/">Wind</a> <b>saranno attivabili fino al 15 Dicembre 2019</b>, salvo proroghe, e <a href="https://www.mondomobileweb.it/163768-wind-aggiornato-il-portafoglio-call-your-country-con-50-o-100-giga-in-regalo-per-il-natale/">come le altre della serie</a>, sono riservate ai clienti con <b>cittadinanza straniera</b> che al momento dell’attivazione ne diano prova mediante codice fiscale.</p>
      <figure>
        <img src="https://www.mondomobileweb.it/wp-content/uploads/2019/09/Wind-Call-your-Country.jpg"/>
      </figure>
      <p>Nel dettaglio, <b>Call Your Country Gold Limited Edition + 50</b> si rivolge alla <b>clientela di nazionalità indiana</b>, <b>bengalese e pakistana </b>che passa a Wind o attiva una nuova SIM, alla quale offre minuti illimitati verso Wind, 600 minuti verso tutti in Italia, 300 minuti verso 48 Paesi esteri e <b>35Giga</b> di traffico dati al costo complessivo di<b> 9,99 euro al mese</b>. Il quantitativo massimo di traffico dati in Europa ammonta a 4,7 Giga.</p>
      <p>   </p>
      <p>L’offerta in questione gode anche della <a href="https://www.mondomobileweb.it/163537-wind-natale-regala-100-giga-al-mese/">promo Wind che offre <b>50 Giga al mese</b> in più da utilizzare fino al 1° Marzo 2019</a>. La promozione dei 50 Giga <b>si attiva in automatico a tutti i nuovi clienti</b> e si disattiva il 2 Marzo 2020 o in caso di disattivazione dell’offerta compatibile. <b>Non è valida per i già clienti</b>. Tali quantitativi di traffico dati aggiuntivi possiedono la medesime priorità di consumo di quelli previsti dal normale bundle dell’offerta.</p>
      <p>Dal canto suo, l’offerta <b>Call Your Country Special Cina</b> (dedicata all’anagrafica cinese), si compone di minuti illimitati verso Wind, 888 minuti nazionali, 888 minuti verso la Cina e <b>48 Giga</b> (fino a 4,7 Giga in Europa) <b>a 9,88 euro mensili</b>. Il quantitativo massimo di traffico dati in Europa ammonta anche in questo caso a 4,7 Giga.</p>
      <p>Il continuo ripetersi della cifra 8 sia nel bundle che nel costo dell’offerta appena riporta, è legato al fatto che nella <b>cultura cinese</b> questo numero è ritenuto il <b>più fortunato</b> in quanto simile al simbolo dell’infinito ed anche sinonimo di prosperità e ricchezza.</p>
      <p>Ciò significa che più 8 ci sono e meglio è, l’88 viene infatti considerato portatore di doppia gioia e il numero <b>88888888</b> in Cina è addirittura il più desiderato come numero di telefono o di targa. Al contrario, il numero 4 è considerato uno dei <b>numeri più sfortunati e segnale di cattivo auspicio</b> poiché la pronuncia è simile al suono della parola <b><i>“morte”</i></b>. La tendenza è infatti quella di evitare tutti quei numeri contenenti la cifra 4.</p>
      <p>Le offerte si rinnovano ogni mese con <b>addebito dei costi su credito residuo</b> e il loro <b>costo di attivazione può essere gratuito con SIM attiva per 24 mesi</b>, in caso contrario possono essere previsti degli addebiti. Il costo della sim è di 10 euro.</p>
      <p><b>In caso di esaurimento dei Giga disponibili</b>, con <b>Chat No Stop</b>, le offerte Call Your Country prevedono la navigazione a velocità massima di<b> 128 kbps</b>. Tutti i minuti non utilizzati nel corso del mese scadono improrogabilmente e quelli verso Wind sono illimitati salvo uso contrario a buona fede e correttezza.</p>
      <figure>
        <img src="https://www.mondomobileweb.it/wp-content/uploads/2018/04/wind-callyourcountry-txt.png"/>
      </figure>
      <p>Le<b> destinazioni estere comprese nell’offerta</b> <b>Call Your Country Gold Limited Edition + 50 </b>sono: Australia, Austria, Bangladesh, Brasile, Belgio, Bulgaria, Canada, Cina Cipro, Colombia, Croazia, Danimarca, Finlandia, Francia, Germania, Giappone, Gran Bretagna, Grecia, Guam, Hong Kong, India, Indonesia, Islanda, Israele, Irlanda, Lituania, Lussemburgo, Malesia, Malta, Messico, Mongolia, Norvegia, Olanda, Pakistan, Perù, Polonia, Portogallo, Puerto Rico, Repubblica Ceca, Romania, San Marino, Singapore, Slovacchia, Spagna, Stati Uniti, Svezia, Sud Korea, Ungheria.</p>
      <p>Si specifica inoltre, che al superamento dei minuti internazionali e per i Paesi non inclusi previsti, si applicano le tariffe agevolate previste da <b><a href="https://www.mondomobileweb.it/112091-wind-arrivano-le-call-your-country-super-speciale-ucraina-e-moldavia-e-lopzione-international-plus/">Call Your Country Super</a></b>, con scatto alla risposta di 19 centesimi di euro e tariffazione a scatti da 60 secondi. Per il primo minuto di conversazione verso i Paesi Europei si applica un costo massimo di 23 centesimi di euro comprensivo di scatto alla risposta.</p>
      <p>Al superamento dei minuti nazionali inclusi, è invece prevista l’applicazione di una tariffazione al secondo di 29 centesimi di euro al minuto, senza scatto alla risposta. Il costo di ciascun SMS inviato ammonta a 10 centesimi di euro.</p>
      <p>In ottemperanza alla <a href="https://www.mondomobileweb.it/134135-roaming-ue-dal-1-gennaio-2019-aumenta-la-quantita-di-giga/">Regolamentazione Europea 2016/2286</a>, il bundle di minuti, SMS e Giga <b>può essere utilizzato anche in Europa</b>. Tuttavia l’utilizzo del volume di dati, alle stesse condizioni nazionali, è consentito fino ad un quantitativo massimo nel mese di riferimento, indicato nei dettagli delle offerte riportati di sopra o consultabile sul sito ufficiale dell’operatore in funzione della propria spesa mensile. Oltre tale tetto massimo, Wind può applicare il <b>sovrapprezzo previsto</b> di 0,549 centesimi di euro per ogni MB, fatturato al KB, IVA inclusa fino al 1° Dicembre 2019.</p>
      <p><a href="https://www.mondomobileweb.it/163541-roaming-ue-wind-tre-anticipa-adeguamento-sovrapprezzo-2020/">A partire dal 2 Dicembre 2019 il sovrapprezzo applicato sarà pari a 0,427 centesimi di euro per ogni MB, fino al 31 Dicembre 2020</a>.</p>
      <p>Si ricorda che l’ascolto della <b>segreteria telefonica</b> (già attivo sulla SIM) <b>è gratuito in Italia e in Unione Europea</b> per le nuove schede attivate a partire dal 18 Novembre 2019 e che il <b>servizio SMS My Wind</b> (che informa delle chiamate ricevute mentre si ha il telefono spento, non raggiungibile o occupato in un’altra conversazione) è incluso in entrambe le opzioni tariffarie.</p>
      <p><b>Le offerte CYC </b>oggetto di questo approfondimento<b> sono compatibili</b> con gli Optional + minuti, + SMS, + GIGA, Wind Unlimited, Internet 30 Giga, Internet 60 Giga, Giga International, Porta i tuoi amici, Smartphone Box, 100 Giga dell’offerta Fibra e Internet da casa, oltre che con il servizio standard di rateizzazione <b><a href="https://www.mondomobileweb.it/152592-wind-telefono-incluso-per-te-smartphone/"><i>Telefono Incluso</i></a></b> ad<b> eccezione</b> dei seguenti device: Huawei Mate 20 Lite (<b>n</b><b>on compatibile con il listino standard</b>); Samsung Galaxy S10e 128GB, Samsung Galaxy S10 128GB, Samsung Galaxy S10 512GB, Samsung Galaxy S10+ 128GB, Samsung Galaxy S10+ 512GB (<b>c</b><b>on il listino Findomesti</b><b>c</b>).</p>
      <p><b>Non sono invece compatibili</b> con con altre opzioni Call Your Country, Noi International e con tutte le opzioni che includono un bonus di minuti, SMS e Giga.</p>
      <p>Per la loro disattivazione, è possibile chiamare in qualunque momento il 155 o inviare un SMS al 4033 contenente il testo “<i>CYC SMART NO</i>“. con efficacia al termine del periodo del rinnovo.</p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>