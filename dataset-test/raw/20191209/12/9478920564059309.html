<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-anisychia-gia-tin-exoryxi-ydrogonanthrakon-apo-to-anypotakto-ionio/"/>
    <meta property="og:site_name" content="ert.gr"/>
    <meta property="article:published_time" content="2019-12-09T12:35:18+00:00"/>
    <meta property="og:title" content="Κέρκυρα: Ανησυχία για την εξόρυξη υδρογονανθράκων από το «Ανυπότακτο Ιόνιο»"/>
    <meta property="og:description" content="Στο Περιφερειακό Συμβούλιο της Δευτέρας 02/12/2019 κατατέθηκε από το Ανυπότακτο Ιόνιο η παρακάτω επερώτηση: Επερώτηση για την σεισμικότητα στην περιοχή μας Μετά και την τελευταία συνεδρίαση του Π. Σ., στην Κεφαλονιά 23 και 24 Νοεμβρίου, στο οποίο εγκρίθηκε κατά πλειοψηφία η δυνατότητα εξορύξεων υδρογονανθράκων στην Περιφέρεια μας, στο Ιόνιο Πέλαγος, είχαμε επισημάνει τους σοβαρούς κινδύνους που εγκυμονεί η εξόρυξη υδρογονανθράκων Ήρθε δυστυχώς η επιβεβαίωση των φόβων μας με δύο ισχυρότατους σεισμούς ο ένας δε, πολύνεκρος. Στον Ελλαδικό χώρο, σύμφωνα με τους σεισμολόγους, ήμασταν τυχεροί γιατί ο σεισμός κοντά στην Κρήτη ήταν σε μεγάλο εστιακό βάθος και μας έσωσε από βέβαιη τραγωδία. • Κύριοι της πλειοψηφίας είστε σίγουροι μετά από αυτά που είδαμε, εμμένετε στην απόφαση σας υπέρ των εξορύξεων; • Είστε διατεθειμένοι να σηκώσετε την ηθική ή οποία άλλη ευθύνη σε περίπτωση ζημιάς σε πλατφόρμα ή αγωγό εξόρυξης μετά από τέτοιο σεισμό; • Έχετε μελέτες που να μας δείχνουν την αντοχή των μέσων εξόρυξης, σε τέτοιο ή μεγαλύτερο…"/>
  </head>
  <body>
    <article>
      <h1>Κέρκυρα: Ανησυχία για την εξόρυξη υδρογονανθράκων από το «Ανυπότακτο Ιόνιο»</h1>
      <address><time datetime="2019-12-09T12:35:18+00:00">09 Dec 2019, 12:35</time> by <a rel="author">Μαρία Παγκράτη</a></address>
      <p>Στο Περιφερειακό Συμβούλιο της Δευτέρας 02/12/2019 κατατέθηκε από το Ανυπότακτο Ιόνιο η παρακάτω επερώτηση:<br/>Επερώτηση για την σεισμικότητα στην περιοχή μας<br/>Μετά και την τελευταία συνεδρίαση του Π. Σ., στην Κεφαλονιά 23 και 24 Νοεμβρίου, στο οποίο εγκρίθηκε κατά πλειοψηφία η δυνατότητα εξορύξεων υδρογονανθράκων στην Περιφέρεια μας, στο Ιόνιο Πέλαγος, είχαμε επισημάνει τους σοβαρούς κινδύνους που εγκυμονεί η εξόρυξη υδρογονανθράκων<br/>Ήρθε δυστυχώς η επιβεβαίωση των φόβων μας με δύο ισχυρότατους σεισμούς ο ένας δε, πολύνεκρος.<br/>Στον Ελλαδικό χώρο, σύμφωνα με τους σεισμολόγους, ήμασταν τυχεροί γιατί ο σεισμός κοντά στην Κρήτη ήταν σε μεγάλο εστιακό βάθος και μας έσωσε από βέβαιη τραγωδία.<br/>• Κύριοι της πλειοψηφίας είστε σίγουροι μετά από αυτά που είδαμε, εμμένετε στην απόφαση σας υπέρ των εξορύξεων;<br/>• Είστε διατεθειμένοι να σηκώσετε την ηθική ή οποία άλλη ευθύνη σε περίπτωση ζημιάς σε πλατφόρμα ή αγωγό εξόρυξης μετά από τέτοιο σεισμό;<br/>• Έχετε μελέτες που να μας δείχνουν την αντοχή των μέσων εξόρυξης, σε τέτοιο ή μεγαλύτερο σεισμό, ειδικά σε τόσο μεγάλο βάθος που απαιτείται να γίνει μια πετυχημένη εξόρυξη στο Ιόνιο;<br/>• Έχετε επιτέλους συνειδητοποιήσει ότι τέτοιοι σεισμοί και ίσως μεγαλύτεροι είναι πλέον πραγματικότητα και όχι υποθετικό σενάριο;<br/>Μετά την απάντηση που είχαμε στην προαναφερθείσα επερώτηση θα ήθελα να καταθέσω ορισμένες σκέψεις:<br/>• ήταν αυταρχικό και άστοχο ,δεν συνάδει με τις αρχές δημοκρατικής λειτουργίας της τοπικής αυτοδιοίκησης, η απαγόρευση τοποθέτησης συμπολιτών μας στο Περιφερειακό Συμβούλιο.<br/>• το Περιφερειακό Συμβούλιο δεν χρειάζεται την προστασία της αστυνομίας για να συνεδριάσει.<br/>• οι συνάδελφοι της πλειοψηφίας σκέπτονται και δρουν με την λογική των κυβερνητικών υπαλλήλων ξεχνώντας ότι είμαστε τοπική αυτοδιοίκηση και θα πρέπει να στηρίξουμε τα συμφέροντα και τις ανάγκες της περιφέρειάς μας.<br/>• Προκειμένου να στηρίξουν την κυβερνητική πολιτική η οποία είναι συνέχεια της προηγούμενης κυβέρνησης, όσον αφορά την εξόρυξη των υδρογονανθράκων, γίνονται συνήγοροι της επιχειρηματολογίας των πετρελαϊκών εταιρειών.<br/>Το Ανυπότακτο Ιόνιο είναι κάθετα εναντίον των εξορύξεων υδρογονανθράκων στο Ιόνιο</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-synantisi-p-varoycha-me-to-s-zervopoylo/"/>
        <a href="https://www.ert.gr/perifereiakoi-stathmoi/kerkira/kerkyra-16-tonoi-roycha-kai-papoytsia-ston-kokkino-kado/"/>
        <a href="https://www.ert.gr/perifereiakoi-stathmoi/kerkira/kerkyra-aitima-stirixis-ton-anapliroton-ypovallei-i-laiki-syspeirosi/"/>
        <a href="https://www.ert.gr/perifereiakoi-stathmoi/kerkira/kerkyra-poreia-foititon/"/>
        <a href="https://www.ert.gr/perifereiakoi-stathmoi/kerkira/kerkyra-o-syllogos-san-giacomo-sti-diavoyleysi-gia-ton-kanonismo-astikis-leitoyrgias/"/>
        <a href="https://www.ert.gr/perifereiakoi-stathmoi/kerkira/kerkyra-xekina-to-savvato-i-24i-ekthesi-vivlioy-sinion/"/>
      </related>
    </article>
  </body>
</html>