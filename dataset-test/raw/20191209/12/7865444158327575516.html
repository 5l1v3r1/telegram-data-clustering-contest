<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/12/09/ser-du-hvilken-samsung-mobil-som-er-fotografert-her/"/>
    <meta property="og:site_name" content="ITavisen"/>
    <meta property="article:published_time" content="2019-12-09T12:36:00+00:00"/>
    <meta property="og:title" content="Ser du hvilken Samsung-mobil som er fotografert her? - ITavisen"/>
    <meta property="og:description" content="Samsungs neste flaggskipmodell i Galaxy S-serien kan ha blitt fotografert ute i offentligheten."/>
  </head>
  <body>
    <article>
      <h1>Ser du hvilken Samsung-mobil som er fotografert her? - ITavisen</h1>
      <h2>Nesten ubrukelig fotokvalitet på lekkasjen, men det får bare være.</h2>
      <address><time datetime="2019-12-09T12:36:00+00:00">09 Dec 2019, 12:36</time> by <a rel="author">Seirwan Kareemi</a></address>
      <p>Vår aller første titt på Samsungs neste Galaxy S-flaggskip ser ut til å forekomme nå. Det som etter all sannsynlighet er Galaxy S11 er nemlig blitt observert offentlig, og man har fått knipset bilder av den – i svært dårlig kvalitet.</p>
      <h3>Samstemt med tidligere lekkasje</h3>
      <p>Bildene viser likevel en smarttelefon vi ikke har sett hittil, trygt omfavnet av et deksel og med et klart særpreg fra tidligere Samsung-telefoner, der kameraoppsettet minner mer om konkurrentenes, med uthevet ramme og en passe delikat plassering av sensorene.</p>
      <p>Det stemmer altså overens med rykter fra november som skulle ha det til at Samsung med neste års smarttelefoner skal <a href="https://itavisen.no/2019/11/22/se-de-forste-bildene-av-galaxy-s11/">hoppe over til en utforming på kameraet som minner om konkurrentenes</a>.</p>
      <figure>
        <img src="https://static.itavisen.no/media/2019/12/samsung-s11-1280x720.jpeg"/>
      </figure>
      <figure>
        <img src="https://static.itavisen.no/media/2019/12/samsung-s11-1-1280x720.jpeg"/>
      </figure>
      <ul>
        <li/>
        <li/>
      </ul>
      <figure>
        <img src="https://static.itavisen.no/media/2019/12/1574788370_galaxy_s11_plus_renders-leak_story.jpg"/>
      </figure>
      <p>Dagens lekkasje stammer fra IceUniverse som særlig det siste året har opparbeidet seg et godt rykte med hensyn til lekkasjer av nye produkter, særlig i Android-verden.</p>
      <p>I ukene som kommer så forventes det kraftig vekst i rykter og lekkasjer rundt Samsung lansering av Galaxy S11.</p>
    </article>
  </body>
</html>