<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523032-mira-nezamestnanosti-zustala-v-listopadu-beze-zmeny/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T12:18:16+00:00"/>
    <meta property="og:title" content="Míra nezaměstnanosti zůstala v listopadu beze změny"/>
    <meta property="og:description" content="Míra nezaměstnanosti zůstala v listopadu beze změny na úrovni 2,6%, v souladu s očekáváním finančního trhu. Meziměsíční sice počet uchazečů nepatrně vzrostl: o 771 osob na 197 289, což je ale nejnižší hodnotu pro měsíc listopad od roku 1996. Meziročně míra nezaměstnanosti klesla o 0,2 procentního bodu, obdobně jako v říjnu.Míra nezaměstnanosti v české ekonomice zůstává velmi nízko a stále je nejnižší v rámci EU: tuto pozici si česká ekonomika udrží i v dohledné době."/>
  </head>
  <body>
    <article>
      <h1>Míra nezaměstnanosti zůstala v listopadu beze změny</h1>
      <address><time datetime="2019-12-09T12:18:16+00:00">09 Dec 2019, 12:18</time> by <a rel="author">Radomír Jáč</a></address>
      <p>
        <b><a href="https://www.kurzy.cz/makroekonomika/nezamestnanost/">Míra nezaměstnanosti</a> zůstala v listopadu beze změny na úrovni 2,6%, v souladu s očekáváním finančního trhu.<br/>Meziměsíční sice počet uchazečů nepatrně vzrostl: o 771 osob na 197 289, což je ale nejnižší hodnotu pro měsíc listopad od roku 1996.<br/>Meziročně <a href="https://www.kurzy.cz/makroekonomika/nezamestnanost/">míra nezaměstnanosti</a> klesla o 0,2 procentního bodu, obdobně jako v říjnu.<br/><a href="https://www.kurzy.cz/makroekonomika/nezamestnanost/">Míra nezaměstnanosti</a> v <a href="https://www.kurzy.cz/makroekonomika/">české ekonomice</a> zůstává velmi nízko a stále je nejnižší v rámci EU: tuto pozici si <a href="https://www.kurzy.cz/makroekonomika/">česká ekonomika</a> udrží i v dohledné době.</b>
      </p>
      <p>
        <b>Na <a href="https://www.kurzy.cz/cnb/ekonomika/prace-a-mzdy/">trhu práce</a> se stále projevuje skutečnost, že tuzemská <a href="https://www.kurzy.cz/makroekonomika/">ekonomika</a> operuje nad svým potenciálem a o zaměstnance je tak i nadále zájem.<br/>Prostor pro další meziroční pokles <a href="https://www.kurzy.cz/makroekonomika/nezamestnanost/">míry nezaměstnanosti</a> se ale již vyčerpává a v samotném prosinci půjde <a href="https://www.kurzy.cz/makroekonomika/nezamestnanost/">nezaměstnanost</a> nahoru v důsledku působení sezónních faktorů.</b>
      </p>
      <p><a href="https://www.kurzy.cz/makroekonomika/nezamestnanost/">Míra nezaměstnanosti</a> v <a href="https://www.kurzy.cz/makroekonomika/">české ekonomice</a> zůstala v listopadu beze změny na úrovni 2,6 %: v souladu s očekáváním.<br/>V meziročním vyjádření sice <a href="https://www.kurzy.cz/makroekonomika/nezamestnanost/">míra nezaměstnanosti</a> klesla o dvě desetiny procentního bodu, obdobně jako v říjnu.<br/><a href="https://www.kurzy.cz/makroekonomika/nezamestnanost/">Nezaměstnanost</a> v <a href="https://www.kurzy.cz/makroekonomika/">české ekonomice</a> je již tak nízká, že nemá moc kam dále klesat.<br/>Navíc, zpomalení tempa růstu <a href="https://www.kurzy.cz/makroekonomika/hdp/">HDP</a> znamená, že se <a href="https://www.kurzy.cz/makroekonomika/">česká ekonomika</a> přehřívá menší měrou, než tomu bylo v předchozích čtvrtletích a z tohoto pohledu postupně opadá tlak na další pokles <a href="https://www.kurzy.cz/makroekonomika/nezamestnanost/">míry nezaměstnanosti</a>.<br/>V <a href="https://www.kurzy.cz/finance/2020/">roce 2020</a> se meziroční pokles <a href="https://www.kurzy.cz/makroekonomika/nezamestnanost/">míry nezaměstnanosti</a> zastaví a zejména ve druhém pololetí <a href="https://www.kurzy.cz/finance/2020/">2020</a> můžeme zaznamenat mírný meziroční nárůst <a href="https://www.kurzy.cz/makroekonomika/nezamestnanost/">nezaměstnanosti</a>.</p>
      <p>Zatím ale stále platí konstatování, že <a href="https://www.kurzy.cz/makroekonomika/">česká ekonomika</a> i nadále operuje nad svým potenciálem a přetrvává tak výrazný převis <a href="https://prace.kurzy.cz/urad-prace/volna-mista/">volných pracovních míst</a> nad počtem uchazečů o <a href="https://www.kurzy.cz/prace/">zaměstnání</a>.<br/>V tomto smyslu jsme tedy stále vzdáleni situaci, v níž by se měla <a href="https://www.kurzy.cz/makroekonomika/nezamestnanost/">míra nezaměstnanosti</a> začít viditelněji zvyšovat.</p>
      <p>
        <b>V roce 2018 činila průměrná <a href="https://www.kurzy.cz/makroekonomika/nezamestnanost/">míra nezaměstnanosti</a> 3,2 %, průměr za celý letošní rok klesne na <br/>2,8 %.<br/>V průběhu příštího roku se <a href="https://www.kurzy.cz/makroekonomika/nezamestnanost/">míra nezaměstnanosti</a> zřejmě začne meziročně zvyšovat, tento nárůst bude ale velmi mírný a pozvolný: pro <a href="https://www.kurzy.cz/finance/2020/">rok 2020</a> byl čekal průměrnou úroveň <a href="https://www.kurzy.cz/makroekonomika/nezamestnanost/">míry nezaměstnanosti</a> 3,0 %.</b>
      </p>
      <p>Pro samotný prosinec lze čekat, že sezónní faktory včetně ukončování kontraktů na dobu určitou či utlumení <a href="https://www.kurzy.cz/prace/">prací</a> v odvětvích jako jsou stavebnictví a <a href="https://www.kurzy.cz/komodity/zemedelske/">zemědělství</a> povedou k nárůstu počtu uchazečů o <a href="https://www.kurzy.cz/prace/">práci</a>.<br/>Tyto faktory nepříznivě působily i v listopadu, ovšem v prosinci bude jejich vliv viditelnější a <a href="https://www.kurzy.cz/makroekonomika/nezamestnanost/">míra nezaměstnanosti</a> se může vyšplhat až na 3,0 %.<br/>V průběhu <a href="https://www.kurzy.cz/finance/2020/">roku 2020</a> sice <a href="https://www.kurzy.cz/makroekonomika/nezamestnanost/">míra nezaměstnanosti</a> pod 3 % opět klesne, nicméně z pohledu celoročního průměru bude představovat nejnižší úroveň pro tuzemskou <a href="https://www.kurzy.cz/makroekonomika/nezamestnanost/">nezaměstnanost</a> ve stávajícím hospodářském cyklu právě letošní rok a v <a href="https://www.kurzy.cz/finance/2020/">roce 2020</a> se celoroční průměr vydá mírně nahoru.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/16996-nezamestnanost-v-usa-zustala-beze-zmeny/"/>
        <a href="https://zpravy.kurzy.cz/328370-mira-nezamestnanosti-britanie-zustala-v-dubnu-beze-zmeny-na-8-2-pct/"/>
        <a href="https://zpravy.kurzy.cz/391536-cr-nezamestnanost-v-listopadu-zustala-na-5-9-pocet-uchazecu-mirne-rostl/"/>
        <a href="https://www.kurzy.cz/zpravy/nazory/A-V-T-25062/"/>
        <a href="https://zpravy.kurzy.cz/320259-nezamestnanost-japonska-zustala-v-breznu-beze-zmeny/"/>
        <a href="https://www.kurzy.cz/zpravy/96415-mira-nezamestnanosti-v-eurozone-zustala-na-deviti-procentech/"/>
        <a href="https://www.kurzy.cz/zpravy/2755-mira-nezamestnanosti-v-usa-zustala-v-cervenci-na-4-3--pribylo-vsak-310-tis-novych-pracovnich-mist/"/>
        <a href="https://www.kurzy.cz/tema/1343593.html"/>
        <a href="https://zpravy.kurzy.cz/311984-mira-nezamestnanosti-svycarska-zustala-v-unoru-beze-zmen/"/>
        <a href="https://zpravy.kurzy.cz/333874-mira-nezamestnanosti-svycarska-zustala-v-cervenci-beze-zmeny/"/>
        <a href="https://www.kurzy.cz/zpravy/281544-mira-nezamestnanosti-svycarska-zustala-v-srpnu-stabilni/"/>
        <a href="https://www.kurzy.cz/tema/5565277.html"/>
      </related>
    </article>
  </body>
</html>