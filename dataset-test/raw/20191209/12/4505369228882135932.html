<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/horoscop-10-decembrrie-2019-norocul-ocoleste-azi-multe-zodii-karma-grea-planetele-s-au-asezat-potrivnic_500893.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T12:19:30+00:00"/>
    <meta property="og:title" content="HOROSCOP 10 DECEMBRRIE 2019. Norocul ocoleşte azi multe zodii, karma grea, planetele s-au aşezat potrivnic"/>
    <meta property="og:description" content="Horoscop 10 decembrie 2019. Urmează o zi cu multe &amp;icirc;nt&amp;acirc;mplări frumoase. Taurii vor purta o discuție care le va lumina mintea, iar Berbecii sunt foarte veseli și fericiți."/>
  </head>
  <body>
    <article>
      <h1>HOROSCOP 10 DECEMBRRIE 2019. Norocul ocoleşte azi multe zodii, karma grea, planetele s-au aşezat potrivnic</h1>
      <address><time datetime="2019-12-09T12:19:30+00:00">09 Dec 2019, 12:19</time> by <a rel="author" href="https://plus.google.com/106191708788820895209" target="_blank">Alina Andrei</a></address>
      <p><b>Horoscop 10 decembrie 2019.</b> Urmează o zi cu multe întâmplări frumoase. Taurii vor purta o discuție care le va lumina mintea, iar Berbecii sunt foarte veseli și fericiți.</p>
      <h3>Horoscop 10 decembrie BERBEC</h3>
      <p>Eşti vesel şi te bucuri de tot ceea ce vezi şi îţi încântă inima. Dragostea este una din preocupările preferate ale acestei zile şi faci tot posibilul să fii mereu în compania persoanei iubite care te răsfaţă, pur şi simplu, de atâta afecţiune. Spiritul jucăuş care încă te cuprinde are totuşi şi o latură superficială, şi anume te face să te comporţi ca un adolescent în relaţia cu sexul opus, încât faci declaraţii de dragoste fără consistenţă, doar de dragul iubirii.</p>
      <h3>Horoscop 10 decembrie Taur</h3>
      <p>O discuţie faţă în faţă, ca de la egal la egal, va rezolva cu brio o problemă majoră de comunicare. La originea acestor animozităţi se află interpretarea greşită a unui cuvânt sau a unei atitudini, de aceea e nevoie de o explicaţie în care fiecare să aibă dreptul său la cuvânt ca să-şi expună punctul de vedere. Vei fi foarte mulţumit când vei vedea că ambele părţi au ajuns la un consens şi se clarifică situaţia, ceea ce va restabili buna înţelegere şi atmosfera amicală de dinainte.</p>
      <h3>Horoscop 10 decembrie Gemeni</h3>
      <p>Dacă vezi că planurile făcute pentru azi nu înaintează orice ai face, nu insista. Schimbă imediat macazul spre o altă activitate, care ar putea avea rezultate mult mai bune. Te simţi blocat într-un punct mort din care nimic nu se mai urneşte, dar, decât să pierzi vremea căutând explicaţii, mai bine ai renunţa, deocamdată, la tot, şi te-ai apleca asupra altor proiecte de care nu ai avut timp înainte. Când o uşă ţi se trânteşte în nas, undeva, sigur se deschide o fereastră în altă parte şi trebuie să profiţi imediat de alternativele pe care le ai la dispoziţie.</p>
      <h3>Horoscop 10 decembrie Rac</h3>
      <p>Cariera ta ajunge într-un punct de apogeu de care eşti foarte mândru, ca şi cum ai obţine un loc fruntaş într-o competiţie sau ai obţine, după eforturi susţinute, un document ce va sta la baza succesului tău profesional de acum înainte. Poate eşti la finalul unor studii aprofundate, a unui curs de specializare şi eşti foarte mulţumit de rezultate, şi pentru că ai o patalama la mână, ai curaj să ţinteşti mai sus, către o poziţie superioară, o funcţie de răspundere sau un nivel mai înalt în ierarhie. Insistă, şansele pot ţine cu tine pentru o lansare în forţă!</p>
      <h3>Horoscop 10 decembrie Leu</h3>
      <p>Reuşeşti să creezi o punte de legătură fantastică între lucrurile înălţătoare, spirituale, şi cele strict materiale, fără să lezezi nici unul din aceste planuri. Te conectezi extrem de uşor la tot ce vine de sus, din astral, din ceruri, de la divinitate, şi foloseşti această minunată inspiraţie în viaţa ta de zi cu zi. Asta da conexiune cu cerul, pentru că tu demonstrezi, acum, acea vorbă precum în cer aşa şi pe pământ. Norocul tău vine de sus iar bunătatea ta se reflectă înapoi spre ceruri, creând cea mai puternică legătură cu ceea ce numai inima ta ştie că se află deasupra. În ce crezi tu mai mult se poate acum materializa palpabil!</p>
      <h3>Horoscop 10 decembrie Fecioara</h3>
      <p>Uneori nici nu e nevoie să faci eforturi imense pentru a-ţi îndeplini visele. Ajunge să trimiţi în eter marile tale dorinţe şi să aştepţi să se manifeste. Există o lege a universului care atrage în calea ta tot ce gândeşti, deci de aici trebuie să înceapă efortul tău personal: de a avea grijă ce gândeşti, ce creezi cu propria ta minte, ce permiţi să intre în viaţa ta cu adevărat. Stai şi meditează, îţi prieşte de minune această stare aparent pasivă, dar tu în acest timp nu stai deloc degeaba, pentru că mintea ta construieşte lumi fantastice care au toate şansele să se materializeze într-o zi doar pentru eşti convins că gândurile tale prind viaţă.</p>
      <h3>Horoscop 10 decembrie Balanta</h3>
      <p>Ai şansa de a reintra într-un grup din care ai făcut cândva parte, dar, din diverse motive, te-ai retras pentru că nu te mai simţeai bine. Atmosfera se stricase şi nu mai aveai nicio plăcere să te vezi cu acei oameni, dar azi ceva te cheamă înapoi, dornic să ierţi ceea ce a generat cândva suferinţe şi decepţii. Se pare că şi ei doreau acelaşi lucru la fel de mult, dar niciunul nu-şi lua inima în dinţi ca să redeschidă calea spre dialog şi împăcare. Poţi fi tu acela, pentru că eşti mai îngăduitor, capabil să ierţi, deci adună cumva grupul şi propune împăcarea. S-ar putea ca toţi să fi aşteptat acest moment cu speranţă şi iată, chiar sunt şanse să se întâmple!</p>
      <h3>Horoscop 10 decembrie Scorpion</h3>
      <p>Chiar dacă acum, pe moment, ai fi tentat să spui că nimic nu evoluează conform planurilor, continuă în acelaşi mod. Ai încredere în rezultatele finale, în ciuda obstacolelor de pe parcurs, care nu sunt altceva decât o probă de încercare prin care trebuie să demonstrezi că nu te laşi învins cu una cu două. Da, pot fi hopuri enervante, perioade lungi de aşteptare, dar nu contează cât de anevoios e urcuşul, ci doar ceea ce te aşteaptă în vârf. Cât tu crezi cu tărie că eşti pe drumul cel bun, vei primi toate resursele de energie pentru a ajunge la capăt cu brio!</p>
      <h3>Horoscop 10 decembrie Sagetator</h3>
      <p>Pui atâta pasiune într-o activitate, încât unii spun despre tine că exagerezi, că devii obsedat de ea. Da, poate depui prea multă energie în acest plan, dar ţi-l doreşti cu ardoare şi nu te poţi abţine să nu tragi tare, chiar facă asta ar însemna să abuzezi de propriile puteri. Fii sigur că la final vei fi complet vlăguit, nu vei mai avea pic de energie, dar vei fi fericit că ţi-ai atins scopul cel mare. Totuşi, nu te comporta ca şi cum ai fi posedat de acest singur ţel, pentru că unii te privesc ca pe un ciudat, deoarece te agiţi prea tare, te enervezi prea mult, ridici tonul de la orice, şi scoţi la iveală trăsături de caracter care, de obicei, nu te reprezintă. Las-o mai moale cu patima!</p>
      <h3>Horoscop 10 decembrie Capricorn</h3>
      <p>Trecutul poate fi sursa principală de energie pozitivă, pentru că priveşti înapoi în timp şi descoperi momente în care totul mergea bine şi poţi relua cu succes ceva din reţeta fericirii de atunci. Uneori, a fi ataşat de trecut e de bun augur, pentru că poţi scoate din nou la iveală aspectele bune de odinioară pe care, din diverse motive, le-ai trecut pe linie moartă, deşi ar mai fi putut juca un rol important şi în prezent. Umblă cu mai mult curaj prin amintiri, răscoleşte prin vremurile de odinioară şi adu la lumină scânteia ce îţi poate da acum din nou chef de acţiune.</p>
      <h3>Horoscop 10 decembrie Varsator</h3>
      <p>Ai planuri mari şi vise imense, dar nu trebuie să te îndoieşti nicio clipă de capacitatea ta de a le vedea realizate. Poţi mai mult decât ai putea crede despre tine însuţi, ca atare lasă modestia sau frica de eşec la o parte, pentru că eşti pregătit pentru orice provocare, oricât de îndrăzneaţă ar fi. Alege-ţi ţinte mari, nu te mulţumi cu puţin, vezi cât de multe lucruri cu adevărat importante îţi doreşti de la viaţă şi concentrează-te asupra lor. Eşti într-un moment în care eşti ajutat să-ţi împlineşti cele mai mari vise, deci merită să ridici ştacheta cât mai sus. Poţi şi singur, dar apar şi suficiente persoane care pot juca şi ele un rol important în succesul tău final, ca atare apelează la serviciile lor. Ai de învăţat din asta!</p>
      <h3>Horoscop 10 decembrie Pesti</h3>
      <p>Tu îţi vezi serios de treabă, dar se bagă alţii unde nu le fierbe oala şi riscă să strice şi ceea ce ai clădit tu. Nu te baza pe cei care se bat cu pumnul în piept că ar fi cei mai buni sau că au avut succese grozave înainte, pentru că nu se potrivesc şi situaţiei de faţă. Tu te concentrezi la ceea ce ai de făcut şi îţi asumi fiecare sarcină cu multă maturitate, or ceilalţi nu sunt foarte atenţi la ceea ce fac. Ei greşesc, fac mici gafe pe parcurs, nu văd eventualele riscuri şi pot da peste cap chiar şi cele mai bine construite planuri, de aceea ar fi de preferat să nu lucrezi alături de ei. Te descurci mai bine singur.</p>
    </article>
  </body>
</html>