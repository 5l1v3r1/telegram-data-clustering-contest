<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/prinsa-in-stare-de-ebrietate-narcotica-cu-droguri-la-ea-si-fara-permis-de-conducere-ce-risca-soferita_3061316.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T12:47:42+00:00"/>
    <meta property="og:title" content="Prinsă în stare de ebrietate narcotică, cu droguri la ea și fără permis de conducere. Ce riscă şoferiţa"/>
    <meta property="og:description" content="În stare de ebrietate narcotică, cu droguri la ea și fără permis de conducere. Şoferiţa în vârstă de 23 de ani a fost prinsă aseară, în jurul preo 23, pe strada Mitropolit Dosoftei. Potrivit poliţiei de patrulare, tânăra conducea un automobil de marcă Peu"/>
  </head>
  <body>
    <article>
      <h1>Prinsă în stare de ebrietate narcotică, cu droguri la ea și fără permis de conducere. Ce riscă şoferiţa</h1>
      <address><time datetime="2019-12-09T12:47:42+00:00">09 Dec 2019, 12:47</time> by <a rel="author">PUBLIKA.MD</a></address>
      <p>În stare de ebrietate narcotică, cu droguri la ea și fără permis de conducere. Şoferiţa în vârstă de 23 de ani a fost prinsă aseară, în jurul preo 23, pe strada Mitropolit Dosoftei. </p>
      <p>Potrivit poliţiei de patrulare, tânăra conducea un automobil de marcă Peugeot, ce se deplasa neregulamentar.<br/><br/>Mașina a fost stopată pentru verificări, iar în timpul discuției cu inspectorii, tânăra avea un comportament neadecvat și semne vizibile ale stării de ebrietate narcotică.<br/><br/>În momentul prezentării actelor, din poșeta acesteia a căzut un pachețel suspect cu o substanță de culoare cafenie, pe care tot ea a recunoscut că urma să-l transmită altei persoane. După mai multe verificări, s-a stabilit că tânăra nici măcar nu deține permis de conducere.<br/><br/>Pentru a scăpa de pedeapsă, şoferiţa a încercat să mituiască poliţiştii, aruncând bancnotele în mașina de patrulare.<br/><br/>Femeia a fost condusă la Dispensarul Republican de Narcologie. Supusă testării, în organismul femeii a fost confirmată prezența drogurilor.</p>
      <p>În acest weekend, poliţiştii de patrulare au mai reţinut un şofer, care se afla în ebrietate narcotică. </p>
      <p>Pentru fapta lor, cei doi şoferi riscă o amendă de până la 250.000 de lei sau până la cinci ani de pușcărie. Totodată, aceștia vor rămâne fără permise de conducere, până la pronunțarea hotărârii judecătorești.</p>
      <p>Doar în acest weekend, angajații Inspectoratul Național de Patrulare au depistat peste 2.000 de încălcări în trafic. 46 dintre şoferii traşi pee dreapta s-au dovedit a fi băuţi, peste 800 conduceau cu viteză excesivă, iar aproape 200 nu au respectat semnele de circulaţie rutieră. În total, timp de două zile s-au produs 19 accidente rutiere, soldate cu 20 de persoane traumatizate și 5 decedate.</p>
    </article>
  </body>
</html>