<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Jablonec-nad-Nisou-Zapis-do-novych-trid-MS-Arbesova-jiz-10-prosince-606334"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T12:26:00+00:00"/>
    <meta property="og:title" content="Jablonec nad Nisou: Zápis do nových tříd MŠ Arbesova již 10. prosince"/>
    <meta property="og:description" content="U mšenských mateřských škol dojde během tohoto školního roku hned ke dvěma změnám v jejich kapacitách. Zatímco MŠ Arbesova se již od 1. února 2020 rozroste o dvě nové třídy, MŠ Mechová bude naopak od září 2020 o třídu umístěnou v ZŠ menší."/>
  </head>
  <body>
    <article>
      <h1>Jablonec nad Nisou: Zápis do nových tříd MŠ Arbesova již 10. prosince</h1>
      <address>
        <time datetime="2019-12-09T12:26:00+00:00">09 Dec 2019, 12:26</time>
      </address>
      <p>
        <b>U mšenských mateřských škol dojde během tohoto školního roku hned ke dvěma změnám v jejich kapacitách. Zatímco MŠ Arbesova se již od 1. února 2020 rozroste o dvě nové třídy, MŠ Mechová bude naopak od září 2020 o třídu umístěnou v ZŠ menší.</b>
      </p>
      <p>V těchto dnech ještě probíhá stavba dvou nových tříd v zahradě mateřské školy v Arbesově ulici, přesto již 1. února budou prostory připraveny pro nástup 44 nově přijatých dětí. Termín zápisu dětí do nových tříd byl stanoven na úterý 10. prosince 2019 od 13:00 do 17:00 hod.</p>
      <p>Nové třídy jsou podobně jako ostatní jablonecké MŠ určeny všem předškolním dětem ve věkovém rozpětí 3-6 let. K zápisu mohou přijít i rodiče dětí, které dovršily tří let během podzimu, nebo třetí narozeniny teprve oslaví v průběhu zimy či jara. Do MŠ však ze zákona nelze přijmout děti, kterým ještě nebyly ani 2 roky.</p>
      <p>Děti budou přijímány dle následujících kritérií:</p>
      <ul>
        <li>bydliště dítěte v Jablonci nad Nisou</li>
        <li>věk dítěte (děti jsou přijímány dle data narození)</li>
        <li>sourozenec, který již MŠ navštěvuje</li>
      </ul>
      <p>V souvislosti s tímto navýšením kapacit mšenských mateřských škol je již nyní jisté, že bude od září příštího školního roku zrušeno odloučené pracoviště mateřské školy Mechová, které po několik let výrazně napomohlo k bezproblémovému přijímání nejen mšenských dětí do mateřských škol. Zabíralo však prostory v budově školní družiny při Základní škole Mozartova 24. Vzhledem k nárůstu počtu dětí v prvních třídách základní školy je již nutné tyto prostory navrátit škole k užívání. Mateřská škola Mechová se tak vrátí na svoji původní kapacitu čtyř tříd. Dá se tak očekávat že nebude moci přijímat takové množství dětí, jako tomu bylo v minulých letech.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Jablonec-nad-Nisou-Prestavbou-skolnickeho-bytu-vznikla-nova-trida-se-zazemim-605806"/>
        <a href="https://www.parlamentnilisty.cz/politika/obce-volicum/Jablonec-nad-Nisou-Zdravotni-gramotnost-byla-tematem-Akademie-senioru-2019-605065"/>
        <a href="https://www.parlamentnilisty.cz/politika/obce-volicum/Jablonec-nad-Nisou-Ve-meste-zazarily-jiz-podesate-Hvezdy-nad-Jestedem-605035"/>
        <a href="https://www.parlamentnilisty.cz/politika/obce-volicum/Jablonec-nad-Nisou-je-Mestem-pro-byznys-desetileti-605019"/>
      </related>
    </article>
  </body>
</html>