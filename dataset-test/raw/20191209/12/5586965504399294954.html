<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/financiar/ministrul-fondurilor-europene-am-trimis-spre-decontare-catre-comisia-europeana-378-milioane-de-euro-18660267"/>
    <meta property="og:site_name" content="Gândul"/>
    <meta property="article:published_time" content="2019-12-09T12:54:03+00:00"/>
    <meta property="og:title" content="Ministrul Fondurilor Europene: Am trimis spre decontare către Comisia Europeană 378 milioane de euro"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Ministrul Fondurilor Europene: Am trimis spre decontare către Comisia Europeană 378 milioane de euro</h1>
      <h2>Ministrul Fondurilor Europene, Marcel Boloş a declarat luni, în cadrul evenimentului Start Up Next, că a eliminat riscul pierderii fondurilor prin transmiterea spre decontare a 378 milioane de euro către Comisia Europeană.</h2>
      <address><time datetime="2019-12-09T12:54:03+00:00">09 Dec 2019, 12:54</time> by <a rel="author" href="https://www.gandul.info/autor/laura-albu" target="_blank">Laura Albu</a></address>
      <p>"Reamintesc că România avea, la 31 octombrie 2019, un risc de decomitere pe Programul Operaţional Capital Uman, de 92,8 milioane euro. Am eliminat deja acest risc al pierderii banilor, odată cu transmiterea spre decontare către Comisia Europeană a 378 milioane euro", a spus ministrul.</p>
      <p>Acesta a adăugat că a eliminiat riscul de dezangajare a încă 56,41 milioane dde euro în cazul Programului Operaţional pentru Ajutorarea Persoanelor Defavorizate.</p>
      <p>"Acelaşi lucru l-am reuşit şi în cazul Programului Operaţional Ajutorarea Persoanelor Defavorizate. Chiar în aceste zile am transmis Ministerului Finanţelor Publice o declaraţie de cheltuieli pentru rambursarea a 59,9 milioane euro, prin care eliminăm vom elimina riscul de dezangajare a 56,41 milioane euro", a declarat Marcel Boloş.</p>
      <p>Ministerul Fondurilor Europene, prin Autoritatea de Management pentru Programul Operaţional Capital Uman, organizează evenimentul Start-up Next, dedicat beneficiarilor proiectelor POCU Start-Up Plus şi Start-Up Diaspora, cu participarea ministrului Fondurilor Europene, Ioan Marcel Boloş.</p>
      <related>
        <h4>Citeşte şi</h4>
        <a href="https://www.gandul.info/financiar/citu-dezvaluie-ministrul-teodorovici-stia-din-aprilie-2018-ca-deficitul-ar-putea-depasi-4-din-pib-18660199?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/financiar/vanzarile-gobale-de-armament-au-crescut-cu-4-6-cine-e-pe-primul-loc-in-clasamentul-tranzactiilor-18659992?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>