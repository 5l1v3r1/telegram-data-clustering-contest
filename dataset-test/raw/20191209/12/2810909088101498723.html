<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361403"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-12-09T12:19:00+00:00"/>
    <meta property="og:title" content="Сбербанк донирала пет рачунара Медицинској школи у Бањалуци"/>
    <meta property="og:description" content="Сбербанк Бањалука настоји да што више буде укључена у активности заједнице у којој послује и да учествује у друштвено одговорним пројектима."/>
  </head>
  <body>
    <article>
      <h1>Сбербанк донирала пет рачунара Медицинској школи у Бањалуци</h1>
      <address>
        <time datetime="2019-12-09T12:19:00+00:00">09 Dec 2019, 12:19</time>
      </address>
      <p>
        <i>Сбербанк Бањалука настоји да што више буде укључена у активности заједнице у којој послује и да учествује у друштвено одговорним пројектима.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1530/153040.jpg"/>
        <figcaption>Донација Медицинској школи (фото: Сбер банка Бањалука)</figcaption>
      </figure>
      <p>С обзиром да је децембар мјесец даривања, у складу са празничним расположењем Сбербанк Бањалука је Медицинској школи у Бањалуци донирала пет рачунара, како би спремни докчекали нову 2020. годину.</p>
      <p>Рачунари су намијењени рачунарском кабинету ове школе, а ученицима ће омогућити квалитетнији и садржајнији рад.</p>
      <p>Владимир Јагодић, директор Медицинске школе у Бањалуци је у име школе преузео рачунаре, те се захвалио Сбербанци што је препознала њихове потребе, те што је овом донацијом дала значајан допринос овој школској установи у будућности.</p>
      <p>Такође је истакао да ће ови рачунари побољштати процес рада саме школе, а ученицима омогућити стицање знања и вјештина које су им неопходне на путу личног и професионалног развоја.</p>
      <p>Из Сбербанк Бањалука су нагласили да образовање има јако важну улогу у сваком друштву, и да се труде да својим донацијама осавремењују наставни процес у многим школским установама у Републици Српској.</p>
      <p>Друштвена одговорност је једно од основних начела пословања ове банке и важан је дио корпоративне културе.</p>
      <p>Кажу и да ова донација представља само неке у низу активности хуманитарног карактера, кроз које могу створити боље и напредније окружење за све.</p>
    </article>
  </body>
</html>