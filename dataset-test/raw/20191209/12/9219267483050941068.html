<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397604-%d7%a9%d7%99-%d7%90%d7%9c%d7%95%d7%9f-%d7%9c%d7%a1%d7%a8%d7%95%d7%92%d7%99%d7%9d"/>
    <meta property="og:site_name" content="סרוגים"/>
    <meta property="article:published_time" content="2019-12-09T12:46:46+00:00"/>
    <meta property="og:title" content="&quot;נצא לרחובות ונגייס אנשים ששלטון הימין ימשיך&quot;"/>
    <meta property="og:description" content="ראש מועצת בית אל בראיון לאולפן סרוגים מוועידת מקור ראשון: &quot;הפרקליטות והמשטרה יודעים שאם מכופפים את נתניהו - שלטון הימין בסכנה מוחלטת&quot;. על יוסי דג.........."/>
  </head>
  <body>
    <article>
      <h1>"נצא לרחובות ונגייס אנשים ששלטון הימין ימשיך"</h1>
      <h2>ראש מועצת בית אל בראיון לאולפן סרוגים מוועידת מקור ראשון: "הפרקליטות והמשטרה יודעים שאם מכופפים את נתניהו - שלטון הימין בסכנה מוחלטת". על יוסי דגן וישראל גנץ: "הפסידו במערכה"</h2>
      <address><time datetime="2019-12-09T12:46:46+00:00">09 Dec 2019, 12:46</time> by <a rel="author">, חדשות סרוגים</a></address>
      <p>ראש מועצת בית אל, <u><a href="https://www.srugim.co.il/201601-%d7%a0%d7%aa%d7%a0%d7%99%d7%94%d7%95-%d7%a9%d7%95%d7%91-%d7%94%d7%91%d7%98%d7%99%d7%97-%d7%a9%d7%99-%d7%90%d7%9c%d7%95%d7%9f-%d7%9c%d7%90-%d7%a7%d7%a0%d7%94-%d7%90%d7%aa-%d7%94%d7%9e%d7%a8%d7%99">שי אלון</a></u>, צולל בראיון לאולפן סרוגים בוועידת מקור ראשון אתמול ישר ל<u><a href="https://www.srugim.co.il/395681-%d7%a0%d7%aa%d7%a0%d7%99%d7%94%d7%95-41">עימות סביב התמיכה או הקריאות</a></u> לפרישה נגד ראש הממשלה נתניהו ומבהיר: "הפרקליטות והמשטרה יודעים שאם מכופפים את נתניהו – שלטון הימין בסכנה מוחלטת".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>אלון פותח בציון שבת "ויצא" אותה ציינו השבת ביישוב בית אל: "והשיבותי על האדמה הזאת, חזון הנביאים מתגשם אנחנו מאמינים שעם ישראל בדרך הנכונה". לדבריו, "ההתיישבות בתקופת נתניהו צמחה ל- 480 אלף תושבים, במשך 8 שנים עם מנהיג כמו אובמה שהיה אנטי התיישבותי והוא הצליח לתמרן את האירוע הזה, נוסיף לזה את ההכרה של ארה"ב בחלקי ההתיישבות, את העברת שגרירות ארה"ב וההצהרה בגולן ובבקעת הירדן – אלו לא דברים שמגיעים בחלל ריק אלא רק בקשר מיוחד".</p>
      <p>
        <b>ובכל זאת, ראש הממשלה פינה רק בבית אל את שכונת האולפנה, בתי סיידרוף ועיכב למעלה מ- 5 שנים בנייה של 300 יחידות דיור אותם הבטיח בתמורה.</b>
      </p>
      <p>"כשרצינו לבקר אותו ידענו לעשות את זה, עצרו לנו 200 נוער ומבוגרים ונאבקנו כמו אריות. המועצה היחידה שיצאה למאבק מול ראש ממשלת ישראל זאת הייתה בית אל, כל התושבים בכוח גדול יצאו למאבק", מצד שני הוא מסייג: "אנחנו יודעים גם להגיד תודה רבה על כל מה שקרה".</p>
      <h3>אם יכופפו את נתניהו – שלטון הימין בסכנה מוחלטת</h3>
      <p>"המאבק העיקרי על שלטון הימין, הפרקליטות והמשטרה יודעים שאם מכופפים את נתניהו – שלטון הימין  בסכנה מוחלטת. אני לא יודע מה יקרה ביומיים שלושה האלו (עד לפיזור הכנס, ע"ג) גם כן או לא ילכו לבחירות – אנחנו נצא לרחובות ונגייס את האנשים שיתמכו בשלטון הימין ונאבק על זה".</p>
      <p>על שותפיו ביש"ע יוסי דגן וישראל גנץ ראשי המועצות שומרון ובנימין שהביעו תמיכה בגדעון סער אמר: " אני מאחל להם בהצלחה, אני לא מונע מאינטרסים פרטיים, ולא יודע מה האינטרסים שלהם. מה שמניע אותי זה הכרת הטוב על מה שנעשה. יש פה טעות חמורה, אנחנו צריכים להתגייס כאיש אחד ולתת לשלטון הימין להמשיך בכל הוכח. כל מה שקורה כרגע זה רק מזעזע את המחנה שלנו ואני לא רוצה לדמיין מה יקרה בממשלת שמאל מה אנחנו עושים יום אחרי".</p>
      <p>הוא מצייר דוגמא שעלולה להתקיים ביום שבברזי השלטון ישבו אנשי שמאל: "אין לך איפה לדפוק, במשרדי הממשלה אתה יכול להגיע לפקידות אבל לא לשרים. כראש מועצה ידעתי שיש לי אוזן קשבת".</p>
      <h3>יוסי דגן וישראל גנץ הפסידו במערכה</h3>
      <p>על הבחירות במועצת ישע: "יוסי דגן וישראל גנץ הפסידו גם במערכה הזאת, עוד פעם בגלל המניעים שלהם, אני תמכתי באלחיאני איש התיישבות פיו וליבו שווים".</p>
      <p>לבסוף האו מציין כי "כל הזמן שאתה הולך בבית אל יש רעש של טרקטורים,  בונים את 300 יחידות הדיור, בניין המועצה ופארקים. את המנגינה הזאת אסור להפסיק, הרכב מנצח לא מפסיקים".</p>
    </article>
  </body>
</html>