<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1076462/samsung-galaxy-s10-lite-galaxy-note-10-lite-cena-w-europie/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-12-09T12:30:04+00:00"/>
    <meta property="og:title" content="Znamy ceny Galaxy S10 Lite i Galaxy Note 10 Lite w Europie! Czy Samsung przesadził?"/>
    <meta property="og:description" content="Galaxy S10 Lite i Galaxy Note 10 Lite mają trafić do sprzedaży w Europie pod koniec grudnia, a tymczasem my już teraz poznaliśmy ich prawdopodobne ceny na naszym kontynencie. Kto spodziewał się tanich (prawie) flagowców, ten jest w błędzie – Samsung zbliży się do granicy 3 tys. złotych."/>
  </head>
  <body>
    <article>
      <h1>Znamy ceny Galaxy S10 Lite i Galaxy Note 10 Lite w Europie! Czy Samsung przesadził?</h1>
      <address><time datetime="2019-12-09T12:30:04+00:00">09 Dec 2019, 12:30</time> by <a rel="author" href="https://www.gsmmaniak.pl/author/damiank/" target="_blank">Damian Kucharski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/08/note-10.jpg"/>
        <figcaption>Fot. Samsung</figcaption>
      </figure>
      <p>Galaxy S10 Lite i Galaxy Note 10 Lite mają trafić do sprzedaży w Europie pod koniec grudnia, a tymczasem my już teraz poznaliśmy ich prawdopodobne ceny na naszym kontynencie. Kto spodziewał się tanich (prawie) flagowców, ten jest w błędzie – Samsung zbliży się do granicy 3 tys. złotych.</p>
      <h3>Samsung szykuje dwa smartfony Lite</h3>
      <p>Kilka lat temu Samsung zrezygnował ze średniopółkowych wariantów swoich flagowców, z dopiskiem „Lite”, „Mini” itd. w nazwie, a ich rolę przejęły smartfony z rodziny Galaxy A. Potężna ofensywa producentów z Chin (zwłaszcza Huawei) oraz wprowadzenie <a href="https://www.gsmmaniak.pl/995058/wybralem-iphone-xr-zamiast-galaxy-s10e/">iPhone’a XR</a> przez Apple niejako wymusiło Koreańczyków do zmiany zdania i właśnie tak powstał <a href="https://www.gsmmaniak.pl/997198/test-samsung-galaxy-s10e/">Galaxy S10e</a>, czyli tani tańszy flagowiec.</p>
      <p>Jak się okazuje Samsung dopiero się rozkręca, gdyż w najbliższej przyszłości mają zadebiutować <b>Galaxy Note 10 Lite</b> oraz <b>Galaxy S10 Lite</b>. W ostatnim czasie pojawiło się wiele ciekawych informacji na ich temat:</p>
      <p>
        <b>Artykuły dla Samsung Galaxy Note 10 Lite, Samsung Galaxy S10 Lite</b>
      </p>
      <ul>
        <li>
          <a href="https://www.gsmmaniak.pl/1075546/samsung-galaxy-note-10-bateria-4500-mah/">Samsung poszalał. Note 10 Lite będzie miał największą baterię w historii serii</a>
        </li>
        <li>
          <a href="https://www.gsmmaniak.pl/1074884/galaxy-note-10-lite-jack-design/">Mam doskonałą wiadomość. Nowy Galaxy Note będzie miał zapomniane przez wielu złącze!</a>
        </li>
        <li>
          <a href="https://www.gsmmaniak.pl/1074750/galaxy-a91-render-wyglad/">Taki będzie Galaxy S10 Lite. Samsung przygotował świetną odpowiedź na chińskie flagowce</a>
        </li>
        <li>
          <a href="https://www.gsmmaniak.pl/1069910/galaxy-s10-lite-premiera-grudzien/">Znamy datę premiery Galaxy S10 Lite. Smartfon potwierdza też specyfikację w FCC</a>
        </li>
        <li>
          <a href="https://www.gsmmaniak.pl/1069168/jaki-aparat-bedzie-mial-samsung-galaxy-s10-lite/">Liczysz, że Galaxy S10 Lite będzie miał flagowy aparat? No to się rozczarujesz, ale mimo tego to fantastyczny smartfon</a>
        </li>
      </ul>
      <p>więcej: <a href="https://www.gsmmaniak.pl/search/samsung+galaxy+note+10+lite/">Samsung Galaxy Note 10 Lite »</a> <a href="https://www.gsmmaniak.pl/search/samsung+galaxy+s10+lite/">Samsung Galaxy S10 Lite »</a></p>
      <p>W skrócie. <b>Sercem Galaxy Note 10 Lite będzie Exynos 9810</b>, czyli jednostka z 2018 roku, więc smartfon będzie średniakiem o mocy ex-flagowca. Oczywiście jego główną bronią ma być S Pen, który do tej pory był zarezerwowany dla smartfonów Samsung z najwyższej półki. Tymczasem Galaxy S10 Lite ma być dostępny na wybranych rynkach jako Galaxy A91, czyli niby też powinien być średniakiem, ale <b>ze Snapdragonem 855 (lub Exynosem 9820) na pokładzie</b> zasługuje na miano superśredniaka lub smartfona z wysokiej półki.</p>
      <p>Większość z Was zastanawia się pewnie teraz, jakie będą ceny Galaxy Note 10 Lite i Galaxy S11 Lite. Powiem tak – wszystko wskazuje na to, że oba smartfony będą kosztowały tyle, ile większość podejrzewała.</p>
      <h3>Ceny Galaxy Note 10 Lite i Galaxy S10 Lite w Europie</h3>
      <figure>
        <a href="https://www.gsmmaniak.pl/1076462/samsung-galaxy-s10-lite-galaxy-note-10-lite-cena-w-europie/attachment/samsung-galaxy-note-10-lite-cena/">
          <img src="https://i0.wp.com/www.gsmmaniak.pl/wp-content/uploads/gsmmaniak/2019/12/samsung-galaxy-note-10-lite-cena.jpg?resize=246%2C143&amp;ssl=1"/>
        </a>
      </figure>
      <p>fot. DATART</p>
      <figure>
        <a href="https://www.gsmmaniak.pl/1076462/samsung-galaxy-s10-lite-galaxy-note-10-lite-cena-w-europie/attachment/samsung-galaxy-s10-lite-cena/">
          <img src="https://i1.wp.com/www.gsmmaniak.pl/wp-content/uploads/gsmmaniak/2019/12/samsung-galaxy-s10-lite-cena.jpg?resize=246%2C143&amp;ssl=1"/>
        </a>
      </figure>
      <p>fot. DATART</p>
      <p>Jeden ze słowackich sklepów ujawnił <b>europejskie ceny Galaxy Note 10 Lite i Galaxy S10 Lite</b>. Nie wiadomo na 100%, że są one ostateczne i potwierdzone, ale gdy się im przyglądam to mam wrażenie, że są bardzo, bardzo prawdopodobne. Prezentują się one następująco:</p>
      <ul>
        <li>Samsung Galaxy Note 10 Lite – <b>609 euro</b> (ok. 2610 złotych),</li>
        <li>Samsung Galaxy S10 Lite – <b>669 euro</b> (ok. 2865 złotych).</li>
      </ul>
      <p>Jak w tej sytuacji mogą wyglądać ceny w Polsce? Samsung zazwyczaj dość wiernie przelicza ceny z euro na złotówki, więc <b>2599-2649 złotych za Galaxy Note 10 Lite</b> i <b>2899 złotych za Galaxy S10 Lite</b> to kwoty całkiem prawdopodobne. Oczywiście nie trzymałbym się ich kurczowo, ale szczerze wątpię, by któryś z tych dwóch smartfonów mógł kosztować wyraźnie mniej, niż 2500 złotych i wyraźnie więcej, niż 3000 złotych.</p>
      <p>Czy można powiedzieć, że Samsung przesadził? Co prawda nie znam jeszcze pełnych specyfikacji obu nowości, jednak nawet bez tego widzę, że flagowe modele Galaxy S10 i Galaxy Note 10 nie będą na tyle droższe od Galaxy S10 Lite i Galaxy Note 10 Lite, by <b>nie myśleć poważnie o dołożeniu do nich kilkuset złotych</b>, zwłaszcza że dość często <a href="https://www.gsmmaniak.pl/1076336/promocja-samsung-galaxy-s10-galaxy-note-10-galaxy-a10-gratis/">pojawiają się na nie ciekawe promocje</a>.</p>
      <p>Jest jednak nadzieja w tym, że <b>rynek szybko zweryfikuje ceny obu modeli</b>, tak jak to zrobił choćby z <a href="https://www.gsmmaniak.pl/1076024/samsung-galaxy-a30s-promocja/">Galaxy A30s, który po dwóch miesiącach na rynku staniał aż o 40%</a>. Jeśli z Galaxy S10 Lite i Galaxy Note 10 Lite będzie podobnie, to wtedy sens ich zakupu stanie się znacznie większy.</p>
      <p>W każdym razie sklep informuje, że oba telefony mają być dostępne od <b>27 grudnia</b>, więc ich premiera musi być blisko.</p>
      <h3>Polecamy:</h3>
      <related>
        <a href="https://www.gsmmaniak.pl/1075546/samsung-galaxy-note-10-bateria-4500-mah/"/>
      </related>
      <related>
        <a href="https://www.gsmmaniak.pl/1074750/galaxy-a91-render-wyglad/"/>
      </related>
      <p>
        <i>
          <a href="https://www.galaxyclub.nl/nieuws/prijzen-voor-samsung-galaxy-a51-a71-s10-lite-note-10-lite/">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1076318/samsung-galaxy-s11-na-zdjeciach-ekskluzywny-aparat-108-mp/"/>
        <a href="https://www.gsmmaniak.pl/1075732/samsung-galaxy-a51-specyfikacja-wyglad/"/>
        <a href="https://www.gsmmaniak.pl/1074362/samsung-tani-skladany-smartfon-cena/"/>
        <a href="https://www.gsmmaniak.pl/1070328/samsung-galaxy-s11-rendery-wyglad-design/"/>
      </related>
    </article>
  </body>
</html>