<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/india/2019/dec/09/people-have-accepted-the-defectors-dk-shivakumar-on-ktaka-by-poll-results-3301442.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T12:47:00+00:00"/>
    <meta property="og:title" content="குறைபாடுள்ளவர்களை மக்கள் ஏற்றுக்கொண்டனர்: டி.கே.சிவகுமார்"/>
    <meta property="og:description" content="குறைபாடுள்ளவர்களை மக்கள் ஏற்றுக்கொண்டனர் என்று கர்நாடக இடைத்தேர்தல் முடிவு குறித்து காங்கிரஸ் கட்சியின் மூத்த தலைவர் டி.கே.சிவகுமார் தெரிவித்துள்ளார்."/>
  </head>
  <body>
    <article>
      <h1>குறைபாடுள்ளவர்களை மக்கள் ஏற்றுக்கொண்டனர்: டி.கே.சிவகுமார்</h1>
      <address><time datetime="2019-12-09T12:47:00+00:00">09 Dec 2019, 12:47</time> by <a rel="author">DIN</a></address>
      <p>குறைபாடுள்ளவர்களை மக்கள் ஏற்றுக்கொண்டனர் என்று கர்நாடக இடைத்தேர்தல் முடிவு குறித்து காங்கிரஸ் கட்சியின் மூத்த தலைவர் டி.கே.சிவகுமார் தெரிவித்துள்ளார்.</p>
      <p>கர்நாடகத்தில் தகுதிநீக்கம் செய்யப்பட்ட 17 எம்எல்ஏக்களின் 17 சட்டப்பேரவைத் தொகுதிகளில் 15 தொகுதிகளுக்கு டிச.5-ஆம் தேதி இடைத்தேர்தல் நடத்தப்பட்டது. இதில் 67.91 சதவீத வாக்குகள் பதிவாகின. இதையடுத்து வாக்கு எண்ணிக்கை திங்கள்கிழமை காலை பலத்த பாதுகாப்புடன் தொடங்கி நடைபெற்று வருகின்றன.</p>
      <p>இதில், பாஜக 10 தொகுதிகளில் வெற்றிபெற்றது. இதையடுத்து பாஜக ஆட்சியையும், முதல்வர் பதவியையும் எடியூரப்பா தக்கவைத்துக் கொள்ளும் சூழ்நிலை ஏற்பட்டுள்ளது.</p>
      <p>இந்நிலையில், இடைத்தேர்தல் முடிவு தொடர்பாக கர்நாடக காங்கிரஸ் மூத்த தலைவர் டி.கே.சிவகுமார் செய்தியாளர்களிடம் கூறியதாவது,</p>
      <p>15 தொகுதிகளின் வாக்காளர்களின் முடிவுக்கு நாங்கள் உடன்பட வேண்டும். காங்கிரஸ் கட்சி தோல்வியை ஏற்றுக்கொள்கிறது. குறைபாடுள்ளவர்களை மக்கள் ஏற்றுக்கொண்டதால், இந்த தோல்வி குறித்து காங்கிரஸ் கட்சி சோர்வடைய வேண்டிய அவசியமில்லை என்று தெரிவித்தார்.</p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>