<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476807-sybiraczka-do-czarzastego-co-jako-dziecko-zawinilam-zsrr"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T12:49:24+00:00"/>
    <meta property="og:title" content="Sybiraczka pisze do Czarzastego: &quot;Co jako 2,5 letnie dziecko zawiniłam władzy radzieckiej, którą Towarzysz tak kocha?&quot;"/>
    <meta property="og:description" content="&quot;Od pracy w nieludzkich warunkach w nieludzkich warunkach ciało mojej Mamy pękało od mrozu. Było tam razem z nami wielu innych Polaków&quot;."/>
  </head>
  <body>
    <article>
      <h1>Sybiraczka pisze do Czarzastego: "Co jako 2,5 letnie dziecko zawiniłam władzy radzieckiej, którą Towarzysz tak kocha?"</h1>
      <address><time datetime="2019-12-09T12:49:24+00:00">09 Dec 2019, 12:49</time> by <a rel="author" href="https://wpolityce.pl/autorzy/142-inbox-listy-2" target="_blank">INBOX/ /LISTY</a></address>
      <p>
        <b>Portal wPolityce.pl publikuje list Sybiraczki (imię i nazwisko do wiadomości redakcji) do Włodzimierza Czarzastego. To jej odpowiedź na słowa lidera SLD, który przekonywał, że Armia Radziecka wyzwoliła Polskę.</b>
      </p>
      <p>CZYTAJ WIĘCEJ: <a href="https://wpolityce.pl/polityka/475019-czarzasty-zolnierze-radzieccy-wyzwalali-polske">Burza w „Gościu Wiadomości”. Kuriozalne słowa Czarzastego: Żołnierze radzieccy wyzwalali Polskę. To poglądy polskiej lewicy</a></p>
      <p>
        <a href="https://wpolityce.pl/polityka/475564-trumna-z-teoria-wyzwalania-nie-zostala-domknieta">Trumna z teorią “wyzwalania” nie została domknięta. Dochodzi z niej głos Millera, Cimoszewicza, czy mordercy sądowego Stefana Michnika</a>
      </p>
      <blockquote>Moja Mama musiała w temperaturze minus 40 stopni, minus 45 stopni Celsjusza wydoić dwa razy dziennie 16 krów, nakarmić i oczyścić oborę. Od tej pracy w nieludzkich warunkach ciało mojej Mamy pękało od mrozu. Było tam razem z nami wielu innych Polaków</blockquote>
      <p>— wspomina Sybiraczka w liście przesłanym do redakcji tygodnika „Sieci”.</p>
      <p>CZYTAJ RÓWNIEŻ: <a href="https://wpolityce.pl/historia/475822-zabojstwa-kradzieze-tak-wygladalo-wyzwolenie-polski">Zabójstwa, niszczenie toalet, kradzieże, rozbiórka fabryk na opał. Tak wyglądało „wyzwolenie” Polski chwalone przez Czarzastego. DOKUMENTY</a></p>
      <p>
        <b>PEŁNA TREŚĆ LISTU:</b>
      </p>
      <blockquote>Szanowna Redakcja „Sieci”<br/><br/>Szanowna Redakcjo bardzo proszę o wydrukowanie mego listu do „Towarzysza” Czarzastego. <br/><br/>Towarzyszu Czarzasty!<br/><br/>Piszę do „Towarzysza” jako Sybiraczka. Otóż jako 2,5 roczne dziecko zostałam wywieziona z Mamą i starszym rodzeństwem w r. 1940 na daleką Syberię do Krasnojarskiego Kraju, w góry Sajany. <br/><br/>Znam zatem straszny mróz i głód, gdzie kromka czarnego chleba z owsa i zioła była największym darem nieba. <br/><br/>Moja Mama musiała w temperaturze minus 40 stopni, minus 45 stopni Celsjusza wydoić dwa razy dziennie 16 krów, nakarmić i oczyścić oborę. Od tej pracy w nieludzkich warunkach ciało mojej Mamy pękało od mrozu. Było tam razem z nami wielu innych Polaków. <br/><br/>Pytam więc, Towarzyszu Czarzasty, co ja, jako 2,5 letnie dziecko zawiniłam władzy radzieckiej, którą Towarzysz tak kocha?<br/><br/>Mało tego w Obławie Augustowskiej zginął mój ojciec – to był rok 1945 – czyli „wolność”, którą według słów Towarzysza dało nam wojsko radzieckie. <br/><br/>Towarzyszu Czarzasty skoro kocha tak Towarzysz władzę radziecką, niech Towarzysz opuści mój ukochany kraj. Jest wolność, proszę wyjechać do Rosji, gdzie będzie miał Towarzysz prawdziwą wolność, demokrację i złote życie. <br/><br/>Życzę Towarzyszowi by jego dzieci i wnuki doznały tego dobra co ja, w jego ukochanej Rosji, w której jest tyle samo zła, co za czasów mojej „wycieczki” do ZSRR. <br/><br/><b>Sybiraczka. Imię i nazwisko do wiadomości redakcji<br/></b><br/>30 listopada 2019 r.</blockquote>
      <p>ems</p>
    </article>
  </body>
</html>