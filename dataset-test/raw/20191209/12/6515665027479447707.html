<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3372391/detalji-hapsenja-lepe-aleksije-srpkinja-svercovala-drogu-vrednu-300-miliona-dolara-kad-su-joj-upali-u-stan-sok"/>
    <meta property="og:site_name" content="kurir.rs"/>
    <meta property="article:published_time" content="2019-12-09T12:18:00+00:00"/>
    <meta property="og:title" content="DETALJI HAPŠENJA LEPE ALEKSIJE: Srpkinja švercovala drogu vrednu 300 miliona dolara! KAD SU JOJ UPALI U STAN - ŠOK!"/>
    <meta property="og:description" content="Istraga Aleksija Vračar (24) uhapšena je u Sidneju zbog sumnje da je pokušala da prokrijumčari 400 kg metilamfetamina u čili-sosu"/>
  </head>
  <body>
    <article>
      <h6 class="kicker">AUSTRALIJA</h6>
      <h1>DETALJI HAPŠENJA LEPE ALEKSIJE: Srpkinja švercovala drogu vrednu 300 miliona dolara! KAD SU JOJ UPALI U STAN - ŠOK!</h1>
      <address>
        <time datetime="2019-12-09T12:18:00+00:00">09 Dec 2019, 12:18</time>
      </address>
      <p>
        <b>Istraga Aleksija Vračar (24) uhapšena je u Sidneju zbog sumnje da je pokušala da prokrijumčari 400 kg metilamfetamina u čili-sosu</b>
      </p>
      <p>Srpkinja Aleksija Vračar (24) uhapšena je u četvrtak u Sidneju zbog sumnje da je umešana u krijumčarenje narkotika, čija vrednost dostiže trista miliona dolara!</p>
      <figure>
        <img src="https://www.kurir.rs/data/images/2019/12/09/12/2078043_hro-australija--news.com.au_ff.jpg?ver=1575890085"/>
        <figcaption>
          <cite>foto: news.com.au/Printscreen</cite>
        </figcaption>
      </figure>
      <p>Kako su preneli mediji iz Australije, sumnja se da je Aleksija, koja je rodom iz Banjaluke, bila deo organizovane kriminalne grupe koja je drogu uvozila iz SAD. - Istraga o kriminalnoj grupi, čiji je Srpkinja član, trajala je duže vreme, a lepa Aleksija je uhapšena kada je u Australiju stigla pošiljka ljutog sosa. Pogranična policija presrela je ovu pošiljku, a u bočicama čilija bilo je sakriveno 400 kilograma metilamfetamina, odnosno opasne droge poznatije kao „ajs“ ili „led“, čija se ulična vrednost procenjuje na trista miliona dolara - prenose mediji i dodaju da se sumnja da je Aleksija Vračar imala važnu ulogu u krijumčarenju.</p>
      <p>
        <b>Upali joj u stan</b>
      </p>
      <p>- Utvrđeno je da je ona, na osnovu falsifikovanih dokumenata, otvorila čak četiri firme za uvoz i na taj način olakšala promet droge s jednog na drugi kontinent - pišu australijski mediji.</p>
      <p>Prema njihovim navodima, policija je u četvrtak upala u Srpkinjin stan u Sidneju, u kom je pronađeno još droge, ali i oružje.</p>
      <p>- Pronađeno je i oduzeto oružje, dva kilograma ekstazija, 250 grama kokaina, 340 grama kanabisa, izvesna količinu smeše za uvećavanje narkotika, ali i 650.000 dolara i lažna dokumenta. Takođe, u njenom stanu nađeno je i nekoliko SIM kartica - rekao je izvor.</p>
      <figure>
        <img src="https://www.kurir.rs/data/images/2019/12/09/12/2078039_hro-australija-aleksija-vracar1_ff.jpg?ver=1575890090"/>
        <figcaption>
          <cite>foto: news.com.au/Printscreen</cite>
        </figcaption>
      </figure>
      <p>
        <b>Odbijena kaucija</b>
      </p>
      <p>Vračareva je optužena za nekoliko krivičnih dela.</p>
      <p>- Ona je ponudila kauciju, ali je sud to odbio, tako da će se pred sudom naći 30. januara. Pored Aleksije, za krijumčarenje narkotika optužena su još četvorica muškaraca od 30, 34, 36 i 45 godina - pišu mediji.</p>
      <p>Sudeći po Fejsbuk profilu uhapšene Aleksije Vračar ,ona godinama živi u Australiji, ali svoje srpsko poreklo rado ističe. Često je kačila fotografije vezane za Srbiju, a na jednoj pozira pored srpske zastave.</p>
      <p>- Ona je vesela devojka, voli muziku, veselje. Ne možemo da verujemo da je uhapšena - rekao je jedan njen poznanik.</p>
      <figure>
        <img src="https://www.kurir.rs/data/images/2019/12/09/12/2078041_hro-australija-aleksija-vracar2_ff.jpg?ver=1575890098"/>
        <figcaption>
          <cite>foto: news.com.au/Printscreen</cite>
        </figcaption>
      </figure>
      <p>Kurir / Branka Travica Foto: Facebook Printscreen</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3371837/lepa-aleksija-zavrsila-iza-resetaka-u-australiji-srpkinja-iz-banjaluke-uvozila-drogu-skrivenu-u-bocama-cilija-foto"/>
      </related>
    </article>
  </body>
</html>