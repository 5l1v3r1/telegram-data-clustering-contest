<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793342/%D8%AD%D9%85%D8%A7%D8%B3%D9%87-%DB%B9-%D8%AF%DB%8C-%D9%85%D8%AD%D8%B5%D9%88%D9%84-%D8%A8%D8%B5%DB%8C%D8%B1%D8%AA-%D9%88-%D8%AF%D8%B4%D9%85%D9%86-%D8%B4%D9%86%D8%A7%D8%B3%DB%8C-%D9%85%D8%B1%D8%AF%D9%85-%D8%A8%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:53:45+00:00"/>
    <meta property="og:title" content="امام جمعه رودسر: حماسه ۹ دی محصول بصیرت و دشمن‌شناسی مردم بود"/>
    <meta property="og:description" content="رودسر- امام جمعه رودسر با اشاره به اینکه دشمن از هر فرصتی برای ضربه به نظام استفاده می کند، گفت: حماسه ۹ دی محصول بصیرت و دشمن‌شناسی مردم بود."/>
  </head>
  <body>
    <article>
      <h1>امام جمعه رودسر: حماسه ۹ دی محصول بصیرت و دشمن‌شناسی مردم بود</h1>
      <address>
        <time datetime="2019-12-09T12:53:45+00:00">09 Dec 2019, 12:53</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام تقی روحانی ظهر دوشنبه در جلسه هماهنگی ستاد بزرگداشت ۹ دی در دفتر امام جمعه برگزار با اشاره به اینکه حماسه ۹ دی سال ۸۸ محصول دشمن‌شناسی و حضور به موقع مردم در صحنه بود، اظهار کرد: مردن با بصیرت و دشمن شناسی وارد میدان عمل شده و توطئه دشمن را خنثی کردند.</p>
      <p>وی حماسه ۹ دی، نماد عزت، استقلال و بصیرت مردمی دانست و گفت: ملت ایران برای حفظ اصول اسلام و آرمان‌های انقلاب ایستاده و با صدای رسا اعلام کردند که اگر دشمن در برابر دین آنها بایستد در برابر تمام دنیای آنها خواهند ایستاد.</p>
      <p>امام جمعه رودسر در ادامه با بیان اینکه نهم دی ماه نمایش بلوغ اجتماعی و سیاسی، شاخص مرزبندی بین جبهه حق و باطل و تجلی اقتدار ملی و سیاسی تمامی مردم ایران بود، ادامه داد: ملت با حضور گسترده در راهپیمایی ۹دی توطئه دشمنان را خنثی کردند.</p>
      <p>حجت الاسلام روحانی با تأکید بر اینکه دشمن از عدم بصیرت عده‌ای در داخل برای رسیدن به منافع خود استفاده می کند، تصریح کرد: فتنه ۸۸ و آبان ۹۸ در راستای همین سوء استفاده دشمن از بی بصیرتی برخی بودک که متاسفانه منجر به وقوع اغتشاشات و خسارت فراوان به کشور شد.</p>
      <p>وی با بیان اینکه در فتنه ۹۸ دشمن به بهانه افزایش قیمت بنزین زمینه اغتشاشات را فراهم کرد، اظهار کرد: نباید اجازه دهیم برخی رفتارها و گفتارها زمینه سوء استفاده دشمن را فراهم کند.</p>
    </article>
  </body>
</html>