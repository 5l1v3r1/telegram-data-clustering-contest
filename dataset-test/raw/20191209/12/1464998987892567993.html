<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/entertainment/news/iffk-third-day-parasite-maikhatt"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-12-09T12:04:00+00:00"/>
    <meta property="og:title" content="മൂന്നാം ദിനം കൈയ്യടക്കിയത് മായിഘട്ടും പാരസൈറ്റും"/>
    <meta property="og:description" content="രാജ്യാന്തര ചലച്ചിത്രമേളയുടെ മൂന്നാം ദിനം കീഴടക്കി മായഘട്ട്‌ : ക്രൈം നം.103/2005 ഉം  പാരാസൈറ്റും.ഫോർട്ട് പോലീസ് സ്റ്റേഷനിൽ ഉരുട്ടിക്കൊലയ്‌ക്കു വിധേയനായ ഉദയകുമാറിന്റെ അമ്മ പ്രഭാവതിയമ്മയുടെ തളരാത്ത പോരാട്ടത്തിന്റെ കഥയുമായി എത്തിയ  'മായി ഘട്ട്‌ :..."/>
  </head>
  <body>
    <article>
      <h1>മൂന്നാം ദിനം കൈയ്യടക്കിയത് മായിഘട്ടും പാരസൈറ്റും</h1>
      <address><time datetime="2019-12-09T12:04:00+00:00">09 Dec 2019, 12:04</time> by <a rel="author" href="http://anweshanam.com/author/veena" target="_blank">veena</a></address>
      <p>രാജ്യാന്തര ചലച്ചിത്രമേളയുടെ മൂന്നാം ദിനം കീഴടക്കി മായഘട്ട്‌ : ക്രൈം നം.103/2005 ഉം  പാരാസൈറ്റും.ഫോർട്ട് പോലീസ് സ്റ്റേഷനിൽ ഉരുട്ടിക്കൊലയ്‌ക്കു വിധേയനായ ഉദയകുമാറിന്റെ അമ്മ പ്രഭാവതിയമ്മയുടെ തളരാത്ത പോരാട്ടത്തിന്റെ കഥയുമായി എത്തിയ  'മായി ഘട്ട്‌ : ക്രൈം നം.103/2005 നെ നിറഞ്ഞ കൈയ്യടിയോടെ ആസ്വാദകർ ഏറ്റെടുത്തു.തിരുവനന്തപുരത്ത് നടന്ന കൊലപാതകത്തിന്റെ സിനിമാക്കാഴ്ചക്ക്  സാക്ഷിയാകാൻ  പ്രഭാവതിയമ്മ തന്നെ സംവിധായകനൊപ്പം എത്തിയിരുന്നു.</p>
      <p>കാനിലെ  പാം ഡി ഓര്‍ ഉള്‍പ്പടെ വിവിധ മേളകളില്‍ നിന്നായി 15 ലധികം പുരസ്‌കാരങ്ങള്‍   സ്വന്തമാക്കിയ 'പാരസൈറ്റിന്റെ' ആദ്യ പ്രദര്‍ശനവും നിറഞ്ഞ സദസിലായിരുന്നു. സമൂഹത്തില്‍ വര്‍ധിച്ചു വരുന്ന സാമ്പത്തിക അസമത്വം ചര്‍ച്ച ചെയ്യുന്ന  ബോങ് ജൂന്‍-ഹോ  സംവിധാനം ചെയ്ത് ഈ ദക്ഷിണകൊറിയന്‍ ചിത്രം ലോകസിനിമാ വിഭാഗത്തിലാണ് പ്രദര്‍ശിപ്പിച്ചത്.ലബനീസ് സംവിധായകനായ അഹമ്മദ് ഗൊസൈന്റെ ഓൾ ദിസ് വിക്ടറിയും ഒലേഗും മികച്ച അഭിപ്രായം സ്വന്തമാക്കി. </p>
      <p>മത്സര വിഭാഗത്തിലെ മലയാള ചിത്രമായ ആര്‍ കെ കൃഷാന്ദിന്റെ വൃത്താകൃതിയിലുള്ള ചതുരം , ടൊറന്റോ ചലച്ചിത്രമേളയില്‍ പ്രേക്ഷകപ്രീതി നേടിയ  ഗീതു മോഹന്‍ദാസ് ചിത്രം  മൂത്തോന്‍ ,മലയാള സിനിമ ഇന്ന് വിഭാഗത്തില്‍ പ്രദർശിപ്പിച്ച ഡോ.ബിജുവിന്റെ വെയില്‍മരങ്ങള്‍  എന്നീ മലയാളചിത്രങ്ങളും  മൂന്നാം ദിനം പ്രേക്ഷക പ്രീതി നേടി.</p>
    </article>
  </body>
</html>