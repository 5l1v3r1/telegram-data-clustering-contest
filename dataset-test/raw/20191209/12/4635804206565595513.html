<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/xiaomi-mi-note-10-turkiyede-satisa-cikti-iste-fiyati/"/>
    <meta property="og:site_name" content="LOG"/>
    <meta property="article:published_time" content="2019-12-09T12:51:27+00:00"/>
    <meta property="og:title" content="Xiaomi Mi Note 10 Türkiye’de satışa çıktı; işte fiyatı!"/>
    <meta property="og:description" content="Merakla beklenen Xiaomi Mi Note 10, resmi kanaldan önce büyük bir e-ticaret kanalında satışa sunuldu. İşte modelin Türkiye fiyatı;"/>
  </head>
  <body>
    <article>
      <h1>Xiaomi Mi Note 10 Türkiye’de satışa çıktı; işte fiyatı!</h1>
      <address><time datetime="2019-12-09T12:51:27+00:00">09 Dec 2019, 12:51</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/12/xiaomi-mi-note-10-turkiyede-satisa-cikti-iste-fiyati-5.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/xiaomi-mi-note-10-turkiyede-satisa-cikti-iste-fiyati-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/xiaomi-mi-note-10-turkiyede-satisa-cikti-iste-fiyati-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/xiaomi-mi-note-10-turkiyede-satisa-cikti-iste-fiyati-1.jpg"/>
        </figure>
      </slideshow>
      <p>Merakla beklenen <b>Xiaomi Mi Note 10, </b>resmi kanaldan önce büyük bir e-ticaret kanalında satışa sunuldu. İşte modelin Türkiye fiyatı<a href="http://blog.mi.com/en/">;</a></p>
      <p>Türkiye’ye “resmi olarak” <b>aralık</b> ayı sonunda gelecek <b>Xiaomi Mi Note 10</b>, dediğimiz gibi sürpriz bir hamle ile daha şimdiden büyük bir satış kanalındaki yerini aldı. Geçtiğimiz hafta başka bir satış kanalında 128 GB için <b>5.999 TL </b>fiyat etiketiyle görülen telefon, bahsettiğimiz satış kanalında ise <b>ithalatçı garantili</b> olarak 128 GB için <b>4.999 TL</b>‘den satılıyor. Satın alanlara <b>10-26 Aralık tarihleri arasında gönderilecek denilen</b> telefon, bu fiyat etiketiyle Türkiye pazarında çok <b>kısıtlı bir kitleye</b> hitap ediyor. Xiaomi Türkiye’nin<b> resmi garantili fiyatının</b> da bu seviyede yer alacağını düşündüğümüz <b>şık tasarımlı cihaz</b>, daha önce de dediğimiz gibi satın alma konusunda uzun süre beklenecek cihazlar arasında yer alıyor. Biliyorsunuz Xiaomi’nin modelleri kısa süre önce içerisinde gerçekten çok ciddi <b>indirimler</b> alıyor. Bu açıdan da akıllı telefonu almak isteyenler, resmi çıkış sonrasında uzun bir bekleyişe geçecek izlenimi oluşuyor.</p>
      <figure>
        <img src="https://www.log.com.tr/wp-content/uploads/2019/12/xiaomi-mi-note-10-turkiyede-satisa-cikti-iste-fiyati-3.jpg"/>
      </figure>
      <h3>Xiaomi Mi Note 10, özellikle kamera konusunda iddialı bir cihaz</h3>
      <p>Oyun performansı yüksek<b> Snapdragon 730G</b> işlemcisi ile orta seviyede yer alan telefonun arkasında tam beşli bir kurulum yer alıyor. Burada <b>108 megapiksel F1.7 OIS + 12 megapiksel 2x telefoto F2.0 + 5 megapiksel 10x telefoto F2.0 OIS + 20 megapiksel F2.2 ultra geniş açı + 2 megapiksel F2.4 makro lens</b> bir araya geliyor. Bu kamera sistemiyle <b>5x optik, 10x hibrit </b>ve<b> 50x</b><b>dijital</b><b>zoom</b> yapabilen telefon, gerçekten bu konuda çok iyi sonuçlar sunuyor. Bunu hem DxOMark hem de ilk incelemeler açık şekilde gösteriyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/redmi-note-8-pro-ve-xiaomi-mi-9t-karsilastirmasi/"/>
      </related>
    </article>
  </body>
</html>