<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Olympiakos/olympiakos-katethese-efesh-gia-tis-duo-agwnistikes-kekleismenwn.5653424.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T12:19:00+00:00"/>
    <meta property="og:title" content="Ολυμπιακός: Κατέθεσε έφεση για τις δύο αγωνιστικές κεκλεισμένων"/>
    <meta property="og:description" content="Ο Ολυμπιακός κατέθεσε έφεση, όπως αναμενόταν, με σκοπό να πέσει η ποινή των δύο αγωνιστικών κεκλεισμένων που του έχει επιβληθεί και να έχει κόσμο στο ντέρμπι με τον Παναθηναϊκό."/>
  </head>
  <body>
    <article>
      <h1>Ολυμπιακός: Κατέθεσε έφεση για τις δύο αγωνιστικές κεκλεισμένων</h1>
      <h2>Ο Ολυμπιακός κατέθεσε έφεση, όπως αναμενόταν, με σκοπό να πέσει η ποινή των δύο αγωνιστικών κεκλεισμένων που του έχει επιβληθεί και να έχει κόσμο στο ντέρμπι με τον Παναθηναϊκό.</h2>
      <address><time datetime="2019-12-09T12:19:00+00:00">09 Dec 2019, 12:19</time> by <a rel="author">Sport24.gr</a></address>
      <p>Η ΠΑΕ <a href="https://www.sport24.gr/football/omades/olympiakos/">Ολυμπιακός</a> απευθύνθηκε στην Επιτροπή Εφέσεων της <a href="https://www.sport24.gr/football/ellada/epo/">ΕΠΟ</a> προκειμένου να πέσει η ποινή που της επιβλήθηκε στο παιχνίδι με τον <a href="https://www.sport24.gr/football/omades/paok/">ΠΑΟΚ</a>, για όσα συνέβησαν στο "Γεώργιος Καραϊσκάκης". Οι "ερυθρόλευκοι" <a href="https://www.sport24.gr/football/omades/Olympiakos/olympiakos-timwria-dyo-agwnistikwn-xwris-kosmo-me-panathhnaiko.5652022.html">τιμωρήθηκαν με δύο αγωνιστικές κεκλεισμένων</a> των θυρών με <a href="https://www.sport24.gr/football/omades/ael/">Λάρισα</a> (18/12) και <a href="https://www.sport24.gr/football/omades/panathinaikos/">Παναθηναϊκό</a> (06/01) και χρηματικό πρόστιμο 61.500 ευρώ.</p>
      <p>Οι Πειραιώτες, μετά την έφεση που κατέθεσαν ελπίζουν σε μείωση ή μετατροπή σε πρόστιμο της ποινής, έτσι ώστε να έχουν τον κόσμο στο πλευρό τους, στα εντός έδρας ματς με ΑΕΛ και Παναθηναϊκό.</p>
      <p><b>Photo Credits</b>: Eurokinissi</p>
    </article>
  </body>
</html>