<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/12/09/nutella-biscuits-dove-sono-prodotti/"/>
    <meta property="og:site_name" content="NewNotizie"/>
    <meta property="article:published_time" content="2019-12-09T12:50:51+00:00"/>
    <meta property="og:title" content="Tutti pazzi per i Nutella Biscuits. Ma sappiamo dove vengono prodotti? Ecco la sorpresa (italiana)"/>
    <meta property="og:description" content="Dove vengono prodotti i Nutella Biscuits: ecco l'unico stabilimento Ferrero al mondo in cui si producono i famosi biscotti"/>
  </head>
  <body>
    <article>
      <h1>Tutti pazzi per i Nutella Biscuits. Ma sappiamo dove vengono prodotti? Ecco la sorpresa (italiana)</h1>
      <address><time datetime="2019-12-09T12:50:51+00:00">09 Dec 2019, 12:50</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/12/Nutella-biscuits.jpeg"/>
      </figure>
      <p>
        <b>I Nutella Biscuits sono il prodotto goloso del momento. Si è scatenata un’autentica follia social sui nuovi biscotti, che sembrerebbero essere introvabili in molte zone d’Italia. Ecco dove vengono prodotti</b>
      </p>
      <p><b>Tutti pazzi per i Nutella Biscuits</b>. Talmente pazzi da decidere di acquistarli a <b>prezzi esorbitanti</b> sul web. È accaduto per davvero quando molti cittadini si sono resi conto che <b>i nuovi biscotti golosi firmati Ferrero risultavano introvabili</b> in tantissimi supermercati italiani. Qualcuno, poi, si è anche chiesto <b>dove vengano prodotti</b> e la risposta è semplice: a <b>Balvano</b>, in <b>Basilicata</b>, dove la Ferrero ha uno stabilimento. La produzione ha consentito di <b>assumere nuovi lavoratori e di ridare speranza a molti</b>.</p>
      <h3>Dove vengono prodotti i Nutella Biscuits: ecco lo stabilimento di Balvano, in Basilicata</h3>
      <p><b>Dove vengono prodotti i Nutella Biscuits? In un unico stabilimento: quello di Balvano, che si trova in provincia di Potenza (Basilicata)</b>. Sono i biscotti del momento, e questo soprattutto perché il loro lancio pubblicitario ha attivato <b>una ricerca del consumatore</b> che si è rivelata <b>fallimentare</b>: i Nutella biscuits risultano <b>quasi introvabili</b> in numerosi esercizi commerciali. E si sa che <b>quando una cosa è difficile da avere</b> molto spesso diventa <b>la più desiderata</b>.</p>
      <p><b>È Balvano, dunque, la capitale dei Nutella Biscuits</b>, e da qui (per ora) le confezioni dei tanto agognati biscotti sono uscite col <b>contagocce</b>. Un lavoratore ha però assicurato a <b>La Gazzetta del Mezzogiorno</b> che a dicembre sarà più facile trovare il prodotto nei supermercati, anche se <b>il vero</b> <b>lancio pubblicitario si attende per il prossimo agosto</b>. Quel che è certo che intorno ai Nutella Biscuits è stata volutamente creata <b>una grande aspettativa </b>(e che gli acquirenti hanno reagito <b>positivamente</b> alla notizia della nascita del nuovo snack).</p>
      <h3>Dove vengono prodotti i Nutella Biscuits, a Balvano la produzione ha dato lavoro a tante persone</h3>
      <p><b>I Nutella Biscuits non sono solo desideratissimi</b>. Grazie alla <b>poderosa produzione</b> messa in atto (sarebbero state prodotte, fino a ora, ben <b>2 milioni e 700 mila confezioni</b>) è stato possibile dare <b>speranza e lavoro a tanti giovani che sono impiegati nello stabilimento lucano della Ferrero</b>. <b>In</b> <b>140 sono stati assunti</b>, mentre sono stati richiamati al lavoro anche altri <b>60 lavoratori stagionali</b>. Perché quello di Balvano <b>è l’unico stabilimento che produce i Nutella Biscuits</b>: non solo in Italia ma <b>a livello mondiale</b>. <b>Innocenzo Natiello</b>, operaio e rappresentante Fai-Cisl la cui testimonianza è stata raccolta da <b><i>La Gazzetta del Mezzogiorno</i></b>, ha parlato delle <b>prospettive future</b>:</p>
      <p>“<i>Siamo l’unico stabilimento al mondo che produce i Nutella biscuits. Abbiamo iniziato con la Francia, nazione europea dove si registrano i numeri più alti relativi al consumo di biscotti, poi è iniziata la fase italiana. Il progetto, naturalmente, è quello di estendere la rete in tutta Europa e poi di aggredire il mercato americano. Ad inizio aprile i nostri biscotti alla Nutella saranno distribuiti in Germania e saranno sempre prodotti qui a Balvano. Ci si sposterà poi oltreoceano. Se anche lì i risultati saranno così importanti l’azienda potrebbe decidere di produrre anche in America (…)</i>”.</p>
      <p>
        <i>Maria Mento</i>
      </p>
    </article>
  </body>
</html>