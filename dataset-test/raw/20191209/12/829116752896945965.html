<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191209-tizezrek-orulhetnek-ors-vezer-ter-mozgolepcso.html"/>
    <meta property="og:site_name" content="Origo"/>
    <meta property="article:published_time" content="2019-12-09T12:29:00+00:00"/>
    <meta property="og:title" content="Tízezrek örülhetnek az Örs vezér terére tervezett változásnak"/>
    <meta property="og:description" content="Napirendre kerülhet az aluljáróba tervezett mozgólépcső ügye."/>
  </head>
  <body>
    <article>
      <h1>Tízezrek örülhetnek az Örs vezér terére tervezett változásnak</h1>
      <address><time datetime="2019-12-09T12:29:00+00:00">09 Dec 2019, 12:29</time> by <a rel="author">Origo</a></address>
      <p>
        <b>A zuglói képviselő-testület még karácsony előtt tárgyalhat arról az előterjesztésről, amely felgyorsítaná a mozgólépcső vagy mozgójárda építését az Örs vezér téri aluljáróba.</b>
      </p>
      <p>A testület legutóbb 2015-ben kérte fel a polgármestert, hogy kezdeményezze a fővárosnál az akadálymentesítést, de a munka nem kezdődött el. Ez megváltozhat most, mert ha elfogadják az előterjesztést, akkor a kerület vezetése megteszi a szükséges intézkedéseket a fővárosi önkormányzatnál - írja a <a href="https://www.napi.hu/magyar_gazdasag/ors-vezer-tere-mozgolepcso.696474.html">Napi.hu</a>.</p>
      <figure>
        <img src="https://cdn.nwmgroups.hu/s/img/i/1607/20160727godolloi-hev-ors-vezer-tere.jpg?w=644&amp;h=322"/>
        <figcaption>Illusztráció<cite>Forrás: MTI/Jászai Csaba</cite></figcaption>
      </figure>
      <p>A tárgyalás előtt álló előterjesztés szerint</p>
      <aside>a mozgólépcső a kisgyerekesek és a nyugdíjasok mozgását is nagy mértékben segítené.</aside>
      <p>Jelenleg a zuglói oldalon a Kerepesi úti lakótelepen, valamint a Füredi úti lakótelepen élő zuglóiak tízezreinek életét keseríti meg annak hiánya.</p>
    </article>
  </body>
</html>