<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793354/%D9%86%D8%B4%D8%B3%D8%AA-%D8%A7%D9%82%D8%AA%D8%B5%D8%A7%D8%AF-%D8%AF%DB%8C%D8%AC%DB%8C%D8%AA%D8%A7%D9%84-%D9%88-%D8%B1%D9%88%D9%86%D9%82-%D8%AA%D9%88%D9%84%DB%8C%D8%AF-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:42:10+00:00"/>
    <meta property="og:title" content="نشست «اقتصاد دیجیتال و رونق تولید» برگزار می شود"/>
    <meta property="og:description" content="هشتمین نشست تخصصی «شب های فناوری» با موضوع «اقتصاد دیجیتال و رونق تولید» در فرهنگسرای فناوری اطلاعات برگزار می شود."/>
  </head>
  <body>
    <article>
      <h1>نشست «اقتصاد دیجیتال و رونق تولید» برگزار می شود</h1>
      <address><time datetime="2019-12-09T12:42:10+00:00">09 Dec 2019, 12:42</time> by <a rel="author" href="https://www.mehrnews.com/archive?jr=184" target="_blank">معصومه بخشی پور</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از فرهنگسرای فناوری اطلاعات، این نشست تخصصی با حضور متخصصان این حوزه، چهارشنبه ۲۰ آذر ساعت ۱۶ تا ۱۹ در فرهنگسرای فناوری اطلاعات برگزار می شود.</p>
      <p>هدف از اجرای این برنامه حمایت از شعار مقام معظم رهبری در زمینه «رونق تولید» و کسب و کارهای اینترنتی به عنوان راهکاری برای تحقق این شعار است.</p>
      <p>در این نشست مهدی محمدی دبیر ستاد توسعه فناوری های حوزه اقتصاد دیجیتال و هوشمند سازی با عنوان «اقتصاد دیجیتال و فرصت های نوین کسب و کار در مدیریت شهری» سخنرانی می کند.</p>
      <p>لیلا سادات زعفرانچی عضو هیئت علمی پژوهشگاه مدیریت و اقتصاد به بررسی «اقتصاد دیجیتال، فضای کسب و کار و اشتغال زنان» می پردازد.</p>
      <p>در بخش دیگر  محمدرضا فردوسی مسئول شبکه و امنیت فاوای وزارت اقتصاد و امور دارایی درباره موضوع «مفهوم بلاکچین و کاربردهای آن» سخنرانی می کند.</p>
      <p>در بخش پایانی پنل گفتگو بین سخنرانان و شرکت کنندگان برگزار می شود.</p>
      <p>سلسله نشست های تخصصی «شب های فناوری»، با رویکرد طرح مسائل و موضوعات فرهنگی اجتماعی در حوزه فناوری های نوین خصوصا فناوری اطلاعات و بیان نظریه ها، دیدگاه ها و یافته های پژوهشی در این زمینه، هر ماه با حضور متخصصان و دست اندرکاران این حوزه و با همکاری کانون شهر هوشمند فرهنگ سرای فناوری اطلاعات برگزار می شود.</p>
    </article>
  </body>
</html>