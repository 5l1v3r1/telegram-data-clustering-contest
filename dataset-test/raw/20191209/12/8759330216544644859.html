<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907156/krc-genk-overtuigt-niet-het-is-nog-altijd-wachten-op-het-wolf-effect-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T12:45:00+00:00"/>
    <meta property="og:title" content="KRC Genk maakt geen indruk: &quot;Het is nog altijd wachten op het Wolf-effect&quot;"/>
    <meta property="og:description" content="KRC Genk won dan wel op het veld van Cercle Brugge met 1-2, indrukwekkend was het niet. Dat vindt Peter Vandenbempt alvast. Die mist nog het effect van nieuwe trainer Hannes Wolf."/>
  </head>
  <body>
    <article>
      <h1>KRC Genk maakt geen indruk: "Het is nog altijd wachten op het Wolf-effect"</h1>
      <address>
        <time datetime="2019-12-09T12:45:00+00:00">09 Dec 2019, 12:45</time>
      </address>
      <p>
        <b>KRC Genk won dan wel op het veld van Cercle Brugge met 1-2, indrukwekkend was het niet. Dat vindt Peter Vandenbempt alvast. Die mist nog het effect van nieuwe trainer Hannes Wolf.</b>
      </p>
      <p>‘Landskampioen Genk kon eindelijk nog eens winnen, maar de altijd eerlijke Sander Berge noemde het achteraf wel "a shitty game"’, begint Vandenbempt aan <a href="https://sporza.be/nl/2019/12/09/vandenbempt-over-anderlecht-standard-en-genk/"><i>Sporza</i></a>. ‘Dat ging voor alle duidelijkheid niet over zijn eigen wedstrijd, want die was wel goed.’</p>
      <p>‘Maar als je als kampioen een match of 8 niet gewonnen hebt, dan ben je iets minder kieskeurig’, gaat Vandenbempt verder. ‘Er is maar 1 dwingende opgave: het seizoen redden met Play-off I. Ondanks de kruisweg van de voorbije maanden staat Genk maar op 3 punten van de top 6. Toch is het nog altijd wachten op het Wolf-effect. Nochtans zag je dat in de 1e match onder hem duidelijk.’</p>
      <p>‘Dat was toen een ander elftal. Alleen was het vervolg een stuk minder en moeizamer. Met de oude coach waren dezelfde prestaties ongetwijfeld een extra reden geweest om er een streep onder te trekken. Maar met een nieuwe coach is er altijd de hoop dat het op lange termijn weer beter zal gaan. Dat is ook een van de redenen om te wisselen: hoop’, aldus de commentator.</p>
      <aside>Lees meer<br/><a href="https://www.voetbalprimeur.be/nieuws/907143/genk-doelman-vandevoordt-overladen-met-lof-heeft-echt-wel-lof-.html?campname=highlighted-content&amp;camplink=onderaan">Genk-doelman Vandevoordt overladen met lof: "Heeft echt wel lef"</a></aside>
    </article>
  </body>
</html>