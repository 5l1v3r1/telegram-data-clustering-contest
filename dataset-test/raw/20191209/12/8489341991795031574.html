<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811089/%D9%85%D8%B7%D8%A7%D9%84%D8%A8%D8%A7%D8%AA-%D9%85%D8%B1%D8%A7%DA%A9%D8%B2-%D8%B7%D8%B1%D9%81-%D9%82%D8%B1%D8%A7%D8%B1%D8%AF%D8%A7%D8%AF-%D8%AA%D8%A7%D9%85%DB%8C%D9%86-%D8%A7%D8%AC%D8%AA%D9%85%D8%A7%D8%B9%DB%8C-%D9%BE%D8%B1%D8%AF%D8%A7%D8%AE%D8%AA-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T12:50:00+00:00"/>
    <meta property="og:title" content="مطالبات مراکز طرف قرارداد تامین اجتماعی پرداخت می‌شود"/>
    <meta property="og:description" content="مدیرکل درمان غیرمستقیم سازمان تأمین اجتماعی، از پرداخت منظم مطالبات جاری مراکز درمانی دانشگاهی طرف قرارداد با این سازمان خبر داد."/>
  </head>
  <body>
    <article>
      <h1>مطالبات مراکز طرف قرارداد تامین اجتماعی پرداخت می‌شود</h1>
      <h2>مدیرکل درمان غیرمستقیم سازمان تأمین اجتماعی، از پرداخت منظم مطالبات جاری مراکز درمانی دانشگاهی طرف قرارداد با این سازمان خبر داد.</h2>
      <address>
        <time datetime="2019-12-09T12:50:00+00:00">09 Dec 2019, 12:50</time>
      </address>
      <p>به گزارش گروه اجتماعی خبرگزاری دانشجو، شهرام غفاری، مدیرکل درمان غیرمستقیم سازمان تأمین اجتماعی در خصوص پرداخت مطالبات مراکز درمانی دانشگاهی اظهار کرد: بر اساس انعقاد تفاهم‌نامه‌های سازمان تأمین اجتماعی، وزارت تعاون، کار و رفاه اجتماعی و وزارت بهداشت، درمان و آموزش پزشکی، مطالبات جاری مراکز پاراکلینیک، بیمارستان‌ها، درمانگاه‌ها و داروخانه‌های دانشگاهی طرف قرارداد با سازمان تأمین اجتماعی در حال پرداخت است.<br/><br/>وی با بیان اینکه مطالبات آذر ۹۸ نیز به صورت پیش‌پرداخت انجام شده، افزود: پرداخت مطالبات معوق این مراکز هم با اهتمام مدیران، تمهیدات اتخاذی و همچنین تداوم پرداخت مطالبات جاری، به زودی در دستور کار قرار می‌گیرد.<br/><br/>غفاری در خصوص مطالبات مراکز درمانی غیر دانشگاهی نیز یادآور شد: براساس برنامه ریزی‌های سازمان تامین اجتماعی باید بخش قابل توجهی از مطالبات معوق نیز در ماه‌های آتی پرداخت شود.</p>
    </article>
  </body>
</html>