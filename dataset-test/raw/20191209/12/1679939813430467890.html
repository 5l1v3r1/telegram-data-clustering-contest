<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/detalii-noi-despre-accidentul-tragic-din-ungheni-in-care-doua-tinere-au-murit-soferul-ar-fi-sarit-din-masina-_3061302.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T12:30:03+00:00"/>
    <meta property="og:title" content="DETALII NOI despre ACCIDENTUL TRAGIC din Ungheni în care două tinere au murit: Şoferul ar fi sărit din maşină"/>
    <meta property="og:description" content="Şoferul care în noaptea de sâmbătă spre duminică a provocat tragicul accident în apropierea de satul Todirești, raionul Ungheni, unde au decedat două tinere, a fost reţinut pentru 72 de ore.Potrivit medicilor, ceilalţi doi pasageri, bărbaţi, care se aflau"/>
  </head>
  <body>
    <article>
      <h1>DETALII NOI despre ACCIDENTUL TRAGIC din Ungheni în care două tinere au murit: Şoferul ar fi sărit din maşină</h1>
      <address><time datetime="2019-12-09T12:30:03+00:00">09 Dec 2019, 12:30</time> by <a rel="author">PUBLIKA.MD</a></address>
      <p>
        <b>Şoferul care în noaptea de sâmbătă spre duminică a provocat tragicul accident în apropierea de satul Todirești, raionul Ungheni, unde au decedat două tinere, a fost reţinut pentru 72 de ore.</b>
      </p>
      <p>Potrivit medicilor, ceilalţi doi pasageri, bărbaţi, care se aflau în aceiaşi maşină, au avut nevoie de îngrijiri medicale, dar viaţa lor este înafara oricărui pericol. Unul din tineri a povestit în exclusivitate pentru postul nostru de televiziune cum a avut loc tragedia. </p>
      <p>Tânărul în vârstă de 27 de ani susţine că el, alături de şofer, încă un băiat şi cele două fete au fost la discotecă, iar ulterior s-au oprit la o staţie peco pentru a servi o cafea. Unul din tineri i-ar fi propus şoferului să urce o altă persoană la volan, pentru că era în stare de ebrietate avansată, dar acesta a insistat să urce el la volan.<br/><br/>"A sărit din maşină, matincă. A vrut să fugă. <br/>Reporter: El a vrut să fugă? De ce?<br/>- Nu ştiu. Se temea<br/>Reporter: A văzut maşina de poliţie?<br/>- Aha", a spus Grigore Ţurcan, victimă.<br/><br/><b>Victima susţine că şoferul conducea cu viteză excesivă.</b><br/><br/>"Reporter: Voi vă ştiaţi cu el, demult?<br/>- Nu<br/>Reporter: Prima dată l-aţi văzut?<br/>- Da. <br/>Reporter: Nimeni din maşina voastră nu îl ştia?<br/>- Doar fetele şi celălalt băiat îl ştiu pe dânsu. <br/>Reporter: Cum ai ajuns în maşină? <br/>- M-am luat după ei.<br/>Reporter: Ce viteză aveaţi?<br/>- 140 km/h mi se pare", a zis Grigore Ţurcan, victimă.<br/><br/><b>Medicii susţin că şoferul şi unul din pasageri au fost deja externaţi, iar în spital mai rămâne o victimă, care a suferit traumatisme uşoare.</b><br/><br/>"Au fost aduşi de către serviciul de Asistenţă medicală Urgenţă trei pacienţi, cu anul naşterii cuprinse între 1992 - 1996 cu politraumatism în urma accidentului rutier. Din toţi trei, doar un pacient a necesitat internare în secţia somatică, în secţia chirurgie", a zis Marina Podorochin, vicedirector al spitalului raional Ungehi.</p>
      <blockquote>
        <b>CITEȘTE ȘI: <a href="https://www.publika.md/accident-fatal-langa-satul-todiresti-doua-tinere-au-murit-dupa-ce-un-sofer-beat-a-derapat-de-pe-traseu-si-s-a-izbit-intr-un-stalp_3061226.html">ACCIDENT FATAL lângă satul Todireşti. Două tinere au murit, după ce un șofer beat a derapat de pe traseu și s-a izbit într-un stâlp</a></b>
      </blockquote>
      <p>
        <b>Amintim că în urma accidentului terifiant din noaptea de sâmbătă, două tinere, în vârstă de 18 și 19 ani au murit, după ce maşina în care se aflau a derapat de pe traseu și s-a izbit într-un pilon. În familiile tinerelor decedate este o mare tragedie.</b>
      </p>
      <p>"A fost tragic, nu m-am gândit. A fost o fată foarte cuminte, m-a ascultat, iubitoare, învăţa binişor. Nu m-am gândit că aşa ceva se poate întâmpla. "<br/><br/><b>Bunica unei fete spune că nepoata sa urma să se căsătorească, în curând.</b><br/><br/>" Tare mare scârbă ne-a mai adus. Nu ştiu ce va fi din asta. I-a cerut şi mâna, are şi inel de logodnă pe mână. <br/>Reporter - Trebuiau să se căsătorească?<br/>- Da, aproape. Deja să treacă sărbătorile... şi iată aşa. "<br/><br/><b>Oamenii din localitate sunt şocaţi de tragedie.</b> <br/><br/>" Îi tragedie, la părinţi e o scârbă oarecare că mă rog, fetele tinere de 18 ani s-au trecut cam degrabă din viaţă. "<br/><br/>" Îi tragedie, două fete tinere. Părinţii nu s-au aşteptat la aşa ceva. Îi vai de capul lor cum trăiesc greu. Fete cuminţi, fete educate."<br/><br/><b>Potrivit oamenilor legii, şoferul care a provocat accidentul are 25 de ani şi era în stare de ebrietate, la volan. Dacă va fi găsit vinovat, el riscă o pedeapsă cu închisoare de cel puțin 7 ani.</b></p>
      <blockquote>
        <b>CITEȘTE ȘI: <a href="https://www.publika.md/imagini-de-la-accidentul-groaznic-din-ungheni-soldat-cu-moartea-a-doua-tinere_3061232.html">IMAGINI de la ACCIDENTUL GROAZNIC din Ungheni, soldat cu moartea a două tinere</a></b>
      </blockquote>
    </article>
  </body>
</html>