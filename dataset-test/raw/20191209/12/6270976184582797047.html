<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/poroshenko-perepysav-na-starshogo-syna-agrarnyj-biznes/"/>
    <meta property="og:site_name" content="Рубрика"/>
    <meta property="article:published_time" content="2019-12-09T12:15:09+00:00"/>
    <meta property="og:title" content="Порошенко переписав на старшого сина аграрний бізнес"/>
    <meta property="og:description" content="П’ятий президент Петро Порошенко вийшов із засновників агропромислової компанії “Укрпромінвест-Агро”, її кінцевим бенефіціаром став його старший син Олексій. Про це свідчать дані у Єдиному державному реєстрі юридичних осіб, фізичних осіб-підприємців та громадських формувань. Серед засновників “Укрпромінвест-Агро” значаться Євген Саєнко, Олексій Порошенко (кінцевий бенефіціарний власник) та ТОВ “Прайм Інвестментс”. Олексій Порошенко отримав контроль над “Укрпромінвест-Агро” через […]"/>
  </head>
  <body>
    <article>
      <h1>Порошенко переписав на старшого сина аграрний бізнес</h1>
      <address><time datetime="2019-12-09T12:15:09+00:00">09 Dec 2019, 12:15</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/07/f5f3631-poroshenko-s-bumagami1-860x580-c-1.jpg"/>
      </figure>
      <p>Фото: УП<br/><b><b>П’ятий президент Петро Порошенко вийшов із засновників агропромислової компанії “Укрпромінвест-Агро”, її кінцевим бенефіціаром став його старший син Олексій.</b></b></p>
      <p>Про це <a href="https://usr.minjust.gov.ua/ua/freesearch">свідчать</a> дані у Єдиному державному реєстрі юридичних осіб, фізичних осіб-підприємців та громадських формувань.</p>
      <p>Серед засновників “Укрпромінвест-Агро” значаться Євген Саєнко, Олексій Порошенко (кінцевий бенефіціарний власник) та ТОВ “Прайм Інвестментс”.</p>
      <p>Олексій Порошенко отримав контроль над “Укрпромінвест-Агро” через CEE Confectionery Investments Limited, Roshen Europe B.V. і Roshen Group S.a.r.l.</p>
      <p>Зміна власників відбулася 31 жовтня.</p>
      <p>Агропромислова компанія “Укрпромінвест-Агро” спеціалізується на вирощуванні сільгосппродукції, виробництві цукру і борошна та тваринництві. Земельний банк – 120 тисяч гектарів в шести областях України.</p>
      <p>Олексій Порошенко також став бенефіціаром ТОВ “Група Агропродінвест”, засновником якої є “Укрпромінвест-Агро”, а також низки підприємств, які входять до групи, – ПрАТ “ПК Поділля”, ТОВ “ПК Зоря Поділля”, ТОВ “Вінницький комбінат хлібопродуктів №2”, агрофірма “Дніпроагролан”, АФ “Іванківці”, ТОВ “Мас-Агро”, ТОВ “Правобережне” і ТОВ “Прогрес-НТ”.</p>
      <p>Раніше власником цих активів був Петро Порошенко.</p>
      <p>Нагадаємо, що<a href="https://rubryka.com/2019/12/06/poroshenko-dav-porady-zelenskomu-pered-normandskym-samitom-najvazhlyvisha-ne-doviryaty-putinu/"> Порошенко дав поради Зеленському перед нормандським самітом: найважливіша – не довіряти Путіну.</a></p>
      <p> </p>
    </article>
  </body>
</html>