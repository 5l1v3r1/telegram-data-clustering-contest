<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-star-screen-awards-2019-gully-boy-wins-11-awards-2891927.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T12:45:33+00:00"/>
    <meta property="og:title" content="Star Screen Awards 2019: 'गली बॉय' ने 11 अवॉर्ड्स किए अपने नाम"/>
    <meta property="og:description" content="फिल्म 'गली बॉय' के लिए यह सप्ताह धमाकेदार रहा है क्योंकि फ़िल्म ने हाल ही में आयोजित इस सीज़न के पहले अवार्ड फंक्शन में 11 अवार्ड्स अपने नाम कर लिए है। पिछले सप्ताह को अधिक विशेष बनाते हुए, यह..."/>
  </head>
  <body>
    <article>
      <h1>Star Screen Awards 2019: 'गली बॉय' ने 11 अवॉर्ड्स किए अपने नाम</h1>
      <address><time datetime="2019-12-09T12:45:33+00:00">09 Dec 2019, 12:45</time> by <a rel="author">लाइव हिन्दुस्तान टीम,नई दिल्ली</a></address>
      <p>फिल्म 'गली बॉय' के लिए यह सप्ताह धमाकेदार रहा है क्योंकि फ़िल्म ने हाल ही में आयोजित इस सीज़न के पहले अवार्ड फंक्शन में 11 अवार्ड्स अपने नाम कर लिए है। पिछले सप्ताह को अधिक विशेष बनाते हुए, यह फिल्म 'सर्वश्रेष्ठ फिल्म के लिए एशियाई अकादमी क्रिएटिव अवार्ड' भी जीत चुकी है।</p>
      <p>स्टार स्क्रीन अवार्ड्स में, गली बॉय ने बेस्ट कॉस्ट्यूम, बेस्ट प्रोडक्शन डिज़ाइन, बेस्ट सिनेमैटोग्राफ़ी, बेस्ट डायलॉग, बेस्ट लिरिक्स, बेस्ट म्यूज़िक जैसी कई श्रेणियों में एक या दो नहीं बल्कि 8 पुरस्कार के साथ जीत का परचम लहरा दिया है। </p>
      <p>इसके अलावा, गली बॉय ने सर्वश्रेष्ठ फिल्म का पुरस्कार जीता है, जोया अख्तर ने सर्वश्रेष्ठ निर्देशक और रणवीर सिंह व आलिया भट्ट ने क्रमशः सर्वश्रेष्ठ अभिनेता का खिताब अपने नाम कर लिया है। यही नहीं, सबके चहिते एमसी शेर यानी सिद्धांत चतुर्वेदी ने भी प्रॉमिसिंग न्यू कमर मेल अवार्ड अपने नाम कर लिया है। </p>
      <p>गली बॉय साल 2019 की एक कल्ट क्लासिक फिल्म बन गई है व साल भर में खूब वाहवाही बटोर चुकी है और इन 8 शानदार पुरस्कार ने निश्चित रूप से फिल्म की प्रसिद्ध हुक लाइन 'अपना टाइम आयेगा' को सही साबित कर दिखाया है!</p>
      <p>गली बॉय धारावी के स्लम रैपर्स से प्रेरित एक कहानी है, जिसने सभी का ध्यान अपनी आकर्षित करते हुए खूब वाहवाही बटोरी है। फिल्म को 92वें ऑस्कर अकादमी अवार्ड्स के लिए नामांकन भी मिला है।</p>
      <p>
        <a href="https://www.livehindustan.com/entertainment/story-panipat-controversy-protesters-vandalised-a-theatre-in-jaipur-alleging-that-maharaja-surajmal-has-been-wrongly-portrait-in-the-movie-panipat-2891718.html">'पानीपत' पर बवाल: फिल्म का हो रहा है विरोध, जयपुर के थिएटर में तोड़फोड़</a>
      </p>
      <p>
        <a href="https://www.livehindustan.com/entertainment/story-shweta-tiwari-reveal-how-her-daughter-palak-tiwari-react-on-her-onscreen-kiss-2891623.html">श्वेता तिवारी ने बताया, ऑनस्क्रीन किसिंग सीन पर कैसा था बेटी का रिएक्शन</a>
      </p>
      <p>फ़िल्म में मुख्य जोड़ी की ताज़ा केमिस्ट्री को बेहद पसंद किया गया है जहाँ रणवीर सिंह एक स्ट्रीट रैपर की भूमिका में नज़र आये थे, वही आलिया भट्ट ने उनकी प्रेमिका का किरदार निभाया था। फिल्म में सिद्धान्त चतुर्वेदी और कल्कि कोचलिन ने भी महत्वपूर्ण भूमिका निभाई है।</p>
      <p>जोया अख्तर द्वारा निर्देशित, गली बॉय टाइगर बेबी के सहयोग से एक्सेल एंटरटेनमेंट के बैनर तले रितेश सिधवानी और फरहान अख्तर द्वारा निर्मित है। गली बॉय को भारत में 14 फरवरी 2019 को रिलीज किया गया था।</p>
    </article>
  </body>
</html>