<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/12/09/848846"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T12:09:00+00:00"/>
    <meta property="og:title" content="নেহার উচ্চতা নিয়ে ইয়ার্কি, ক্ষমা চাইলেন গৌরব"/>
    <meta property="og:description" content="কমেডিয়ান কিকু এবং গৌরবের মন্তব্যে দারুণ চটে গিয়ে সোশ্যাল মিডিয়ায় লম্বা পোস্ট করেছেন নেহা কক্কর। যার কারণে গৌরব ক্ষমাও চেয়ে নিয়েছেন নেহার কাছে। সম্প্রতি একটি রিয়েলিটি শোয়ের মঞ্চে ভারতের জনপ্রিয় শিল্পী নেহা কক্করের উচ্চতা নিয়ে মজা,মশকরা করেন কমেশিয়ান কিকু শারদা এবং গৌরব গেরা। যা এক প্রকার বডি শেমিং এর পর্যায় পড়ে। আর এ নিয়েই চটেছেন নেহা। উচিত জবাবও দিয়েছেন। নিজেকে ‘অপরাধী’ বলে কমেডিয়ান ‘চুটকি’ ওরফে গৌরব গেরা জানিয়েছেন যে নেহা কষ্ট পান, এমন কোনও উদ্দেশ্যই ছিল না তাঁদের। এপ্রসঙ্গে গৌরব ক্ষমা চেয়ে বলেন, 'আমি কখনওই নেহাকে আঘাত করতে চাইনি। আমি নিজেও ওর ভক্ত। নেহা রকস্টার। আমার নিজের উচ্চতাও কম, এমনকিছু আহামরি নয়। আমি সেভাবে বলতে চাইনি ওকে। আমার কোনও যোগ্যতাই নেই নেহা সম্পর্কে খারাপ মন্তব্য করার।' সূত্র: ইন্ডিয়া টুডে"/>
  </head>
  <body>
    <article>
      <h1>নেহার উচ্চতা নিয়ে ইয়ার্কি, ক্ষমা চাইলেন গৌরব</h1>
      <address><time datetime="2019-12-09T12:09:00+00:00">09 Dec 2019, 12:09</time> by <a rel="author">কালের কণ্ঠ অনলাইন</a></address>
      <p>কমেডিয়ান কিকু এবং গৌরবের মন্তব্যে দারুণ চটে গিয়ে সোশ্যাল মিডিয়ায় লম্বা পোস্ট করেছেন নেহা কক্কর। যার কারণে গৌরব ক্ষমাও চেয়ে নিয়েছেন নেহার কাছে।</p>
      <p>সম্প্রতি একটি রিয়েলিটি শোয়ের মঞ্চে ভারতের জনপ্রিয় শিল্পী নেহা কক্করের উচ্চতা নিয়ে মজা,মশকরা করেন কমেশিয়ান কিকু শারদা এবং গৌরব গেরা। যা এক প্রকার বডি শেমিং এর পর্যায় পড়ে। আর এ নিয়েই চটেছেন নেহা। উচিত জবাবও দিয়েছেন।</p>
      <p>নিজেকে ‘অপরাধী’ বলে কমেডিয়ান ‘চুটকি’ ওরফে গৌরব গেরা জানিয়েছেন যে নেহা কষ্ট পান, এমন কোনও উদ্দেশ্যই ছিল না তাঁদের। এপ্রসঙ্গে গৌরব ক্ষমা চেয়ে বলেন, 'আমি কখনওই নেহাকে আঘাত করতে চাইনি। আমি নিজেও ওর ভক্ত। নেহা রকস্টার। আমার নিজের উচ্চতাও কম, এমনকিছু আহামরি নয়। আমি সেভাবে বলতে চাইনি ওকে। আমার কোনও যোগ্যতাই নেই নেহা সম্পর্কে খারাপ মন্তব্য করার।'</p>
      <p>সূত্র: ইন্ডিয়া টুডে</p>
    </article>
  </body>
</html>