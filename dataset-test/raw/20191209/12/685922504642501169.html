<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483361"/>
    <meta property="og:site_name" content="طرفداری"/>
    <meta property="article:published_time" content="2019-12-09T12:03:35+00:00"/>
    <meta property="og:title" content="عباس عراقچی: با سفیر ایتالیا در تهران مذاکرات متعددی برای بازگرداندن استراماچونی داشتیم"/>
    <meta property="og:description" content="طرفداری- عباس عراقچی با ابراز امیدواری به حل مشکل استراماچونی سرمربی ایتالیایی باشگاه استقلال تهران اظهار داشت: به درخواست مسعود سلطانی فر به سرعت برای حل مشکل سرمربی ایتالیایی استقلال تهران دست بکار شدیم و با مذاکرات متعددی که خود من با سفیر ایتالیا در تهران و همینطور سفیر خودمان در کشور ایتالیا داشتیم در تلاشیم با وساطت آقای پرونه سفیر ایتالیا در تهران استراماچونی به تهران و هدایت تیم استقلال بازگردد."/>
  </head>
  <body>
    <article>
      <h1>عباس عراقچی: با سفیر ایتالیا در تهران مذاکرات متعددی برای بازگرداندن استراماچونی داشتیم</h1>
      <address><time datetime="2019-12-09T12:03:35+00:00">09 Dec 2019, 12:03</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%B9%D8%A7%D9%84%DB%8C%D8%B4%D8%A7%D9%87/385921" target="_blank">مهدی عالیشاه</a></address>
      <pre>دولت به مسئله استقلال و استراماچونی ورود کرد.</pre>
      <p><a href="http://tarafdari.com/"><b>طرفداری-</b></a> عباس عراقچی با ابراز امیدواری به حل<a href="https://www.tarafdari.com/node/1483322"><b> مشکل استراماچونی</b></a> سرمربی ایتالیایی باشگاه استقلال تهران اظهار داشت:</p>
      <blockquote>به درخواست مسعود سلطانی فر به سرعت برای حل مشکل سرمربی ایتالیایی استقلال تهران دست بکار شدیم و با مذاکرات متعددی که خود من با سفیر ایتالیا در تهران و همینطور سفیر خودمان در کشور ایتالیا داشتیم در تلاشیم با وساطت آقای پرونه سفیر ایتالیا در تهران استراماچونی به تهران و هدایت تیم استقلال بازگردد.</blockquote>
      <p>به نقل از<b> پایگاه خبری وزارت ورزش و جوانان</b>، معاون سیاسی وزیر امور خارجه افزود:</p>
      <blockquote>به نظرم آقای استراماچونی عجله کرد و با کمک سفارت های ایران در ایتالیا و سفیر ایتالیا در تهران بزودی پرداخت و مطالبات مالی معوقه او به حسابش خواهد رفت و برداشت من این است او نگران پرداخت های خود بود.</blockquote>
      <p>وی تاکید کرد:</p>
      <blockquote>اخبار برخی رسانه ها مبنی بر ترک کشور بواسطه مسایل اخیر درست نبوده و در صحبتی که استراماچونی با سفیر ایتالیا در تهران داشته خواستار حل مشکلات پرداخت های خود از سوی باشگاه استقلال بوده است.</blockquote>
      <p>معاون سیاسی وزارت خارجه عنوان کرد:</p>
      <blockquote>البته خود آقای استراماچونی می داند مشکلات پرداخت در حقوق او ناشی از تحریم های ظالمانه آمریکاست و قطعا با علم به این موضوع با باشگاه استقلال تهران قرارداد بسته است. امیدوارم با تلاش های سفیر ایتالیا در تهران بزودی او را مجددا در سمت سرمربیگری تیم استقلال تهران ببینم.</blockquote>
    </article>
  </body>
</html>