<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/chashu_fontanu_pered_lvivskoyu_operoyu_planuyut_perenesty_u_stryyskyy_park_105036.html"/>
    <meta property="og:site_name" content="Твоє Місто"/>
    <meta property="article:published_time" content="2019-12-09T12:16:00+00:00"/>
    <meta property="og:title" content="Чашу фонтану перед Львівською оперою планують перенести у Стрийський парк"/>
    <meta property="og:description" content="Це був перший штучний водограй, який збудували у Львові за часів незалежності."/>
  </head>
  <body>
    <article>
      <h1>Чашу фонтану перед Львівською оперою планують перенести у Стрийський парк</h1>
      <address>
        <time datetime="2019-12-09T12:16:00+00:00">09 Dec 2019, 12:16</time>
      </address>
      <p>
        <b>Це був перший штучний водограй, який збудували у Львові за часів незалежності.</b>
      </p>
      <p>Чашу фонтану перед Львівським оперним театром планують перенести у Стрийський парк. Про це під час брифінгу повідомив голова Галицької районної адміністрації Андрій Зозуля.</p>
      <related>
        <h4>Читайте також:</h4>
        <a href="http://tvoemisto.tv/news/na_kopernyka_vidkryly_onovlenyy_fontan_vodoliy_foto_96688.html"/>
      </related>
      <p>За його словами, долю чаші остаточно ще не вирішили, втім її елементи найімовірніше перенесуть у Стрийський парк, доповнивши один із наявних фонтанів, або ж облаштують новий.</p>
      <p>На місці чашового фонтану почнуть будувати сухий фонтан, а також повністю змінять площу перед театром. Додамо, що фонтан перед Львівським оперним театром запрацював у травні 2008 року. Це був перший штучний водограй, який збудували у Львові за часів незалежності. </p>
      <figure>
        <img src="http://tvoemisto.tv/media/gallery/full/d/s/dsc_7131_045c2.jpg"/>
      </figure>
      <p>Нагадаємо, заміну старого фонтану біля Оперного <a href="http://tvoemisto.tv/news/u_lvovi_bude_fontan_iz_meteostantsiieyu_de_same_72702.html">повідомили</a> ще у 2015 році, а тривала затримка у роботах <a href="http://tvoemisto.tv/news/tsogo_roku_u_lvovi_demontuyut_fontan_bilya_opernogo_teatru_100397.html">пов’язана</a> з внутрішніми погодженнями інвестора «Сокар-Благо». За <a href="http://tvoemisto.tv/news/lvivyanam_pokazaly_onovlenyy_proekt_rekonstruktsii_fontanu_pered_opernym_vizualizatsiya_101164.html">проєктом</a>, на площі перед театром облаштують сухий фонтан по типу того, який працює на Митній, замінять мощення, висадять нові дерева та встановлять місця для відпочинку.</p>
      <p>
        <i>
          <b>Вікторія Ейсмунт</b>
        </i>
      </p>
      <related>
        <h4>Читайте також:</h4>
        <a href="http://tvoemisto.tv/news/yakoyu_bula_ploshcha_pered_opernym_teatrom_u_lvovi_u_rizni_roky_foto_105044.html"/>
        <a href="http://tvoemisto.tv/news/u_lvovi_zakonservuyut_fundamenty_kostelu_yaki_znayshly_pid_chas_rekonstruktsii_kulbaby_103498.html"/>
        <a href="http://tvoemisto.tv/news/miskrada_lvova_vydilyla_300_tysyach_gryven_na_demontazh_fontana_pered_opernym_teatrom_100867.html"/>
        <a href="http://tvoemisto.tv/news/zamist_fontanu_bilya_palatsu_zaliznychnykiv_oblashtuyut_klumbu_100679.html"/>
        <a href="http://tvoemisto.tv/news/na_mistsi_fontanu_kulbaba_u_lvovi_zyavytsya_suhyy_fontan_100648.html"/>
        <a href="http://tvoemisto.tv/news/tsogo_roku_u_lvovi_demontuyut_fontan_bilya_opernogo_teatru_100397.html"/>
        <a href="http://tvoemisto.tv/news/u_fontan_na_vulytsi_kopernyka_povernuly_kamintsi_99901.html"/>
        <a href="http://tvoemisto.tv/news/na_kopernyka_vidkryly_onovlenyy_fontan_vodoliy_foto_96688.html"/>
        <a href="http://tvoemisto.tv/news/fontan_vodoliy_u_lvovi_vidnovlyat_za_novym_proektom_87858.html"/>
        <a href="http://tvoemisto.tv/news/u_lvovi_vidnovlyat_fontan_vodoliy_85578.html"/>
      </related>
    </article>
  </body>
</html>