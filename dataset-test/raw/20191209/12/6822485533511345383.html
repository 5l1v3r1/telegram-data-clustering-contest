<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918095.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T12:58:00+00:00"/>
    <meta property="og:title" content="سرقت بنزین از باک خودروها"/>
    <meta property="og:description" content="به گزارش پلیس البرز، سرهنگ &quot;محمد معظمی گودرزی&quot; در تشریح این خبر گفت: در پی دریافت خبری مبنی بر سرقت بنزین از داخل باک خودروها توسط فردی در محدوده خرمدشت کرج، موضوع در دستور کار ماموران کلانتری ۴۱ خرمدشت قرار گرفت."/>
  </head>
  <body>
    <article>
      <h1>سرقت بنزین از باک خودروها</h1>
      <address>
        <time datetime="2019-12-09T12:58:00+00:00">09 Dec 2019, 12:58</time>
      </address>
      <p>فرمانده انتظامی شهرستان کرج (استان البرز) از دستگیری سارقی که از داخل باک خودروها بنزین به سرقت می‌برد خبر داد.</p>
      <p>به گزارش پلیس البرز، سرهنگ "محمد معظمی گودرزی" در تشریح این خبر گفت: در پی دریافت خبری مبنی بر سرقت بنزین از داخل باک خودروها توسط فردی در محدوده خرمدشت کرج، موضوع در دستور کار ماموران کلانتری ۴۱ خرمدشت قرار گرفت.</p>
      <p>وی افزود: ماموران با انجام اقدامات پلیسی متوجه شدند متهم که از سارقان سابقه دار بوده که به تازگی از زندان آزاد شده و برای تامین هزینه اعتیاد خود اقدام به سرقت می کند.</p>
      <p>سرهنگ معظمی گودرزی گفت: ماموران پس از شناسایی مخفیگاه متهم با تعقیب و مراقبت وی در نهایت در یک عملیات غافلگیرانه و هنگامی که متهم در حال سرقت بنزین از داخل باک خودرو بود دستگیر و به کلانتری انتقال داده شد.</p>
      <p>این مقام انتظامی ادامه داد: در تحقیقات تکمیلی متهم به ۱۰ فقره سرقت به همین روش اعتراف و در این خصوص پرونده تشکیل و به پلیس آگاهی استان ارسال گردید.</p>
      <p>فرمانده انتظامی شهرستان کرج در پایان به شهروندان توصیه کرد: با تجهیز خودروهای خود به لوازم بازدارنده از سرقت خودروهای خود پیشگیری کنید.</p>
    </article>
  </body>
</html>