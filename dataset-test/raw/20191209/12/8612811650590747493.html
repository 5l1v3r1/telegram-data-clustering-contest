<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/bollywood/news/bigg-boss-13-himanshi-khurana-evicted-265152"/>
    <meta property="og:site_name" content="Dainik Savera Times"/>
    <meta property="article:published_time" content="2019-12-09T12:01:47+00:00"/>
    <meta property="og:title" content="BB13: घर से बेघर हो आग बबूला हुईं Himanshi Khurana, इस कंटेस्टेंट को बताया असल वजह "/>
    <meta property="og:description" content="बिग बॉस 13 जल्द ही अपने आखिरी पड़ाव पर पहुंचने वाला है, शो में इस बार लगातार ड्रामा देखने को मिला। घर का ड्रामा सिर्फ घर में ही बवाल का कारण नही बना बल्कि घर के बाहर भी तहलका मचाए हुए है। बता दें कि इस बार पंजाबी एक्ट्रेस और मॉडल हिमांशी खुराना घर से बाहर हो चुकी हैं। "/>
  </head>
  <body>
    <article>
      <h1>BB13: घर से बेघर हो आग बबूला हुईं Himanshi Khurana, इस कंटेस्टेंट को बताया असल वजह </h1>
      <address><time datetime="2019-12-09T12:01:47+00:00">09 Dec 2019, 12:01</time> by <a rel="author">rupali</a></address>
      <p>बिग बॉस 13 जल्द ही अपने आखिरी पड़ाव पर पहुंचने वाला है, शो में इस बार लगातार ड्रामा देखने को मिला। घर का ड्रामा सिर्फ घर में ही बवाल का कारण नही बना बल्कि घर के बाहर भी तहलका मचाए हुए है। बता दें कि इस बार पंजाबी एक्ट्रेस और मॉडल हिमांशी खुराना घर से बाहर हो चुकी हैं। </p>
      <p>
        <b>इस कंटेस्टेंट पर हुईं आग बबूला ...</b>
      </p>
      <p>घर में दो महीने से ज्यादा वक्त बिता चुकी हिमांशी खुराना ने अपने बेघर होने का सबसे बड़ा ज़िम्मेदार सिद्धार्थ शुक्ला को ठहराया। घर से बाहर निकलने के साथ ही उन्होंने घरवालों के बारे में कई राज खोले। अमर उजाला से हुई ख़ास बातचीत में हिमांशी ने बताया कि सिद्धार्थ को बिग बॉस ने किसी एक सदस्य को नामित करने के लिया बोला और इस ताकत का उन्होंने गलत इस्तेमाल किया।</p>
      <p>हिमांशी कहती हैं, 'मैं शो में अपना रियल गेम खेलने गई थी और उसी के सहारे जीतना भी चाहती थी। लेकिन, मेरा घर से जाना इतना अचानक हुआ कि सभी लोगों को झटका लगा। अभी शो का वक्त एक महीने बढ़ाया गया है तो इस हफ्ते वाइल्डकार्ड एंट्रीज ज्यादा हुईं। वाइल्डकार्ड एंट्रीज की वजह से नए-नए व्यक्तित्व वाले लोगों से मिलना होता है। इससे घर में खेल भी हर रोज़ बदल रहा है।'</p>
      <p>
        <b>यह भी पढ़ें:- <a href="https://www.dainiksaveratimes.com/entertainment/bollywood/news/dia-mirza-birthday-special-265136">B'day Spl: 'मिस एशिया' का खिताब जीत Dia Mirza बनीं थीं बॉलीवुड की जान, 16 की उम्र में करती थीं ये काम</a></b>
      </p>
      <p>
        <b>हिमांशी ने की आसिम रियाज की तारीफ ...</b>
      </p>
      <p>वहीं घर में सबसे अच्छे खिलाड़ी के बारे में पूछने पर उन्होंने बताया, 'आसिम रियाज बहुत अच्छा कर रहे हैं। उनका खेल एकदम साफ़ सुथरा और असली है। वह बहुत अच्छे इंसान भी हैं। उन्होंने घर के अंदर मेरी काफी मदद की। अगर यह खेल असल व्यक्तित्व वालों का है तो, मैं आसिम को जीतते हुए देखना चाहती हूं।' इतने वक्त तक बिग बॉस के घर में रहने के दौरान किसे सबसे ज्यादा मिस किया, इस सवाल पर हिमांशी कहती हैं, 'मैंने घर से निकलकर सबसे पहले अपनी मैनेजर को कॉल किया। वह मेरे लिए मेरी बहन जैसी है। हम अक्सर ज्यादातर समय साथ में बिताते थे। जबसे मैं इस घर में आई हूं, तब से मैं उसे बहुत याद करती हूं।'</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Bigg Boss 13: Himanshi Khurana Evicted ...</p>
    </article>
  </body>
</html>