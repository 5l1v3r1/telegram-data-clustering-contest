<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/nova_premyerka_finlyandiyi_posunula_goncharuka_zi_statusu_naymolodshogo_glavy_uryadu_svitu"/>
    <meta property="og:site_name" content="espreso.tv"/>
    <meta property="article:published_time" content="2019-12-09T12:22:00+00:00"/>
    <meta property="og:title" content="Нова прем’єрка Фінляндії “посунула” Гончарука зі статусу наймолодшого глави уряду світу"/>
    <meta property="og:description" content="Уряд Фінляндії очолила наймолодша у світі премʼєр-міністр"/>
  </head>
  <body>
    <article>
      <h1>Нова прем’єрка Фінляндії “посунула” Гончарука зі статусу наймолодшого глави уряду світу</h1>
      <address>
        <time datetime="2019-12-09T12:22:00+00:00">09 Dec 2019, 12:22</time>
      </address>
      <p>Уряд Фінляндії очолила наймолодша у світі премʼєр-міністр</p>
      <p>Про це повідомляє <a href="https://www.bbc.com/news/world-europe-50709422">ВВС</a>.</p>
      <p>До цього 34-річна Санна Марін очолювала міністерство транспорту країни. До кінця тижня Марін стане на чолі лівоцентристської коаліції з пʼяти партій, на чолі яких стоять жінки.</p>
      <p>Коли Марін обійме посаду, вона стане наймолодшим премʼєр-міністром у світі, обійшовши таким чином премʼєр-міністра України Олексія Гончарука, якому 35 років.</p>
      <p>“Нам належить ще багато попрацювати, щоб відновити довіру до уряду”, - сказала Марін. </p>
      <p>Вона додала, що не вважає себе занадто молодою для цієї посади. </p>
      <p>“Я ніколи не думала про свій вік чи стать, я думаю про причини, через які потрапила в політику, і ті речі, завдяки яким ми завоювали довіру електорату”, - пояснила премʼєрка.</p>
      <p>Зазначається, що Марін стане третьою в історії жінкою премʼєр-міністром у Фінляндії. Попередній уряд на чолі з Анті Рінне пішов у відставку на через масштабні страйки поштарів. Соціал-демократична партія, яка висунула Марін, є переможцем квітневих виборів і тому отримала право висувати кандидатуру премʼєр-міністра.</p>
      <p> </p>
    </article>
  </body>
</html>