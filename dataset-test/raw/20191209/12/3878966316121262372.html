<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.interia.pl/swiat/news-niemieckie-media-pisza-o-polskim-obozie,nId,3378805"/>
    <meta property="og:site_name" content="fakty.interia.pl"/>
    <meta property="article:published_time" content="2019-12-09T12:22:12+00:00"/>
    <meta property="og:title" content="Niemieckie media piszą o &quot;polskim obozie&quot;"/>
    <meta property="og:description" content="Niemiecki magazyn &quot;TV Direckt&quot; użył sformułowania &quot;polski obóz&quot; w stosunku do niemieckiego obozu zagłady, gdzie zabijano ludzi z wykorzystaniem &quot;Cyklonu B&quot;. Interwencję w tej sprawie podjął polski ambasador."/>
  </head>
  <body>
    <article>
      <h1>Niemieckie media piszą o "polskim obozie"</h1>
      <address><time datetime="2019-12-09T12:22:12+00:00">09 Dec 2019, 12:22</time> by <a rel="author">INTERIA.PL</a></address>
      <p>
        <b>Niemiecki magazyn "TV Direckt" użył sformułowania "polski obóz" w stosunku do niemieckiego obozu zagłady, gdzie zabijano ludzi z wykorzystaniem "Cyklonu B". Interwencję w tej sprawie podjął polski ambasador.</b>
      </p>
      <p>Magazyn "TV Direckt", streszczając film "Amen", w którym opisano życie i działalność niemieckiego chemika, członka NSDAP oraz Wafen-SS - Kurta Gersteina, napisał o szokujących procedurach przy zastosowaniu "Cyklonu B" w polskim obozie. Interwencję w tej sprawie podjęła Polska Ambasada w Berlinie. </p>
      <p>"Najbardziej przykre i karygodne w tej sprawie jest to, że te fałszywe określenia 'polskie obozy' czy też 'deportacja Żydów do Polski' niemiecki serwis medialny grupy 'Funke' zamieszcza dosłownie chwilę po wizycie kanclerz Angeli Merkel w muzeum byłego obozu koncentracyjnego i zagłady Auschwitz-Birkenau. Podczas wizyty pani kanclerz sama przyznała i wyraźnie podkreśliła, że 'Auschwitz był niemieckim i prowadzonym przez Niemców obozem zagłady. Ważne jest, aby wyraźnie nazywać sprawców. Niemcy są to winni ofiarom i sobie samym" - powiedział w rozmowie z Polskim Radiem ambasador Andrzej Przyłębski.</p>
      <p>W ostatnich miesiącach niemiecka prasa wielokrotnie używała fałszywego określenia o jakoby "polskich obozach śmierci i zagłady". Zrobił tak m.in "Welt am Sonntag", "Westdeutsche Zeitung", "Augsburger-Algemeine" czy też "Schwarzwaelder Bote".</p>
    </article>
  </body>
</html>