<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/prezydent-pidpysav-zakon-pro-anbandlinh-naftohazu-iak-tse-vplyne-na-ukrainu-204312.html"/>
    <meta property="og:site_name" content="5 канал"/>
    <meta property="article:published_time" content="2019-12-09T12:29:00+00:00"/>
    <meta property="og:title" content="Президент підписав закон про анбандлінг &quot;Нафтогазу&quot; – як це вплине на Україну"/>
    <meta property="og:description" content="Рада підтримала цей законопроєкт ще 31 жовтня 2019 року"/>
  </head>
  <body>
    <article>
      <h1>Президент підписав закон про анбандлінг "Нафтогазу" – як це вплине на Україну</h1>
      <address>
        <time datetime="2019-12-09T12:29:00+00:00">09 Dec 2019, 12:29</time>
      </address>
      <p>Президент України Володимир Зеленський 9 грудня підписав закон про анбандлінг "Нафтогазу". Про таке повідомляє "<a href="https://24tv.ua/rada_rozblokuvala_pidpisannya_zakonu_pro_anbandling_naftogazu_shho_tse_oznachaye_n1234622">24 канал</a>".</p>
      <p>Закон передбачає відокремлення ГТС від "Нафтогазу".</p>
      <p>Слід зазначити, що Верховна Рада України 15 листопада усунула неузгодженості з європейськими нормами та розблокувала підписання закону про відокремлення газотранспортної системи України від "Нафтогазу".</p>
      <p>Рада підтримала цей законопроєкт ще 31 жовтня 2019 року, однак депутати зареєстрували постанову про скасування ухвалення цього документу (тому президент не міг підписати цей закон).</p>
      <p>Тепер народні обранці відхилили скасування документу та ухвалили правки до законопроєкту, щоб уникнути неузгодженості його положень.</p>
      <p>Анбандлінг "Нафтогазу" – це необхідна умова для того, аби Україна могла укласти новий контракт про транзит газу з Росією за європейськими правилами.</p>
      <p>Як повідомляв 5.UA, зустріч Путіна і Зеленського відбудеться після закінчення саміту в Нормандському форматі. Під час зустрічі, ймовірно, <a href="https://www.5.ua/polityka/zelenskyi-i-putin-zustrinutsia-pislia-normandskoho-samitu-204300.html">буде присутній глава "Газпрому" Олексій Міллер</a> та очільник міненерго РФ Олександр Новак.</p>
      <blockquote>Зазначимо, чинний контракт на транзит російського газу спливає 1 січня 2020 року.</blockquote>
    </article>
  </body>
</html>