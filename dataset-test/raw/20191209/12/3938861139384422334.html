<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_rosiyani-kazhut-iz-zelenskim-zustrinetsya-i-kerivnictvo-gazpromu/942111"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T12:09:00+00:00"/>
    <meta property="og:title" content="Росіяни кажуть, із Зеленським зустрінеться і керівництво Газпрому"/>
    <meta property="og:description" content="У зустрічі президента України Володимира Зеленського та президента Росії Володимира Путіна візьмуть участь глава &quot;Газпрому&quot; Алексєй Міллер і міністр енергетики РФ Александр Новак. Про це повідомило російське медіа &quot;РИА Новости&quot; з посиланням на поінформоване джерело. &quot;Європейська ..."/>
  </head>
  <body>
    <article>
      <h1>Росіяни кажуть, із Зеленським зустрінеться і керівництво Газпрому</h1>
      <address><time datetime="2019-12-09T12:09:00+00:00">09 Dec 2019, 12:09</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942111_w_300.jpg?v=0"/>
        <figcaption>Зеленський зустрінеться з Путіним після офіційної частини "нормандських" перемовин. ФОТО: Офіс президента</figcaption>
      </figure>
      <p>У зустрічі президента України <b>Володимира Зеленського</b> та президента Росії <b>Володимира Путіна</b> візьмуть участь глава "Газпрому" <b>Алексєй Міллер</b> і міністр енергетики РФ <b>Александр Новак.</b></p>
      <p>Про це повідомило російське медіа "РИА Новости" з посиланням на поінформоване джерело.</p>
      <p>"<a href="https://www.eurointegration.com.ua/news/2019/12/9/7103997/">Європейська правда</a>" припускала, що оскільки перемовини Зеленського та Путіна будуть поза "нормандським форматом", вони можуть бути пов'язані не лише з виконанням мінських угод.</p>
      <p>За кілька днів до саміту Зеленський заявляв, що в Парижі може підняти питання транзиту російського газу через Україну.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_putin-yide-na-normandskij-samit-z-zhorstkoyu-poziciyeyu-zmi/942078"/>
      </related>
      <blockquote>9 грудня в Парижі відбудеться зустріч лідерів "нормандської четвірки" - України, Німеччини, Франції та РФ.<br/>Президент України Володимир Зеленський особисто <a href="https://gazeta.ua/articles/politics/_zelenskij-zustrinetsya-z-putinim-pislya-oficijnih-peremovin/942087">зустрінеться</a> з президентом Росії Володимиром Путіним.<br/>Також Зеленський окремо зустрінеться з канцлеркою Німеччини Ангелою Меркель.<br/>Перші три питання, які <a href="https://gazeta.ua/articles/politics/_normandska-zustrich-yaki-pitannya-pershimi-pidnime-zelenskij/942000">підніме</a> президент Зеленський на зустрічі в Парижі: терміни і умови повернення полонених українців, припинення вогню, виведення чужих військ і бандформувань з території Донбасу.</blockquote>
    </article>
  </body>
</html>