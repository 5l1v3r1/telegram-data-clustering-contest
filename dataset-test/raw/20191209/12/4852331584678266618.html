<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/oppo-reno3-pro-5g-design-possibili-specifiche/"/>
    <meta property="og:site_name" content="Webnews"/>
    <meta property="article:published_time" content="2019-12-09T12:32:00+00:00"/>
    <meta property="og:title" content="Oppo Reno3 Pro 5G, design e possibili specifiche"/>
    <meta property="og:description" content="Il nuovo Oppo Reno3 Pro 5G avrà una cover in vetro, schermo OLED dual edge, fotocamera frontale in-display e quattro fotocamere posteriori."/>
  </head>
  <body>
    <article>
      <h1>Oppo Reno3 Pro 5G, design e possibili specifiche</h1>
      <h2>Il nuovo Oppo Reno3 Pro 5G avrà una cover in vetro, schermo OLED dual edge, fotocamera frontale in-display e quattro fotocamere posteriori.</h2>
      <address><time datetime="2019-12-09T12:32:00+00:00">09 Dec 2019, 12:32</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>In attesa del lancio ufficiale che dovrebbe avvenire nei prossimi giorni, il Vice Presidente di <a href="https://www.webnews.it/recensioni/produttore/oppo/">Oppo</a> continua a stuzzicare la curiosità dei fan con la pubblicazione di alcuni dettagli su Twitter. Stamattina è stato condiviso un breve video che mostra il design del <b>Reno3 Pro 5G</b> e conferma la presenza di quattro fotocamere posteriori. Intanto sul social network Weibo sono apparse le possibili specifiche.</p>
      <p>Brian Shen, Vice Presidente e Presidente della divisione Global Marketing, aveva già confermato alcune caratteristiche del Reno3 Pro 5G: corpo in vetro, spessore di <b>7,7 millimetri</b> (lenti posteriori escluse), connettività dual mode 5G, batteria da 4.025 mAh e peso inferiore ai 180 grammi. Durante il Tech Summit 2019 di Qualcomm è stata invece <a href="https://www.webnews.it/2019/12/04/qualcomm-annuncia-snapdragon-865-765-5g/">confermata</a> la presenza del processore octa core <b>Snapdragon 765G</b>. L’ultima conferma riguarda il design. Il video mostra la cover con sfumature cromatiche e il modulo posteriore con <b>quattro fotocamere</b> e il flash LED.</p>
      <figure>
        <iframe data-src="https://twitter.com/BrianShenYiRen/status/1203878296246611968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Lo smartphone dovrebbe avere uno schermo OLED dual edge da <b>6,5 pollici</b> con risoluzione full HD+, refresh rate di <b>90 Hz</b> e un foro nell’angolo superiore sinistro per la fotocamera frontale. Oltre al processore Snapdragon 765G si prevedono <b>8 o 12 GB di RAM</b> e 128/256 GB di storage. Le fotocamere posteriori dovrebbe avere sensori da <b>48, 8, 13 e 2 megapixel</b> (standard, teleobiettivo, ultra grandangolare e profondità o macro). Possibile la ricarica rapida da 30 Watt.</p>
      <figure>
        <img src="https://www.webnews.it/app/uploads/2019/12/oppo-reno3-e-reno3-pro-5g-leak.jpg"/>
      </figure>
      <p>Il sistema operativo sarà ovviamente <a href="https://www.webnews.it/2019/11/20/oppo-coloros-7-reno3/">ColorOS 7</a> basato su Android 10. Oppo annuncerà anche il <b>Reno3</b> con design e specifiche differenti: schermo flat, fotocamera frontale nel notch a goccia e flash LED esterno al modulo fotografico posteriore.</p>
      <p>Se vuoi aggiornamenti su <i>Oppo Reno3 Pro 5G, design e possibili specifiche</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>