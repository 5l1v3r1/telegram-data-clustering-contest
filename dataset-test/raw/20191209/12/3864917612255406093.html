<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2834159-ponad-630-kilometriv-parizkij-region-paralizuvali-rekordni-zatori.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T12:39:00+00:00"/>
    <meta property="og:title" content="Понад 630 кілометрів: Паризький регіон паралізували рекордні затори"/>
    <meta property="og:description" content="Унаслідок масового страйку, організованого профспілками, у столичному регіоні утворилися гігантські затори в 631 кілометр."/>
  </head>
  <body>
    <article>
      <h1>Понад 630 кілометрів: Паризький регіон паралізували рекордні затори</h1>
      <h2>Унаслідок масового страйку, організованого профспілками, у столичному регіоні утворилися гігантські затори в 631 кілометр.</h2>
      <address>
        <time datetime="2019-12-09T12:39:00+00:00">09 Dec 2019, 12:39</time>
      </address>
      <p>Про це повідомляє <a href="https://www.bfmtv.com/societe/greve-a-la-ratp-et-a-la-sncf-une-nouvelle-journee-noire-dans-les-transports/">BFMTV</a>.</p>
      <p>"У зв’язку з продовженням страйку у Франції затори у паризькому регіоні вранці у понеділок побили рекорд і сягнули аж 631 кілометра", - йдеться в повідомленні.</p>
      <p>Цей рекорд був побитий в понеділок о 8:53 за місцевим часом. Останній рекорд був у жовтні минулого року - 629 кілометрів.</p>
      <p>Повідомляється, що напередодні нового дня демонстрацій у Франції, запланованого на вівторок, компанія SNCF, оператор французьких залізниць, а також паризький оператор автобусів та метро RATP оголосили про перебої в роботі транспорту.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2833587-masovi-protesti-u-francii-premer-napolagae-na-provedenni-pensijnoi-reformi.html">Масові протести у Франції: прем'єр наполягає на проведенні пенсійної реформи</a>
      </blockquote>
      <p>Як відомо, після успіху загальнонаціонального страйку у <a href="https://www.ukrinform.ua/tag-francia">Франції</a> 5 грудня, коли профспілки вивели на демонстрації понад 800 тисяч людей по всій країні, організатори вирішили продовжити його. Новий день масових протестів буде у вівторок.</p>
      <p>Абсолютний рекорд заторів у паризькому регіоні - 739 кілометрів - датується лютим минулого року. Тоді транспортний колапс був спричинений сильним снігопадом.</p>
    </article>
  </body>
</html>