<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/12/09/banana-120-000-dolaria-tin-efage"/>
    <meta property="og:site_name" content="euronews"/>
    <meta property="article:published_time" content="2019-12-09T12:02:25+00:00"/>
    <meta property="og:title" content="Μία μπανάνα αξίας 120.000 δολαρίων και ποιος την έφαγε"/>
    <meta property="og:description" content="Το έργο τέχνης του Ιταλού Μαουρίτσιο Κατελαν προκαλεί παγκόσμια αναστάτωση"/>
  </head>
  <body>
    <article>
      <h1>Μία μπανάνα αξίας 120.000 δολαρίων και ποιος την έφαγε</h1>
      <address><time datetime="2019-12-09T12:02:25+00:00">09 Dec 2019, 12:02</time> by <a rel="author">Συμέλα Τουχτίδου</a></address>
      <p>Από πού να ξεκινήσει κανείς για να περιγράφει αυτή την είδηση...</p>
      <p>Η μπανάνα στον τοίχο είναι το έργο τέχνης του Ιταλού Μαουρίτσιο Κάτελαν. Ονομάζεται «Κωμικός». Σύμφωνα με δημοσιεύματα, π<a href="https://nypost.com/2019/12/05/this-banana-duct-taped-to-a-wall-is-yours-for-120k-at-art-basel/">ροηγούμενες εκδόσεις του έχουν πουληθεί, μία εκ των οποίων για 120.000 δολάρια!</a></p>
      <p>Το έργο προκάλεσε ουρές στο μουσείο Art Basel του Μαϊάμι, με τους επισκέπτες να σπεύδουν να το θαυμάσουν και να το φωτογραφίσουν.</p>
      <p>Ο γεωργιανής καταγωγής Αμερικανός καλλιτέχνης Ντέιβιντ Ντατούνα το πήρε και το έφαγε, λέγοντας «πολύ νόστιμο».</p>
      <p>Λίγο αργότερα, το έργο αποκαταστάθηκε με την ανάρτηση άλλης μπανάνας.</p>
      <p>Μετά από όλα αυτά, το μουσείο Art Basel αναγκάστηκε να το αφαιρέσει, γιατί ο συνωστισμός που δημιουργούταν γύρω από το έργο έθετε σε κίνδυνο την ασφάλεια των επισκεπτών και την ακεραιότητα των άλλων έργων.</p>
    </article>
  </body>
</html>