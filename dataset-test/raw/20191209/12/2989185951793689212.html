<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/430277-v-rusia-nama-nikakav-shans-da-spechelim-objalvaneto-v-sada"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T12:45:00+00:00"/>
    <meta property="og:title" content="В Русия: Няма никакъв шанс да спечелим обжалването в съда"/>
    <meta property="og:description" content="„Това е трагедия“, каза Юри Ганус"/>
  </head>
  <body>
    <article>
      <h1>В Русия: Няма никакъв шанс да спечелим обжалването в съда</h1>
      <address><time datetime="2019-12-09T12:45:00+00:00">09 Dec 2019, 12:45</time> by <a rel="author" href="https://fakti.bg/author/ivaylo-borisov" target="_blank">Ивайло Борисов</a></address>
      <p>Президентът на Руската антидопингова агенция (РУСАДА) Юри Ганус заяви, че страната „няма шанс“ да спечели обжалването срещу четиригодишната забрана, наложена от УАДА, добавяйки, че това е „трагедия“ за чистите атлети.</p>
      <p>„Няма никакъв шанс да спечелим обжалването в съда“, сподели Ганус за АФП след окончателното решение на Световната антидопингова агенция. „Това е трагедия“, каза той, добавяйки, че някои руски спортисти вече обмисляли да напуснат страната, за да могат да се състезават на големите международни форуми.</p>
      <p>Припомняме, че днес УАДА прие предложеното от специалната комисия наказание Русия да бъде извадена от всякакви международни спорни събития в следващите четири години, включително Олимпийските игри в Токио през 2020 и Пекин през 2022. Страната също така няма да може да домакинства за никакви международни спортни форуми в този период.</p>
    </article>
  </body>
</html>