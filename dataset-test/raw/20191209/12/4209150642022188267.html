<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Hrvat-preuzima-Arsenal/572736?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:43:16+00:00"/>
    <meta property="og:title" content="Hrvat preuzima Arsenal?"/>
    <meta property="og:description" content="Fredrik Ljungberg se nije ispostavio kao dobro rješenje za &quot;šok terapiju&quot; u Arsenalu, pa &quot;tobdžije&quot; navodno traže novog trenera."/>
  </head>
  <body>
    <article>
      <h1>Hrvat preuzima Arsenal?</h1>
      <address><time datetime="2019-12-09T12:43:16+00:00">09 Dec 2019, 12:43</time> by <a rel="author">N.N.</a></address>
      <p>Fredrik Ljungberg se nije ispostavio kao dobro rješenje za "šok terapiju" u Arsenalu, pa "tobdžije" navodno traže novog trenera.</p>
      <p>Arsenal je poražen u oba meča otkako je Ljungberg zamijenio otpuštenog Unaja Emerija, a u ponedeljak gostuje Vest Hemu.</p>
      <p>Njemački "Sky sport" tvrdi da je glavni kandidat za klupu londonskog tima doskorašnji trener minhenskog Bajerna Niko Kovač.</p>
      <p>"Kovač će u ponedjeljak u Londonu gledati svoj budući tim", tvrde u Skaju.</p>
      <p>Hrvatski trener je već neko vrijeme u Engleskoj, a prisustvovao je i u utakmici Evertona koji je takođe nedavno otpustio trenera Marka Silvu, ali je pod vođstvom Dankana Fergusona razbio Čelsi 3:1 na Gudisonu.</p>
      <p>Kovač je prošle sezone osvojio duplu krunu sa Bajernom, ali je zbog loših rezultata u Bundesligi tokom ove dobio otkaz krajem novembra.</p>
      <p>Sa novim trenerom Hansom Flikom Bavarci su ostvarili četiri pobjede u BL sa gol-razlikom 16:0, ali se brzo pokazalo da je to bio samo kratkotrajni bljesak jer su u posljednja dva kola izgubili od Bajer Leverkuzena u Minhenu i Borusije u Menhengladbahu po 2:1.</p>
      <p>Tim koji je nedavno deklasirao Crvenu zvezdu usred Beograda 6:0 je najgori Bajern u posljednjih 25 godina. Prvi put od sezone 1994/1995 bavarski gigant je sedmi na tabeli poslije 14 kola.</p>
      <p>(B92)</p>
    </article>
  </body>
</html>