<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/18/2156679/%D8%A7%D8%B3%D8%AA%DB%8C%D8%B6%D8%A7%D8%AD-%D8%B2%D9%86%DA%AF%D9%86%D9%87-%D8%A8%D9%87-%D8%B5%D8%AD%D9%86-%D8%B9%D9%84%D9%86%DB%8C-%D9%85%D8%AC%D9%84%D8%B3-%D8%A7%D8%B1%D8%AC%D8%A7%D8%B9-%D8%B4%D8%AF-%D8%A2%D8%A8%D8%B3%D8%AA%D8%B1%D8%A7%DA%A9%D8%B3%DB%8C%D9%88%D9%86-%D9%86%D8%A7%DA%A9%D8%A7%D9%85-%D8%AA%D8%B9%D8%AF%D8%A7%D8%AF%DB%8C-%D8%A7%D8%B2-%D8%A7%D8%B9%D8%B6%D8%A7%DB%8C-%DA%A9%D9%85%DB%8C%D8%B3%DB%8C%D9%88%D9%86-%D8%A7%D9%86%D8%B1%DA%98%DB%8C"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-12-09T12:24:00+00:00"/>
    <meta property="og:title" content="استیضاح زنگنه به صحن علنی مجلس ارجاع شد/آبستراکسیون ناکام تعدادی از اعضای کمیسیون انرژی"/>
    <meta property="og:description" content="هدایت‌الله خادمی عضو کمیسیون انرژی مجلس شورای اسلامی در گفت‌وگو با خبرنگار پارلمانی خبرگزاری تسنیم، با اشاره به نشست عصر امروز این کمیسیون، گفت: در این جلسه طرح نمایندگان درباره استیضاح وزیر نفت بررسی شد."/>
  </head>
  <body>
    <article>
      <h1>استیضاح زنگنه به صحن علنی مجلس ارجاع شد/آبستراکسیون ناکام تعدادی از اعضای کمیسیون انرژی</h1>
      <h2>عضو کمیسیون انرژی مجلس از ارجاع طرح استیضاح وزیر نفت به صحن علنی پارلمان خبر داد.</h2>
      <address>
        <time datetime="2019-12-09T12:24:00+00:00">09 Dec 2019, 12:24</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1396/09/16/1396091610361640712711234.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>هدایت‌الله خادمی عضو کمیسیون انرژی مجلس شورای اسلامی در گفت‌وگو با خبرنگار پارلمانی <a href="https://www.tasnimnews.com/">خبرگزاری تسنیم</a>، با اشاره به نشست عصر امروز این کمیسیون، گفت: در این جلسه طرح نمایندگان درباره استیضاح وزیر نفت بررسی شد.</p>
      <p>
        <a href="http://tasnimnews.com/2155772">جلسه استیضاح زنگنه به فردا موکول شد</a>
        <a href="http://tasnimnews.com/2155788">توضیحات سخنگوی کمیسیون انرژی درباره جلسه استیضاح «زنگنه»</a>
      </p>
      <p>وی با بیان اینکه زنگنه توضیحاتی درباره محورهای این طرح به نمایندگان ارائه کرد، افزود: نمایندگان طراح این استیضاح در نهایت از توضیحات وزیر قانع نشدند و مقرر شد تا زنگنه با حضور در صحن علنی پارلمان توضیحات بیشتری درباره این طرح ارائه کند.</p>
      <p>عضو کمیسیون انرژی مجلس تصریح کرد: آقای وزیر به دنبال وقت‌کشی و ادامه یافتن جلسات کمیسیون برای بررسی این طرح بود که طراحان این طرح با این موضوع برخورد کردند.</p>
      <p>نماینده ایذه در مجلس اضافه کرد: در ابتدای جلسه تعدادی از اعضای کمیسیون جلسه را ترک و تلاش کردند آبستراکسیون کرده تا جلسه رسمیت پیدا نکند اما امضاکنندگان استیضاح و رئیس کمیسیون اعلام کردند که عدم حضور اعضا دلیل بر عدم رسمیت بررسی استیضاح نیست.</p>
      <p>انتهای پیام/</p>
    </article>
  </body>
</html>