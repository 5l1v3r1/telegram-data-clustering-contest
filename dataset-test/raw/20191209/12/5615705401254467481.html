<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205377-es-zaboronit-obig-stejblkoiniv-takih-yak-libra-vid-facebook"/>
    <meta property="og:site_name" content="Mind UA"/>
    <meta property="article:published_time" content="2019-12-09T12:01:00+00:00"/>
    <meta property="og:title" content="ЄС заборонить обіг стейблкоінів, таких як Libra від Facebook"/>
    <meta property="og:description" content="Заборона буде діяти доти, доки не буде розроблено спільних правил регулювання криптовалют,навіть якщо вони прив’язані до національних"/>
  </head>
  <body>
    <article>
      <h1>ЄС заборонить обіг стейблкоінів, таких як Libra від Facebook</h1>
      <h2>Заборона буде діяти доти, доки не буде розроблено спільних правил регулювання криптовалют,навіть якщо вони прив’язані до національних</h2>
      <address>
        <time datetime="2019-12-09T12:01:00+00:00">09 Dec 2019, 12:01</time>
      </address>
      <p>Міністри фінансів країн ЄС погодились де-факто заборонити в регіоні запуск так званих глобальний «стейблкоінів», таких як анонсована Facebook Libra,док у блока не буде єдиного підходу до регулювання. Про це повідомляє <a href="https://techcrunch.com/2019/12/06/no-libra-style-digital-currencies-without-rules-say-eu-finance-ministers/">TechCrunch</a>.</p>
      <p>У спільній заяві ЄС та Єврокомісія пишуть, що в «Європейському союзі не повинно починатись жодного глобального механізму» стейблкоінів до тих пір, «доки правові, нормативні та наглядові проблеми і ризики не будуть належним чином визначені та усунені».</p>
      <p>В заяві мова йде про те, що криптотехнології мають свої переваги, такі як більш дешеві та швидкі платежі через кордони, але зазначається, що вони створюють «багатогранні проблеми і ризики, пов’язані, наприклад, із захистом прав споживачів, конфіденційністю, оподаткуванням, кібербезпекою і операційною стійкістю, відмиванням грошей,фінансуванням тероризму,цілісністю ринку та правовою визначеністю».</p>
      <p>«Коли ініціатива «стейблкоінів» зможе досягнути глобального масштабу,ці занепокоєння можуть посилитись, а також можуть виникнути нові потенційні ризики для грошово-кредитного суверенітету, грошово-кредитної політики, безпеки та ефективності платіжних систем, фінансової стабільності та чесної конкуренції», – мовиться у заяві.</p>
      <p>Нова Європейська комісія вже працює над новими законами з регулювання стейблкоінів, заявив Валдіс Домбровскіс, Європейський комісар з фінансів на зустрічі з міністрами фінансів ЄС в Брюсселі.</p>
      <p>«Ряд держав-учасників – Франція, Німеччина та Мальта – вже представили національні закони з регулювання цифрових активів, але більшість згідно з радою Європейських наглядових органів в тому, що ці ринки виходять далеко за межі державних кордонів, і тому нам потрібна загальноєвропейська платформа, – сказав він. – Тепер ми рухаємося до втілення цього ».</p>
      <p>Як повідомляється, за останні час проект Libra зіткнувся з кількома проблемами. У середині жовтня <a href="https://mind.ua/news/20203232-visa-mastercard-ta-ebay-vijshli-z-proektu-stvorennya-kriptovalyuti-facebook">асоціацію покинули</a> такі компанії, як Visa, Mastercard, Stripe і eBay. Пізніше Цукерберг дав показання про проект в Конгресі. Він заявив, що компанія підтримує ідею відкласти запуск Libra, поки не будуть отримані дозволи від усіх регуляторів США.</p>
      <p>Як <a href="https://mind.ua/news/20203289-zapusk-kriptovalyuti-libra-mozhe-ne-vidbutisya-v-2020-roci-analitiki">повідомлялося</a>, запуск криптовалюти Libra може не відбутися в 2020 році.</p>
      <p>Тим часом китайська <a href="https://mind.ua/news/20203669-kitajska-tencent-vvazhae-kriptovalyutu-libra-vid-facebook-zagrozoyu">Tencent заявила</a>, що вважає криптовалюту Libra від Facebook загрозою.</p>
      <related>
        <h4>Також читайте</h4>
        <a href="https://mind.ua/news/20205330-nbu-gotue-zakonoproekt-pro-zaboronu-povernennya-neplatospromozhnih-bankiv-yih-eksvlasnikam-goncharuk"/>
        <a href="https://mind.ua/news/20205321-eksperti-nato-doslidili-yak-vidbuvaetsya-manipulyuvannya-i-nakrutka-v-socmerezhah"/>
        <a href="https://mind.ua/news/20205318-u-facebook-rozpovili-dlya-chogo-prihovali-kilkist-lajkiv-u-instagram"/>
      </related>
    </article>
  </body>
</html>