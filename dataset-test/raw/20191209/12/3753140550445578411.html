<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/v_ofisi_prezydenta_pidtverdyly_zustrich_zelenskogo_z_putinym"/>
    <meta property="og:site_name" content="espreso.tv"/>
    <meta property="article:published_time" content="2019-12-09T12:41:00+00:00"/>
    <meta property="og:title" content="В Офісі президента підтвердили зустріч Зеленського з Путіним"/>
    <meta property="og:description" content="Президент України Володимир Зеленський і президент РФ Володимир Путін проведуть двосторонню зустріч після переговорів &quot;нормандської четвірки&quot; в Парижі"/>
  </head>
  <body>
    <article>
      <h1>В Офісі президента підтвердили зустріч Зеленського з Путіним</h1>
      <address>
        <time datetime="2019-12-09T12:41:00+00:00">09 Dec 2019, 12:41</time>
      </address>
      <p>В офісі президента України підтвердили, що <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> і президент РФ Володимир Путін проведуть двосторонню зустріч після переговорів "нормандської четвірки" в Парижі</p>
      <p>Про це повідомив заступник глави Офісу президента Кирило Тимошенко.</p>
      <p>"Президент України <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> проведе двохсторонню зустріч з президентом Російської Федерації Володимиром Путіним", - сказав Тимошенко.</p>
      <p>Чиновник також  підтвердив, що до переговорів у "нормандському форматі" Зеленський проведе зустріч із президентом Еммануелем Макроном, а також із канцлером ФРН Ангелою Меркель.</p>
      <ul>
        <li>Нагадаємо, зустріч президента України з президентом Франції має відбутися о 15:05.</li>
        <li>Зустріч Володимира Зеленського з Ангелою Меркель запланована на 15:30. При цьому президент Росії Володимир Путін має зустрітися з Меркель о 15:00.</li>
        <li>На 16:00 заплановано зустріч за участі лідерів усіх чотирьох країн, а на 18:45 - зустріч учасників саміту з журналістами.</li>
        <li>Раніше повідомлялось, що двостороння <a href="https://espreso.tv/news/2019/12/08/normandskyy_samit_dvostoronnya_zustrich_zelenskogo_ta_putina_vidsutnya_u_grafiku_peregovoriv_u_paryzhi">зустріч Зеленського та Путіна відсутня у графіку</a> переговорів у Парижі.</li>
      </ul>
    </article>
  </body>
</html>