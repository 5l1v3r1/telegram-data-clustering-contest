<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176492/echnaton-zamelt-producten-in-voor-voedselloket"/>
    <meta property="og:site_name" content="omroep flevoland"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="Echnaton zamelt producten in voor VoedselLoket"/>
    <meta property="og:description" content="Op middelbare school het Echnaton in Almere is maandag een inzamelpunt geopend voor het VoedselLoket Almere. Met de kerstdagen voor de deur is het loket op zoek naar extra producten om hun schappen mee te vullen."/>
  </head>
  <body>
    <article>
      <h1>Echnaton zamelt producten in voor VoedselLoket</h1>
      <address>
        <time datetime="2019-12-09T12:00:00+00:00">09 Dec 2019, 12:00</time>
      </address>
      <slideshow>
        <figure>
          <img src="https://d16junmm04ri2h.cloudfront.net/image/xlg/pictures/191209_Echnaton_VLA_10__D0D2A54AF0F7B7B2C12584CB00402B6E.jpg"/>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/191209_Echnaton_VLA_9__630D6C61B6FD1E63C12584CB004028E8.jpg"/>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/191209_Echnaton_VLA_1__A4B009C7D7903EA9C12584CB00404285.jpg"/>
        </figure>
      </slideshow>
      <p>
        <b>Op middelbare school het Echnaton in Almere is maandag een inzamelpunt geopend voor het VoedselLoket Almere. Met de kerstdagen voor de deur is het loket op zoek naar extra producten om hun schappen mee te vullen.</b>
      </p>
      <p>Het Echnaton koppelt de inzameling aan een actie van Echnaton FM, de radiozender van de scholengemeenschap. Iedereen die een product doneert mag een verzoeknummer aanvragen dat op de radiozender gedraaid wordt. Het levert een programma op vergelijkbaar met het vroegere Glazen Huis op 3FM.</p>
      <p>Echnaton FM heeft de naam 'De Pot 2000 XL' bedacht voor de radioshow. Pot is een verwijzing naar de Top 2000 en is een knipoog naar de vele glazen potten met voedsel die de school binnen hoopt te krijgen. Het doel is om minstens drieduizend producten binnen te halen.</p>
      <figure>
        <iframe src="https://www.youtube.com/embed/rUEC4Yyt0A4" width="640" height="360" data-service="Youtube" scrolling="no"/>
      </figure>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>