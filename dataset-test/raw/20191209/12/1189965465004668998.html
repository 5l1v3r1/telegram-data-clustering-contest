<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/262242/i-eyropi-thelei-na-ginei-i-proti-klimatika-oydeteri-ipeiros-ektakti-olomeleia-gia-tin-prasini-symfonia"/>
    <meta property="og:site_name" content="LiFO"/>
    <meta property="article:published_time" content="2019-12-09T12:52:00+00:00"/>
    <meta property="og:title" content="Η Ευρώπη θέλει να γίνει η πρώτη κλιματικά ουδέτερη ήπειρος - Έκτακτη Ολομέλεια για την Πράσινη Συμφωνία"/>
    <meta property="og:description" content="Έκτακτη Ολομέλεια της Ευρωβουλής για να συζητήσει την Ευρωπαϊκή Πράσινη Συμφωνία, στις 11 Δεκεμβρίου"/>
  </head>
  <body>
    <article>
      <h1>Η Ευρώπη θέλει να γίνει η πρώτη κλιματικά ουδέτερη ήπειρος - Έκτακτη Ολομέλεια για την Πράσινη Συμφωνία</h1>
      <h2>Έκτακτη Ολομέλεια της Ευρωβουλής για να συζητήσει την Ευρωπαϊκή Πράσινη Συμφωνία, στις 11 Δεκεμβρίου</h2>
      <address><time datetime="2019-12-09T12:52:00+00:00">09 Dec 2019, 12:52</time> by <a rel="author">NEWSROOM</a></address>
      <p>
        <b>Έκτακτη σύνοδο της Ολομέλειας του Ευρωπαϊκού Κοινοβουλίου θα πραγματοποιηθεί την Τετάρτη, 11 Δεκεμβρίου, αμέσως μετά την παρουσίαση της Ευρωπαϊκής Πράσινης Συμφωνίας από την <a href="https://www.lifo.gr/tags/%CE%9A%CE%BF%CE%BC%CE%B9%CF%83%CE%B9%CF%8C%CE%BD">Κομισιό</a>ν, στις Βρυξέλλες, προκειμένου να τη συζητήσουν.</b>
      </p>
      <p>Πρόκειται για την πρώτη συζήτηση επί του θέματος και θα γίνει παρουσία της πρόεδρου της Ευρωπαϊκής Επιτροπής, Ούρσουλας φον ντερ Λάιεν, και του αρμόδιου εκτελεστικού αντιπροέδρου, Φρανς Τίμερμανς.</p>
      <p>Η Ευρωπαϊκή Πράσινη Συμφωνία (Green Deal) έχει ως στόχο να γίνει η <a href="https://www.lifo.gr/tags/%CE%95%CF%85%CF%81%CF%8E%CF%80%CE%B7">Ευρώπη</a> η πρώτη κλιματικά ουδέτερη ήπειρος και θα εστιάσει στην καταπολέμηση της κλιματικής αλλαγής -και σ' άλλους στόχους- για την προστασία του περιβάλλοντος σε τομείς όπως οι μεταφορές, η ενέργεια, η ρύπανση, η αγροτική παραγωγή, η κυκλική οικονομία και η βιοποικιλότητα.</p>
      <p>Η Ευρωπαϊκή Επιτροπή αναμένεται να δημοσιοποιήσει και χρονοδιάγραμμα για τις επερχόμενες προτάσεις της.</p>
      <p>Να σημειωθεί ότι το Ευρωπαϊκό Κοινοβούλιο έχει ήδη τονίσει ότι η ΕΕ θα πρέπει να μειώσει τις εκπομπές αερίων του θερμοκηπίου κατά 55% μέχρι το 2030, ώστε να καταστεί κλιματικά ουδέτερη μέχρι το 2050 και ότι απαιτείται επειγόντως ένας φιλόδοξος προϋπολογισμός για την περίοδο 20201-2027.</p>
    </article>
  </body>
</html>