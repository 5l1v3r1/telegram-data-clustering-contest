<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2834139-okupanti-na-donbasi-oblastovuut-novi-vognevi-pozicii-ta-minuut-pola.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T12:11:00+00:00"/>
    <meta property="og:title" content="Окупанти на Донбасі облаштовують нові вогневі позиції та мінують поля"/>
    <meta property="og:description" content="На окупованих частинах Донецької та Луганської областей на передові позиції прибули додаткові інженерно-саперні підрозділи окупаційних військ для обладнання нових вогневих позицій."/>
  </head>
  <body>
    <article>
      <h1>Окупанти на Донбасі облаштовують нові вогневі позиції та мінують поля</h1>
      <h2>На окупованих частинах Донецької та Луганської областей на передові позиції прибули додаткові інженерно-саперні підрозділи окупаційних військ для обладнання нових вогневих позицій.</h2>
      <address>
        <time datetime="2019-12-09T12:11:00+00:00">09 Dec 2019, 12:11</time>
      </address>
      <p>Про це під час <a href="http://www.mil.gov.ua/news/2019/12/09/shhodenne-zvedennya-minoboroni-shhodo-situaczii-v-rajoni-provedennya-operaczii-obednanih-sil/">брифінгу</a> повідомив речник Міноборони Максим Праута з посиланням на інформацію Головного управління розвідки Міноборони.</p>
      <p>"Російське окупаційне командування продовжує інтенсивні роботи з удосконалення фортифікаційного обладнання передових позицій з’єднань і частин 1 (Донецьк) та 2 (Луганськ) АК ЗС РФ. Відмічено прибуття на передові позиції додаткових інженерно-саперних підрозділів окупаційних військ для обладнання нових вогневих позицій. Крім того, противник нарощує мінно-вибухові загородження з використанням заборонених міжнародними конвенціями протипіхотних мін та саморобних вибухових пристроїв. Для виконання завдань щодо встановлення додаткових мінних полів сформовані спеціальні групи з військовослужбовців окупаційних військ, які попередньо пройшли підготовку в навчальних центрах на території РФ", - повідомив Праута.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2827930-okupanti-povtorno-zakladaut-mini-viluceni-u-rajonah-rozvedenna-vijsk.html">Окупанти повторно закладають міни, вилучені у районах розведення військ</a>
      </blockquote>
      <p>Водночас, за словами речника, зростає кількість випадків загибелі російських окупантів через неузгодженість дій щодо мінування ділянок місцевості. При цьому ці втрати противник намагається виправдати діяльністю так званих українських диверсійних груп та обстрілами з боку підрозділів <a href="https://www.ukrinform.ua/tag-oos">Об’єднаних сил</a>.</p>
    </article>
  </body>
</html>