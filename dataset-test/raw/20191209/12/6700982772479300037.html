<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/lecce-genoa-marelli-pandev-rischia-squalifica-piu-giornate/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-12-09T12:42:09+00:00"/>
    <meta property="og:title" content="Lecce-Genoa, Marelli: «Pandev rischia una squalifica di più giornate»"/>
    <meta property="og:description" content="La moviola di Lecce-Genoa eseguita dall'ex arbitro di Serie A Luca Marelli. Goran Pandev rischia una squalifica di più giornate"/>
  </head>
  <body>
    <article>
      <h1>Lecce-Genoa, Marelli: «Pandev rischia una squalifica di più giornate»</h1>
      <h2>Rocchi ha preso la decisione corretta in occasione del gol del macedone</h2>
      <address><time datetime="2019-12-09T12:42:09+00:00">09 Dec 2019, 12:42</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>E’ lunedì, è tempo di moviola. L’analisi di Luca Marelli, ex arbitro di Serie A, dei principali episodi di Lecce-Genoa. Iniziamo dal gol di Pandev che scatena le proteste dei salentini per una posizione di fuorigioco passivo di Pinamonti: «<i>Non ci sono dubbi, il gol è assolutamente regolare. La regola 11 ci informa che il cosiddetto “fuorigioco passivo” può essere punito solo quando diventa diventa attivo. E non è questo il caso perché Gabriel può giocare il pallone senza che il pallone sia conteso con l’attaccante del Genoa</i>».</p>
      <p>Nulla da dire nemmeno sul rigore per il Genoa e sul doppio giallo ad Agudelo. Marelli, poi, si sofferma sull’espulsione di Pandev: «<i>Il macedone si butta platealmente a terra cercando il rigore allargando verso Lucioni la gamba sinistra. Poi il pestone a Tachtisids, ineccepibile la scelta di Rocchi, a pochi passi dal contatto. Pandev rischia una squalifica di più giornate per aver esagerato negli epiteti rivolti sia a Rocchi che al quarto ufficiale Pasqua</i>»</p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/calciomercato/dimitris-kourbelis-genoa-rinnovo-panathinaikos/"/>
        <a href="https://www.pianetagenoa1893.net/primo-piano/venerdi-il-derby-primavera-a-recco/"/>
        <a href="https://www.pianetagenoa1893.net/primo-piano/derby-finora-sono-oltre-25mila-gli-spettatori-al-ferraris/"/>
        <a href="https://www.pianetagenoa1893.net/notizie/muamer-tankovic-convocato-svezia/"/>
        <a href="https://www.pianetagenoa1893.net/primo-piano/giovanni-porcella-ora-pro-nobis/"/>
        <a href="https://www.pianetagenoa1893.net/svisti-da-lontano/svisti-da-lontano-genoa-senza-attacco-al-derby-dovra-buttarla-sul-cuore-e-sulla-lotta/"/>
      </related>
    </article>
  </body>
</html>