<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/kent-genel/denizli-buyuksehir-belediye-baskani-osman-zolan-5-mahallenin-altyapisinin-degistirilecegi-calismayi-yerinde-inceledi/"/>
    <meta property="og:site_name" content="Denizli Haber"/>
    <meta property="article:published_time" content="2019-12-09T12:28:00+00:00"/>
    <meta property="og:title" content="Başkan Zolan incelemede"/>
    <meta property="og:description" content="Anafartalar, Dokuzkavaklar, Aktepe, Karşıyaka ve Deliktaş mahallelerinin alt yapısını değiştirerek çalışmaları inceleyen Denizli Büyükşehir Belediye Başkanı Osman Zolan, “Söz verdik, cesaret ettik ve 5 mahallemizde daha altyapı çalışmasına başladık, milletimiz de sağ olsunlar destek veriyor” dedi."/>
  </head>
  <body>
    <article>
      <h1>Başkan Zolan incelemede</h1>
      <h2>Anafartalar, Dokuzkavaklar, Aktepe, Karşıyaka ve Deliktaş mahallelerinin alt yapısını değiştirerek çalışmaları inceleyen Denizli Büyükşehir Belediye Başkanı Osman Zolan, “Söz verdik, cesaret ettik ve 5 mahallemizde daha altyapı çalışmasına başladık, milletimiz de sağ olsunlar destek veriyor” dedi.</h2>
      <address><time datetime="2019-12-09T12:28:00+00:00">09 Dec 2019, 12:28</time> by <a rel="author">Haber Merkezi</a></address>
      <p>Denizli Büyükşehir Belediye Başkanı Osman Zolan, Büyükşehir Belediyesi Su ve Kanalizasyon İdaresi (DESKİ) Genel Müdürlüğü tarafından Anafartalar, Dokuzkavaklar, Aktepe ve Karşıyaka mahalleleri ile Deliktaş Mahallesi’nin alt yapısı yapılmayan bölümünde başlattığı alt yapı çalışmalarını inceledi. 166 kilometre içme suyu hattı ile 115 kilometre kanalizasyon hattının baştan aşağı yenileneceği, bölgeye ilk kez 28 kilometre uzunluğunda da yağmursuyu hattının döşeneceği çalışmaları inceleyen Başkan Osan Zolan, bir süre Aktepe Mahallesi’ne ilk kez döşenen dev yağmur suyu hattı döşeme çalışmalarını izledi. Burada vatandaşlarla sohbet eden Başkan Osman Zolan, sık sık mahalle sakinlerinin alt yapı çalışmasına karşı gösterdiği memnuniyet ve destek ile karşılaştı.</p>
      <figure>
        <img src="https://www.denizlihaber.com/medya/2019/12/denizli-buyuksehir-osman-zolan-al-yapi-haber.jpg"/>
      </figure>
      <p><b>VATANDAŞLARDAN TAM DESTEK</b><br/>Çalışanlara kolaylıklar dileyen Başkan Osman Zolan, bugüne kadar şehrin birçok bölgesinin alt yapısını baştan aşağı yenilediklerini söyledi. Alt yapı çalışmalarını etap etap gerçekleştirdiklerini anlatan Başkan Osman Zolan, “Yeni bir etaba başladık. Bu etabın içinde Aktepe, Karşıyaka, Anafartalar, Dokuzkavaklar ve Deliktaş Mahallemizin alt yapısı yapılmayan kısmı var. Çalışmamıza hızlı bir şekilde devam ediyoruz” dedi. Söz konusu yatırımın bölgenin ihtiyacı olduğunu ve vatandaşların bu konuda talebi olduğunu vurgulayan Başkan Zolan, “Biz de söz vermiştik. Çok şükür Allah’ım nasip etti, görevimize devam ediyoruz ve vermiş olduğumuz sözleri bir bir yerine getirmek için gayret gösteriyoruz. Bu süreçte vatandaşlarımız sağ olsun bizlere destek oluyorlar” diye konuştu.</p>
      <figure>
        <img src="https://www.denizlihaber.com/medya/2019/12/denizli-buyuksehir-osman-zolan-al-yapi-haber2.jpg"/>
      </figure>
      <p><b>“ALTYAPI CESARET, DESTEK VE SABIR İSTER”</b><br/>Altyapının zor bir iş olduğunu, bunun yanında hem maliyetinin yüksek hem de çalışmalar sırasında toz, çamur ve su kesintileri gibi bir süreç yaşandığını ifade eden Başkan Osman Zolan, “Alt yapı şehir için olmazsa olmaz bir yatırımdır. Bir şehirde altyapı yoksa üste ne yaparsanız yapın hiçbir anlamı yoktur. Ama altyapı yaptıktan sonra üste ne yaparsanız yapın uzun vatandaşlara hizmet eder. İnşallah yaptığımız altyapı da 100 yıl bu mahallemize hizmet verecek. Torunlarımızın torunları bu yatırımlardan yararlanacak. Kısa zamanda burada yaşayan vatandaşlarımız bu yatırımın güzelliğine kavuşmuş olacak. Biz söz verdik, cesaret ettik ve bu altyapı çalışmasına başladık, milletimiz de sağ olsunlar destek veriyor. Altyapı cesaret ister, destek ister ve sabır ister. Üçü bir araya geldiğinde de güzellikler ortaya çıkar. Bu bölgemizde de o güzelliğe hep beraber kavuşacağız” dedi.</p>
      <figure>
        <img src="https://www.denizlihaber.com/medya/2019/12/denizli-buyuksehir-osman-zolan-al-yapi-haber4.jpg"/>
      </figure>
    </article>
  </body>
</html>