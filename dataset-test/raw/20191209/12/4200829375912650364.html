<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/12/09/besiktasta-wolverhampton-mesaisi-basladi"/>
    <meta property="og:site_name" content="FotoMaç"/>
    <meta property="article:published_time" content="2019-12-09T12:34:48+00:00"/>
    <meta property="og:title" content="Beşiktaş'ta Wolverhampton mesaisi başladı"/>
    <meta property="og:description" content="Beşiktaş, UEFA Avrupa Ligi'nde Wolverhampton ile oynayacağı maçın hazırlıklarına bu sabah BJK Nevzat Demir Tesisleri’nde yaptığı antrenmanla başladı."/>
  </head>
  <body>
    <article>
      <h1><u><a href="https://www.fotomac.com.tr/haberleri/besiktas?id=28fd8829-36bc-4b06-8a71-33cb4902d706">Beşiktaş</a></u>'ta Wolverhampton mesaisi başladı</h1>
      <h2><u><a href="https://www.fotomac.com.tr/haberleri/besiktas?id=28fd8829-36bc-4b06-8a71-33cb4902d706">Beşiktaş</a></u>, <u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> Avrupa Ligi'nde Wolverhampton ile oynayacağı maçın hazırlıklarına bu sabah BJK <u><a href="https://www.fotomac.com.tr/haberleri/nevzat-demir-tesisleri?id=97aa1d18-bca9-4b1f-a8c1-8bc77f75eb9e">Nevzat Demir Tesisleri</a></u>’nde yaptığı antrenmanla başladı.</h2>
      <address>
        <time datetime="2019-12-09T12:34:48+00:00">09 Dec 2019, 12:34</time>
      </address>
      <p>Basına kapalı yapılan idman, 1.5 saate yakın sürdü. <u><a href="https://www.fotomac.com.tr/haberleri/teknik-direktor-abdullah-avci?id=86187457-818d-46f8-8d01-494eaddcf820">Teknik Direktör Abdullah Avcı</a></u> yönetiminde yapılan idman, kondisyon ve taktik çalışmasıydı. Antrenman, sahada yapılan ısınma koşuları, istasyon koşuları ve streching çalışması ile başladı. Pas çalışması, 5'e 2 çalışması, dar alanda oyun kontrol pas çalışması ve kanat orta şut çalışması yapıldı. İdman, yarım sahada yapılan çift kale maç ve şut çalışması ile sona erdi.</p>
      <related>
        <a href="https://www.fotomac.com.tr/galeri/besiktas/jeremain-lens-ile-ilgili-gercegi-canli-yayinda-acikladi-koklerine-hizmet-ediyor"/>
      </related>
      <p>Dünkü Kasımpaşa maçında oynayan oyuncuların rejenerasyon yaptığı çalışmaya tedavileri ve rehabilitasyon süreçleri devam eden; Dorukhan Toköz, Douglas Santos, Kartal Kayra Yılmaz ile Georges N'Koudou katılmadı. Victor Ruiz'e ise sahada özel program uygulandı.</p>
      <p>Yarını izinli geçirecek olan <u><a href="https://www.fotomac.com.tr/haberleri/besiktas?id=28fd8829-36bc-4b06-8a71-33cb4902d706">Beşiktaş</a></u>, Wolverhampton maçı hazırlıklarını 11 Aralık Çarşamba günü saat 11.30'da yapacağı antrenmanla tamamlayacak ve saat 16.00'da özel uçakla <u><a href="https://www.fotomac.com.tr/haberleri/ingiltere?id=51add1b3-3cca-48cb-9e73-84d52339f6f8">İngiltere</a></u>'ye gidecek. Teknik Direktör Abdullah Avcı, TSİ 22.30'da maçın oynanacağı statta bir basın toplantısı düzenleyecek.</p>
    </article>
  </body>
</html>