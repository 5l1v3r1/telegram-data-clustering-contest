<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/konya-da-dilencinin-uzerinden-cikan-para-zabitalari-soke-etti-190101204322"/>
    <meta property="og:site_name" content="Mynet Trend"/>
    <meta property="article:published_time" content="2019-12-09T12:33:50+00:00"/>
    <meta property="og:title" content="Konya'da dilencinin üzerinden çıkan para zabıtaları şoke etti"/>
    <meta property="og:description" content="Konya'da zabıtanın yakaladığı dilencinin üzerinden 5 bin 500 lira çıktı. Dilenciye, Kabahatler Kanunu'na göre idari para cezası uygulandı."/>
  </head>
  <body>
    <article>
      <h1>Konya'da dilencinin üzerinden çıkan para zabıtaları şoke etti</h1>
      <h2>Konya'da zabıtanın yakaladığı dilencinin üzerinden 5 bin 500 lira çıktı. Dilenciye, Kabahatler Kanunu'na göre idari para cezası uygulandı.</h2>
      <address><time datetime="2019-12-09T12:33:50+00:00">09 Dec 2019, 12:33</time> by <a rel="author">Mynet</a></address>
      <p>Konya Büyükşehir Belediyesinden yapılan açıklamaya göre, zabıta ekipleri, merkez Meram ilçesi Amber Reis Caddesi'nde dilencilere yönelik çalışma başlattı.</p>
      <p>Trafik ışıkları ve cami önlerinde dilencilik yapanlara ilişkin şikayetleri değerlendiren ekipler, N.N'yi takibe aldı.</p>
      <p>Ekipler, durdurup üst araması yaptıkları N.N'nin cebinde 5 bin 500 lira ele geçirdi.</p>
      <p>Dilenciye, Kabahatler Kanunu'na göre idari para cezası uygulandı.</p>
      <p>Öte yandan, vatandaşların iyi niyetini suistimal eden, kavşak, cadde ve bulvarlarda sürücülere rahatsızlık vererek trafik güvenliğini tehlikeye düşüren dilencilere yönelik çalışmaların devam edeceği belirtildi.</p>
      <p>(AA)</p>
    </article>
  </body>
</html>