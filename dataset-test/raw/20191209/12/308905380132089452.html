<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/deze-bypass-helpt-de-wanhopige-windows-7-liefhebber-33380"/>
    <meta property="og:site_name" content="Apparata"/>
    <meta property="article:published_time" content="2019-12-09T12:45:00+00:00"/>
    <meta property="og:title" content="Deze ‘bypass’ helpt de wanhopige Windows 7 liefhebber"/>
    <meta property="og:description" content="Met een bypass kan illegaal gratis een security service voor Windows 7 verkregen worden."/>
  </head>
  <body>
    <article>
      <h1>Deze ‘bypass’ helpt de wanhopige Windows 7 liefhebber</h1>
      <h2>Met een bypass kan illegaal gratis een security service voor Windows 7 verkregen worden.</h2>
      <address><time datetime="2019-12-09T12:45:00+00:00">09 Dec 2019, 12:45</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Het hangt als het zwaard van Damocles boven het hoofd van iedere toegewijde Windows 7-gebruiker: support voor Microsoft’s prachtige besturingssysteem staat op het punt om <a href="https://www.apparata.nl/nieuws/windows-7-wordt-over-365-dagen-begraven-29684">stopgezet te worden</a>. Sommige gebruiker laten het er daarentegen niet bij liggen en hebben een manier bedacht waarop de software ook na de ‘deadline’ ondersteund kan worden. Het is alleen niet helemaal… legaal.</p>
      <p>Het moge duidelijk zijn dat Windows 7 een van de (of zelfs dé) meest populaire besturingssystemen voor Windows-computers uit de huidige eeuw is. En dat nostalgische gebruikers alles zullen doen om het decennium oude OS te blijven gebruiken blijkt uit een hack die op een niet nader te noemen internetforum voor technische ondersteuning wordt aangeboden.</p>
      <p>De bypass – eigenlijk gewoon een ordinaire hack – zorgt ervoor dat ook gebruikers gebruik kunnen maken van het Windows 7 Extended Security Updates-pakket. Deze service wordt officieel door Microsoft aangeboden voor een stevige prijs. Bedrijven die niet in staat zijn om snel over te stappen naar Windows 10 kunnen de deadline van 14 januari 2020 uitstellen tot 2023. Het is dus niet een word around zoals de <a href="https://www.apparata.nl/nieuws/scoor-jij-nog-snel-gratis-windows-10-33136">gratis Windows 10-ugrade</a>.</p>
      <p>Microsoft bracht recentelijk de testversie update KB4528069 uit zodat gebruikers kunnen checken of ze in aanmerking komen voor de Windows 7 ESU. Waar een legitieme gebruiker bij de installatie van de update om de licentiecode wordt gevraagd, hebben de gebruikers van het forum een bypasstool gebouwd om deze check te omzeilen.</p>
      <p>De hack werkt voor systemen die überhaupt al in aanmerking komen voor Windows 7 ESU, ofwel computers met een Windows 7 Pro- of Enterprise-licentie. En hoewel hackers dan dus officiële updates van Windows ontvangen, hebben ze niet voor de service betaald. Niet netjes, maar of Microsoft er iets aan kan doen is nog maar de vraag. En laten we wel wezen, de ‘fun coupons’ die Microsoft hierdoor misloopt zijn verwaarloosbaar.</p>
      <p>Foto <a href="https://www.flickr.com/photos/9933931@N05/3193262809/">@okubax</a> (<a href="https://creativecommons.org/licenses/by/2.0/">CC BY 2.0</a>)</p>
      <p>Lees ook: <a href="https://www.apparata.nl/nieuws/how-to-zo-herinstalleer-je-windows-10-voor-een-snellere-pc-32297">How to: Zo herinstalleer je Windows 10 voor een snellere PC</a></p>
    </article>
  </body>
</html>