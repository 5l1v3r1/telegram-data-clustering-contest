<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/groza-parkeljni-so-se-znesli-nad-obiskovalci-video-258614"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T12:35:00+00:00"/>
    <meta property="og:title" content="Groza, parkeljni so se znesli nad obiskovalci (VIDEO)"/>
    <meta property="og:description" content="V italijanskem Vipitenu v bližini Bolzana se je letošnje miklavževanje sprevrglo v pretep. Ljudje so se zbrali, da bi si napasli oči na Miklavžu, predvsem pa na parkeljnih, ki spremljajo prvega o..."/>
  </head>
  <body>
    <article>
      <h1>Groza, parkeljni so se znesli nad obiskovalci (VIDEO)</h1>
      <h2>Miklavževanje se je sprevrglo v pretep.</h2>
      <address><time datetime="2019-12-09T12:35:00+00:00">09 Dec 2019, 12:35</time> by <a rel="author">T. K.</a></address>
      <p>V italijanskem Vipitenu v bližini Bolzana se je letošnje miklavževanje<br/>sprevrglo v pretep. Ljudje so se zbrali, da bi si napasli oči na Miklavžu, predvsem pa na parkeljnih, ki spremljajo prvega od treh decembrskih obdarovalskih mož. Pri nas jim pravimo parkeljni, v Avstriji, ponekod v Italiji in tudi na Hrvaškem pa krampusi.<br/><br/>Čeprav naj bi bila vloga parkeljnov bolj simbolične narave, strašili naj bi poredne otroke, da bi bili v prihodnje ubogljivejši in pridnejši, so v Vipitenu prekoračili svoja pooblastila. Nič hudega sluteče obiskovalce vseh starosti so lovili po mestu in jih tepli s palicami, pa tudi zbrcali, če se jim je to zdelo potrebno. Še s posebno vnemo so se lotili migrantov. Če sklepamo po tej nedopustni noriji, so bili letos prebivalci Vipitena res neubogljivi ...</p>
      <figure>
        <iframe src="https://www.youtube.com/embed/ITjztS8BRI0" width="640" height="360" data-service="Youtube" scrolling="no"/>
      </figure>
    </article>
  </body>
</html>