<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/122936/jest-apel-do-tvn-o-usuniecie-filipa-chajzera-z-wizji.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T12:06:00+00:00"/>
    <meta property="og:title" content="Jest apel do TVN o usunięcie Filipa Chajzera z wizji"/>
    <meta property="og:description" content="Do KRRiT spływają skargi ws. Filipa Chajzera. A na Facebooku pojawił się apel o usunięcie prezentera z TVN."/>
  </head>
  <body>
    <article>
      <h1>Jest apel do TVN o usunięcie Filipa Chajzera z wizji</h1>
      <address>
        <time datetime="2019-12-09T12:06:00+00:00">09 Dec 2019, 12:06</time>
      </address>
      <h4>Do KRRiT spływają skargi ws. Filipa Chajzera. A na Facebooku pojawił się apel o usunięcie prezentera z TVN.</h4>
      <p>Podczas jednego z wydań porannego programu "Dzień dobry TVN" Filip Chajzer udawał atak paniki. Rozłożył się na fotelu, zaczął jęczeć i głośno oddychać. Na prezentera spadła gigantyczna fala krytyki.</p>
      <p>Wirtualne Media (WM) informują, że do Krajowej Rady Radiofonii i Telewizji wpłynęło 18 skarg na zachowanie Chajzera. Rada zwróci się do nadawcy o materiał i stanowisko wobec zawartych w skargach zarzutów – przekazała rzeczniczka KRRiT, Teresa Brykczyńska.</p>
      <p>Tymczasem na Facebooku powstało wydarzenie "Apel do TVN o usunięcie Filipa Chajzera z wizji". Dołączyło do niego blisko 20 tys. osób.</p>
      <p>WM podkreślają, że prezenter przeprosił za swoje zachowanie, tłumacząc, że nigdy nie chciał urazić osób chorych psychicznie. "Jeśli tak zostało to odebrane to z całego serca przepraszam wszystkie osoby, które realnie i na codzień dotyczy ten problem" – napisał Chajzer na swoim profilu na Facebooku.</p>
      <p>Od jesieni Filip Chajzer prowadzi "Dzień dobry TVN" razem z Małgorzatą Ohme. Para zastępuje Magdę Mołek i Marcina Mellera.</p>
      <footer>/ Źródło: WirtualneMedia.pl <br/>/ dcy</footer>
    </article>
  </body>
</html>