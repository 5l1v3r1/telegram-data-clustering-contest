<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/champions-league/article/76136/kristisits-na-parei-revans-gia-mena-o-erythros-asteras-apo-ton-olympiako"/>
    <meta property="og:site_name" content="ΦΩΣ"/>
    <meta property="article:published_time" content="2019-12-09T12:16:19+00:00"/>
    <meta property="og:title" content="Κρίστισιτς: «Να πάρει ρεβάνς για μένα ο Ερυθρός Αστέρας από τον Ολυμπιακό»"/>
    <meta property="og:description" content="Ο μέσος της ΑΕΚ Νέναντ Κρίστισιτς δήλωσε πως ελπίζει ο Ερυθρός Αστέρας να πάρει τη ρεβάνς για τον ίδιο στο παιχνίδι με τον Ολυμπιακό στο «Γ. Καραϊσκάκης»."/>
  </head>
  <body>
    <article>
      <h1>Κρίστισιτς: «Να πάρει ρεβάνς για μένα ο Ερυθρός Αστέρας από τον Ολυμπιακό»</h1>
      <h2>Ο μέσος της ΑΕΚ Νέναντ Κρίστισιτς δήλωσε πως ελπίζει ο Ερυθρός Αστέρας να πάρει τη ρεβάνς για τον ίδιο στο παιχνίδι με τον Ολυμπιακό στο «Γ. Καραϊσκάκης».</h2>
      <address><time datetime="2019-12-09T12:16:19+00:00">09 Dec 2019, 12:16</time> by <a rel="author">ΦΩΣ TEAM</a></address>
      <p>Συνέντευξη έδωσε ο μέσος της<b> ΑΕΚ Νέναντ Κρίστισιτς</b> σε σέρβικο Μέσο όπου αναφέρθηκε στον αγώνα του <b>Ολυμπιακού με τον Ερυθρό Αστέρα</b> για την τελευταία αγωνιστική των ομίλων του Champions League.</p>
      <p>Ο Σέρβος άσος συγκεκριμένα δήλωσε στη σελίδα «Mozzart Sport» πως ως φίλος των «ερυθρόλευκων» της Σερβίας ελπίζει αυτοί να πάρουν την πρόκριση στους «32» του Europa League.</p>
      <p>Ο Κρίστισιτς τόνισε μεταξύ άλλων, ότι ένας από τους λόγους που θέλει να νικήσει ο Ερυθρός Αστέρας τους «ερυθρόλευκους» είναι για να πάρει εκδίκηση για τις ήττες που έχει ζήσει ο ίδιος στο «Γ. Καραϊσκάκης».</p>
      <p>
        <u>
          <b>Αναλυτικά οι δηλώσεις του Νέναντ Κρίστισιτς:</b>
        </u>
      </p>
      <p><b>Το ματς του Ερυθρού Αστέρα με τον Ολυμπιακό:</b> <i>«Ως φίλος του Ερυθρού Αστέρα πλέον, δεν ελπίζω σε τίποτε άλλο πέρα από την πρόκριση της ομάδας. Φάνηκε στο ματς του Βελιγραδίου πως έχει την ποιότητα να αντιμετωπίσει στα ίσα τον Ολυμπιακό. Ακόμη και να είναι καλύτερός του. Η ομάδα παίζει για δύο αποτελέσματα, οπότε είναι φυσιολογικό να είμαι αισιόδοξος».</i></p>
      <p><b>Τη φετινή πορεία του Ολυμπιακού:</b> <i>«Ο Ολυμπιακός παίζει καλά φέτος, αλλά έχει και κάποια περίεργα αποτελέσματα. Σε κάποια παιχνίδια που αναμενόταν να κερδίσει εύκολα, έπαιξε κάτω από τις δυνατότητές του και έχασε βαθμούς, αλλά από την άλλη έπαιξε πολύ καλά στην Ευρώπη, τόσο στα προκριματικά, όσο και σε κάποια παιχνίδια. Είναι προφανές πως έχουν διακυμάνσεις στην απόδοσή τους και γι’ αυτό πιστεύω πως ο Ερυθρός Αστέρας έχει καλές πιθανότητες να πάρει την τρίτη θέση».</i></p>
      <p><b>Τον επικίνδυνο Ελ Αραμπί:</b> <i>«Δεν θα ξεχώριζα μόνο τον Ελ Αραμπί, αν και σκοράρει συχνά. Έχουν πολλούς ποιοτικούς παίκτες, αλλά δεν έχουν σταθερότητα. Πιστεύω πως ο παλιός μου συγκάτοικος, ο Ρόντιτς, μπορεί να τους αντιμετωπίσει. Το έχει δείξει κι απέναντι σε μεγαλύτερους παίκτες από τον Ποντένσε. Σίγουρα θα του δώσω κι εγώ κάποιες συμβουλές, αλλά δεν θα τις δημόσια για να μην τις ακούσω ο Ολυμπιακός (γέλια)».</i></p>
      <p><b>Τις ήττες που έχει γνωρίσει με την ΑΕΚ στο «Γ. Καραϊσκάκης»:</b> <i>«Ελπίζω ο Ερυθρός Αστέρας να πάρει ρεβάνς για μένα. Τους αντιμετώπισα δύο φορές, όλες στην έδρα τους. Στο πρώτο ντέρμπι αρχίσαμε εξαιρετικά, προηγηθήκαμε με 0-1 και παίξαμε πολύ καλά στο πρώτο μέρος, αλλά στο δεύτερο μέρος μάς πίεσαν ψηλά και μας νίκησαν. Φέτος ήταν καλύτεροι από μας. Ελπίζω να κάνει ο Ερυθρός Αστέρας ό,τι δεν κατάφερα εγώ με την ΑΕΚ. Θα χαρώ το ίδιο».</i></p>
      <p><b>Το πρόβλημα του Ολυμπιακού στα στημένα:</b> <i>«Μπορεί αυτή να είναι η μεγάλη ευκαιρία του Ερυθρού Αστέρα. Ίσως έχουν πρόβλημα και στο γρήγορο τρανζίσιον στην άμυνα γιατί παίζουν πολύ ψηλά. Θα έχει πολλούς χώρους ο Αστέρας».</i></p>
      <p><b>Την απουσία του Βαλμπουενά:</b> <i>«Είναι από τους παίκτες-κλειδιά. Σίγουρα θα τους λείψει, αλλά έχουν ρόστερ με ποιότητα που μπορούν να καλύψουν το κενό».</i></p>
      <p><b>Το πώς βλέπουν στην Αθήνα το ματς της Τετάρτης:</b> <i>«Όλοι ξέρουν καλά τον Ερυθρό Αστέρα και την πορεία του τα τελευταία τρία χρόνια. Θα είμαι ειλικρινής, όλοι οι φίλοι της ΑΕΚ περιμένουν να περάσει ο Ερυθρός Αστέρας. Η αντιπαλότητα είναι μεγάλη μεταξύ των ομάδων της Αθήνας».</i></p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/superleague/article/76135/aek-epesan-oi-ypografes-gia-tin-ypogeiopoiisi"/>
        <a href="https://www.fosonline.gr/podosfairo/champions-league/article/76131/to-paleyei-o-avraam-sti-gallia-o-valmpoyena"/>
        <a href="https://www.fosonline.gr/podosfairo/champions-league/article/76125/olympiakos-erythros-asteras-o-goyrlis-orsato-diaititis-toy-agona"/>
        <a href="https://www.fosonline.gr/basket/euroleague/article/76124/panathinaikos-olympiakos-peitharxiki-diadikasia-gia-osa-eginan-sto-oaka"/>
        <a href="https://www.fosonline.gr/basket/euroleague/article/76123/olympiakos-tin-triti-ekdikazetai-i-prosfygi-sto-cas-enantion-toy-panathinaikoy"/>
        <a href="https://www.fosonline.gr/podosfairo/article/76121/mpoyroytzikas-sto-fos-to-klama-gia-mpagevits-kai-to-1-dis-drx-toy-kokkali-gia-ton-stelio-manola"/>
      </related>
    </article>
  </body>
</html>