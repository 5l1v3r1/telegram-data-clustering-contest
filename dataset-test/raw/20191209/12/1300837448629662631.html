<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/software_app/2019/12/09/snapchat-deepfake-a-portata-di-messaggi_ba57da94-feca-481b-a525-e14c9ba0737a.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T12:14:10+00:00"/>
    <meta property="og:title" content="Snapchat rende il deepfake a portata di messaggi"/>
    <meta property="og:description" content="Testa nuova funzione per sovrapporre la propria faccia nei video (ANSA)"/>
  </head>
  <body>
    <article>
      <h1>Snapchat rende il deepfake a portata di messaggi</h1>
      <h2>Testa nuova funzione per sovrapporre la propria faccia nei video</h2>
      <address><time datetime="2019-12-09T12:14:10+00:00">09 Dec 2019, 12:14</time> by <a rel="author">Redazione ANSA</a></address>
      <p>Snapchat si prepara a rendere il deepfake a portata di messaggino. La nota chat sta infatti lavorando a una nuova funzione che consente all'utente di apporre un suo selfie al volto di una persona che compare in un video. La novità si chiama Cameo ed è appena arrivata - come test - nelle mani di alcuni utenti francesi.</p>
      <p>Il deepfake è una tecnica che sfrutta l'intelligenza artificiale per sovrapporre un volto diverso alla faccia di una persona che è ripresa in un video, creando uno scambio di identità. Lo strumento, usato fin dagli inizi per inserire il viso di attrici famose nei film porno, in Snapchat è in versione iper-semplificata e serve essenzialmente a creare immagini gif con la propria faccia per condividerle attraverso la app.</p>
      <p>La nuova funzione, sperimentata in Francia a partire dal weekend appena trascorso, sarà a disposizione degli utenti nel 2020. Come ha spiegato la società al sito TechCrunch, "i Cameo non sono ancora pronti a salire sul palco, ma restate sintonizzati per il loro prossimo debutto globale".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>