<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/43206_Na-Rivnenshchini-povisilas-14-richna-divchina-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-12-09T12:40:00+00:00"/>
    <meta property="og:title" content="На Рівненщині повісилась 14-річна дівчина"/>
    <meta property="og:description" content="Повісилася у себе вдома. 14-річна дівчина вчинила самогубство. Повідомлення про трагічний випадок у районному центрі до поліції надійшло"/>
  </head>
  <body>
    <article>
      <h1>На Рівненщині повісилась 14-річна дівчина</h1>
      <address>
        <time datetime="2019-12-09T12:40:00+00:00">09 Dec 2019, 12:40</time>
      </address>
      <p>
        <b>Повісилася у себе вдома. 14-річна дівчина вчинила самогубство. Повідомлення про трагічний випадок у районному центрі до поліції надійшло вчора, 8 грудня, близько 16 години.</b>
      </p>
      <p>На місце події негайно прибула слідчо-оперативна група, працівники ювенальної превенції, медики «швидкої» та керівництво Березнівської поліції.</p>
      <p>Правоохоронці встановили: 14-річна дівчинка залишилась вдома сама, в той час як 43-річна мама зі знайомим пішла до магазину. Як повернулись — вхідні двері були замкнені. Потрапивши до будинку через підвальне приміщення, у коридорі матір виявила свою доньку повішеною. Врятувати дівчинку не вдалося: медики констатували її смерть.</p>
      <p>Ані родичі, ані сусіди пояснити причини такого вчинку не можуть. Як з’ясували поліцейські, неповнолітня виховувалась у неповній, проте благополучній сім’ї: матір їздить за кордон на заробітки, до кримінальної та адміністративної відповідальності не притягувалась. У жінки є ще одна 21-річна донька. Батько помер три роки тому.</p>
      <p>Родина на обліку органів поліції, служби у справах дітей не перебуває; за місцем проживання характеризується позитивно: будь-якої інформації щодо конфліктів у сім’ї до поліції не надходило. Школярку знають як веселу, доброзичливу та хорошу дівчинку.</p>
      <p>З місця події поліцейські вилучили записку, втім, її зміст не розголошується, аби не зашкодити досудовому розслідуванню.</p>
      <p>За цим фактом відомості внесені до Єдиного реєстру досудових розслідувань за частиною 3 статті 120 Кримінального кодексу України. Поліцейські встановлюють обставини інциденту.</p>
      <p>Про це повідмоляє відділ комунікації поліції Рівненської області</p>
      <p><i>Фото ілюстартивне</i> </p>
    </article>
  </body>
</html>