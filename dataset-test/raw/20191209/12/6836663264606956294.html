<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/magazin/kultura/zemrel-herec-rene-auberjonois-otec-mulcahy-z-filmu-mash-a-odo-ze-star-treku-1364936"/>
    <meta property="og:site_name" content="E15.cz"/>
    <meta property="article:published_time" content="2019-12-09T12:14:00+00:00"/>
    <meta property="og:title" content="Zemřel herec René Auberjonois, Otec Mulcahy z filmu MASH a Odo ze Star Treku"/>
    <meta property="og:description" content="Ve věku 79 let v neděli zemřel americký herec René Auberjonois, který proslul zejména rolí Otce Mulcahyho ve filmu MASH. Auberjonois skonal ve svém domě v Los Angeles na rakovinu plic, řekl agentuře AP jeho syn Rémy-Luc Auberjonois."/>
  </head>
  <body>
    <article>
      <h1>Zemřel herec René Auberjonois, Otec Mulcahy z filmu MASH a Odo ze Star Treku</h1>
      <address><time datetime="2019-12-09T12:14:00+00:00">09 Dec 2019, 12:14</time> by <a rel="author">ČTK</a></address>
      <p>
        <b>Ve věku 79 let v neděli zemřel americký herec René Auberjonois, který proslul zejména rolí Otce Mulcahyho ve filmu MASH. Auberjonois skonal ve svém domě v Los Angeles na rakovinu plic, řekl agentuře AP jeho syn Rémy-Luc Auberjonois.</b>
      </p>
      <p>Auberjonois se narodil v New Yorku v roce 1940 do slavné rodiny. Jeho otec Fernand Auberjonois, který pocházel ze Švýcarska, byl zahraničním korespondentem amerických novin a zároveň vnukem post-impresionistického malíře Reného Auberjonoise. Jeho matka Laure Louise Napoléone Eugénie Caroline Muratová byla francouzskou šlechtičnou a vzdálenou příbuznou Napoleona Bonaparteho. Mladý René Auberjonois s nimi vyrůstal v New Yorku, Paříži i v Londýně.</p>
      <p>Jeho první významnou filmovou rolí byl právě vojenský kaplan, Otec John Mulcahy, ve filmu MASH z roku 1970. Zahrál si ale i vědce Roye Bagleyho ve slavném snímku King Kong (1976) a následně se objevil i jako Odo v televizním seriálu Star Trek: Hluboký vesmír devět (1993 - 1999).</p>
      <related>
        <a href="https://www.e15.cz/nazory/zapisnik-jana-vavry-joker-v-samoobsluze-1364528"/>
      </related>
      <related>
        <a href="https://www.e15.cz/magazin/kultura/recenze-tragicka-komedie-vlastnici-pojednava-predevsim-o-nas-1364850"/>
      </related>
      <related>
        <a href="https://www.e15.cz/nazory/zapisnik-jiriho-frydlewicze-kinovalky-1364653"/>
      </related>
      <related>
        <h4>Související články</h4>
        <a href="https://www.e15.cz/magazin/kultura/zemrel-zpevak-britske-skupiny-the-prodigy-keith-flint-1356821"/>
        <a href="https://www.e15.cz/zahranicni/herec-zelenskyj-stanul-v-cele-ukrajiny-dokaze-se-odstrihnout-od-znameho-televizniho-magnata-1359006"/>
        <a href="https://www.e15.cz/zahranicni/zemrel-robert-mugabe-zimbabweskemu-autoritari-bylo-95-let-1362108"/>
        <a href="https://www.e15.cz/zahranicni/herec-zelenskyj-se-stal-prezidentem-ukrajiny-hlasa-radikalni-zmeny-politicke-zkusenosti-nema-zadne-1358232"/>
        <a href="https://www.e15.cz/magazin/kultura/ve-veku-85-let-dnes-zemrel-divadelni-a-filmovy-herec-ludek-munzar-1355735"/>
      </related>
    </article>
  </body>
</html>