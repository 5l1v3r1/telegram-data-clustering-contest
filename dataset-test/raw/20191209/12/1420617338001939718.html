<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/anzio-si-illumina-per-natale-ecco-il-programma-e-tutte-le-foto-piu-belle-del-natale-sul-mare.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T12:45:07+00:00"/>
    <meta property="og:title" content="Anzio si illumina per Natale: ecco il programma e tutte le foto più belle del “Natale sul mare”"/>
    <meta property="og:description" content="Il Natale è ufficialmente iniziato ad Anzio e offrirà per tutto l’arco delle festività tantissime novità che coinvolgeranno turisti e cittadini. Nella festa dell’Immacolata sono state tantissime le persone che hanno affollato le vie del centro per prendere parte ai festeggiamenti del «Natale sul Mare» che durerà fino al 6 gennaio. Un lungo calendario di […]"/>
  </head>
  <body>
    <article>
      <h1>Anzio si illumina per Natale: ecco il programma e tutte le foto più belle del “Natale sul mare”</h1>
      <address><time datetime="2019-12-09T12:45:07+00:00">09 Dec 2019, 12:45</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/12/20191208_205056-1-scaled-e1575892084288.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Il Natale è ufficialmente iniziato ad Anzio e offrirà per tutto l’arco delle festività tantissime novità che coinvolgeranno turisti e cittadini. Nella festa dell’Immacolata sono state tantissime le persone che hanno affollato le vie del centro per prendere parte ai festeggiamenti del «Natale sul Mare» che durerà fino al 6 gennaio.</p>
      <p>Un lungo calendario di iniziative organizzate dall’assessorato alle attività produttive, Valentina Salsedo, insieme al sindaco, Candido De Angelis, in collaborazione con la giunta, con i consiglieri comunali, con la Pro Loco di Lavinio e con l’associazionismo locale, animeranno, in grande stile,  le piazze del territorio per il periodo natalizio.<br/> <br/>Alle ore 15.30  la banda musicale «Città di Anzio» ha accompagnato la  parata degli allievi delle scuole da via Alla Marina fino a Piazza Lavinia. In una piazza gremita alle 16:30 si è svolta l’accensione del bellissimo albero di Natale, a seguire spettacolo per  bambini con giochi e animazione. In contemporanea, alle 17, in Piazza Pia, nel centro storico di Anzio,  i ragazzi del  teatro  «Oltresuono» hanno presentato i cori di Natale nella Lingua dei Segni, a seguire poi l’esibizione del  coro  dell’ I.C. Anzio V Virgilio. Alle 18 è arrivata la tanto attesa accensione dell’Albero di Natale con lo spettacolo di video mapping sviluppato su  tre lati in una  Piazza Pia stracolma di bambini.<br/> <br/>Durante il periodo natalizio non mancheranno manifestazioni per grandi e piccini, la sfilata rievocativa per ricordare l’Imperatore Nerone, concerti, spettacoli, nevicate artificiali, artisti di strada, eventi di video mapping, il presepe vivente, cene solidali, mercatini, artisti di strada, la pista di pattinaggio sul ghiaccio, il ritorno del carillon vivente, le performance delle band locali e delle associazioni artistiche del territorio, l’arrivo di Babbo Natale e della Befana, con il centro di Anzio e di Lavinio, vestiti a festa con il grande albero a tempo di musica e con imponenti luminarie.<br/> <br/>«Il programma – afferma l’assessore Valentina Salsedo – è il frutto di un lavoro di squadra, con il sindaco, con i colleghi assessori, con i consiglieri e con numerose realtà del territorio, che hanno partecipato attivamente alla definizione di un calendario di eventi ambizioso e ricco di sorprese per tutti. Una particolare attenzione è dedicata ai bambini, con la bellissima pista di pattinaggio sul ghiaccio ed eventi di livello, in filodiffusione al centro storico, che animeranno Anzio e Lavinio. Il programma si è aperto con l’accensione dell’albero di Natale e con l’atteso spettacolo di video mapping».<br/> </p>
      <p>Massimiliano Gobbi</p>
      <figure>
        <iframe src="https://www.youtube.com/embed/Sn50uFnQTQ4" width="640" height="360" data-service="Youtube" scrolling="no"/>
      </figure>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/12/20191208_175828-1-scaled.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/20191208_205056-1-scaled-e1575892084288.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/20191208_205155-1-scaled.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/20191208_205354-1-scaled.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/Natale-Anzio-3.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/natale-Anzio-6.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/natale-Anzio-5.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/natale-Anzio-4.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/natale-Anzio-3.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/natale-Anzio-1.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/12/natale-Anzio.jpg"/>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/anzio-si-illumina-per-natale-ecco-il-programma-e-tutte-le-foto-piu-belle-del-natale-sul-mare.html"/>
        <a href="https://www.ilcorrieredellacitta.com/news/pomezia-due-associazioni-vogliono-realizzare-un-murale-per-alba-rosa.html"/>
        <a href="https://www.ilcorrieredellacitta.com/news/a-pomezia-la-proiezione-del-nuovo-documentario-di-michele-santoro-viaggio-nella-trap-e-dibattito-con-gli-studenti.html"/>
        <a href="https://www.ilcorrieredellacitta.com/news/roma-fugge-con-i-figli-in-egitto-condannato-e-tolta-la-patria-potesta.html"/>
        <a href="https://www.ilcorrieredellacitta.com/fiumicino-cronaca/fiumicino-si-scontrano-scooter-e-auto-centauro-finisce-al-grassi-di-ostia.html"/>
        <a href="https://www.ilcorrieredellacitta.com/ostia-cronaca/ostia-scuola-amendola-chiusa-per-malfunzionamento-ai-termosifoni-la-rabbia-delle-mamme-degli-studenti.html"/>
      </related>
    </article>
  </body>
</html>