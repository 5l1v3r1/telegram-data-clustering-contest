<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Spoleczenstwo/191209397-12-latka-stworzyla-liste-smierci-z-nazwiskami-uczniow.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T12:41:34+00:00"/>
    <meta property="og:title" content="12-latka stworzyła &quot;listę śmierci&quot; z nazwiskami uczniów"/>
    <meta property="og:description" content="Władze na Florydzie poinformowały, że 12-latka, za pomocą aplikacji Snapchat, opublikowała „listę śmierci”. Znajdowały się na niej imiona i nazwiska uczniów ze szkoły dziewczynki."/>
  </head>
  <body>
    <article>
      <h1>12-latka stworzyła "listę śmierci" z nazwiskami uczniów</h1>
      <address><time datetime="2019-12-09T12:41:34+00:00">09 Dec 2019, 12:41</time> by <a rel="author">adm</a></address>
      <p>
        <b>Władze na Florydzie poinformowały, że 12-latka, za pomocą aplikacji Snapchat, opublikowała „listę śmierci”. Znajdowały się na niej imiona i nazwiska uczniów ze szkoły dziewczynki.</b>
      </p>
      <p>W piątek wieczorem zaaresztowano 12-latkę, która stworzyła „listę śmierci” z nazwiskami swoich szkolnych kolegów. Biuro szeryfa hrabstwa Broward poinformowało, że dziewczynka uczęszcza do gimnazjum Falcon Cove w Weston, położonego około 20 mil na zachód od Fort Lauderdale. Przynajmniej dwukrotnie dziecko miało wystosować pisemne groźby. 12-latka miała być również autorką „fałszywych doniesień dotyczących broni palnej”.</p>
      <p>6 grudnia jedna z uczennic gimnazjum Falcon Cove oraz jej rodzic powiadomili policję o groźbach zamieszczonych na Snapchacie. Zawierały one listę śmierci z nazwiskami uczniów. Kolejna wiadomość miała zawierać informację o tym, że uczniowie są w niebezpieczeństwie i „zostaną zabici w poniedziałek”. <br/><br/>Biuro szeryfa poinformowało, że 12-latka przyznał się do gróźb i została zabrana do ośrodka dla nieletnich.</p>
    </article>
  </body>
</html>