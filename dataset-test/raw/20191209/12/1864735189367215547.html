<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/moda/etro-capsule-collection-jerry-1.4929093"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-12-09T12:01:32+00:00"/>
    <meta property="og:title" content="Etro, capsule collection dedicata a Jerry per l'anno del Topo"/>
    <meta property="og:description" content="Realizzata in collaborazione con Warner Bros, la collezione reinterpreta in chiave divertente la simbologia del topo per celebrare il Capodanno Cinese"/>
  </head>
  <body>
    <article>
      <h1>Etro, capsule collection dedicata a Jerry per l'anno del Topo</h1>
      <h2>Realizzata in collaborazione con Warner Bros, la collezione reinterpreta in chiave divertente la simbologia del topo per celebrare il Capodanno Cinese</h2>
      <address><time datetime="2019-12-09T12:01:32+00:00">09 Dec 2019, 12:01</time> by <a rel="author">EVA DESIDERIO</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4929111.1575892893!/httpImage/image.jpeg_gen/derivatives/fullsize/image.jpeg&amp;op=noop"/>
        <figcaption>Etro capsule collection</figcaption>
      </figure>
      <p>Milano, 9 dicembre 2019 - Ancora <b>cartoon</b> per la <b>moda,</b> ancora protagonisti delle strisce e dei cartoni animati più cari al grande pubblico su t-shirt, felpe, camicie, borse. Stavolta tocca ad <b>Etro</b>, il marchio del Pegaso alato, che in occasione dell’Anno cinese del <b>Topo</b>, lancia una speciale capsule collection dedicata a <b>Jerry,</b> il famoso e simpatico topolino del cartone animato <b>Tom &amp; Jerry.</b> Realizzata in collaborazione con <b>Warner Bros</b>, la collezione di pezzi e accessori unisex reinterpreta in chiave divertente la<b> simbologia del topo</b> per celebrare il <b>Capodanno Cinese</b>.</p>
      <figure>
        <img src="https://cdn.quotidiano.net/polopoly_fs/1.4929106!/httpImage/image.jpeg_gen/derivatives/fullsize/image.jpeg"/>
        <figcaption>Etro celebra il topo Jerry</figcaption>
      </figure>
      <p>Ritratto in diverse pose mentre gioca con <b>simboli iconici di Etro</b> – il Paisley, la valigia, il profumo – Jerry è protagonista di t-shirt, felpe, camicie, foulard e una selezione di borse, accessori e piccola pelletteria nell’iconica tela Paisley. La <b>capsule collection </b>sarà disponibile, in <b>edizione limitata</b>, a partire da metà dicembre presso le boutique monomarca Etro in Europa, Stati Uniti, Cina, Giappone, Singapore e su etro.com.</p>
      <figure>
        <img src="https://cdn.quotidiano.net/polopoly_fs/1.4929107!/httpImage/image.jpeg_gen/derivatives/fullsize/image.jpeg"/>
        <figcaption>Etro celebra il topo Jerry</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>