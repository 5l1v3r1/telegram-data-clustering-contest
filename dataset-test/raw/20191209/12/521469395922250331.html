<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468956/%D8%AB%D8%A8%D8%AA-%D8%A8%DB%8C%D8%B4-%D8%A7%D8%B2-%DB%B6%DB%B8%DB%B5-%D8%A7%D8%B8%D9%87%D8%A7%D8%B1%D9%86%D8%A7%D9%85%D9%87-%D8%B5%D8%A7%D8%AF%D8%B1%D8%A7%D8%AA%DB%8C-%D9%88-%D9%88%D8%A7%D8%B1%D8%AF%D8%A7%D8%AA%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%DB%8C%D8%B2%D8%AF"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T12:22:36+00:00"/>
    <meta property="og:title" content="ثبت بیش از ۶۸۵ اظهارنامه صادراتی و وارداتی در استان یزد"/>
    <meta property="og:description" content="اداره امور صادرات و واردات اداره کل استاندارد استان یزد از ابتدای امسال تاکنون ۶۸۶ اظهارنامه صادراتی و وارداتی ثبت کرده‌است.  "/>
  </head>
  <body>
    <article>
      <h1>ثبت بیش از ۶۸۵ اظهارنامه صادراتی و وارداتی در استان یزد</h1>
      <h2>اداره امور صادرات و واردات اداره کل استاندارد استان یزد از ابتدای امسال تاکنون ۶۸۶ اظهارنامه صادراتی و وارداتی ثبت کرده‌است.  </h2>
      <address>
        <time datetime="2019-12-09T12:22:36+00:00">09 Dec 2019, 12:22</time>
      </address>
      <p>به گزارش همشهری آنلاین به نقل از فارس، محمدرضا زارع با اشاره به این‌که از ابتدای امسال تاکنون ۶۸۶ اظهارنامه صادراتی و وارداتی توسط اداره امور <a href="https://www.hamshahrionline.ir/news/421075/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%DA%A9%D9%86%D9%81%D8%AF%D8%B1%D8%A7%D8%B3%DB%8C%D9%88%D9%86-%D8%B5%D8%A7%D8%AF%D8%B1%D8%A7%D8%AA-%D8%A7%DB%8C%D8%B1%D8%A7%D9%86">صادرات </a>و واردات اداره کل استاندارد استان <a href="https://www.hamshahrionline.ir/news/22213/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B3%D8%AA%D8%A7%D9%86-%DB%8C%D8%B2%D8%AF">یزد</a>، به ثبت رسیده است، گفت: از این تعداد، ۴۲۰ اظهارنامه مربوط به کالاهای وارداتی و مابقی را اظهارنامه‌های کالاهای صادراتی تشکیل می‌دهد.  </p>
      <p>مدیرکل اداره استاندارد استان یزد اضافه کرد: بیشترین اظهارنامه‌های وارداتی با مجموع ۲۸۸ فقره مربوط به حوزه‌های صنایع ساختمان، نساجی و برق است که حوزه‌های مکانیک، شیمیایی، غذایی و کشاورزی و خودرو و نیرومحرکه در مرتبه‌های بعدی قرار دارند.  </p>
      <p>وی عنوان کرد: در تقسیم‌بندی دیگر، اظهارنامه‌های وارداتی به دو گروه تقسیم می‌شوند که از مجموع ۴۲۰ مورد، ۱۶۸ اظهارنامه مربوط به اقلام مشمول استاندارد اجباری و مابقی مربوط به تعیین ماهیت کالا هستند که آزمون‌های مرتبط جهت تعیین ماهیت در آزمایشگاه‌های همکار اداره کل استاندارد استان یزد انجام‌شده است.  </p>
      <p>زارع در توضیح چگونگی ترخیص اقلام وارداتی مشمول استاندارد اجباری، گفت: در پاسخ به استعلام‌های اداره کل گمرک استان یزد، در صورت نبود گواهی بازرسی در مبدأ که توسط شرکت‌های بازرسی بین‌المللی (سوریانس) صادر می‌شود، از طریق اخذ تعهد و یا نمونه‌برداری و آزمون، فرایند واردات دنبال می‌شود.  </p>
      <p>مدیرکل اداره استاندارد استان یزد در پایان افزود: با توجه به اعتقاد راسخ کارکنان استاندارد یزد مبنی بر ایجاد تسهیلات برای واحدهای تولیدی به‌منظور افزایش رونق تولید، اخذ تعهدهای وارداتی، مبنای اعتماد به‌تمامی تولیدکنندگان و همشهریان عزیز است.  </p>
    </article>
  </body>
</html>