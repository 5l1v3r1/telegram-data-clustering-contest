<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/430271-zuma-razdava-kroasani-na-bedni"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T12:23:00+00:00"/>
    <meta property="og:title" content="Зума раздава кроасани на бедни"/>
    <meta property="og:description" content="Христо Бонев често раздава кроасани и други лакомства на бедните, както и на юноши от детско-юношеските школи в Пловдив"/>
  </head>
  <body>
    <article>
      <h1>Зума раздава кроасани на бедни</h1>
      <address><time datetime="2019-12-09T12:23:00+00:00">09 Dec 2019, 12:23</time> by <a rel="author" href="https://fakti.bg/author/ivaylo-borisov" target="_blank">Ивайло Борисов</a></address>
      <p>Над 700 кроасана, дарени от легендарния футболист и треньор на Локомотив (Пловдив) и на националния отбор Христо Бонев-Зума, бяха раздадени благотворително на граждани и институции в пловдивския район "Тракия".</p>
      <p>Във връзка с православните християнски празници на 4, 5 и 6 декември - Св. Варвара, Св. Сава и Св. Николай Чудотворец, кметът на Тракия Костадин Димитров, разпредели за потребителите на социалната трапезария 450 броя кроасани. От дарението от Бонев получиха и потребителите на социалната услуга Приют за бездомни лица - Община Пловдив.</p>
      <p>В последните години Зума често раздава кроасани и други лакомства на бедните, както и на юноши от детско-юношеските школи в Пловдив.</p>
    </article>
  </body>
</html>