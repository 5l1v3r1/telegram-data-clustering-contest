<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813536/%D8%AA%D9%88%D8%A7%D9%81%D9%82-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%88-%DA%AF%D8%A7%D9%86%D8%AA%D8%B3-%D8%A8%D8%A7-%D8%A8%D8%B1%DA%AF%D8%B2%D8%A7%D8%B1%DB%8C-%D8%B3%D9%88%D9%85%DB%8C%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%BE%D8%A7%D8%B1%D9%84%D9%85%D8%A7%D9%86%DB%8C-%D8%A7%D8%B3%D8%B1%D8%A7%D8%A6%DB%8C%D9%84"/>
    <meta property="og:site_name" content="ایسنا"/>
    <meta property="article:published_time" content="2019-12-09T12:26:21+00:00"/>
    <meta property="og:title" content="توافق نتانیاهو و گانتس با برگزاری سومین انتخابات پارلمانی اسرائیل در دوم مارس"/>
    <meta property="og:description" content="حزب لیکود و ائتلاف آبی- سفید توافق کردند که در صورت شکست تلاش‌هایشان برای تشکیل دولت، سومین انتخابات پارلمانی دوم مارس(۱۲ اسفند) برگزار شود."/>
  </head>
  <body>
    <article>
      <h1>توافق نتانیاهو و گانتس با برگزاری سومین انتخابات پارلمانی اسرائیل در دوم مارس</h1>
      <address><time datetime="2019-12-09T12:26:21+00:00">09 Dec 2019, 12:26</time> by <a rel="author">زینب غلامی</a></address>
      <p>حزب لیکود و ائتلاف آبی- سفید توافق کردند که در صورت شکست تلاش‌هایشان برای تشکیل دولت، سومین انتخابات پارلمانی دوم مارس(۱۲ اسفند) برگزار شود.</p>
      <p>به گزارش ایسنا، روزنامه تایمز اسرائیل نوشت: حزب لیکود به رهبری بنیامین نتانیاهو و ائتلاف آبی- سفید به رهبری بنی گانتس توافق کردند که در صورت شکست تلاش‌هایشان برای تشکیل دولت در دو روز باقی مانده(تا روز چهارشنبه)، سومین دور انتخابات پارلمانی دوم مارس (۱۲ اسفند)برگزار شود.</p>
      <p>طبق قانون اگر دولت جدید تا روز چهارشنبه تشکیل نشود کنست خود به خود منحل و انتخابات دیگری پیش رو خواهد بود.</p>
      <p>این روزنامه پیش‌بینی کرد کنست چهارشنبه شب خودش را منحل کند و این تاییدی خواهد بود بر شکست نتانیاهو و گانتس در تشکیل ائتلاف حاکم.</p>
      <p>به نوشته روزنامه تایمز اسرائیل اگر هیچ نامزدی نتواندتا روز چهارشنبه به دست کم ۶۱ کرسی از ۱۲۰ کرسی دست یابد انتخابات برای بار سوم ظرف کمتر از یک سال برگزار خواهد شد.</p>
      <p>انتهای پیام</p>
    </article>
  </body>
</html>