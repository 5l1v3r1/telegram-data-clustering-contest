<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793332/%D8%A2%D8%BA%D8%A7%D8%B2-%D8%AA%D8%B1%D8%AE%DB%8C%D8%B5-%DB%B5%DB%B6-%D9%87%D8%B2%D8%A7%D8%B1-%D8%AA%D9%86-%D8%A8%D8%B1%D9%86%D8%AC-%D8%A7%D8%B2-%DA%AF%D9%85%D8%B1%DA%A9-%D9%85%D8%B4%DA%A9%D9%84-%DA%A9%D8%A7%D8%BA%D8%B0%D9%87%D8%A7%DB%8C-%D9%88%D8%A7%D8%B1%D8%AF%D8%A7%D8%AA%DB%8C-%D8%AD%D9%84-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:26:45+00:00"/>
    <meta property="og:title" content="معاون گمرک خبر داد: آغاز ترخیص ۵۶ هزار تن برنج از گمرک/ مشکل کاغذهای وارداتی حل شد"/>
    <meta property="og:description" content="معاون گمرک، از آغاز تشریفات ترخیص ۵۶ هزار تن برنج از گمرک بندر شهید رجایی خبر داد و گفت: موانع مربوط به ترخیص کاغذ از گمرکات نیز حل شده و در روزهای آینده، به تدریج ترخیص خواهد شد."/>
  </head>
  <body>
    <article>
      <h1>معاون گمرک خبر داد: آغاز ترخیص ۵۶ هزار تن برنج از گمرک/ مشکل کاغذهای وارداتی حل شد</h1>
      <address><time datetime="2019-12-09T12:26:45+00:00">09 Dec 2019, 12:26</time> by <a rel="author" href="https://www.mehrnews.com/archive?jr=708" target="_blank">سمیه رسولی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از گمرک ایران، مهرداد جمال ارونقی اظهار داشت: در حال حاضر، ۶۲ هزار کانتینر انواع کالا در گمرک بندر شهید رجایی موجود است که از این میزان، مقدار ۲ میلیون تن انواع کالاهای اساسی است و بیش از ۲ میلیون تن نیز به کالاهای غیر اساسی و مواد اولیه واحدهای تولیدی و کالاهای واسطه ای اختصاص دارد.</p>
      <p>معاون فنی و امور گمرکی گمرک ایران ادامه داد: مشکلات مربوط به ترخیص برنج، با مساعدت سازمان استاندارد برطرف شده و طبق آخرین آمار مقدار ۵۶ هزار تن انواع برنج به گمرک اظهار و تشریفات گمرکی این مقدار برنج در حال انجام است و از گمرکات مشکلی در این خصوص گزارش نشده و به زودی این محموله ها روانه بازار خواهد شد.</p>
      <p>وی در رابطه با آخرین وضعیت کاغذهای وارداتی هم گفت: موانع مربوط به واردات کاغذ نیز در جلسه ای در وزارت صنعت، معدن و تجارت بررسی و برطرف شد و محموله های کاغذ نیز طی چند روز آینده ترخیص خواهد شد.</p>
    </article>
  </body>
</html>