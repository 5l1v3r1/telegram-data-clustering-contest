<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/le-migliori-app-per-risparmiare-ecco-quali-sono-per-striscia-la-notizia/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T12:05:00+00:00"/>
    <meta property="og:title" content="Le migliori app per risparmiare, ecco quali sono per Striscia la Notizia"/>
    <meta property="og:description" content="Marco Camisani Calzolari di Striscia la Notizia ha suggerito una serie di applicazioni sia per Android che iOS grazie alle quali non soltanto sarà possibile tenere sotto controllo le spese ma anche risparmiare. Eccole."/>
  </head>
  <body>
    <article>
      <h1>Le migliori app per risparmiare, ecco quali sono per Striscia la Notizia</h1>
      <h2>Marco Camisani Calzolari di Striscia la Notizia ha suggerito una serie di applicazioni sia per Android che iOS grazie alle quali non soltanto sarà possibile tenere sotto controllo le spese ma anche risparmiare. Eccole.</h2>
      <address><time datetime="2019-12-09T12:05:00+00:00">09 Dec 2019, 12:05</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Nella puntata del 5 dicembre 2019 <b>Marco Camisani Calzolari</b> di <b>Striscia la Notizia</b> ha suggerito una serie di applicazioni sia per i dispositivi Android che per quelli iOS grazie ai quali, non soltanto sarà possibile tenere sotto controllo le spese, ma anche <b>risparmiare</b> sia spazio che tempo.</p>
      <p>Ecco le info in merito.</p>
      <h3>Ecco le migliori applicazioni per risparmiare</h3>
      <p>Nella puntata di Striscia la Notizia del 5 dicembre, Marco Calzolari ha suggerito tutta una serie di applicazioni per <b>risparmiare</b>. Tra le prime segnalate, c’è <b>SOS Tariffe</b> che è un’app gratuita e scaricabile sia per chi ha un dispositivo iOS che Android. Basterà qualche click e l’applicazione confronterà i prezzi di ADSL, offerte telefoniche, luce, gas, assicurazioni auto e tanto altro scoprendo così quale operatore è più conveniente magari nella zona in cui si abita.</p>
      <p>Se si vuole <b>risparmiare con il carburante</b>, invece, l’inviato di Striscia la Notizia segnala la app, sempre gratuita, denominata <b>Prezzibenzina</b>. Essa troverà le stazioni di servizio vicino al luogo in cui ci si trova indicando per ognuna il prezzo del carburante: le informazioni arrivano dagli stessi utenti che segnalano alla app i prezzi recenti delle diverse pompe di benzina.</p>
      <p>Per<b> risparmiare con i codici sconto</b> per supermercati, viaggi e tanto altro, viene segnalato il sito <b>Scontrino Felice</b> dove ogni giorno si trovano offerte, sconti, concorsi, e raccolte punti. Possiede anche una newsletter giornaliera grazie alla quale ogni giorno gratuitamente tramite e-mail si riceveranno le migliori promozioni della giornata non solo per i negozi fisici ma anche per siti e-commerce.</p>
      <h3>Risparmiare con le app: ecco come</h3>
      <p>Un’altra applicazione utile che aiuterà a risparmiare sarà <b>Stocard-carte di fedeltà</b> che permetterà di trasformare le carte di plastica (ovviamente di fedeltà) in carte virtuali. Quando alla cassa verrà richiesta la carta, l’applicazione Stocard permetterà di scansionare lo schermo del telefono proprio come una vera e propria tessera. Per inserire nell’app quelle in nostro possesso, basterà scansionare con la fotocamera del proprio telefonino quelle che si hanno.</p>
      <p>Inoltre, per essere certi di acquistare un <b>determinato prodotto al prezzo più basso disponibile</b> si potrà scaricare la <b>app Idealo</b> con la quale si potranno confrontare i prezzi dei prodotti di qualsiasi genere sui vari siti e-commerce.</p>
      <p>La ricerca potrà essere eseguita per nome, codice o con lo scanner dei codici a barre creando poi una lista dei desideri da condividere con i propri amici.</p>
      <p>Per <b>risparmiare tenendo sotto controllo spese personali,</b> acquisti, i ristoranti, le serate, ci sarà invece <b>Money manager</b>. Con essa verrà creato un grafico che farà capire all’utente dove si spenderà il denaro e dove bisognerà prestare più attenzione.</p>
      <p>Seguendo questi consigli e scaricando tali app, Marco Calzolari spiega che si potrà risparmiare qualcosina.</p>
      <p>Leggete anche: <a href="https://www.investireoggi.it/risparmio/sconti-bancoposta-dicembre-2019-liniziativa-per-risparmiare-quando-si-fa-un-acquisto/">Sconti BancoPosta dicembre 2019: l’iniziativa per risparmiare quando si fa un acquisto</a></p>
      <p>alessandra.dibartolomeo@investireoggi.it</p>
    </article>
  </body>
</html>