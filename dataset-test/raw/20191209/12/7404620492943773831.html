<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/u-zaporizhzhi-vidbuvsja-zaporizhzhia-volunteer-awards/"/>
    <meta property="og:site_name" content="МИГ"/>
    <meta property="article:published_time" content="2019-12-09T12:59:34+00:00"/>
    <meta property="og:title" content="У Запоріжжі відбувся Zaporizhzhia Volunteer Awards"/>
    <meta property="og:description" content="Запорізький обласний центр молоді вдруге провів  «Zaporizhzhia Volunteer Awards» – подію, головною метою якої стало не тільки визначити найактивніших благодійників, але й познайомити загал із волонтерськими організаціями рідного краю. Кращих волонтерів визначали протягом листопада на конкурсній о"/>
  </head>
  <body>
    <article>
      <h1>У Запоріжжі відбувся Zaporizhzhia Volunteer Awards</h1>
      <address><time datetime="2019-12-09T12:59:34+00:00">09 Dec 2019, 12:59</time> by <a rel="author" href="https://mig.com.ua/author/anna/" target="_blank">Анна Чуприна</a></address>
      <p>Запорізький обласний центр молоді вдруге провів  «Zaporizhzhia Volunteer Awards» – подію, головною метою якої стало не тільки визначити найактивніших благодійників, але й познайомити загал із волонтерськими організаціями рідного краю.</p>
      <p>Кращих волонтерів визначали протягом листопада на конкурсній основі. Взяти участь у ньому могли всі бажаючі, віком від 14 до 35, хто протягом 2019-го року вкладав свій час і свої сили, щоб зробити цей світ кращим.</p>
      <p>Конкурс проводився у 7 номінаціях. Кожна заявка була розглянута членами конкурсної комісії, до якої увійшли представниками всеукраїнських організацій, рухів та об’єднань, що працюють у напрямках, за якими проводиться конкурс. У кожній номінації було обрано 6 волонтерів та 1 волонтерський штаб.</p>
      <p>Так, за результатами конкурсу, перемогу одержали:</p>
      <ul>
        <li>Робота з молоддю та популяризація здорового способу життя – Каріна Стуконог, студентка Національного університету «Запорізька політехніка»;</li>
        <li>Ековолонтерство – Тетяна Голєнок, студентка коледжу Запорізького інституту економіки та інформаційних технологій;</li>
        <li>Волонтерство у сфері дозвілля та розвитку дітей – Ольга Орлова, студентка Хортицької національної академії, та Юрій Вдовцов, керівник волонтерської групи «Angels»;</li>
        <li>Волонтерство у роботі з людьми похилого віку та людьми з обмеженими можливостями – Маріанна Смбатян, редакторка газети «Запорізька Січ»;</li>
        <li>Робота з учасниками АТО та військовослужбовцями – Тетяна Мішевська, спеціалістка КЗ «Запорізька спеціалізована школа-інтернат ІІ-ІІІ ступенів «Січовий колегіум»» ЗОР;</li>
        <li>Робота у сфері розбудови громадянського суспільства – Костянтин Андреєв, член БФ «Gender Z»;</li>
        <li>Найкращий волонтерський штаб – Запорізький гідроенергетичний коледж ЗНУ.</li>
      </ul>
      <p>На волонтерському ярмарку були представлені такі організації як «Gender Z», «Твори добро Україна», «Сердце до сердця», «БУР – Будуємо Україну Разом», «FSU», «Карітас Запоріжжя» та «Ukrainian Volunteer Service».</p>
      <p>Паралельно з ярмарком діяв і лекторій: всі гості заходу дізналися про волонтерські можливості від представників провідних місцевих та всеукраїнських організацій.</p>
    </article>
  </body>
</html>