<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/bioshock-nuovo-confermato-dettagli/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T12:24:00+00:00"/>
    <meta property="og:title" content="BioShock: nuovo capitolo confermato, ecco tutti i dettagli | Game Division"/>
    <meta property="og:description" content="BioShock è una delle serie più amate dai giocatori che chiedevano insistentemente un nuovo capitolo; ora, il desiderio è stato esaudito."/>
  </head>
  <body>
    <article>
      <h1>BioShock: nuovo capitolo confermato, ecco tutti i dettagli | Game Division</h1>
      <address>
        <time datetime="2019-12-09T12:24:00+00:00">09 Dec 2019, 12:24</time>
      </address>
      <p>2K ha annunciato che un <b>nuovo capitolo di BioShock</b> è ufficialmente in sviluppo presso un nuovo team interno chiamato Cloud Chamber. Lo studio di sviluppo ha due sedi, a Novato (California) e Montreal (Quebec) ed è guidato da Kelly Gilmore che ha lavorato presso Firaxis Games per due decenni, contribuendo in vari modi allo sviluppo di Sid Meier’s Civilization e XCOM.</p>
      <p>Secondo quanto annunciato da 2K, il nuovo BioShock sarà in sviluppo per “<i>i prossimi anni</i>“. Attualmente <b>non ci sono né una data di uscita e né le piattaforme di riferimento</b>; non pare però che ci si possa aspettare un rilascio in poco tempo, quindi è probabile che l’attuale generazione sia da escludere completamente.</p>
      <figure>
        <img src="https://www.tomshw.it/images/images/2019/03/bioshock-21441.jpg"/>
      </figure>
      <p>Leggi anche: <a href="https://www.tomshw.it/videogioco/doom-slayers-collection-uscita/">DOOM Slayers Collection: data di uscita svelata?</a></p>
      <p>Gilmore ha parlato tramite email a IGN.UK e ha rivelato che lo sviluppo è ancora all’inizio. Non ha inoltre svelato se questo nuovo BioShock sarà un diretto seguito dei precedenti, se sarà un reboot completo o anche solo se avrà un qualche legame con le vecchie avventure.</p>
      <p>È stato inoltre confermato che <b>Ken Levine</b> non è “<i>affiliato a Cloud Chamber, né è coinvolto con il processo di sviluppo dello studio</i>“. Levine, attualmente, è focalizzato sul proprio lavoro con il team Ghost Story Games, nato nel 2017 dopo che Irrational Games è stato “chiuso”.</p>
      <p>Il team di Cloud Chamber può però contare su alcuni <b>membri che hanno lavorato su capitoli precedenti di BioShock</b>, come Hoagy de la Plante (creative director, ha lavorato a BioShock 1 e 2), Scott Sinclair (art director, ha lavorato sia sul primo capitolo che su Infinite) e Jonathan Pelling (design director, ha lavorato su Infinite).</p>
      <p>Attualmente non si sa molto altro, ma il presidente di 2K David Ismailer ha affermato: “<i>Non vediamo l’ora di scoprire dove arriverà il gioco con la sua forte e iconica componente narrativa e il suo gameplay da sparatutto in prima persona.” </i>Pare quindi che il gioco sia ancora una volta un FPS immersive sim.</p>
      <p>Non è stato inoltre<b> né confermata né smentita la presenza di elementi da game as a service</b>. Chiaramente il gioco è nelle sue primissime fasi di sviluppo, quindi molti dettagli saranno ancora da definire. Diteci, cosa ne pensate di quanto svelato?</p>
      <blockquote>Potete acquistare BioShock The Collection su Amazon, precisamente a <a href="https://toms.it/VoiWA">questo indirizzo</a>.</blockquote>
    </article>
  </body>
</html>