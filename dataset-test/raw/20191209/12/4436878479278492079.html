<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/192442/proteccio/civil/activa/alerta/fort/vent/comarques/tarragona"/>
    <meta property="og:site_name" content="www.naciodigital.cat"/>
    <meta property="article:published_time" content="2019-12-09T12:46:00+00:00"/>
    <meta property="og:title" content="Protecció Civil activa l'alerta pel fort vent a les comarques de Tarragona"/>
    <meta property="og:description" content="El vent també podrà afectar, tot i que amb menys incidència, a les comarques de Lleida i les Terres de l’Ebre així com les cotes altes del Pirineu i Prepirineu"/>
  </head>
  <body>
    <article>
      <h1>Protecció Civil activa l'alerta pel fort vent a les comarques de Tarragona</h1>
      <h2>El vent també podrà afectar, tot i que amb menys incidència, a les comarques de Lleida i les Terres de l’Ebre així com les cotes altes del Pirineu i Prepirineu</h2>
      <address>
        <time datetime="2019-12-09T12:46:00+00:00">09 Dec 2019, 12:46</time>
      </address>
      <p>Protecció Civil de la Generalitat ha activat l’alerta del pla Ventcat ateses <a href="https://www.naciodigital.cat/eltemps">les prediccions del Servei Meteorològic de Catalunya (SMC)</a> de fort vent avui fins a la nit que afectaran sobretot a la zona de Tarragona. El fort vent també podrà afectar, tot i que amb menys incidència, a les comarques de Lleida i les Terres de l’Ebre així com les cotes altes del Pirineu i Prepirineu.<br/><br/>Protecció Civil de la Generalitat demana especial prudència en les activitats a l’aire lliure ja sigui en zones urbanes pel risc de caiguda de branques, arbres o altres elements estructurals, com també a les zones rurals. Cal evitar aquestes zones arbrades, incloses les d'àmbit urbà, mentre bufi el vent fort a les zones afectades.<br/><br/>A nivell preventiu, i en àmbits urbans, cal retirar de façanes i balcons els elements que puguin quedar inestables i caure pel vent.<br/><br/>Cal extremar les precaucions en la mobilitat a les zones on el vent bufi fort i seguir els consells del Servei Català de Trànsit.</p>
      <figure>
        <iframe data-src="https://twitter.com/emergenciescat/status/1203993819206819840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>