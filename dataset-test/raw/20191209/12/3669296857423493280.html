<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/cumhurbaskani-erdogandan-onemli-aciklamalar231"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:17:03+00:00"/>
    <meta property="og:title" content="Cumhurbaşkanı Erdoğan'dan Afganistan ile ilgili önemli açıklamalar"/>
    <meta property="og:description" content="Asya’nın Kalbi - İstanbul Süreci 8. Bakanlar..."/>
  </head>
  <body>
    <article>
      <h1>Cumhurbaşkanı Erdoğan'dan Afganistan ile ilgili önemli açıklamalar</h1>
      <h2>Asya’nın Kalbi - İstanbul Süreci 8. Bakanlar Konferansı açılış töreninde konuşan Cumhurbaşkanı Recep Tayyip Erdoğan, "Afganistan'da tesis edilecek kalıcı bir barışın terörlü mücadelemize büyük bir güç katacağı aşikardır. DEAŞ'ın Afganistan'da yeniden zemin kazanmasını üzüntüyle takip ediyoruz." dedi.</h2>
      <address>
        <time datetime="2019-12-09T12:17:03+00:00">09 Dec 2019, 12:17</time>
      </address>
      <p>
        <b><a href="https://www.cnnturk.com/haberleri/cumhurbaskani-erdogan">Cumhurbaşkanı Erdoğan</a>'ın konuşmasından satır başları şöyle;</b>
      </p>
      <p>Bölgesel sorunların üstesinden ancak bölgesel sahiplenme ile gelinir. Asya'da bölgesel iş birliği ve dayanışma şarttır. Bugün onaylanacak bildiri işte bu arayışların meyvesidir. İnşa etmek zor yıkmak kolaydır.</p>
      <p>
        <b>MÜLTECİ SORUNU</b>
      </p>
      <p>Afganistan'dan <a href="https://www.cnnturk.com/haberleri/iran">İran</a> ve <a href="https://www.cnnturk.com/haberleri/turkiye">Türkiye</a> üzerinden Avrupa'ya çok ciddi bir mülteci akını var.  Son yıllarda elde edilen kimi kazanımlara odaklanarak Afganistan'ı ihmal etmek telafisi mümkün olmayan sorunlar doğuracaktır. İçinde bulunduğu her dönemde Afganistan'ı her alanda desteklemeliyiz. <a href="https://www.cnnturk.com/haberleri/istanbul">İstanbul</a> süreci Afganistan'la ilgili paydaşları bir araya getiren tek platformdur. Çok boyutlu ve kronik sorunların kısa sürede çözüme kavuşması beklenemez.</p>
      <p>
        <b>AFGANİSTAN'DAKİ CUMHURBAŞKANLIĞI SEÇİMLERİ</b>
      </p>
      <p>Afganistan kardeş kavgasından çok çekmiş çok ağır bedeller ödemiş bir ülkedir, kardeş kavgasının kazanı yoktur. Afgan siyasetindeki etnik fay hatlarının giderek keskinleştiğini görüyor ve bundan da kaygı duyuyoruz. Cumhurbaşkanlığı seçiminin kazananı Afgan halkının iradesiyle belirlenecektir. Bu noktada <a href="https://www.cnnturk.com/haberleri/secim">seçim</a> sürecinin meşruiyetine gölge düşmesin aksi taktirde Afgan halkının demokrasiye olan inancını kaybetmesi gibi bir netice ile karşı karşıya kalmamız kaçınılmazdır. </p>
      <p>
        <b>TERÖRLE MÜCADELE</b>
      </p>
      <p>Afgan makamlarının <a href="https://www.cnnturk.com/haberleri/feto">FETÖ</a> ile mücadelede ülkemize verdikleri destekten teşekkür ederim .TMV Afganistan'da 12 okulu devraldı. Afgan dostlarımız arasında diyalog ve müzakere hususunda rekabete girdiğimiz takdirde zaman ve <a href="https://www.cnnturk.com/haberleri/enerji">enerji</a> kaybı yaşanması mukadderdir.</p>
      <p>Afganistan'da tesis edilecek kalıcı bir barışın terörlü mücadelemize büyük bir güç katacağı aşikardır. <a href="https://www.cnnturk.com/haberleri/deas">DEAŞ</a>'ın Afganistan'da yeniden zemin kazanmasını üzüntüyle takip ediyoruz. Afgan güvenlik güçlerinin son haftalarda elde ettiği başarı memnuniyet vericidir. DEAŞ virüsünün Afganistan'a bulaşmasını engellemek elzemdir.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/yalancilik-gecerli-fesih-nedeni"/>
        <a href="https://www.cnnturk.com/video/turkiye/artik-drift-yapmayacagiz"/>
        <a href="https://www.cnnturk.com/video/turkiye/bebeklerle-degil-arabalarla-oynuyordu"/>
      </related>
    </article>
  </body>
</html>