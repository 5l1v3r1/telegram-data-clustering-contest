<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-a51-modelinin-resmi-videosu-da-sizdi-izle/"/>
    <meta property="og:site_name" content="LOG"/>
    <meta property="article:published_time" content="2019-12-09T12:16:53+00:00"/>
    <meta property="og:title" content="Samsung Galaxy A51 modelinin resmi videosu da sızdı [İzle]"/>
    <meta property="og:description" content="Merak edilen modellerden Samsung Galaxy A51 için resmi basın görselleri ve teknik detaylar sonrasında resmi tanıtım videosu da ortaya çıktı."/>
  </head>
  <body>
    <article>
      <h1>Samsung Galaxy A51 modelinin resmi videosu da sızdı [İzle]</h1>
      <address><time datetime="2019-12-09T12:16:53+00:00">09 Dec 2019, 12:16</time> by <a rel="author">Can TUNÇER</a></address>
      <p>Merak edilen modellerden <b>Samsung Galaxy A51</b> için resmi basın görselleri ve teknik detaylar sonrasında resmi tanıtım videosu da ortaya <a href="https://www.gizmochina.com/2019/12/09/samsung-galaxy-a51-promo-video-reveals-color-variants-design-and-key-specs/">çıktı</a>.</p>
      <p><b>Samsung Galaxy A51, </b>yukarıdaki videoda da görebileceğiniz üzere kavisli ekranın benimsenmediği şık bir tasarımla yolda bulunuyor. Ön kamerası görebileceğiniz üzere bir ekran deliğinde yer alan cihaz, ince çerçevelere sahip. Arkasında sol tarafa yerleştirilmiş geniş bir kamera modülü bulunan Galaxy A51, dört farklı renk seçeneğiyle geliyor. Arkasında dikkat çekici bir desen kullanılan telefon, daha önce sızdığı kadarıyla 1<b>58.5 x 73.6 x 7.9mm</b> boyutunda ve ağırlığı ise <b>172 gram</b> seviyesinde. Parmak izi sensörünün ekranına entegre edildiği 2020 Galaxy A serisinin üyelerinden <b>Galaxy A51</b>, 12 Aralık tarihinde görücüye çıkacak deniyor.</p>
      <figure>
        <img src="https://www.log.com.tr/wp-content/uploads/2019/12/samsung-galaxy-a51-modelinin-resmi-videosu-da-sizdi-izle-1.jpg"/>
      </figure>
      <h3>Samsung Galaxy A51 teknik olarak nasıl sunuyor?</h3>
      <p>Gücünü <b>Exynos 9611</b> işlemciden ve <b>4 GB / 6 GB RAM</b>‘den alan akıllı telefon, microSD ile 512 GB’a kadar artırılabilir 64 GB / 128 GB dahili depolama seçenekleri ve <b>Android 10</b> + <b>One UI 2.0</b> ile yolda. <b>6,5 inç FHD+ AMOLED ekran</b> ile <b>32 megapiksel F2.2 selfie</b> kamerası bulunan Galaxy A51, parmak izi sensörünü ekrana entegre ediyor ve <b>3,5 mm</b> kulaklık girişiyle<b> USB-C</b> portu taşıyor. Resmi kayıtlarda göründüğü kadarıyla cihaz kesin olarak 15W hızlı şarj destekli<b> 4.000 mAh</b> pil üstüne kuruluyor. Modelin arkasında ise üçlü kamera yer alıyor. <b>48 megapiksel F2.0 ana + 12 megapiksel F2.2 ultra geniş açı ve 5 megapiksel F2.4 makro </b>kamera bir araya geliyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/elon-musk-tesla-cybertruck-kullanirken-goruntulendi-video/"/>
      </related>
    </article>
  </body>
</html>