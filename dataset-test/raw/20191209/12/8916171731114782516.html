<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443594/Vise-od-6-000-hapsenja-tokom-sest-meseci-antivladinih-protesta-u-Hongkongu"/>
    <meta property="og:site_name" content="Politika Online"/>
    <meta property="article:published_time" content="2019-12-09T12:30:00+00:00"/>
    <meta property="og:title" content="Више од 6.000 хапшења током шест месеци антивладиних протеста у Хонгконгу"/>
    <meta property="og:description" content="Полиција Хонгконга је саопштила да је извршила 6.022 хапшења и бацила сузавац око 16.000 пута током шестомесечних антивладиних протеста у тој аутономној кинеској територији, преноси Бета. У број хапшења укључено је привођење 11 особа у рацијама током викенда, када је откривено оружје за које полиција сумња да би било употребљено на јучерашњим мирним демонстрацијама, на којима су учествовале стотине хиљада људи. (Фото ЕПА / MIGUEL CANDELA) Полиција је данас ухапсила још 12 особа, осумњичених за припремање молотовљевих коктела. Од почетка антивладиних протеста у јуну повређена су 493 полицајца, наводи се у саопштењу. (Фото ЕПА /MIGUEL CANDELA) Протести су избили почетком јуна због предлога закона о екстрадицији који је предвиђао изручење осумњичених"/>
  </head>
  <body>
    <article>
      <h1>Више од 6.000 хапшења током шест месеци антивладиних протеста у Хонгконгу</h1>
      <address>
        <time datetime="2019-12-09T12:30:00+00:00">09 Dec 2019, 12:30</time>
      </address>
      <p>Полиција Хонгконга је саопштила да је извршила 6.022 хапшења и бацила сузавац око 16.000 пута током шестомесечних антивладиних протеста у тој аутономној кинеској територији, преноси Бета.</p>
      <p>У број хапшења укључено је привођење 11 особа у рацијама током викенда, када је откривено оружје за које полиција сумња да би било употребљено на јучерашњим мирним демонстрацијама, на којима су учествовале стотине хиљада људи.</p>
      <figure>
        <img src="http://www.politika.rs/upload/CKEditor/2018/11/w_55673927.jpg"/>
        <figcaption>(Фото ЕПА / MIGUEL CANDELA)</figcaption>
      </figure>
      <p>Полиција је данас ухапсила још 12 особа, осумњичених за припремање молотовљевих коктела.</p>
      <p>Од почетка антивладиних протеста у јуну повређена су 493 полицајца, наводи се у саопштењу.</p>
      <figure>
        <img src="http://www.politika.rs/upload/CKEditor/2018/11/w_55692028.jpg"/>
        <figcaption>(Фото ЕПА /MIGUEL CANDELA)</figcaption>
      </figure>
      <p>Протести су избили почетком јуна због предлога закона о екстрадицији који је предвиђао изручење осумњичених Пекингу и у почетку су били мирни.</p>
      <p>Демонстрације на којима је временом све чешће долазило до сукоба с полицијом, изродиле су протестни покрет против владе Хонгконга и Пекинга и прерасле су у борбу за демократска права и очување грађанских слобода које су Хонгконгу гарантоване 1997. када је Велика Британија вратила ту територију Кини.JEROME FAVRE</p>
      <p>MIGUEL CANDELA</p>
    </article>
  </body>
</html>