<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/poszukiwania-polaka-w-tajlandii-jego-kajak-zostal-zniesiony-na-otwarte-morze/"/>
    <meta property="og:site_name" content="Polsat News"/>
    <meta property="article:published_time" content="2019-12-09T12:13:00+00:00"/>
    <meta property="og:title" content="Poszukiwania Polaka w Tajlandii. Jego kajak został zniesiony na otwarte morze"/>
    <meta property="og:description" content="Tajlandzkie służby ratunkowe poszukują Polaka i towarzyszącej mu mieszkanki Tajlandii. Kajak, którym para płynęła niedaleko brzegu wyspy Phuket, został zniesiony na otwarte morze - informuje w poniedziałek agencja AP."/>
  </head>
  <body>
    <article>
      <h1>Poszukiwania Polaka w Tajlandii. Jego kajak został zniesiony na otwarte morze</h1>
      <address>
        <time datetime="2019-12-09T12:13:00+00:00">09 Dec 2019, 12:13</time>
      </address>
      <p>
        <b>Tajlandzkie służby ratunkowe poszukują Polaka i towarzyszącej mu mieszkanki Tajlandii. Kajak, którym para płynęła niedaleko brzegu wyspy Phuket, został zniesiony na otwarte morze - informuje w poniedziałek agencja AP.</b>
      </p>
      <related>
        <a href="https://www.polsatnews.pl/wiadomosc/2019-07-09/rodzina-szukala-jej-od-kilku-lat-cialo-28-letniej-polki-znaleziono-w-morzu-w-grecji/"/>
      </related>
      <p>Suriya Khunto z policji wodnej powiedział, że 26-letni Mateusz i 23-letnia Werakan zaginęli w sobotę około godz. 18 czasu lokalnego (godz. 12 w Polsce). Płynęli kajakiem do wysepki niedaleko plaży Yanui na wyspie Phuket. Ich znajomi płynęli trzema innymi kajakami.</p>
      <p>Jak informuje policja, znajomi Polaka powiedzieli właścicielowi wypożyczalni kajaków, że 26-latek tuż przed zaginięciem zadzwonił do nich z telefonu komórkowego. Powiedział, że wysokie fale i silny wiatr znoszą go do morza, a jego kajak już raz przewrócił się do góry dnem.</p>
      <p>Poszukiwania rozpoczęły się już w sobotę wieczorem. Od poniedziałku bierze w nich udział pięć statków i śmigłowiec. </p>
      <p>"Ambasada RP w Bangkoku pozostaje w tej sprawie w kontakcie z władzami lokalnymi, konsulem honorowym oraz rodziną zaginionego" - poinformowało MSZ.</p>
      <p>
        <a href="https://www.polsatnews.pl/wideo/strzelanina-w-szpitalu-w-czechach-szesc-osob-nie-zyje-sprawca-popelnil-samobojstwo_6761440/">WIDEO - Strzelanina w szpitalu w Czechach. Sześć osób nie żyje. Sprawca popełnił samobójstwo</a>
      </p>
      <figure>
        <img src="https://r.dcs.redcdn.pl/http/o2/redefine/cp/d5/d5qfkuq8a1sfsfdssahz9jm4399vvrof.jpg"/>
      </figure>
    </article>
  </body>
</html>