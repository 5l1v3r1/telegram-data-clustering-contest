<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1036160/apofasi-vomva-gia-ta-airbnb-nea-dedomena"/>
    <meta property="og:site_name" content="Newsbomb"/>
    <meta property="article:published_time" content="2019-12-09T12:15:04+00:00"/>
    <meta property="og:title" content="Απόφαση «βόμβα» για τα Airbnb - Νέα δεδομένα"/>
    <meta property="og:description" content="Απόφαση - βόμβα του Μονομελούς Πρωτοδικείου Ναυπλίου, η οποία απαγορεύει τη χρήση διαμερίσματος για Αirbnb, σε πολυκατοικία του Ναυπλίου, ανατρέπει τα δεδομένα στις βραχυχρόνιες μισθώσεις και ανοίγει τον δρόμο για μαζικές αγωγές και ανάλογες διεκδικήσεις από ιδιοκτήτες ακινήτων που αντιδρούν στη νέα μόδα."/>
  </head>
  <body>
    <article>
      <h1>Απόφαση «βόμβα» για τα Airbnb - Νέα δεδομένα</h1>
      <h2>Απόφαση - βόμβα του Μονομελούς Πρωτοδικείου Ναυπλίου, η οποία απαγορεύει τη χρήση διαμερίσματος για Αirbnb, σε πολυκατοικία του Ναυπλίου, ανατρέπει τα δεδομένα στις βραχυχρόνιες μισθώσεις και ανοίγει τον δρόμο για μαζικές αγωγές και ανάλογες διεκδικήσεις από ιδιοκτήτες ακινήτων που αντιδρούν στη νέα μόδα.</h2>
      <address><time datetime="2019-12-09T12:15:04+00:00">09 Dec 2019, 12:15</time> by <a rel="author">Newsroom</a></address>
      <p>Το δικαστήριο δέχεται την αίτηση ασφαλιστικών μέτρων των υπολοίπων ενοίκων της πολυκατοικίας και καλεί την ιδιοκτήτρια που μισθώνει το σπίτι της με Airbnb «να μην επαναλάβει στο μέλλον την επαγγελματική χρήση, ως τουριστικού καταλύματος και να περιοριστεί στη χρήση αυτής ως κατοικίας».</p>
      <p>Η ιδιοκτήτρια, μάλιστα, εάν δεν συμμορφωθεί απειλείται με «προσωπική κράτηση ενός μηνός και χρηματική ποινή 1.000 ευρώ για κάθε παράβαση».</p>
      <p>Για μια τεκμηριωμένη απόφαση, με ιδιαίτερο νομικό ενδιαφέρον, η οποία μπορεί να αποτελέσει τη <b>βάση για την επίλυση και άλλων αντίστοιχων δικαστικών διενέξεων</b> κάνει λόγο η δικηγόρος που χειρίστηκε νομικά την υπόθεση, καθώς όπως αναφέρει στο σκεπτικό της δεν γίνεται αναφορά μόνον στην παραβίαση των διατάξεων του κανονισμού της πολυκατοικίας, που απαγόρευε τη χρήση των οριζοντίων ιδιοκτησιών ως τουριστικών καταλυμάτων, αλλά γίνεται και εκτενής αναφορά στις οχλήσεις που προκαλούνται από τέτοιου είδους βραχυχρόνιες μισθώσεις στους λοιπούς ιδιοκτήτες.</p>
      <p>Ο <b>Κώστας Παπαπαναγιώτου,</b> γραμματέας του Συλλόγου Οικονομίας Διαμοιρασμού, ανέφερε στα Νέα πως το δικαστήριο επέβαλε στην ιδιοκτήτρια του διαμερίσματος την <b>εσχάτη των ποινών</b> χωρίς να της δώσει την ευκαιρία να επανορθώσει ή να της επιβάλει μια ήπια ποινή.</p>
      <p>Κατά τον ίδιο, η απόφαση του Πρωτοδικείου Ναυπλίου <b>δημιουργεί νομικό προηγούμενο</b> και το θέμα αυτό προκαλεί <b>ανησυχία</b> στους ιδιοκτήτες που εκμισθώνουν τα σπίτια τους μέσω κάποιας ηλεκτρονικής πλατφόρμας βραχυχρόνιας μίσθωσης.</p>
      <p><b>Δείτε όλες τις τελευταίες</b> <a href="https://www.newsbomb.gr/oles-oi-eidhseis"><b>Ειδήσεις</b></a> <b>από την Ελλάδα και τον Κόσμο, τη στιγμή που συμβαίνουν, στο</b> <a href="https://www.newsbomb.gr/"><b>Newsbomb</b><b>.</b><b>gr</b></a></p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1036145/koinoniko-merisma-2019-pote-tha-parete-700-eyro-h-aitisi-ta-kritiria-kai-oi-koftes">Κοινωνικό μέρισμα 2019: Πότε θα πάρετε 700 ευρώ - Η αίτηση, τα κριτήρια και οι κόφτες</a>
      </p>
      <related>
        <a href="https://www.newsbomb.gr/oikonomia/story/1034484/syntaxeis-ianoyarioy-2020-noritera-oi-pliromes-deite-tis-imerominies-gia-ola-ta-tameia"/>
        <a href="https://www.newsbomb.gr/oikonomia/story/1036069/doro-xristoygennon-2019-pos-ypologizetai-kai-pote-katavalletai"/>
        <a href="https://www.newsbomb.gr/oikonomia/story/1035227/enfia-mexri-pote-prepei-na-plirothoyn-oi-epomenes-doseis"/>
      </related>
    </article>
  </body>
</html>