<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/stiri/justitie/ambasadorul-germaniei-ultimii-trei-ani-in-romania-au-fost-agitati-salut-angajamentul-foarte-ferm-al-noului-guvern-de-a-pune-in-aplicare-recomandarile-europene-1588941"/>
    <meta property="og:site_name" content="Ziare.com"/>
    <meta property="article:published_time" content="2019-12-09T12:25:00+00:00"/>
    <meta property="og:title" content="Ambasadorul Germaniei: Ultimii trei ani in Romania au fost agitati. Salut angajamentul foarte ferm al noului guvern de a pune in aplicare recomandarile europene"/>
    <meta property="og:description" content="Ultimii trei ani au fost agitati in Romania, cu ingrijorari serioase pentru partenerii straini in ceea ce priveste calea urmata de Romania, mai ales in domeniul reformelor justitiei. O spune ambasadorul Germaniei la Bucuresti, intr-un interviu pentru Ziare.com."/>
  </head>
  <body>
    <article>
      <h1>Ambasadorul Germaniei: Ultimii trei ani in Romania au fost agitati. Salut angajamentul foarte ferm al noului guvern de a pune in aplicare recomandarile europene</h1>
      <address><time datetime="2019-12-09T12:25:00+00:00">09 Dec 2019, 12:25</time> by <a rel="author">Magda Gradinaru</a></address>
      <p>
        <b>Ultimii trei ani au fost agitati in Romania, cu ingrijorari serioase pentru partenerii straini in ceea ce priveste calea urmata de Romania, mai ales in domeniul reformelor justitiei. O spune ambasadorul Germaniei la Bucuresti, intr-un interviu pentru <b>Ziare.com.</b></b>
      </p>
      <p>Ambasadorul german Cord Meier-Klodt se arata insa optimist: Romania, dupa trei ani de avertismente europene, incepe sa fie promitatoare, iar romanii europeni ar putea sa se intoarca acasa.</p>
      <p>"Ultimii trei ani aici, in Romania, au fost intr-adevar foarte agitati. In orice caz, si pentru mine a fost o perioada intensa. In cateva randuri, impreuna cu partenerii nostri, ne-am exprimat in mod public ingrijorarile cu privire la calea urmata de Romania, mai ales in domeniul reformelor justitiei.</p>
      <p>De asemenea, am lansat un apel de a fi respectate recomandarile Comisiei Europene sau ale Comisiei de la Venetia. In acest context, salut angajamentul foarte ferm al noului guvern de a lua in serios si de a pune in aplicare aceste recomandari. Este un semnal pozitiv.</p>
      <p>Insa pentru mine a fost intotdeauna o prioritate sa contribui, in masura posibilitatilor mele, la dezvoltarea potentialului enorm pe care il are Romania in relatiile noastre bilaterale si in Europa in general".</p>
      <p>Acesta mai spune ca participarea la vot, la scrutinul european, e un semnal de incredere dat de romani intregii Europe:</p>
      <p>"Am fost profund impresionat, in acest context, cum in luna mai a acestui an Romania a inregistrat o participare la vot cu 50% mai mare decat in urma cu patru ani. Printre alegatori s-au numarat mai ales foarte multi tineri, unii dintre acestia votand pentru prima oara. Ce semnal frumos pentru Europa transmis din Romania!"</p>
      <p>
        <i>Citeste interviul integral acordat de diplomatul german: <a href="http://www.ziare.com/stiri/comunism/a-sterge-cu-buretele-trecutul-nu-e-o-solutie-cum-sta-romania-la-30-de-ani-dupa-comunism-si-trei-de-ingrijorari-privind-statul-de-drept-interviu-cu-ambasadorul-germaniei-1588826">Cum a reusit Germania sa faca lustratia si ce mai are Romania de facut, pentru ca romanii europeni sa revina in tara</a></i>
      </p>
    </article>
  </body>
</html>