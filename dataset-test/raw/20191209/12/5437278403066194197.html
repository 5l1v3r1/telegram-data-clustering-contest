<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/hoofdredacteur-roy-op-het-veld-verlaat-de-limburger"/>
    <meta property="og:site_name" content="1limburg"/>
    <meta property="article:published_time" content="2019-12-09T12:49:08+00:00"/>
    <meta property="og:title" content="Hoofdredacteur Roy op het Veld verlaat De Limburger"/>
    <meta property="og:description" content="Hoofdredacteur Roy op het Veld heeft besloten zijn functie bij De Limburger neer te leggen. Mede-hoofdredacteur Bjorn Oostra zal zijn taken overnemen."/>
  </head>
  <body>
    <article>
      <h1>Hoofdredacteur Roy op het Veld verlaat De Limburger</h1>
      <h2>Hoofdredacteur Roy op het Veld heeft besloten zijn functie bij De Limburger neer te leggen. Mede-hoofdredacteur Bjorn Oostra zal zijn taken overnemen.</h2>
      <address><time datetime="2019-12-09T12:49:08+00:00">09 Dec 2019, 12:49</time> by <a rel="author">Maura Laarman</a></address>
      <p>"Na ruim 3,5 jaar is het voor mij tijd me te oriÃ«nteren op een volgende stap in mijn loopbaan", laat Op het Veld weten.</p>
      <p><b>Financieele Dagblad<br/></b>De in Belfeld opgegroeide Op het Veld was vanaf 1 mei 2016 hoofdredacteur van de Limburgse krant. Hij maakte destijds de overstap van het Financieele Dagblad, waar hij toen adjunct-hoofdredacteur was.</p>
      <p><b>Tweekoppige hoofdredactie<br/></b>Aanvankelijk was Roy op het Veld de enige hoofdredacteur en maakten Bjorn Oostra en Branko Eijssen als adjunct de hoofdredactie compleet. In oktober 2017 werd de leiding van de krant, na een maandenlang conflict, aangepast. Eijssen verliet de krant en de twee anderen kregen 'een gelijkwaardige hoofdredactionele functie'.</p>
      <p><b>Lees ook:</b> <a href="https://www.1limburg.nl/de-limburger-krijgt-tweekoppige-hoofdredactie">De Limburger krijgt tweekoppige hoofdredactie</a></p>
      <p>Roy op het Veld werd vanaf dat moment als hoofdredacteur verantwoordelijk voor digitaal, terwijl Bjorn Oostra eindverantwoordelijk werd voor de krant.</p>
      <p><b>Digitale strategie<br/></b>Op het moment dat Roy op het Veld bij De Limburger begon, werkten L1 en de krant online samen in het digitale nieuwsplatform 1Limburg. Onder Op het Veld besloot de krant deze samenwerking te stoppen en haar eigen digitale platformen te ontwikkelen.</p>
      <p><b>Lees ook:</b> <a href="https://www.1limburg.nl/1limburg-verder-zonder-de-limburger">1Limburg verder zonder De Limburger</a></p>
      <p><b>Veel succes<br/></b>"Wij respecteren het besluit van Roy. Hij heeft het digitale denken bij De Limburger een stevige impuls gegeven. We wensen hem alle succes bij de volgende stap in zijn loopbaan", laat directeur Maurice Ubags van Mediahuis Limburg, uitgever van De Limburger, in een persbericht weten.</p>
    </article>
  </body>
</html>