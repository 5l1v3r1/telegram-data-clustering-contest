<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/borsen-runt-nollstrecket-5469747.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T12:12:18+00:00"/>
    <meta property="og:title" content="Börsen runt nollstrecket"/>
    <meta property="og:description" content="Börs Stockholmsbörsen inleder veckan sidledes. Vid klockan 13 är OMXS-index oförändrat. Ledande Europabörser backar svagt."/>
  </head>
  <body>
    <article>
      <h1>Börsen runt nollstrecket</h1>
      <address><time datetime="2019-12-09T12:12:18+00:00">09 Dec 2019, 12:12</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5469748/1209131515/sma-kursrorelser-pa-borsen-ar?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Stina Stjernkvist/TT | Små kursrörelser på börsen. Arkivbild</figcaption>
      </figure>
      <p>Börs Stockholmsbörsen inleder veckan sidledes. Vid klockan 13 är OMXS-index oförändrat. Ledande Europabörser backar svagt.</p>
      <p>Skogskoncernen SCA och mätteknikföretaget Hexagon hör till de största förlorarna och backar 1,7 procent vardera.</p>
      <p>Telekomtillverkaren Ericssons aktie backar svagt efter helgens besked om att man gått med på att betala drygt tio miljarder kronor i en uppgörelse med myndigheter i USA rörande korruptionsanklagelser. Beloppet täcks helt av den avsättning på 11,5 miljarder som Ericsson gjort i förväg. Vid 13-tiden har aktien tappat 0,3 procent.</p>
      <p>Aktien i Icagruppen stiger 0,5 procent sedan butikskedjan redovisat en försäljningsökning på 3,7 procent i jämförbara butiker i november.</p>
      <p>Ståltillverkaren SSAB hör till vinnarna, aktien lyfter drygt tre procent. I slutet av förra veckan höjde bolaget priserna på grovplåt i Nordamerika.</p>
    </article>
  </body>
</html>