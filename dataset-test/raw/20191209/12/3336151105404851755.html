<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/tayyip-bey-bizim-tarafimizdamesaji-vermek-neden-09121906.html"/>
    <meta property="og:site_name" content="OdaTV"/>
    <meta property="article:published_time" content="2019-12-09T12:01:00+00:00"/>
    <meta property="og:title" content="“Tayyip Bey bizim tarafımızda”mesajı vermek neden"/>
    <meta property="og:description" content="Bu da yetmezmiş gibi sosyal medyadan Nihal Hanım’ın çocuklarının Tayyip Bey’le olan fotoğraflarını paylaşıp “Tayyip Bey bizim tarafımızda” mesajı vermek neden?"/>
  </head>
  <body>
    <article>
      <h1>“Tayyip Bey bizim tarafımızda”mesajı vermek neden</h1>
      <h2>Bu da yetmezmiş gibi sosyal medyadan Nihal Hanım’ın çocuklarının Tayyip Bey’le olan fotoğraflarını paylaşıp “Tayyip Bey bizim tarafımızda” mesajı vermek neden?</h2>
      <address><time datetime="2019-12-09T12:01:00+00:00">09 Dec 2019, 12:01</time> by <a rel="author" href="https://odatv.com/yazar/ayse-baykal" target="_blank">Ayşe Baykal</a></address>
      <p>Bir süredir Türk dizilerinde dikkatimi çeken bir husus vardı. Geçtiğimiz günlerde de Cevat OLÇOK’un Nihal OLÇOK’a yönelik <b>“… soyadımızı kullanmasına razı değiliz”</b> sözlerinin ardından bu hususu yazma ihtiyacı hissettim.</p>
      <p>Dikkat ettiniz mi bilmiyorum; hemen hemen her dizide bir SOYADI hastalığı var: “<b>Soyadımıza yakışmaz.” “Biz filanca soyadının sahibiyiz.” </b>vs. Sanırım Cevat Bey ve ailesi de bu durumdan etkilenenlerden.</p>
      <p>Çok merak ediyorum soyadı kanunu çıkmasaydı ne olacaktı?</p>
      <p>Soyadı bir din değildir, Allah katında soyadının hatta soy ağacının zerre kadar itibarı yoktur. Soyadına kimliğin ötesinde anlam yüklemek kibirden başka bir şey değildir. Bir yanlışı yapmanıza soyadınız değil vicdanınız engel olmalıdır.</p>
      <p>Kızı Fatıma’ya  <b>“Babanın Peygamber olmasına güvenme”</b> diyen bir peygamberin ümmeti olarak nasıl bu hale geldik hakikaten bilmiyorum.</p>
      <p>Bununla birlikte;</p>
      <p>Cevat Bey’in “<b>Kamuoyuna Duyuru</b>” olarak yayımladığı metni “<b>İlgili Kamuoyundan Bir Vatandaş</b>” olarak;</p>
      <p>Kadını birey olarak kabul etmeyen anlayışla yazıldığı için,</p>
      <p>Ayrılmış olsa da eşini ve evladını şehit vermiş bir annenin söylemlerine ve siyasi tercihine saygı duymadığı için,</p>
      <p>Şehit de olsa ölmüş bir insanın anısının hatırasına saygıyı putlaştırdığı için,</p>
      <p>Kamuoyu önünde Nihal Hanım’ı, eşinden boşanmış olması ve çocuklarının kendi himayelerinde olduğu algısıyla itibarsızlaştırma gayretlerinden dolayı haksız ve adaletsiz bulduğumu belirtmek istiyorum.</p>
      <p>İlle de bir kamuoyu açıklaması gerekliyse “<b>Nihal Hanım’ın açıklamaları kendisini bağlar, yeğenlerimizin annesidir”</b> açıklaması niye yetmedi anlamıyorum.</p>
      <p>Nihal Hanım’ın 15 Temmuz sonrası yaşananları sorgulaması ve Ahmet Davutoğlu ile birlikte hareket etmesi sebebiyle soyadlarına zarar vereceğini düşünen OLÇOK ailesi, bu davranışlarıyla çok değerli soyadlarına en büyük zararı kendilerinin verdiğinin farkındalar mı acaba?</p>
      <p>
        <b>“TAYYİP BEY BİZİM TARAFIMIZDA” MESAJI VERMEK NEDEN</b>
      </p>
      <p>Erol OLÇOK ve Nihal OLÇOK’un neden boşandığıyla ilgili duyumları yazmayacağım. Beni de ilgilendirmez lakin belli ki anlaşarak ayrılmışlar. Çocukları dâhil çoğu insan boşandıklarını dahi bilmiyordu. Aradan zaman geçmiş; biri ölmüş, diğeri sağ kalmış. Anlamlandıramadığım neden sağ kalan kötü insan konumuna getiriliyor. Kocası ölen kadınları yakan kabileler var ya; biz onlar gibi yakmıyoruz ama itibarsızlaştırıyoruz.</p>
      <p>Bu da yetmezmiş gibi sosyal medyadan Nihal Hanım’ın çocuklarının Tayyip Bey’le olan fotoğraflarını paylaşıp “<b>Tayyip Bey bizim tarafımızda</b>” mesajı vermek neden?</p>
      <p>Kamuoyu dediğimiz topluluğu bu kadar saf zannetmek neden?</p>
      <p>Artık OLÇOK ailesinin<b> “Ağabeylerinin kanı yerde kurumadan apar topar çocukların vesayetini neden aldıklarıyla” </b>ilgili kamuoyuna bir “<b>açıklama</b>” yapmaları gerekliği doğmuştur.</p>
      <p>Zira Nihal Hanım’la TV5’te yaptığımız programın ardından en çok merak edilen konulardan biri bu oldu. Telefonla arayıp “<b>Böyle bir şey olabilir mi?</b>” diye soruyor insanlar. Soruyu buradan OLÇOK ailesi adına sayın Cevat OLÇOK’a yönlendirmek istiyorum. Umarım en kısa sürede bir açıklama yapıp <b>Kamuoyunu</b> bilgilendirirler.</p>
      <p>Ve Cevat OLÇOK’un“<b>Kamuoyu Duyurusu</b>”na yer verip, Nihal OLÇOK’u görmezden gelen medya;</p>
      <p>Bu kadar merhametsizlik ve adaletsizlik fazla değil mi?</p>
      <p>
        <b>aysbykl2018@gmail.com</b>
      </p>
      <p>
        <b>Odatv.com</b>
      </p>
      <related>
        <h4>İLGİLİ HABERLER</h4>
        <a href="https://odatv.com/hangi-partiye-komsu-oluyor-27111904.html"/>
        <a href="https://odatv.com/erdoganin-bu-kadar-etkisiz-olmasi-hayal-kirikligi-21111958.html"/>
        <a href="https://odatv.com/davutoglu-yol-haritasini-acikliyor-18101930.html"/>
        <a href="https://odatv.com/davutoglundan-flas-aciklamalar-28081902.html"/>
        <a href="https://odatv.com/davutoglundan-ceket-videosu-09071938.html"/>
        <a href="https://odatv.com/davutoglunu-istemediler-08071908.html"/>
        <a href="https://odatv.com/kahpe-anneniz-olabilir-mi-25051942.html"/>
        <a href="https://odatv.com/en-az-50-milletvekiliyle-yeni-parti-14041934.html"/>
        <a href="https://odatv.com/yeni-bir-siyasi-olusum-dusunuyor-musunuz-13021946.html"/>
        <a href="https://odatv.com/davutoglundan-akpye-elestiriler-12021951.html"/>
        <a href="https://odatv.com/erdogana-bir-davet-daha-30011931.html"/>
        <a href="https://odatv.com/erdogana-balkon-konusmasini-erteleten-kazada-son-durum-01071822.html"/>
        <a href="https://odatv.com/sistemi-tikayacak-herhangi-bir-gelismeye-izin-vermeyiz-15051806.html"/>
        <a href="https://odatv.com/erdogan-bu-kez-ifade-ozgurlugunu-savundu-20041810.html"/>
        <a href="https://odatv.com/bazi-isadamlarimizin-varliklarini-yurt-disina-kacirma-gayretlerini-duyuyorum-0312171200.html"/>
        <a href="https://odatv.com/15-temmuzdan-ilk-kez-ortaya-cikan-goruntuler-1610171200.html"/>
        <a href="https://odatv.com/bati-erdoganin-bu-fotografina-takti-2106171200.html"/>
        <a href="https://odatv.com/15-temmuz-icin-suphelerim-var-2811161200.html"/>
        <a href="https://odatv.com/erdogandan-idam-mesaji-yakin-yakin-merak-etmeyin-2910161200.html"/>
        <a href="https://odatv.com/iste-darbe-gecesi-erdoganin-yayinlanmayan-konusmasi-2307161200.html"/>
      </related>
    </article>
  </body>
</html>