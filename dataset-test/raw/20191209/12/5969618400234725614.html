<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/ellada/GreekCup/kupello-elladas-th-deytera-16-12-h-klhrwsh-twn-16.5653453.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T12:59:00+00:00"/>
    <meta property="og:title" content="Κύπελλο Ελλάδας: Την Δευτέρα (16/12) η κλήρωση των 16"/>
    <meta property="og:description" content="Το μεσημέρι της Δευτέρας θα πραγματοποιηθεί η κλήρωση του Κυπέλλου Ελλάδας για τη φάση των 16 όπου θα συμμετέχουν οι έντεκα ομάδες που προκρίθηκαν από την 5η φάση και οι ΠΑΟΚ, Ολυμπιακός, ΑΕΚ, Ατρόμητος, Άρης."/>
  </head>
  <body>
    <article>
      <h1>Κύπελλο Ελλάδας: Την Δευτέρα (16/12) η κλήρωση των 16</h1>
      <h2>Το μεσημέρι της Δευτέρας θα πραγματοποιηθεί η κλήρωση του Κυπέλλου Ελλάδας για τη φάση των "16" όπου θα συμμετέχουν οι έντεκα ομάδες που προκρίθηκαν από την 5η φάση και οι ΠΑΟΚ, Ολυμπιακός, ΑΕΚ, Ατρόμητος, Άρης.</h2>
      <address><time datetime="2019-12-09T12:59:00+00:00">09 Dec 2019, 12:59</time> by <a rel="author">Πέτρος Παπαμακάριος</a></address>
      <p>Την Δευτέρα 16 Δεκεμβρίου και ώρα 13:00 θα διενεργηθεί στα γραφεία της ΕΠΟ στο Πάρκο Γουδή η κλήρωση για την ανάδειξη των ζευγαριών στην 6η φάση του Κυπέλλου Ελλάδας.</p>
      <p>Υπενθυμίζεται ότι από την <a href="https://www.sport24.gr/football/ellada/GreekCup/kupello-elladas-oi-16-omades-ths-ekths-fashs.5651782.html">πέμπτη φάση</a> προκρίθηκαν οι Ξάνθη, Βόλος, ΠΑΣ Γιάννινα, Καλαμάτα, Πανιώνιος, ΟΦΗ, Παναθηναϊκός, Παναιτωλικός, Αστέρας Τρίπολης, Λαμία, Τρίκαλα και τις δεκαέξι ομάδες που θα συμμετέχουν στην κλήρωση θα συμπληρώσουν η ΑΕΚ, ο Άρης, ο Ατρόμητος, ο Ολυμπιακός και ο ΠΑΟΚ που θα μπουν για πρώτη φορά φέτος στην κληρωτίδα του Κυπέλλου.</p>
      <h3>ΤΟ ΦΕΤΙΝΟ ΣΥΣΤΗΜΑ ΔΙΕΞΑΓΩΓΗΣ</h3>
      <p>Στην έκτη φάση συμμετέχουν οι 11 ομάδες που προκρίθηκαν από την 5η φάση και οι 5 πρώτες ομάδες (θέσεις 1-5) του Βαθμολογικού πίνακα της αγωνιστικής περιόδου 2018-2019 της SL. Σύνολο ομάδων 16. Σχηματίζονται δυο γκρουπ δυναμικότητας.</p>
      <p>Το πρώτο γκρουπ αποτελείται από τις πέντε (5) ομάδες της SL που μπαίνουν στην παρούσα φάση και από τις τρεις (3) επόμενες στην σειρά κατάταξης της βαθμολογίας του πρωταθλήματος της SL περιόδου 2018-2019, από τις ομάδες που θα έχουν προκριθεί κατά σειρά ή της δεύτερης κατηγορίας, αν δεν επαρκούν της SL με την σειρά κατάταξης στον βαθμολογικό πίνακα της περιόδου 2018-2019) και το δεύτερο γκρουπ δυναμικότητας αποτελείται από τις εναπομείνασες ομάδες.</p>
      <p>Σχηματίζονται 8 ζευγάρια μετά από κλήρωση και προκύπτουν 8 νικήτριες ομάδες. Γηπεδούχος είναι η ομάδα που κληρώνεται πρώτη. Οι αγώνες είναι διπλοί.</p>
      <h3>ΤΑ ΔΥΟ ΓΚΡΟΥΠ ΠΟΥ ΘΑ ΔΙΑΜΟΡΦΩΘΟΥΝ</h3>
      <p>Οπότε τα δύο γκρουπ που θα διαμορφωθούν με βάση τις ομάδες που έχουν περάσει και με βάση την περσινή βαθμολογική κατάταξη της Super League είναι τα εξής:</p>
      <p><b>ΠΡΩΤΟ:</b> ΠΑΟΚ, Ολυμπιακός, ΑΕΚ, Ατρόμητος, Άρης, Πανιώνιος, Λαμία, Παναθηναϊκός.</p>
      <p><b>ΔΕΥΤΕΡΟ:</b> Παναιτωλικός, Ξάνθη, ΟΦΗ, Βόλος, Αστέρας, ΠΑΣ Γιάννινα, Καλαμάτα, Τρίκαλα.</p>
      <p>Κάτι το οποίο σημαίνει πως θα αποφευχθεί κάποιο ντέρμπι αφού ΠΑΟΚ, Ολυμπιακός, ΑΕΚ, Παναθηναϊκός και Άρης βρίσκονται στο πρώτο γκρουπ δυναμικότητας.</p>
    </article>
  </body>
</html>