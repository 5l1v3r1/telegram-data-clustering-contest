<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%ba%cf%85%cf%80%cf%81%ce%b9%ce%b1%ce%ba%cf%8c-%cf%80%ce%bf%ce%bb%ce%b5%ce%bc%ce%b9%ce%ba%cf%8c-%ce%bd%ce%b1%cf%85%cf%84%ce%b9%ce%ba%cf%8c-%ce%bc%ce%ad%cf%83%ce%b1-%ce%b1%cf%80%cf%8c-%ce%b1%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T12:34:28+00:00"/>
    <meta property="og:title" content="Κυπριακό Πολεμικό Ναυτικό μέσα από αριθμούς: Τα καμάρια της βάσης Ευ.Φλωράκης"/>
    <meta property="og:description" content="Στον δρόμο για εκσυγχρονισμό βρίσκεται το Πολεμικό Ναυτικό. Αυτό ανέφερε ο Υπουργός Άμυνας στο κρατικό κανάλι το βράδυ της Κυριακής, 8 Δεκεμβρίου."/>
  </head>
  <body>
    <article>
      <h1>Κυπριακό Πολεμικό Ναυτικό μέσα από αριθμούς: Τα καμάρια της βάσης Ευ.Φλωράκης</h1>
      <address>
        <time datetime="2019-12-09T12:34:28+00:00">09 Dec 2019, 12:34</time>
      </address>
      <p>
        <b>Στον δρόμο για εκσυγχρονισμό βρίσκεται το Πολεμικό Ναυτικό. Αυτό ανέφερε ο Υπουργός Άμυνας στο κρατικό κανάλι το βράδυ της Κυριακής, 8 Δεκεμβρίου.</b>
      </p>
      <p>Η αναβάθμιση του Πολεμικού Ναυτικού γίνεται σε ορίζοντα οκταετίας σύμφωνα με τις ίδιες δηλώσεις, ενώ το ΥΠΑΜ βρίσκεται σε πλήρη συντονισμό με το ΥΠΟΙΚ για το ζήτημα αυτό.</p>
      <p>Σύμφωνα με τα όσα αναφέρει το Γενικό Επιτελείο Εθνικής Φρουράς στη σελίδα του, η δύναμη του Πολεμικού Ναυτικού απαρτίζεται από τα πιο κάτω:</p>
      <p>
        <b>1. Πλοίο Γενικό Υποστήριξης (ΠΓΥ) ΑΛΑΣΙΑ Α620</b>
      </p>
      <p>Το πλοίο κατασκευάστηκε το 1968 στο ναυπηγείο Brooke Marine στην Αγγλία ως θαλαμηγός για τη βασιλική οικογένεια του ΟΜΑΝ με το όνομα «AL SAID». Το 1983 μετά την μετατροπή του σε πολεμικό πλοίο δόθηκε στο Βασιλικό Ναυτικό του ΟΜΑΝ, μετονομάστηκε σε «AL MABRUKAH» και χρησιμοποιήθηκε ως κορβέτα και εκπαιδευτικό πλοίο μέχρι το 2013 οπότε παροπλίστηκε.</p>
      <p>Τον Απρίλιο του 2016 ξεκίνησαν οι εργασίες δεξαμενισμού για παράδοση του πλοίου στην Κυπριακή Δημοκρατία και τον Μάιο του 2016 το πλοίο μετονομάστηκε σε «AL SALAM».</p>
      <p>Στις 14 Φεβρουαρίου 2017, κατά την τελετή παράδοσης – παραλαβής του πλοίου στην Κυπριακή Δημοκρατία, μετονομάστηκε σε «ΠΓΥ ΑΛΑΣΙΑ» παίρνοντας το όνομα του από την αρχαία ονομασία της Κύπρου. Xρησιμοποιείται από τη Διοίκηση Ναυτικού της Εθνικής Φρουράς ως Πλοίο Γενικής Υποστήριξης.</p>
      <p>
        <b>Διαστάσεις και δεδομένα πλοίου </b>
      </p>
      <p>•    Μέγιστο Μήκος: 61.47 μέτρα</p>
      <p>•    Μέγιστο Πλάτος: 10,67 μέτρα</p>
      <p>•    Βύθισμα: 3,4 μέτρα</p>
      <p>•    Ταχύτητα: 16 Κόμβοι</p>
      <p>•    Πλήρωμα: 52 άτομα (7 Αξιωματικοί, 15 Μόνιμοι Υπαξιωματικοί, 30 ΣΥΟΠ)</p>
      <p>
        <b>2. Παράκτιο Περιπολικό (ΠΠ) ΑΜΜΟΧΩΣΤΟΣ P05</b>
      </p>
      <p>Το πλοίο κατασκευάστηκε το 2007 στο ναυπηγείο TYOVENE OY στη Φιλανδία και ανήκει στην κατηγορία των Παρακτίων Περιπολικών. Το 2008 παραλήφθηκε από το Τμήμα Αλιείας και Θαλασσίων Ερευνών (ΤΑΘΕ) και ονομάστηκε ΑΜΜΟΧΩΣΤΟΣ παίρνοντας το όνομα της κατεχόμενης από το 1974 πόλης της Κύπρου.</p>
      <p>Στις 10 Νοεμβρίου 2014 κατέπλευσε στη Ναυτική Βάση Ευάγγελος Φλωράκης και στις 6 Δεκεμβρίου 2014 έγινε η επίσημη τελετή παράδοσης του πλοίου από το ΤΑΘΕ στη Διοίκηση Ναυτικού.</p>
      <p>
        <b>Διαστάσεις και δεδομένα πλοίου </b>
      </p>
      <p>•    Μέγιστο Μήκος: 25,6 μέτρα</p>
      <p>•    Μέγιστο Πλάτος: 6 μέτρα</p>
      <p>•    Βύθισμα: 1,35 μέτρα</p>
      <p>•    Ταχύτητα: 20 Κόμβοι</p>
      <p>•    Πλήρωμα: 14 άτομα (3 Αξιωματικοί, 5 Μόνιμοι Υπαξιωματικοί, 6 ΣΥΟΠ)</p>
      <p>
        <b>3. Παράκτιο Περιπολικό (ΠΠ) ΓΕΩΡΓΙΟΥ P04</b>
      </p>
      <p>Το πλοίο κατασκευάστηκε στα ναυπηγεία C.N Vittoria στην Ιταλία το 2003-2004 για λογαριασμό της Εθνικής Φρουράς. Ανήκει στην κατηγορία των ταχέων περιπολικών σκαφών τύπου «VITTORIA».</p>
      <p>Ονομάστηκε «Πλωτάρχης Νικόλας Γεωργίου ΠΝ» σε ένδειξη τιμής προς τον Υπασπιστή του Αρχηγού ΓΕΕΦ Υποπλοίαρχο Νικόλα Γεωργίου ΠΝ, ο οποίος έπεσε κατά την εκτέλεση του καθήκοντος στη μοιραία συντριβή του ελικοπτέρου BELL της Εθνικής Φρουράς το πρωινό της 10ης Ιουλίου 2002, όπου βρήκαν τραγικό θάνατο πέντε επίλεκτα στελέχη της ΕΦ. Με υπουργική απόφαση προήχθη στο βαθμό του Πλωτάρχη από 10 Ιουλίου 2002 ημερομηνία κατά την οποία έπεσε.</p>
      <p>Στις 31 Αυγούστου 2004, το ΠΠ ΓΕΩΡΓΙΟΥ κατέπλευσε στη Ναυτική Βάση Ευάγγελος Φλωράκης ενισχύοντας έτσι τη ναυτική δύναμη της Κύπρου.</p>
      <p>
        <b>Διαστάσεις και δεδομένα πλοίου </b>
      </p>
      <p>•    Μέγιστο Μήκος: 27 μέτρα</p>
      <p>•    Μέγιστο Πλάτος: 6,4 μέτρα</p>
      <p>•    Βύθισμα: 1,35 μέτρα</p>
      <p>•    Ταχύτητα: 43 Κόμβοι</p>
      <p>•    Πλήρωμα: 15 άτομα (4 Αξιωματικοί, 5 Μόνιμοι Υπαξιωματικοί, 6 ΣΥΟΠ)</p>
      <p>
        <b>4. Παράκτιο Περιπολικό (ΠΠ) ΤΣΟΜΑΚΗΣ P03</b>
      </p>
      <p>Το πλοίο κατασκευάστηκε στα ναυπηγεία C.N Vittoria στην Ιταλία το 2003-2004 για λογαριασμό της Εθνικής Φρουράς. Ανήκει στην κατηγορία των ταχέων περιπολικών σκαφών τύπου «VITTORIA».</p>
      <p>Ονομάστηκε «Πλωτάρχης Ελευθέριος Τσομάκης ΠΝ» σε ένδειξη τιμής προς τον Κυβερνήτη της Τορπιλακάτου Τ-3 η οποία βυθίστηκε την 20η Ιουλίου 1974 από Τουρκικά Μαχητικά Αεροσκάφη κατά την διάρκεια της Τουρκικής Εισβολής στην Κύπρο. Ο Κυβερνήτης Υποπλοίαρχος Ελευθέριος Τσομάκης και όλο το πλήρωμα, πλην ενός Υπαξιωματικού που κατόρθωσε να διαφύγει τραυματίας, χάθηκαν στην θαλάσσια περιοχής της Κερύνειας.</p>
      <p>Στις 31 Αυγούστου 2004, το ΠΠ ΤΣΟΜΑΚΗΣ κατέπλευσε στη Ναυτική Βάση Ευάγγελος Φλωράκης ενισχύοντας έτσι τη ναυτική δύναμη της Κύπρου.</p>
      <p>
        <b>Διαστάσεις και δεδομένα πλοίου </b>
      </p>
      <p>•    Μέγιστο Μήκος: 27 μέτρα</p>
      <p>•    Μέγιστο Πλάτος: 6,4 μέτρα</p>
      <p>•    Βύθισμα: 1,35 μέτρα</p>
      <p>•    Ταχύτητα: 43 Κόμβοι</p>
      <p>•    Πλήρωμα: 15 άτομα (4 Αξιωματικοί, 5 Μόνιμοι Υπαξιωματικοί, 6 ΣΥΟΠ)</p>
      <p>
        <b>5. Το πλοίο «Αρχιπλοίαρχος Α. Ιωαννίδης», το πρώτο πλοίο ανοικτής θαλάσσης</b>
      </p>
      <p>Το πλοίο ναυπηγήθηκε στο Ισραήλ και έχει μήκος 62 μέτρων και πλάτος 8 μέτρων, διαθέτει εκτόπισμα 450 τόνων, η εμβέλεια του φτάνει τα 2,500 ναυτικά μίλια και αναπτύσσει ταχύτητα 32 κόμβων. Είναι εξοπλισμένο με αυτόματα πυροβόλα και έχει τη δυνατότητα μεταφοράς αντιαεροπορικών πυραύλων και πυραύλων επιφανείας.</p>
    </article>
  </body>
</html>