<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/12/09/blizki-na-ubitiia-alek-zashto-da-se-borim-za-spravedlivost.432312"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T12:23:00+00:00"/>
    <meta property="og:title" content="Близки на убития Алек: Защо да се борим за справедливост?"/>
    <meta property="og:description" content="Момчето бе убито от мъж, получил само 3-годишна присъда | Dnes.bg"/>
  </head>
  <body>
    <article>
      <h1>Близки на убития Алек: Защо да се борим за справедливост?</h1>
      <h2>Момчето бе убито от мъж, получил само 3-годишна присъда</h2>
      <address><time datetime="2019-12-09T12:23:00+00:00">09 Dec 2019, 12:23</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Роднини, колеги и приятели на убития 18-годишен Алекс от град Бяла излизат за трети път на протест. Този път те ще се се съберат пред Апелативния съд във Велико Търново с искане за справедлива присъда.  Там отново ще се гледа делото за убийството.</p>
      <p>Първоначално нападателят Валентин Маринов получи 20 години затвор. На втора инстанция обаче присъдата беше намалена на 3 години лишаване от свобода. Роднините на Алекс определят решението като "скандално ".</p>
      <p>Случаят е от преди 2 години. Тогава, пред дискотека в града, група мъже поискали цигара от Алекс Алексиев. Той им отговорил, че не пуши. Завързала се разправия, след което момчето е нападнато. Два дни по-късно то издъхна в русенската болница.</p>
      <p>"Има направена тройна експертиза. Днес ще сме в Търново, за да изразим гражданска позиция в подкрепа на едно по-дългосрочно и справедливо наказание", отбеляза близка на починалото момче.</p>
      <p>Две години вече са минали, а 3-годишната присъда почти е приключила.</p>
      <p>"Когато убият детето ти, трябва да си сигурен, че убиецът ще получи справедлива присъда, а не да се бориш за нея. Очакваме справедливо решение, защото никой не заслужава подобен край. Алекс беше изключително добро и възпитано дете", заяви още лелята пред Нова тв близките и приятелите на убитото момче.</p>
      <p>Учителката на Алекс също бе сред протестиращите и разказа, че познава Алекс като изключително добро и тихо дете.</p>
      <p>Всъщност убиецът Валентин е получил 3-годишна присъда, защото се смята, че убийството не е станало по хулигански подбуди, а заради непредпазливост.</p>
      <related>
        <h4>Още по темата</h4>
        <a href="https://www.dnes.bg/temida/2019/10/08/otnovo-gledat-deloto-za-smyrtta-na-aleks-ot-biala.425468"/>
        <a href="https://www.dnes.bg/temida/2019/06/21/aleks-ot-biala-ubit-zaradi-homoseksualisti-da-ne-gi-obijdal.414072"/>
        <a href="https://www.dnes.bg/temida/2018/11/14/zaradi-edna-cigara-20-g-zatvor-za-ubiistvoto-na-aleks.393626"/>
      </related>
    </article>
  </body>
</html>