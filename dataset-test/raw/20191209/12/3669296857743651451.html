<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/osmaniye/merkez/baskan-kara-fuar-alanini-ziyaret-etti-1459395"/>
    <meta property="og:site_name" content="CNN Türk"/>
    <meta property="article:published_time" content="2019-12-09T12:30:58+00:00"/>
    <meta property="og:title" content="Başkan Kara, fuar alanını ziyaret etti"/>
    <meta property="og:description" content="Başkan Kara, fuar alanını ziyaret etti"/>
  </head>
  <body>
    <article>
      <h1>Başkan Kara, fuar alanını ziyaret etti</h1>
      <address>
        <time datetime="2019-12-09T12:30:58+00:00">09 Dec 2019, 12:30</time>
      </address>
      <p>İbahim EMÜL/OSMANİYE, (<a href="https://www.cnnturk.com/haberleri/dha">DHA</a>) - OSMANİYE Belediyesi tarafından bu yıl 4'üncüsü düzenlenen kitap fuarına yoğun ilgi devam ediyor.<br/><br/><a href="https://www.cnnturk.com/haberleri/belediye">Belediye</a> Başkanı Kadir Kara, fuar alanını gezdi. Fuara katılan öğrenciler ve katılımcılar tarafından yoğun ilgi gösterilen Kara, yayın evleri stantlarını ziyaret ederek sohbet etti. Yayın evleri stantlarında imza günü düzenleyen yazarlar kitaplarını imzalayarak Başkan Kara’ya hediye ettiler. Vatandaşlar ise büyük bir kültür-sanat hizmetine imza attıkları için Kadir Kara’ya teşekkür ederek, her kesimden insanları kitapların arasında hoşgörü içerisinde buluştuğunu ifade ettiler. Ayrıca fuardaki yoğunluğun <a href="https://www.cnnturk.com/haberleri/osmaniye">Osmaniye</a>’nin kitapları ve okumayı sevdiğinin en büyük göstergesi olduğunu söylediler.   <br/><br/>'OSMANİYE MUHABBETLERİN ŞEHRİDİR'<br/><br/>Başkan Kadir Kara, "Sevgili çocuklarımızın ve hemşerilerimizin fuara katılımının yoğun olması bu fuarın amacına ulaşacağının en önemli belirtisidir.  Sanal dünyadan uzaklaşıp gençlerimizi ve çocuklarımızı, sosyal hayatın içerisinde olan insanlarla, kitaplarda, fuar alanında birleştirmek amacıyla fuarımızı düzenliyoruz. Evlatlarımızın fuara böylesi güzel bir ilgi göstermesi ülkelerine, milli ve manevi değerlerine kitaplar yoluyla okuyarak sahip çıkacağına inancımız daha da artıyor. Osmaniyemizin en önemli özelliklerinden bir tanesi değerlerine sahip çıkmasıdır. Osmaniye, muhabbetlerin şehridir. Muhabbetlerin şehri olan Osmaniyemizi Allah’ın izni ve inayetiyle çok daha ileri noktalara hep birlikte taşıyacağız." diye konuştu.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/kayseri/kocasinan-belediyesi-2-yilda-bin-955-colyak-paketi-dagitti-1459392"/>
        <a href="https://www.cnnturk.com/yerel-haberler/diyarbakir/baglarda-hos-geldin-bebek-projesi-1459378"/>
        <a href="https://www.cnnturk.com/yerel-haberler/mus/merkez/lise-ogrencilerinden-ozel-ogrenciler-icin-muzik-dinletisi-1459377"/>
      </related>
    </article>
  </body>
</html>