<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/746073"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T12:58:00+00:00"/>
    <meta property="og:title" content="&quot;พีระพันธุ์&quot;โพสต์เฟซฯ ขอบคุณ&quot;ปชป.&quot;ให้โอกาสทำงาน"/>
    <meta property="og:description" content="อดีตส.ส.บัญชีรายชื่อ พรรคประชาธิปัตย์ 'พีระพันธุ์ สาลีรัฐวิภาค' โพสต์เฟซบุ๊กขอบคุณ พรรคประชาธิปัตย์ที่ให้โอกาสทำงานเกือบ 30 ปี ยันทำงานปกป้องประโยชน์ชาติตลอดไป"/>
  </head>
  <body>
    <article>
      <h1>"พีระพันธุ์"โพสต์เฟซฯ ขอบคุณ"ปชป."ให้โอกาสทำงาน</h1>
      <address>
        <time datetime="2019-12-09T12:58:00+00:00">09 Dec 2019, 12:58</time>
      </address>
      <figure>
        <img src="https://www.dailynews.co.th/admin/upload/20191209/news_pbdfGflbLh201451_533.jpg?v=201912100712"/>
      </figure>
      <p>
        <b>อดีตส.ส.บัญชีรายชื่อ พรรคประชาธิปัตย์ "พีระพันธุ์ สาลีรัฐวิภาค" โพสต์เฟซบุ๊กขอบคุณ พรรคประชาธิปัตย์ที่ให้โอกาสทำงานเกือบ 30 ปี ยันทำงานปกป้องประโยชน์ชาติตลอดไป</b>
      </p>
      <p>เมื่อวันที่ 9 ธ.ค. นายพีระพันธุ์ สาลีรัฐวิภาค อดีตส.ส.บัญชีรายชื่อ พรรคประชาธิปัตย์ ได้โพสต์ข้อความในเฟซบุ๊กส่วนตัว หลังจากยื่นใบลาออกจากการเป็นสมาชิกพรรคประชาธิปัตย์  ว่า  ไม่เคยคิดว่าจะมีวันนี้ ขอบคุณผู้ใหญ่หลายท่านที่เมตตา เป็นตัวอย่างที่ดี  ขอบคุณเพื่อนๆพี่ๆน้องๆและเจ้าหน้าที่ทุกคนที่สนับสนุน เป็นกำลังใจเสมอมา  <i>ขอบคุณบ้านหลังนี้ที่ให้โอกาสทำงานนานเกือบ 30 ปี ขอบคุณที่มีพลังศรัทธาประชาชน ยังรับใช้ชาติด้วยใจ ไม่ไปไหน  ยังมั่นคงอยู่กับพรรคประเทศไทย  ยังมั่นในคำปฏิญาณพระภูมินทร์  จะมอบใจภักดีชาติ ศาสน์ กษัตริย์  จะยืนหยัดทำงานไม่หวั่นไหว และจะปกป้องประโยชน์ชาติตลอดไป</i>  แม้วันนี้ต้องจากไป ใจเหมือนเดิม  รักและขอบคุณเพื่อนๆและพี่น้องประชาชนทุกท่าน<br/><br/><i>"...หมายเหตุ ขอขอบคุณทุกกำลังใจที่ส่งมายังผม และขออภัยที่ไม่ได้รับโทรศัพท์ทุกท่าน รับไม่ทันเพราะมีสายเข้ามาจำนวนมากจริงๆ แบตเตอรี่หมดไปหลายรอบแล้ว ขอบคุณทุกท่านอีกครั้งครับ..."</i> นายพีระพันธุ์ ระบุ</p>
    </article>
  </body>
</html>