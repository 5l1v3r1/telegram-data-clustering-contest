<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/spain/obyaviha-glavniya-sadiya-za-el-klasiko.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T12:54:43+00:00"/>
    <meta property="og:title" content="Обявиха главния съдия за Ел Класико"/>
    <meta property="og:description" content="Двубоят е на 18 декември"/>
  </head>
  <body>
    <article>
      <h1>Обявиха главния съдия за Ел Класико</h1>
      <address>
        <time datetime="2019-12-09T12:54:43+00:00">09 Dec 2019, 12:54</time>
      </address>
      <p>Най-големият мач в испанската Ла Лига - Ел Класико бе поверен на Ернандес Ернандес. Двубоят между Барселона и Реал (Мадрид) ще се проведе на 18 декември от 21.00 часа на "Камп Ноу". </p>
      <p>През изминалия сезон Ернандес трябваше да свири срещата между двата тима от първенството през март, но се контузи и бе заменен от Ундиано Майенко.</p>
      <p>37-годишният рефер вече три пъти е свирил Ел Класико. И двата тима са си разменили по една победа и веднъж двубоят е завършил наравно. Първото му Класико е през сезон 2015/16, когато от Реал не бяха доволни от неговите отсъждания. Ернандес изгони Серхио Рамос и отмени гол на Гарет Бейл заради нарушение на уелсеца срещу Жорди Алба. Двубоят завърши с победа за Реал с 2:1.</p>
      <p>През 2016/17 този път на "Бернабеу" Ернандес отново ръководи срещата. Барселона си тръгна с трите точки след победа с 3:2 с гол на Меси в последните секунди. Серхио Рамос отново бе отстранен от игра. Последната среща между двата тима, която беше свирена от Ернандес, беше през декември и завърши при резултат 2:2. Тогава от игра бе изгонен Сержи Роберто.</p>
      <p>Другите варианти за главен рефер на Ел Класико са били Жил Мансано, който по всяка вероятност ще свири финала на Суперкупата на Испания, Санчес Мартинес, Мартинес Мунуера и Рикардо Бенгоечеа.</p>
    </article>
  </body>
</html>