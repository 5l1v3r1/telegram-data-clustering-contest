<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/w-ciagu-miesiaca-ukradl-ponad-65-tys-litrow-oleju-napedowego/"/>
    <meta property="og:site_name" content="Polsat News"/>
    <meta property="article:published_time" content="2019-12-09T12:01:00+00:00"/>
    <meta property="og:title" content="W ciągu miesiąca ukradł ponad 6,5 tys. litrów oleju napędowego"/>
    <meta property="og:description" content="Policja zatrzymała 26-letniego kierowcę, który tankował na stacjach benzynowych nie płacił za paliwo. Zdaniem śledczych, w ciągu miesiąca ukradł w ten sposób ponad 6,5 tys. litrów oleju napędowego o wartości ok. 40 tys. zł. Mężczyźnie grozi kara do 5 lat więzienia."/>
  </head>
  <body>
    <article>
      <h1>W ciągu miesiąca ukradł ponad 6,5 tys. litrów oleju napędowego</h1>
      <address>
        <time datetime="2019-12-09T12:01:00+00:00">09 Dec 2019, 12:01</time>
      </address>
      <p>
        <b>Policja zatrzymała 26-letniego kierowcę, który tankował na stacjach benzynowych nie płacił za paliwo. Zdaniem śledczych, w ciągu miesiąca ukradł w ten sposób ponad 6,5 tys. litrów oleju napędowego o wartości ok. 40 tys. zł. Mężczyźnie grozi kara do 5 lat więzienia.</b>
      </p>
      <related>
        <a href="https://www.polsatnews.pl/wiadomosc/2019-11-13/mundurowi-wkroczyli-do-80-budynkow-mafia-paliwowa-miala-wyludzic-i-wyprac-ponad-160-mln-zl/"/>
      </related>
      <p>W połowie listopada funkcjonariusze zostali zawiadomieni o kradzieży oleju napędowego na jednej ze stacji paliw - poinformował w poniedziałek asp. Mariusz Kowalski z policji w Łęczycy. Kierowca renault master zatankował tam ponad 500 litrów oleju napędowego i odjechał nie płacąc.</p>
      <p>
        <a href="https://www.polsatnews.pl/wiadomosc/2019-06-28/zmieniali-olej-smarowy-w-napedowy-cbsp-zatrzymalo-9-osob-w-sprawie-tzw-mafii-paliwowej/">
          <b>ZOBACZ: Zmieniali olej smarowy w napędowy. CBŚP zatrzymało 9 osób w sprawie tzw. mafii paliwowej</b>
        </a>
      </p>
      <p>Śledczy ustalili, że auto miało skradzione tablice rejestracyjne, a złodziej napełniał paliwem pojemniki wewnątrz pojazdu. Okazało się też, że z tym i wieloma innymi przestępstwami ma związek mieszkaniec woj. łódzkiego.</p>
      <p>
        <b>Działał w kilku województwach</b>
      </p>
      <p>W listopadzie 26-latek ukradł paliwo na siedmiu innych stacjach. Działał nie tylko w Łódzkiem, ale także w województwach: świętokrzyskim, mazowieckim, śląskim i kujawsko-pomorskim. Za każdym razem pojawiał się tam renault master z kradzionymi tablicami.</p>
      <p>W ten sposób podejrzany ukradł ponad 6,5 tys. litrów oleju napędowego o wartości prawie 40 tys. zł.</p>
      <p>Pod koniec ub. tygodnia mężczyzna został zatrzymany. Usłyszał zarzut kradzieży, za co grozi mu kara do 5 lat więzienia. </p>
      <p>
        <a href="https://www.polsatnews.pl/wideo/podkrakowskie-miejscowosci-dusi-smog-ludzie-nie-maja-pieniedzy-wszystkim-pala_6761417/">WIDEO - Podkrakowskie miejscowości dusi smog. "Ludzie nie mają pieniędzy. Wszystkim palą"</a>
      </p>
      <figure>
        <img src="https://r.dcs.redcdn.pl/http/o2/redefine/cp/gi/giz9g6h6v42e2yg7fimxejo69ufnef3b.jpg"/>
      </figure>
    </article>
  </body>
</html>