<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/borussia-dortmund-da-axel-witsel-ilk-yariyi-12700849-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T12:40:09+00:00"/>
    <meta property="og:title" content="Dortmund'a Witsel'den kötü haber"/>
    <meta property="og:description" content="Borussia Dortmund'a Axel Witsel'den kötü haber geldi. Belçikalı oyuncu, sakatlığı nedeniyle ilk yarıyı kapattı."/>
  </head>
  <body>
    <article>
      <h1>Dortmund'a Witsel'den kötü haber</h1>
      <address>
        <time datetime="2019-12-09T12:40:09+00:00">09 Dec 2019, 12:40</time>
      </address>
      <p>Almanya Birinci Futbol Ligi (Bundesliga) takımlarından <a href="https://www.haberler.com/borussia-dortmund/"><b>Borussia Dortmund</b></a>'da forma giyen Belçikalı futbolcu <a href="https://www.haberler.com/axel-witsel/"><b>Axel Witsel</b></a>, ilk yarıyı kapattı.</p>
      <p>Alman Kulübünden yapılan açıklamada, 30 yaşındaki Witsel'in evinde talihsiz bir şekilde düştüğü ve yüzünden yaralandığı belirtildi. Belçikalı futbolcunun 2019 yılında kalan maçlarda forma giyemeyeceği ifade edildi.</p>
      <p>Orta saha oyuncusunun bir hastanenin ağız ve yüz cerrahi bölümünde başarılı bir ameliyat geçirdiği aktarılan açıklamada, hastaneden taburcu edilen Witsel'in iyileşme sürecinde olduğu kaydedildi.</p>
      <p>Borussia Dortmund'un UEFA Şampiyonlar Ligi'nde yarın Slavia Prag ile oynayacağı karşılaşmada forma giyemeyecek olan Witsel, Bundesliga'da da Mainz 05, Leipzig ve Hoffenheim müsabakalarında forma giyemeyecek.</p>
      <figure>
        <img src="https://foto.haberler.com/haber/2019/12/09/dortmund-a-witsel-den-kotu-haber-12700849_524_o.jpg"/>
      </figure>
      <p>Kaynak: AA</p>
      <h3>Haber Videosu</h3>
      <p>: <a href="https://www.haberler.com/video/borussia-dortmund-da-axel-witsel-ilk-yariyi-12700849-videosu/">Dortmund'a Witsel'den kötü haber</a></p>
    </article>
  </body>
</html>