<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/zevende-verdachte-opgepakt-voor-doodschoppen-brandweerman-op-kerstmarkt-augsburg~a9686125/"/>
    <meta property="og:site_name" content="HLN"/>
    <meta property="article:published_time" content="2019-12-09T12:26:22+00:00"/>
    <meta property="og:title" content="Zevende verdachte opgepakt voor doodschoppen brandweerman op kerstmarkt Augsburg"/>
    <meta property="og:description" content="De Duitse politie heeft vandaag een zevende verdachte opgepakt na de aanval op een brandweerman buiten dienst in de stad Augsburg. De brandweerman liet het leven. Een politiewoordvoerder zei dat al..."/>
  </head>
  <body>
    <article>
      <h1>Zevende verdachte opgepakt voor doodschoppen brandweerman op kerstmarkt Augsburg</h1>
      <address><time datetime="2019-12-09T12:26:22+00:00">09 Dec 2019, 12:26</time> by <a rel="author">HR</a></address>
      <p>
        <b>De Duitse politie heeft vandaag een zevende verdachte opgepakt na de aanval op een brandweerman buiten dienst in de stad Augsburg. De brandweerman liet het leven. Een politiewoordvoerder zei dat alle verdachten geïdentificeerd zijn via videomateriaal.</b>
      </p>
      <p>De 49-jarige brandweerman kwam vrijdagavond met zijn vrouw en een bevriend echtpaar van een kerstmarkt toen het gezelschap in de binnenstad op een groepje jongeren stootte. Om onbekende redenen kwam het tot een vechtpartij. Een van de jongeren raakte het slachtoffer op het hoofd. Hij bezweek in de ambulance op weg naar het ziekenhuis. Zondag had de politie al zes verdachten opgepakt die iets met de gewelddadige dood te maken zouden hebben.</p>
      <figure>
        <img src="https://images0.persgroep.net/rcs/RCqhKLTHgzd6zvLNzjNyTCsiTQ8/diocontent/162194436/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Gisteren kwamen collega’s van de brandweerman samen om hun collega te herdenken.<cite>© AP</cite></figcaption>
      </figure>
      <figure>
        <img src="https://images3.persgroep.net/rcs/Po4TWDSAZJW39vPd-qes70ktuvw/diocontent/162219248/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© Stefan Puchner/dpa</cite>
        </figcaption>
      </figure>
      <related>
        <a href="https://www.hln.be/nieuws/buitenland/jongeren-slaan-49-jarige-duitse-brandweerman-dood-op-kerstmarkt-zes-verdachten-vast~a8c41d92/"/>
      </related>
    </article>
  </body>
</html>