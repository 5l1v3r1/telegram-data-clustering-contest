<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/12/09/manuel_interju/"/>
    <meta property="og:site_name" content="VELVET"/>
    <meta property="article:published_time" content="2019-12-09T12:39:00+00:00"/>
    <meta property="og:title" content="Manuel: „A többiek jobban megérdemelték a továbbjutást, mint én&quot;"/>
    <meta property="og:description" content="Az X-Faktor legutolsó show-jának kiesőjével beszélgettünk. Interjú."/>
  </head>
  <body>
    <article>
      <h1>Manuel: „A többiek jobban megérdemelték a továbbjutást, mint én"</h1>
      <address><time datetime="2019-12-09T12:39:00+00:00">09 Dec 2019, 12:39</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>
        <b>Az utolsó előtti élő műsorban esett ki az X-Faktor egyéni stílusú versenyzője, Manuel. A fiatal énekessel mi beszéltünk elsőként, miután kiderült, hogy a nézők nem őt, hanem Vanek Andort juttatták tovább. </b>
      </p>
      <p>
        <b>Hogy érzed magad?</b>
      </p>
      <p>Jól. Nem mondom, hogy erre az eredményre számítottam, de most úgy érzem, akkora teher ment le a vállamról, hogy el sem tudom mondani. Nagyon jó érzés lesz kipihenni magam fél év után, még el sem tudom nagyon hinni, hogy mi történt. Holnap még biztos másnapos leszek, de a következő hét a nyugalomról fog szólni.</p>
      <p>
        <b>Ezek szerint más végeredményt jósoltál a ma estének?</b>
      </p>
      <p>Nem számítottam arra, hogy én fogok kiesni, de ennek ellenére egyáltalán nem vagyok csalódott, sőt. Azt azért nem akarom mondani, hogy boldog vagyok, hogy így alakult, de a többiek jobban megérdemelték a továbbjutást, mint én.</p>
      <p>
        <b>Miért gondolod így?</b>
      </p>
      <p>Azért, mert ha csak azt nézem, kinek milyen énekhangja van, nekik mindenképpen sokkal brutálabb. Nagyon szurkolok nekik.</p>
      <p>
        <b>Kit tartottál a legnagyobb vetélytársadnak?</b>
      </p>
      <p>Tibit. Hihetetlen hangja van.</p>
      <p>
        <b>És kinek szurkolsz?</b>
      </p>
      <p>Azt még nem szeretném elmondani (nevet).</p>
      <p>
        <b>Leginkább saját számaidat adtad elő a versenyben. Honnan jön az ihlet?</b>
      </p>
      <p>Nem tudom. Mindig írogatok valamit. Ha éppen nem csinálok semmit, benyomok egy alapot és elkezdek egy szövegen gondolkodni. Az X-Faktor előtt is így csináltam, most is így csinálom.</p>
      <p>
        <b>Melyik a legboldogabb élményed a műsorból?</b>
      </p>
      <p>Még a legelején, az élő show előtti székes feladat, amikor mind a négy mentor felállva tapsolt nekem. Akkor tudtam legjobban úgy kiállni a színpadra, hogy egyáltalán semmi sem feszélyezett, nem gondolkodtam, csak énekeltem.</p>
    </article>
  </body>
</html>