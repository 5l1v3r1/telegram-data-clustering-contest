<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/territori/article/1708274-la-confavc-critica-que-l-atm-perjudiqui-els-usuaris-del-transport-public-frequeents-pero-no-diaris.html"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T12:23:20+00:00"/>
    <meta property="og:title" content="La CONFAVC critica que l’ATM perjudiqui els usuaris del transport públic freqüents però no diaris"/>
    <meta property="og:description" content="La Confederació d'Associacions Veïnals de Catalunya també lamenta que la nova T-Casual sigui unipersonal"/>
  </head>
  <body>
    <article>
      <h1>La CONFAVC critica que l’ATM perjudiqui els usuaris del transport públic freqüents però no diaris</h1>
      <address><time datetime="2019-12-09T12:23:20+00:00">09 Dec 2019, 12:23</time> by <a rel="author">ACN</a></address>
      <ul>
        <li>
          <b>La Confederació d’Associacions Veïnals de Catalunya també lamenta que la nova T-Casual sigui unipersonal</b>
        </li>
      </ul>
      <p>La Confederació d’Associacions Veïnals de Catalunya (CONFAVC) ha criticat aquest dilluns que les noves tarifes de l’Autoritat del Transport Metropolità (ATM) perjudiquin els usuaris del transport públic freqüents però no diaris. Amb aquest nou sistema, diu, aquestes persones “són expulsades” cap a la T-Casual perquè no realitzen els 40 viatges al mes, i aquesta targeta s’ha encarit respecte a la T-10. També ha lamentat que aquest nou títol sigui unipersonal, problema que afecta especialment les famílies. Aquests, segons la CONFAVC , són alguns dels “forats negres” del nou sistema tarifari. Tot i així, l’entitat ha celebrat que el nou plantejament simplifiqui títols, beneficiï la freqüència d’ús i minimitzi el frau, “elements àmpliament reivindicats pel moviment veïnal”.</p>
      <figure>
        <iframe data-src="https://twitter.com/CONFAVC/status/1204004576636088321?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>També han criticat els preus dels diferents títols conforme es puja de corona tarifària, “incentivant l’ús del vehicle privat per venir a Barcelona per una raó de cost”. Al seu parer, aquesta situació es podria corregir “donant flexibilitat a la T-Usual i fent-la també pluripersonal”.</p>
      <related>
        <h4>Notícies relacionades</h4>
        <a href="http://www.elpuntavui.cat/societat/article/5-societat/1707422-critiques-al-maresme-i-a-terrassa-per-les-noves-tarifes-del-transport.html"/>
        <a href="http://www.elpuntavui.cat/societat/article/5-societat/1706520-calvet-defensa-que-amb-les-noves-tarifes-del-transport-els-usuaris-habituals-hi-surten-guanyant.html"/>
        <a href="http://www.elpuntavui.cat/societat/article/5-societat/1706339-la-nova-t-usual-afavorira-mes-els-viatgers-habituals.html"/>
        <a href="http://www.elpuntavui.cat/societat/article/5-societat/1551956-calvet-descarta-que-terrassa-passi-a-la-zona-2-del-transport.html"/>
      </related>
    </article>
  </body>
</html>