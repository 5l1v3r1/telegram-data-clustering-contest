<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/rosiyski_fanati_vlashtuvali_demarsh_pid_chas_futbolnih_matchiv_masovo_pokinuvshi_stadioni_foto_n1245881"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:27:00+00:00"/>
    <meta property="og:title" content="Російські фанати влаштували демарш під час футбольних матчів, масово покинувши стадіони: фото"/>
    <meta property="og:description" content="У Росії розпочалося протистояння футбольних фанатів та правоохоронців. Причиною стала затримка вболівальників московського &quot;Спартака&quot; перед матчем у Санкт-Петербурзі. Вболівальники організували масовий протест на інших матчах, покинувши трибуни."/>
  </head>
  <body>
    <article>
      <h1>Російські фанати влаштували демарш під час футбольних матчів, масово покинувши стадіони: фото</h1>
      <address><time datetime="2019-12-09T12:27:00+00:00">09 Dec 2019, 12:27</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У Росії розпочалося протистояння футбольних фанатів та правоохоронців. Причиною стала затримка вболівальників московського "Спартака" перед матчем у Санкт-Петербурзі. Вболівальники організували масовий протест на інших матчах, покинувши трибуни.</b>
      </p>
      <p>Причиною для протестів стали події 1 грудня. Тоді мав відбутися матч "Зеніт" – "Спартак". Однак вболівальників московського клубу почали затримувати у Санкт-Петербурзі за день до матчу та в день гри. Серед тих, хто затримував фанатів, були не тільки поліцейські, але і співробітники Головного управління по протидії екстремізму МВС Росії. Сумарно за день до матчу було затримано майже 90 осіб.</p>
      <blockquote>До слова: <a href="https://24tv.ua/sport/fanati_rosiyskogo_klubu_pobili_futbolistiv_na_stadioni_pislya_ganebnoyi_porazki_video_n1238839">Фанати російського клубу побили футболістів на стадіоні після ганебної поразки: відео</a></blockquote>
      <p>Більшість затриманих вболівальників були затримані на 15 діб. Хоча дехто відбувся штрафом. Однак вболівальник "Спартака" Валерій Бевз був оштрафований на 5 тисяч рублів. Також йому заборонили відвідувати футбольні матчі на 1,5 роки. Причиною стали образи в адрес футболіста Артема Дзюби.</p>
      <p>Після цього вболівальники "Спартака" виступили з пропозицією до фанатів інших російських клубів покинути матчі на 30-й хвилині через такі дії поліції. Окремо на цих матчах дісталося й Артему Дзюбі.</p>
      <p>До акції приєдналися вболівальники "Ростова", "Крила Рад", "Сочі", "Зеніту", "Уралу" та інших клубів. Фото виклали в telegram-каналі "Мог Дома Сидеть".</p>
      <slideshow>
        <figure>
          <img src="https://24tv.ua/resources/photos/news/620_DIR/201912/1245881_10355152.jpg?201912120633"/>
        </figure>
        <figure>
          <img src="https://24tv.ua/resources/photos/news/620_DIR/201912/1245881_10355153.jpg?201912120633"/>
        </figure>
        <figure>
          <img src="https://24tv.ua/resources/photos/news/620_DIR/201912/1245881_10355154.jpg?201912120633"/>
        </figure>
        <figure>
          <img src="https://24tv.ua/resources/photos/news/620_DIR/201912/1245881_10355156.jpg?201912120633"/>
        </figure>
        <figure>
          <img src="https://24tv.ua/resources/photos/news/620_DIR/201912/1245881_10355157.jpg?201912120633"/>
        </figure>
        <figure>
          <img src="https://24tv.ua/resources/photos/news/620_DIR/201912/1245881_10355158.jpg?201912120633"/>
        </figure>
        <figure>
          <img src="https://24tv.ua/resources/photos/news/620_DIR/201912/1245881_10355162.jpg?201912120633"/>
        </figure>
      </slideshow>
      <p>При цьому коли про акцію стало відомо, вболівальники почали отримували повідомлення від Головного управління по протидії екстремізму МВС Росії з погрозами, пише видання "<a href="https://www.fontanka.ru/2019/12/07/067/">Фонтанка</a>".</p>
    </article>
  </body>
</html>