<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727666/ruski-voleybolen-grand-shte-gostuva-v-burgas-na-11-dekemvri-za-parvi-mach-sreshtu-neftohimik-2010.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T12:26:00+00:00"/>
    <meta property="og:title" content="Руски волейболен гранд ще гостува в Бургас на 11 декември за първи мач срещу &quot;Нефтохимик 2010&quot;"/>
    <meta property="og:description" content="Бургас. Руският волейболен гранд &quot;Зенит&quot; - Санкт Петербург ще гостува в Бургас в сряда за първи мач срещу &quot;Нефтохимик 2010&quot; от 1/16 финалите от втория по сила европейски клубен турнир на СЕВ, който е еквивалент на футболния Лига Европа. Това съобщиха от пресцентъра на Община Бургас. Двубоят в спортна зала &quot;Младост&quot; е с начален час 19.00. Билетите за вход са по 3 лева. Пенсио"/>
  </head>
  <body>
    <article>
      <h1>Руски волейболен гранд ще гостува в Бургас на 11 декември за първи мач срещу "Нефтохимик 2010"</h1>
      <address><time datetime="2019-12-09T12:26:00+00:00">09 Dec 2019, 12:26</time> by <a rel="author">Агенция "Фокус"</a></address>
      <p><b><i>Бургас. </i></b>Руският волейболен гранд "Зенит" - Санкт Петербург ще гостува в Бургас в сряда за първи мач срещу "Нефтохимик 2010" от 1/16 финалите от втория по сила европейски клубен турнир на СЕВ, който е еквивалент на футболния Лига Европа. Това съобщиха от пресцентъра на <b>Община Бургас</b>.<br/><br/>Двубоят в спортна зала "Младост" е с начален час 19.00. Билетите за вход са по 3 лева. Пенсионери и ученици ще влизат срещу 2 лева.<br/><br/>Мачът реванш между двата отбора е на 18 декември от 19.30 часа в Санкт Петербург.<br/>През тази седмица за "Нефтохимик 2010" предстои ново сериозно предизвикателство.<br/>В събота отново в зала "Младост" е двубоят от националната Суперлига срещу тима на "Добруджа".<br/>Тази среща е от 18.00 часа.</p>
    </article>
  </body>
</html>