<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.evartha.in/2019/12/09/election-defeat-karnataka-siddharamaiah-and-dinesh-gundu-rao-resigned.html"/>
    <meta property="og:site_name" content="ഇ വാർത്ത | evartha"/>
    <meta property="article:published_time" content="2019-12-09T12:05:13+00:00"/>
    <meta property="og:title" content="തെരഞ്ഞെടുപ്പ് പരാജയം; കര്‍ണാടകയില്‍ പ്രതിപക്ഷ നേതാവ് – സംസ്ഥാന അധ്യക്ഷന്‍ പദവികള്‍ കോണ്‍ഗ്രസ് നേതാക്കള്‍ രാജിവെച്ചു"/>
    <meta property="og:description" content="ഉപതെരഞ്ഞെടുപ്പുകളിൽ നേരിട്ട പരാജയത്തിന്റെ ഉത്തരവാദിത്വം ഏറ്റെടുത്താണു താന്‍ രാജിവെയ്ക്കുന്നതെന്ന് റാവു വ്യക്തമാക്കി. Siddaramaiah resigns as Cong Legislature Party leader"/>
  </head>
  <body>
    <article>
      <h1>തെരഞ്ഞെടുപ്പ് പരാജയം; കര്‍ണാടകയില്‍ പ്രതിപക്ഷ നേതാവ് – സംസ്ഥാന അധ്യക്ഷന്‍ പദവികള്‍ കോണ്‍ഗ്രസ് നേതാക്കള്‍ രാജിവെച്ചു</h1>
      <address><time datetime="2019-12-09T12:05:13+00:00">09 Dec 2019, 12:05</time> by <a rel="author" href="http://schema.org/Person" target="_blank">Evartha Desk</a></address>
      <figure>
        <img src="http://www.evartha.in/wp-content/uploads/2019/12/karnataka.jpg"/>
      </figure>
      <p>കർണാടകയിൽ നടന്ന ഉപതെരഞ്ഞെടുപ്പില്‍ പരാജയപ്പെട്ടതിനെത്തുടര്‍ന്ന് സംസ്ഥാന കോണ്‍ഗ്രസിലെ സ്ഥാനമാനങ്ങള്‍ ഉപേക്ഷിച്ച് നേതാക്കള്‍. കർണാടക നിയമസഭാ കക്ഷി നേതൃസ്ഥാനവും പ്രതിപക്ഷ നേതാവെന്ന സ്ഥാനവും രാജിവെയ്ക്കുന്നതായി മുന്‍ മുഖ്യമന്ത്രികൂടിയായ സിദ്ധരാമയ്യയും സംസ്ഥാനത്തിന്റെ അധ്യക്ഷസ്ഥാനം രാജിവെയ്ക്കുന്നതായി ദിനേശ് ഗുണ്ടുറാവുവും അറിയിച്ചു.</p>
      <p>ഉപതെരഞ്ഞെടുപ്പുകളിൽ നേരിട്ട പരാജയത്തിന്റെ ഉത്തരവാദിത്വം ഏറ്റെടുത്താണു താന്‍ രാജിവെയ്ക്കുന്നതെന്ന് റാവു വ്യക്തമാക്കി. കോൺഗ്രസ് ഇടക്കാല ദേശീയ അധ്യക്ഷ സോണിയാ ഗാന്ധിക്ക് തന്റെ രാജിക്കത്ത് കൈമാറിയതായി സിദ്ധരാമയ്യ അറിയിച്ചു.</p>
      <p>‘സംസ്ഥാനത്തെ നിയമസഭാ കക്ഷി നേതാവെന്ന നിലയ്ക്ക്, എനിക്ക് ജനാധിപത്യത്തെ ബഹുമാനിക്കേണ്ടതുണ്ട്.<br/>തെരഞ്ഞെടുപ്പ് നടന്ന 15 മണ്ഡലങ്ങളിലും വോട്ടര്‍മാരുടെ ജനവിധി ഞങ്ങള്‍ അംഗീകരിക്കുകയും അതിനെ ബഹുമാനിക്കുകയും ചെയ്യുന്നു. തെരഞ്ഞെടുപ്പ് ഫലം ഞാന്‍ അംഗീകരിക്കുന്നു.’- സിദ്ധരാമയ്യ പറഞ്ഞു.</p>
      <ul>
        <li>
          <a href="https://www.facebook.com/sharer/sharer.php?u=http://www.evartha.in/2019/12/09/election-defeat-karnataka-siddharamaiah-and-dinesh-gundu-rao-resigned.html&amp;t=%E0%B4%A4%E0%B5%86%E0%B4%B0%E0%B4%9E%E0%B5%8D%E0%B4%9E%E0%B5%86%E0%B4%9F%E0%B5%81%E0%B4%AA%E0%B5%8D%E0%B4%AA%E0%B5%8D+%E0%B4%AA%E0%B4%B0%E0%B4%BE%E0%B4%9C%E0%B4%AF%E0%B4%82%3B+%E0%B4%95%E0%B4%B0%E0%B5%8D%E2%80%8D%E0%B4%A3%E0%B4%BE%E0%B4%9F%E0%B4%95%E0%B4%AF%E0%B4%BF%E0%B4%B2%E0%B5%8D%E2%80%8D+%E0%B4%AA%E0%B5%8D%E0%B4%B0%E0%B4%A4%E0%B4%BF%E0%B4%AA%E0%B4%95%E0%B5%8D%E0%B4%B7+%E0%B4%A8%E0%B5%87%E0%B4%A4%E0%B4%BE%E0%B4%B5%E0%B5%8D+-++%E0%B4%B8%E0%B4%82%E0%B4%B8%E0%B5%8D%E0%B4%A5%E0%B4%BE%E0%B4%A8+%E0%B4%85%E0%B4%A7%E0%B5%8D%E0%B4%AF%E0%B4%95%E0%B5%8D%E0%B4%B7%E0%B4%A8%E0%B5%8D%E2%80%8D+%E0%B4%AA%E0%B4%A6%E0%B4%B5%E0%B4%BF%E0%B4%95%E0%B4%B3%E0%B5%8D%E2%80%8D+%E0%B4%95%E0%B5%8B%E0%B4%A3%E0%B5%8D%E2%80%8D%E0%B4%97%E0%B5%8D%E0%B4%B0%E0%B4%B8%E0%B5%8D+%E0%B4%A8%E0%B5%87%E0%B4%A4%E0%B4%BE%E0%B4%95%E0%B5%8D%E0%B4%95%E0%B4%B3%E0%B5%8D%E2%80%8D+%E0%B4%B0%E0%B4%BE%E0%B4%9C%E0%B4%BF%E0%B4%B5%E0%B5%86%E0%B4%9A%E0%B5%8D%E0%B4%9A%E0%B5%81&amp;redirect_uri=http://www.evartha.in?sharing-thankyou=yes">Facebook</a>
        </li>
        <li>
          <a href="http://www.evartha.in/2019/12/09/election-defeat-karnataka-siddharamaiah-and-dinesh-gundu-rao-resigned.html#">Twitter</a>
        </li>
        <li>
          <a href="https://plus.google.com/share?url=http://www.evartha.in/2019/12/09/election-defeat-karnataka-siddharamaiah-and-dinesh-gundu-rao-resigned.html">Google+</a>
        </li>
        <li>
          <a href="http://www.evartha.in/2019/12/09/election-defeat-karnataka-siddharamaiah-and-dinesh-gundu-rao-resigned.html#">Pinterest</a>
        </li>
      </ul>
    </article>
  </body>
</html>