<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/raluca-turcan-despre-motiunea-depusa-impotriva-lui-florin-citu-nu-cred-ca-exista-vreun-parlamentar-responsabil-care-sa-voteze-gogorita-lui-teodorovici_1411206.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T12:55:13+00:00"/>
    <meta property="og:title" content="Florin Cîțu, test în Parlament - Raluca Turcan anunță că nu-l va lasă să-și dea demisia: 'Are o misiune atât de importantă. Nu-l vom lăsa să facă asemenea gest'"/>
    <meta property="og:description" content="Vicepremierul Raluca Turcan a declarat luni, întrebată în legătură cu moțiunea depusă la Senat împotriva ministrului Finanțelor Florin Cîțu,..."/>
  </head>
  <body>
    <article>
      <h1>Florin Cîțu, test în Parlament - Raluca Turcan anunță că nu-l va lasă să-și dea demisia: 'Are o misiune atât de importantă. Nu-l vom lăsa să facă asemenea gest'</h1>
      <address><time datetime="2019-12-09T12:55:13+00:00">09 Dec 2019, 12:55</time> by <a rel="author">Alexandra Cruceru</a></address>
      <p>Vicepremierul Raluca Turcan a declarat luni, întrebată în legătură cu moțiunea depusă la Senat împotriva ministrului Finanțelor Florin Cîțu, că nu crede că există vreun parlamentar responsabil care să voteze „gogorița” lui Eugen Teodorovici.</p>
      <p>„Eu nu cred că există vreun parlamentar responsabil și mai exact senatori responsabili care să voteze gogorița dlui Teodorovici împotriva ministrului Finanțelor, un ministru care a reușit în doar o lună de zile să stabilizeze economia națională, dinamitată de fosta guvernare. Deci, cine face așa ceva este fie infantil, fie lipsit de responsabilitate”, a spus Raluca Turcan.</p>
      <p>Întrebată dacă Florin Cîțu își va da demisia în cazul în care va trece moțiunea, Raluca Turcan a răspuns: „Are o misiune atât de importantă pentru dezvoltarea economiei românești încât nu-l vom lăsa pe dl Cîțu să facă un asemenea gest”.</p>
    </article>
  </body>
</html>