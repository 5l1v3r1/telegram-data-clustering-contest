<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/sport/article/7956835"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T12:58:00+00:00"/>
    <meta property="og:title" content="Петко Петков поема &quot;Етър&quot;"/>
    <meta property="og:description" content="Бившият наставник на ЦСКА 1948 Петко Петков е новият старши треньор на Етър, съобщи председателят на управителния съвет на клуба проф. Георги Камарашев, пред “Велико Търново спорт”"/>
  </head>
  <body>
    <article>
      <h1>Петко Петков поема "Етър"</h1>
      <address><time datetime="2019-12-09T12:58:00+00:00">09 Dec 2019, 12:58</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Бившият наставник на ЦСКА 1948 Петко Петков е новият старши треньор на Етър, съобщи председателят на управителния съвет на клуба проф. Георги Камарашев, пред <a href="https://sport-vt.com/petko-petkov-e-noviyat-starshi-trenyor-na-etar.html">“Велико Търново спорт”</a>.</p>
      <p>Петков е роден на 29 март 1968 г. в София. Завършва НСА „Васил Левски“ със специалност „Футбол“, като от 2008 г. насам притежава треньорски лиценз PRO.</p>
      <p>Бивш футболист на столичните Академик и Септември. Работил е във всеки един от последните четири клуба, ставали шампиони на България (ЦСКА, Левски, Лудогорец и Литекс). На „Армията“ той работи като помощник на Христо Стоичков, когато Камата пое за кратко „червените“ през сезон 2013/14.</p>
      <p>От 2015 до 2018 г. бе помощник-треньор на шампиона “Лудогорец”, а оттогава до октомври т.г. Петко Петков бе старши треньор на ЦСКА-1948.</p>
      <p>“Днес подписваме договора с Петко Петков, утре ще бъде официално представен на отбора”, съобщи пред “Велико Търново спорт” проф. Георги Камарашев.</p>
    </article>
  </body>
</html>