<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/giornata-della-trasparenza-incontro-in-teleconferenza/1335624/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T12:11:55+00:00"/>
    <meta property="og:title" content="Giornata della trasparenza, incontro in teleconferenza"/>
    <meta property="og:description" content="SANITA' - L'appuntamento è per giovedì, dalle 14 alle 17,30, nelle sei aule multimediali regionali dell'Area Vasta"/>
  </head>
  <body>
    <article>
      <h1>Giornata della trasparenza, incontro in teleconferenza</h1>
      <h2>SANITA' - L'appuntamento è per giovedì, dalle 14 alle 17,30, nelle sei aule multimediali regionali dell'Area Vasta</h2>
      <address><time datetime="2019-12-09T12:11:55+00:00">09 Dec 2019, 12:11</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Fgiornata-della-trasparenza-incontro-in-teleconferenza%2F1335624%2F">Condividi9</a><a href="https://twitter.com/intent/tweet?text=Giornata+della+trasparenza%2C++incontro+in+teleconferenza&amp;url=https%3A%2F%2Fwww.cronachemaceratesi.it%2F2019%2F12%2F09%2Fgiornata-della-trasparenza-incontro-in-teleconferenza%2F1335624%2F">Tweet</a>Email9 Condivisioni</p>
      <p> </p>
      <p> </p>
      <p><b>In arrivo la quinta giornata della trasparenza, organizzata dall’Asur Marche. “La funzione di Internal Audit quale ulteriore strumento per garantire la Trasparenza dei processi”, è questo il titolo dell’incontro che si svolgerà giovedì, dalle 14 alle 17,30, nelle rispettive sedi della direzione generale delle cinque Aree Vaste nel territorio.</b> Visto il successo delle precedenti giornate, tenute in teleconferenza, questa modalità è stata confermata per consentire la più ampia partecipazione possibile della cittadinanza. <b>L’incontro si terrà contemporaneamente nelle sei aule multimediali regionali</b>: nella sede generale, in via Oberdan, ad Ancona, in via Ceccarini, a Fano, in via S. Scala, a Fabriano, in via S. Lucia, a Macerata, in via Zeppilli, a Fermo, e in via degli Iris, ad Ascoli piceno. Anche in occasione del quinto appuntamento, le associazioni dei consumatori e utenti sono state molto attive nel collaborare con l’Asur all’organizzazione dell’evento, grazie anche alla sensibilità sui temi della legalità e trasparenza. <b>Nel corso della giornata saranno presentati i documenti principali adottati dall’Asur: il Piano triennale per la prevenzione della corruzione e trasparenza e il Piano triennale della performance, oltre alla Relazione della performance, con particolare riferimento ai risultati delle singole Aree Vaste.</b></p>
    </article>
  </body>
</html>