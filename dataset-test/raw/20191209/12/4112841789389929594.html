<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78241-Ruski-sportovci-dostali-4rocny-zakaz-sutazit-na-vsetkych-vyznamnych-svetovych-podujatiach-Dovodom-je-organizovany-doping"/>
    <meta property="og:site_name" content="REFRESHER"/>
    <meta property="article:published_time" content="2019-12-09T12:10:00+00:00"/>
    <meta property="og:title" content="Ruskí športovci dostali 4-ročný zákaz súťažiť na všetkých významných svetových podujatiach. Dôvodom je organizovaný doping"/>
    <meta property="og:description" content="Svetová anti-dopingová organizácia vyniesla najprísnejší trest."/>
  </head>
  <body>
    <article>
      <h1>Ruskí športovci dostali 4-ročný zákaz súťažiť na všetkých významných svetových podujatiach. Dôvodom je organizovaný doping</h1>
      <address><time datetime="2019-12-09T12:10:00+00:00">09 Dec 2019, 12:10</time> by <a rel="author">Matej Krajčovič</a></address>
      <p>
        <b>Svetová anti-dopingová organizácia vyniesla najprísnejší trest.</b>
      </p>
      <p>Ruskí športovci dostali 4-ročný <b>zákaz súťažiť na všetkých významných svetových podujatiach</b>, <a href="https://www.bbc.com/sport/olympics/50710598">informuje BBC</a>.  </p>
      <p>Zákaz sa týka aj Letných olympijských hier 2020 v Tokiu aj MS vo futbale 2022, rozhodla dnes Svetová anti-dopingová organizácia (WADA).</p>
      <related>
        <a href="https://refresher.sk/78031-Putin-schvalil-zakon-podla-ktoreho-mozu-oznacit-novinarov-za-zahranicnych-agentov"/>
      </related>
      <p>Na olympiádu a ďalšie súťaže sa dostanú len športovci, ktorí preukážu, že neboli súčasťou obrovského dopingového kolotoča, ktorý bol podľa viacerých informácií v krajine organizovaný priamo na štátnej úrovni. </p>
      <p>Rusko už v histórii prišlo o 43 olympijských medajlí, čo je štyrikrát viac než ktorákoľvek iná krajina. Najväčší škandál zatiaľ prepukol v súvislosti s olympiádou v Soči z roku 2014.</p>
      <figure>
        <img src="https://i.refresher.sk/public/matejkrajcovic/Sochi_Olympics_Closing_Ceremony955409131018.jpg"/>
        <figcaption>
          <cite>TASR</cite>
        </figcaption>
      </figure>
      <p>Národná dopingová agentúra v Rusku navyše vyšetrovateľom nedodávala potrebné laboratórne dáta. Rusko sa proti rozhodnutiu ešte môže odvolať. </p>
      <p>Ruskí atléti dostali v zákaz v atletických súťažiach už v roku 2015 a zákaz sa mal týkať aj futbalového Eura 2020. To sa však bude konať aj priamo v Petrohrade a UEFA tak pred škandálom zrejme zatvorila oči.  </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/35848-Rio-2016-Pojd-se-podivat-do-zakulisi-olympiady-s-kanoistou-Martinem-Fuksou-Rozhovor"/>
        <a href="https://refresher.sk/35583-Pravidelny-super-Petra-Sagana-sa-opat-cinil-V-ceste-za-vytuzenou-medailou-zapricinil-neprijemnu-nehodu"/>
        <a href="https://refresher.sk/33110-Uz-o-par-dni-zacinaju-v-Rusku-Majstrovstva-sveta-v-ladovom-hokeji-S-akou-zostavou-prichadza-na-sampionat-Slovensko"/>
        <a href="https://refresher.sk/33234-Favorizovani-domaci-Rusi-odchadzaju-z-prveho-zapasu-porazeni-Ceska-reprezentacia-si-zasluzene-pripisuje-prve-tri-body"/>
        <a href="https://refresher.sk/27794-Ma-len-10-rokov-a-uz-sutazi-s-najlepsimi-plavcami-na-majstrovstvach-sveta"/>
        <a href="https://refresher.sk/77644-Tresty-smrti-mucenie-hlad-strata-rodiny-Fotograf-a-filmar-Timotej-Krizka-napisal-knihu-o-politickych-vaznoch"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>