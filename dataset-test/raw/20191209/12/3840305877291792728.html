<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/ciolacu-anunta-ca-psd-va-ataca-la-ccr-legile-asumate-de-guvern-daca-in-parlament-exista-proiecte-pe-aceleasi-teme-309882.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T12:59:08+00:00"/>
    <meta property="og:title" content="Ciolacu anunță că PSD va ataca la CCR legile asumate de Guvern dacă în Parlament există proiecte pe aceleaşi teme"/>
    <meta property="og:description" content="Preşedintele interimar al PSD, Marcel Ciolacu, anunță că social-democrații vor ataca orice lege pe care Guvernul îşi asumă răspunderea în cazul în care există proiecte în Parlament pe aceleaşi..."/>
  </head>
  <body>
    <article>
      <h1>Ciolacu anunță că PSD va ataca la CCR legile asumate de Guvern dacă în Parlament există proiecte pe aceleaşi teme</h1>
      <address><time datetime="2019-12-09T12:59:08+00:00">09 Dec 2019, 12:59</time> by <a rel="author">B1.ro</a></address>
      <p>Preşedintele interimar al <a href="https://www.b1.ro/tag/psd-51583.html">PSD</a>, <a href="https://www.b1.ro/tag/marcel-ciolacu-283676.html">Marcel Ciolacu</a>, anunță că social-democrații vor ataca orice lege pe care Guvernul îşi asumă răspunderea în cazul în care există proiecte în Parlament pe aceleaşi teme.</p>
      <p>"Din punctul nostru de vedere este neconstituţional să vii cu legi de asumare atât timp cât există legi în dezbaterea parlamentară. Indiferent de orice lege cu care vine Guvernul pe asumare în Parlament aceste legi vor fi atacate la CCR în cazul în care există proiecte de legi în Parlamentul României pe aceleaşi teme", a spus <a href="https://www.b1.ro/tag/marcel-ciolacu-283676.html">Marcel Ciolacu</a>, luni, la finalul şedinţei Biroului Permanent interimar al <a href="https://www.b1.ro/tag/psd-51583.html">PSD</a>, potrivit <a href="https://www.agerpres.ro/viata-parlamentara/2019/12/09/ciolacu-vom-ataca-la-ccr-legile-asumate-de-guvern-daca-in-parlament-exista-proiecte-pe-aceleasi-teme--416773">Agerpres</a>.</p>
      <p>De asemenea, <a href="https://www.b1.ro/tag/marcel-ciolacu-283676.html">Marcel Ciolacu</a> a negat că <a href="https://www.b1.ro/tag/psd-51583.html">PSD</a> va depune moțiune de cenzură  în cazul asumării răspunderii Guvernului pe anumite proiecte.</p>
      <p>"Plafoanele bugetare erau obligaţi să vină cu ele, este o lege premergătoare bugetului de stat, în rest să vedem cu ce vin''.</p>
      <p>''Pe ce să avem moţiune de cenzură, pe ce spune domnul Orban la televizor... nu putem depune moţiune de cenzură", a completat Ciolacu. </p>
      <p> </p>
    </article>
  </body>
</html>