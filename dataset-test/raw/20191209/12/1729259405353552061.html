<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenisafak.com/spor/ersun-yanal-ve-abdullah-avcidan-sari-alarmi-3517403"/>
    <meta property="og:site_name" content="Yeni Şafak"/>
    <meta property="article:published_time" content="2019-12-09T12:37:39+00:00"/>
    <meta property="og:title" content="Ersun Yanal ve Abdullah Avcı’dan ‘sarı’ alarmı"/>
    <meta property="og:description" content="Süper Lig’de 16. hafta oynanacak olan Fenerbahçe-Beşiktaş derbisi öncesi sarı-lacivertlilerde Serdar Aziz, Emre Belözoğlu, Gustavo, Muriqi; siyah-beyazlılarda i..."/>
  </head>
  <body>
    <article>
      <h1>Ersun Yanal ve Abdullah Avcı’dan ‘sarı’ alarmı</h1>
      <h2>Süper Lig’de 16. hafta oynanacak olan Fenerbahçe-Beşiktaş derbisi öncesi sarı-lacivertlilerde Serdar Aziz, Emre Belözoğlu, Gustavo, Muriqi; siyah-beyazlılarda ise Burak Yılmaz, Necip Uysal ve Ruiz’in sarı kart sınırında olması iki takımın teknik heyetlerini de zora soktu.</h2>
      <address><time datetime="2019-12-09T12:37:39+00:00">09 Dec 2019, 12:37</time> by <a rel="author">Haber Merkezi, İHA</a></address>
      <p>Süper Lig’in 16. haftasında oynanacak olan Fenerbahçe - Beşiktaş derbisi öncesi iki takımdaki yıldız isimlerin sarı kart sınırında bulunması teknik adamları düşündürüyor.</p>
      <p>Derbi öncesi Fenerbahçe’de Serdar Aziz, Emre Belözoğlu, Luis Gustavo ve Vedat Muriqi’nin 3’er sarı kartı bulunuyor. Ligin 13. haftasında Sivasspor deplasmanına konuk olacak sarı-lacivertlilerde bu üç yıldız oyuncu, sarı kart görmesi halinde Beşiktaş derbisinde takımlarını yalnız bırakacak.</p>
      <figure>
        <img src="https://image.yenisafak.com/resim/imagecrop/2019/12/09/12/43/resized_49b0d-8511dd3a36835715.jpg"/>
        <figcaption>Süper Lig'de 13 karşılaşmada görev alan Vedat Muriqi 9 gol 2 asist ile oynadı.</figcaption>
      </figure>
      <p><b>Beşiktaş’ta 4 isim sınırda</b><br/>Ligde arka arkaya aldığı 6 galibiyetle büyük bir hava yakalayan Beşiktaş’ta da sarı kart sınırındaki oyuncular Teknik Direktör Abdullah Avcı’yı sıkıntıya soktu. Pazar günü Yeni Malatyaspor’u konuk edecek olan siyah-beyazlılarda; Ruiz, Necip Uysal ve Burak Yılmaz, 3’er sarı kartla sınırda olan futbolcular. Bu isimler de Malatya maçında kart görmesi halinde derbide forma giyemeyecek.</p>
      <figure>
        <img src="https://image.yenisafak.com/resim/imagecrop/2019/12/09/12/44/resized_363bf-8cc185c936835717.jpg"/>
        <figcaption>Burak Yılmaz oynadığı 9 karşılaşmada 5 gol 2 asist üretti.</figcaption>
      </figure>
    </article>
  </body>
</html>