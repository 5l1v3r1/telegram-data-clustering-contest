<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/pozhar-na-kupola-na-panteona-vdigna-na-krak-ognebortsite-v-ruse"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T12:29:14+00:00"/>
    <meta property="og:title" content="Работник пострада при пожар под купола на Пантеона в Русе (обновена)"/>
    <meta property="og:description" content="Пожар избухна под купола на Пантеона на възрожденците в Русе. Пострадал е работник, който е поставял изолация по фасадата на сградата."/>
  </head>
  <body>
    <article>
      <h1>Работник пострада при пожар под купола на Пантеона в Русе (обновена)</h1>
      <address><time datetime="2019-12-09T12:29:14+00:00">09 Dec 2019, 12:29</time> by <a rel="author">Виолета Никифорова</a></address>
      <p>
        <b>Пожар избухна под купола на Пантеона на възрожденците в Русе. Пострадал е работник, който е поставял изолация по фасадата на сградата.</b>
      </p>
      <figure>
        <video src="https://nws2.bnt.bg/p/p/s/psn091219-16-ruse-pozhar-x264-732027.mp4"/>
      </figure>
      <p>При избухването на пламъците мъжът е вдишал дим и веднага е откаран в болницата, няма опасност за живота му. Предполага се, че по време на работа е хвръкнала искра и тя е подпалила дървените греди от конструкцията на купола. По думите на очевидци, при поставянето на изолацията са използвани горелки. Пантеонът на възрожденците в момента е в ремонт по трансграничен проект. Стойността на реконструкцията е близо 930 000 евро.</p>
      <blockquote>Иво Гълбачев: От задната част на купола излизаше пушек. Ние като излязохме, пожарникарите вече бяха дошли, разпънаха маркучи, стълби, угасиха всичко за нула бройки. Но един работник смъкнаха - явно се е надишал.</blockquote>
    </article>
  </body>
</html>