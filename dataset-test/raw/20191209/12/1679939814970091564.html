<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/federatia-moldoveneasca-de-fotbal-a-lansat-campania-fotbal-in-scoli_3061310.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T12:16:03+00:00"/>
    <meta property="og:title" content="Federaţia Moldovenească de Fotbal a lansat campania &quot;Fotbal în școli&quot;"/>
    <meta property="og:description" content="Federaţia Moldovenească de Fotbal a lansat campania"/>
  </head>
  <body>
    <article>
      <h1>Federaţia Moldovenească de Fotbal a lansat campania "Fotbal în școli"</h1>
      <address><time datetime="2019-12-09T12:16:03+00:00">09 Dec 2019, 12:16</time> by <a rel="author">PUBLIKA.MD</a></address>
      <p><b>Federaţia Moldovenească de Fotbal a lansat campania "Fotbal în școli". Scopul principal al proiectului este creșterea nivelului de implicare a copiilor în acest gen sport. Cu această ocazie a fost semnat un memorandum cu Ministerul Educaţiei, Culturii şi Cercetării. </b><br/><br/>"Sperăm că vom forma viitorii staruri fotbalistice, rezultând din acest proiect. Principalul scop al Federaţiei de Fotbal este creşterea participării, organizarea fotbalistică de amatori şi formarea şi întreţinerea selecţionatelor naţionale, participând cu ele în toate competiţiile internaţionale", a spus preşedintele FMF, Leonid Oleinicenco. <br/><br/>"Acumulând aceste eforturi ale ministerului, ale federaţiei de fotbal, noi vom putea creşte o generaţie tânără. De ce nu? Crearea în perspectivă unei echipe de fotbal, care prin rezultate ei ne va bucura", a declarat ministrul Educaţiei, Culturii şi Cercetării, Corneliu Popovici. <br/><br/>"Noi vom fi cu ochii pe acest proiect. Vom prelua experienţă pentru a implementa şi alte genuri de sport", a spus secretarul de stat, Ion Ghiorghiu. <br/><br/><b>La moment deja 90 de şcoli din Republica Moldova sunt implicate în campanie. Începând cu noul an de studii, 2020-2021, elevii din clasele a întâia, a doua, a treia și a patra vor practica fotbalul la lecții specializate de două pe săptămână.</b> <br/><br/>"Acest proiect nu vine să înlocuiască o lecţie de educaţie fizică. Vine în ajutor profesorilor de educaţie fizică şi profesorilor claselor primare, prin mijloace, prin elemente de fotbal, să fie o lecţie mai calitativă de educaţie fizică, să fie mai diversificate", a comunicat managerul de proiecte FMF, Diana Bulgaru. <br/><br/><b>Pentru a căpăta mai multe cunoştinţe şi experienţă în domeniul fotbalului, profesorii urmează să facă cursuri speciale.</b> <br/><br/>"Vor fi instruiţi adăugător. Anul acesta, anul academic 2019-2020, în jur de 200 de profesori de educaţie fizică şi învăţători de clasele primare. Aceste cursuri vor fi gratuite şi la fiecare profesor va fi înmânat un certificat grassrotts, categoria D", a adăugat aceasta. <br/><br/>"Noi dorim ca profesorii noştri, antrenorii noştri de fotbal de categorie D şi C să aibă posibilitatea să fie angajaţi în timpul muncii în cadrul şcolilor de cultura generală, prestând servicii de profesori de educaţie fizică", a spus preşedintele FMF, Leonid Oleinicenco. <br/><br/>Termenul proiectului-pilot este de 4 ani.</p>
    </article>
  </body>
</html>