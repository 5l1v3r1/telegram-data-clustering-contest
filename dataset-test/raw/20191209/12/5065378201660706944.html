<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1036284/ektakto-deltio-epideinosis-kairoy-emy-poies-perioxes-tha-sarosei-i-kakokairia-pic"/>
    <meta property="og:site_name" content="Newsbomb"/>
    <meta property="article:published_time" content="2019-12-09T12:14:47+00:00"/>
    <meta property="og:title" content="Έκτακτο δελτίο επιδείνωσης καιρού ΕΜΥ: Ποιες περιοχές θα «σαρώσει» η κακοκαιρία (pic"/>
    <meta property="og:description" content="Μεταβολή του καιρού προβλέπεται από σήμερα (09/12) και από τα νοτιοδυτικά, με κύρια χαρακτηριστικά τις κατά τόπους ισχυρές βροχές και καταιγίδες και τους θυελλώδεις ανέμους, σύμφωνα με έκτακτο δελτίο επιδείνωσης καιρού που εξέδωσε η ΕΜΥ."/>
  </head>
  <body>
    <article>
      <h1>Έκτακτο δελτίο επιδείνωσης καιρού ΕΜΥ: Ποιες περιοχές θα «σαρώσει» η κακοκαιρία (pic</h1>
      <h2>Μεταβολή του καιρού προβλέπεται από σήμερα (09/12) και από τα νοτιοδυτικά, με κύρια χαρακτηριστικά τις κατά τόπους ισχυρές βροχές και καταιγίδες και τους θυελλώδεις ανέμους, σύμφωνα με έκτακτο δελτίο επιδείνωσης καιρού που εξέδωσε η ΕΜΥ.</h2>
      <address><time datetime="2019-12-09T12:14:47+00:00">09 Dec 2019, 12:14</time> by <a rel="author">Newsroom</a></address>
      <p>Η βαθμιαία μεταβολή του καιρού αναμένεται από <b>αργά το βράδυ της Δευτέρας</b> (09/12) και από τα νοτιοδυτικά με κύρια χαρακτηριστικά τις <b>βροχές και καταιγίδες</b> που κατά τη διάρκεια της νύχτας θα επηρεάσουν τα υπόλοιπα δυτικά αλλά και νότια τμήματα της χώρας και πιθανώς να είναι τοπικά ισχυρές. Οι <b>άνεμοι</b> αρχικά μεταβλητοί <b>ασθενείς</b> και πρόσκαιρα στα Δωδεκάνησα από βόρειες διευθύνσεις 4 με 5 μποφόρ. Γρήγορα όμως θα στραφούν σε νότιους νοτιοανατολικούς 3 με 5 και τη νύχτα στο νότιο Ιόνιο τοπικά 6 μποφόρ. Η θερμοκρασία δεν θα σημειώσει αξιόλογη μεταβολή.</p>
      <p>
        <i>
          <b>Δείτε στην gallery τους προγνωστικούς χάρτες:</b>
        </i>
      </p>
      <slideshow>
        <figure>
          <img src="https://nb.bbend.net/media/news/2019/12/09/1036284/photos/full/kair1.jpg"/>
        </figure>
        <figure>
          <img src="https://nb.bbend.net/media/news/2019/12/09/1036284/photos/full/kair3.jpg"/>
        </figure>
        <figure>
          <img src="https://nb.bbend.net/media/news/2019/12/09/1036284/photos/full/kair4.jpg"/>
        </figure>
        <figure>
          <img src="https://nb.bbend.net/media/news/2019/12/09/1036284/photos/full/kair5.jpg"/>
        </figure>
        <figure>
          <img src="https://nb.bbend.net/media/news/2019/12/09/1036284/photos/full/kair6.jpg"/>
        </figure>
        <figure>
          <img src="https://nb.bbend.net/media/news/2019/12/09/1036284/photos/full/kair2.jpg"/>
        </figure>
        <figure>
          <img src="https://nb.bbend.net/media/news/2019/12/09/1036284/photos/full/kair7.jpg"/>
        </figure>
        <figcaption>
          <b>GALLERY</b>
        </figcaption>
      </slideshow>
      <p>Σύμφωνα με την<a href="https://www.newsbomb.gr/tags/tag/36939/ethnikh-metewrologikh-yphresia"> Εθνική Μετεωρολογική Υπηρεσία</a>, <b>την Τρίτη (10/12)</b> προβλέπονται <b>βροχές και καταιγίδες</b> κατά τόπους ισχυρές από τις πρώτες πρωινές ώρες στα νησιά του Ιονίου, την Ήπειρο και τη δυτική Στερεά (κυρίως τις παράκτιες περιοχές), την Πελοπόννησο, την Κρήτη, σταδιακά στις Κυκλάδες, την ανατολική Στερεά (συμπεριλαμβανομένης της Αττικής), την Εύβοια, από το απόγευμα στη Θεσσαλία, τις Σποράδες, την κεντρική Μακεδονία και από το βράδυ στα νησιά του<br/>ανατολικού Αιγαίου και τα Δωδεκάνησα. Τα φαινόμενα στη δυτική Ελλάδα από τις νυχτερινές ώρες θα εξασθενήσουν.</p>
      <h3>Ο καιρός την Τετάρτη και την Πέμπτη</h3>
      <p><b>Ισχυρές βροχές</b> θα εκδηλωθούν στην ανατολική Στερεά, την Εύβοια, τη δυτική Μακεδονία, καθώς και στην κεντρική Μακεδονία, τη Θεσσαλία, και τις Σποράδες όπου κατά διαστήματα θα είναι πολύ ισχυρές. Τις πρώτες <b>πρωινές ώρες της Πέμπτης</b> τα έντονα φαινόμενα θα περιοριστούν στη Θεσσαλία και τις Σποράδες και θα ξασθενήσουν.<br/><br/><b>Βροχές και καταιγίδες</b> κατά τόπους ισχυρές προβλέπονται στις Κυκλάδες, την Κρήτη, τα νησιά του ανατολικού Αιγαίου και τα Δωδεκάνησα, μέχρι τις πρώτες πρωινές ώρες της Πέμπτης.<br/><br/>Ειδικότερα για την <b>Αττική, βροχές και καταιγίδες</b> κατά τόπους ισχυρές προβλέπεται να εκδηλωθούν από τις προμεσημβρινές ώρες της Τρίτης (10-12-2019) μέχρι τις πρώτες πρωινές ώρες της Τετάρτης (11-12-2019).<br/><br/><b>Θυελλώδεις άνεμοι</b> εντάσεως 8 μποφόρ θα πνέουν στα ανατολικά από το βράδυ της Τρίτης (10-12-2019) μέχρι και το απόγευμα της Τετάρτης (11-12-2019), που πιθανώς στο βόρειο Αιγαίο να φτάσουν πρόσκαιρα τα 9 μποφόρ, τις πρώτες πρωινές ώρες της Τετάρτης.</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1036145/koinoniko-merisma-2019-pote-tha-parete-700-eyro-h-aitisi-ta-kritiria-kai-oi-koftes">Κοινωνικό μέρισμα 2019: Πότε θα πάρετε 700 ευρώ - Η αίτηση, τα κριτήρια και οι κόφτες</a>
      </p>
      <related>
        <a href="https://www.newsbomb.gr/ellada/ethnika/story/1036236/eggrafa-sok-sto-nato-oi-toyrkoi-zitoyn-apostratikopoiisi-ton-nision-toy-aigaioy-askoyn-pieseis"/>
        <a href="https://www.newsbomb.gr/ellada/ethnika/story/1035803/polemos-elladas-toyrkias-miloyn-gia-sygkroysi-oi-toyrkoi"/>
        <a href="https://www.newsbomb.gr/ellada/story/1036219/deite-tin-kriti-anapoda-h-ekpliktiki-fotografia-apo-to-diastima-poy-exei-ginei-viral"/>
      </related>
    </article>
  </body>
</html>