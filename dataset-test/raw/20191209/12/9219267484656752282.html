<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397631-%d7%94%d7%97%d7%95%d7%a8%d7%a3-%d7%a4%d7%94-%d7%a0%d7%aa%d7%a7%d7%a2%d7%95-%d7%91%d7%a9%d7%9c%d7%95%d7%9c%d7%99%d7%aa-%d7%a2%d7%a0%d7%a7-%d7%95%d7%97%d7%95%d7%9c%d7%a6%d7%95-%d7%a2%d7%9c-%d7%99%d7%93"/>
    <meta property="og:site_name" content="סרוגים"/>
    <meta property="article:published_time" content="2019-12-09T12:24:00+00:00"/>
    <meta property="og:title" content="החורף פה: נתקעו בשלולית ענק וחולצו על ידי השוטרים"/>
    <meta property="og:description" content="נהגים שנכנסו לשלולית ענק ביבנה חולצו על ידי שוטרים שהגיעו למקום. הגשמים ביממה האחרונה גרמו להצפות רבות בכל חלקי הארץ. ראש עיריית אשקלון: &quot;הטבע חזק מא...."/>
  </head>
  <body>
    <article>
      <h1>החורף פה: נתקעו בשלולית ענק וחולצו על ידי השוטרים</h1>
      <h2>נהגים שנכנסו לשלולית ענק ביבנה חולצו על ידי שוטרים שהגיעו למקום. הגשמים ביממה האחרונה גרמו להצפות רבות בכל חלקי הארץ. ראש עיריית אשקלון: "הטבע חזק מאיתנו, אי אפשר לפתור את כל הבעיות"</h2>
      <address><time datetime="2019-12-09T12:24:00+00:00">09 Dec 2019, 12:24</time> by <a rel="author">אברהם בלוך, חדשות סרוגים</a></address>
      <p><u><a href="https://www.srugim.co.il/397503-%d7%a6%d7%a4%d7%95-%d7%94%d7%a4%d7%9b%d7%94-%d7%9c%d7%95%d7%a0%d7%a6%d7%99%d7%94-%d7%94%d7%94%d7%a6%d7%a4%d7%95%d7%aa-%d7%91%d7%a2%d7%99%d7%a8-%d7%90%d7%a9%d7%a7%d7%9c%d7%95%d7%9f">בעקבות הגשם העז שיורד ביממה האחרונה,</a></u> שני רכבים נתקעו בשלולית ענק שנוצרה ברחוב שדרות ירושלים בעיר יבנה. כוח משטרה שהגיע למקום, חילץ את שני הנהגים מתוך הרכבים שהוצפו. הנהגים לא נזקקו לטיפול רפואי.</p>
      <p>בתוך כך כמויות הגשמים שירדו הלילה הביאו להצפה בעיר אשקלון. הממטרים העזים שירדו במשך פרק זמן קצר יחסית, הובילו למספר רחובות ובתים שהוצפו במים, כך גם בעיר חדרה.</p>
      <p>הבוקר סיפרה מיכל מועלם תושבת העיר בכאן ב' על ביתו של חמיה שם הגיעו מים לגובה עד מעל הברכיים והתלוננה על הטיפול הכושל של העירייה. מנגד ראש עיריית אשקלון תומר גלאם אמר לרשת ב' כי "הושקעו מאות מיליוני שקלים בנושא הניקוז, אך הטבע חזק מאיתנו. עדיין יש פערים לטפל בהם, אי אפשר לפתור את כל הבעיות בשנה".</p>
      <figure>
        <img src="https://www.srugim.co.il/i/wp-content/uploads/2019/12/2-34__w1980.jpg"/>
      </figure>
      <h4>עוד באותו נושא</h4>
      <h3>הגשמים יתחזקו, סיכוי לשלג: תחזית מזג האוויר</h3>
      <p>לכתבה המלאה בסרוגים &gt;</p>
      <p>המערכת החורפית הנוכחית הביאה עמה לראשונה העונה שלג באיזור הצפון. באתר המושלג מעדכנים כי בתחומי אתר החרמון טרם ירד שלג, אך הפתיתים הלבנים הופיעו הלילה בקו המוצבים העליון בגובה 2100 מטר. בנוסף, הטמפרטורה במפלס העליון הן 2 מעלות.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: כפיר סבג)</p>
      <p>המערכת החורפית שמלווה אותנו בימים האחרונים תימשך גם בימים הקרובים ביתר שאת עם כמויות משמעותיות של גשמים מצפון ועד דרום, כשהשיא יהיה שלג שירד בחרמון ביום חמישי.</p>
      <p>
        <b>מידות החום הצפויות להלילה ומחר: ירושלים 10 -13. תל אביב 15 – 18. חיפה 15 – 16. אשדוד 17-15. עין גדי 22-17. באר שבע 17-11. מצפה רמון 15-10. אילת 14 – 23.</b>
      </p>
    </article>
  </body>
</html>