<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/12/09/848852"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T12:53:00+00:00"/>
    <meta property="og:title" content="আর্চারির সবগুলো ইভেন্টে সোনা জিতে বাংলাদেশের রেকর্ড"/>
    <meta property="og:description" content="সাউথ এশিয়ান (এসএ) গেমসে আর্চারিতে ১০টি সোনার পদক পেল বাংলাদেশ। আর সব মিলিয়ে এবারের আসরে এখন পর্যন্ত বাংলাদেশের হলো ১৮টি স্বর্ণপদক। এসএ গেমসের ১৩তম আসরের নবম দিনে আজ সোমবার আর্চারির ১০টি ইভেন্টের সবকটিইতেই  অংশ নিয়ে স্বর্ণ জিতেছে বাংলাদেশ। এর মধ্যে সকালে সর্বশেষ পুরুষ রিকার্ভে ব্যক্তিগত ইভেন্টে সোনা জিতেন রুমান সানা। এর আগে একই দিনে আর্চারিতে নারী কম্পাউন্ড ব্যক্তিগত ইভেন্টে সুমা বিশ্বাসের পর পুরুষ কম্পাউন্ড ব্যক্তিগত ইভেন্টে সোনা জেতেন মো: সোহেল রানা। এছাড়া দিনের শুরুতেই আর্চারিতে নারী কম্পাউন্ড ব্যক্তিগত ইভেন্টে সোনা জেতেন সুমা বিশ্বাস। পরে আর্চারির নারী রিকার্ভে ব্যক্তিগত ইভেন্টে স্বর্ণ জেতেন ইতি খাতুন। উল্লেখ্য, দেশের বাইরে এসএ গেমসে আর্চারিতে বাংলাদেশের এটাই সেরা সাফল্য। এর আগে ১৯৯৫ মাদ্রাজ গেমসে আর্চারিতে ৭টি স্বর্ণপদক ছিল। "/>
  </head>
  <body>
    <article>
      <h6 class="kicker">সাউথ এশিয়ান (এসএ) গেমস</h6>
      <h1>আর্চারির সবগুলো ইভেন্টে সোনা জিতে বাংলাদেশের রেকর্ড</h1>
      <address><time datetime="2019-12-09T12:53:00+00:00">09 Dec 2019, 12:53</time> by <a rel="author">কালের কণ্ঠ অনলাইন</a></address>
      <p>সাউথ এশিয়ান (এসএ) গেমসে আর্চারিতে ১০টি সোনার পদক পেল বাংলাদেশ। আর সব মিলিয়ে এবারের আসরে এখন পর্যন্ত বাংলাদেশের হলো ১৮টি স্বর্ণপদক।</p>
      <p>এসএ গেমসের ১৩তম আসরের নবম দিনে আজ সোমবার আর্চারির ১০টি ইভেন্টের সবকটিইতেই  অংশ নিয়ে স্বর্ণ জিতেছে বাংলাদেশ। এর মধ্যে সকালে সর্বশেষ পুরুষ রিকার্ভে ব্যক্তিগত ইভেন্টে সোনা জিতেন রুমান সানা। এর আগে একই দিনে আর্চারিতে নারী কম্পাউন্ড ব্যক্তিগত ইভেন্টে সুমা বিশ্বাসের পর পুরুষ কম্পাউন্ড ব্যক্তিগত ইভেন্টে সোনা জেতেন মো: সোহেল রানা। এছাড়া দিনের শুরুতেই আর্চারিতে নারী কম্পাউন্ড ব্যক্তিগত ইভেন্টে সোনা জেতেন সুমা বিশ্বাস। পরে আর্চারির নারী রিকার্ভে ব্যক্তিগত ইভেন্টে স্বর্ণ জেতেন ইতি খাতুন।</p>
      <p>উল্লেখ্য, দেশের বাইরে এসএ গেমসে আর্চারিতে বাংলাদেশের এটাই সেরা সাফল্য। এর আগে ১৯৯৫ মাদ্রাজ গেমসে আর্চারিতে ৭টি স্বর্ণপদক ছিল। </p>
    </article>
  </body>
</html>