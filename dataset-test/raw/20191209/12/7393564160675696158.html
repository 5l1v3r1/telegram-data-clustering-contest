<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2598325/u-lvovi-vimagaut-zapustiti-elektrobus-do-aeroportu-abo-za-marsrutom-trolejbusu-no1"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-12-09T12:31:00+00:00"/>
    <meta property="og:title" content="У Львові вимагають запустити електробус до аеропорту або за маршрутом тролейбусу №1"/>
    <meta property="og:description" content="Львів'яни просять, щоб електробус у Львові змінив напрям руху."/>
  </head>
  <body>
    <article>
      <h1>У Львові вимагають запустити електробус до аеропорту або за маршрутом тролейбусу №1</h1>
      <address><time datetime="2019-12-09T12:31:00+00:00">09 Dec 2019, 12:31</time> by <a rel="author">Катерина Тополюк</a></address>
      <p>
        <i>5 грудня на сайті Єдиної системи місцевих петицій Данило Березюк зареєстрував електронне звернення щодо раціонального використання єдиного на Львів електробуса. </i>
      </p>
      <p>Автор звернення наголошує, що наразі електробус їздить на тролейбусному маршруті № 29, відтак, він виконує роль звичайного тролейбуса. Отож, звернувся з проханням запустити електробус на напрямки, які погано охоплюються іншим громадським транспортом. Про це повідомляє кореспондент 032.ua.</p>
      <p>Данило Березюк пропонує декілька варіантів його використання. Серед них - відновити тролейбусний маршрут № 1, що курсував від вулиці Енергетична до вулиці Шота Руставелі, або ж запустити електробус від аеропорту до залізничного вокзалу. Він зазначив, що таким чином можна буде зменшити збитковість цього маршруту, оскільки електрика дешевша за пальне.</p>
      <p>Станом на сьогодні, 9 грудня, цю <a href="https://e-dem.in.ua/lviv/Petition/View/1438?fbclid=IwAR2Ca0cIecglcZeR3JIza0O6VffsJ-bABM-CRFhEPPoKDMDRjMccuqI2bas">петицію</a> підтримало 15 осіб. Для розгляду у Львівській міськраді звернення має набрати 500 підписів львів'ян, до кінця збору підписів залишилося 56 днів.  </p>
      <p>Нагадаємо, від цієї суботи, 7 грудня, трамвай № 7 знову <a href="https://www.032.ua/news/2598147/u-lvovi-vidnovili-tramvaj-no7-na-pogulanku">курсує</a> за попереднім напрямком від вулиці Татарбунарська і на вулицю Погулянка.</p>
    </article>
  </body>
</html>