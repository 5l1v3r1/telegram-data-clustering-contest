<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/stalker_2_anons_data_vihodu_koli_mozhna_skachati_stalker_2_n1245907"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:52:00+00:00"/>
    <meta property="og:title" content="S.T.A.L.K.E.R. 2: розробники розповіли нові деталі про гру"/>
    <meta property="og:description" content="Українська студія GSC Game World ще в 2018 році оголосила про розробку наступної частини своєї легендарної гри – S.T.A.L.K.E.R. 2. Чутки про проєкт ходили протягом довгого часу і тепер з'явилася офіційна інформація про гру."/>
  </head>
  <body>
    <article>
      <h1>S.T.A.L.K.E.R. 2: розробники розповіли нові деталі про гру</h1>
      <address><time datetime="2019-12-09T12:52:00+00:00">09 Dec 2019, 12:52</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>Українська студія GSC Game World ще в 2018 році оголосила про розробку наступної частини своєї легендарної гри – S.T.A.L.K.E.R. 2. Чутки про проєкт ходили протягом довгого часу і тепер з'явилася офіційна інформація про гру.</b>
      </p>
      <p>На геймдейв-конференнції Games Gathering-2019 українська студія присвятила свій стенд S.T.A.L.K.E.R. 2: при цьому частину стенду оформили точнісінько як заставку першої частини гри.</p>
      <blockquote>До теми: <a href="https://24tv.ua/techno/yaki_igri_predstavlyat_na_premiyi_the_game_awards_2019_n1244883">Які ігри представлять на премії The Game Awards 2019</a></blockquote>
      <h3>Нові деталі про S.T.A.L.K.E.R. 2</h3>
      <p>PR-менеджер студії Захар Бочаров розповів виданню <a href="https://ain.ua/2019/12/09/raskryli-detali-o-s-t-a-l-k-e-r-2/">AIN.UA</a> деякі деталі нової частини гри про Чорнобиль. Зокрема він зауважив, що в шутері не буде лутбоксів та популярного жанру "королівської битви".</p>
      <aside>Ми надихаємося оригінальною трилогією. Не можу поки говорити про те, який це буде жанр, чи буде в грі онлайн-складова чи ні, але оригінальна трилогія – хороший орієнтир,<cite>– зауважив Бочаров.</cite></aside>
      <p>Окрім того, представник компанії повідомив, що S.T.A.L.K.E.R. 2 точно вийде на PC. Компанія сама займається розробкою, тому всі чутки щодо колаборації GSC Game World з будь-якими іншими компаніями – це лише чутки.</p>
      <h3>Дата виходу S.T.A.L.K.E.R. 2</h3>
      <p>В компанії поки не повідомляють терміни виходу гри, але запевнили, що зовсім скоро вони оголосять цю інформацію. Окрім того, розробники не публікували жодних трейлерів S.T.A.L.K.E.R. 2, тому всі подібнім матеріали – фейкові.</p>
      <p><b>Що відомо про S.T.A.L.K.E.R.?</b> Перша частина гри S.T.A.L.K.E.R. стала знаковим проєктом для українського геймдева. Шутер від першої особи в декораціях Чорнобильської зони відчуження розроблявся компанією 7 років в період 2001 – 2007 років.<br/><br/>Після виходу перша частина стала культовою, і в 2010 році компанія анонсувала продовження, однак в грудні того ж року роботу над ним припинили.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>