<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811081/%D8%AA%D8%B9%DB%8C%DB%8C%D9%86-%D8%AA%DA%A9%D9%84%DB%8C%D9%81-%D9%BE%D9%84%D8%A7%D8%B3%DA%A9%D9%88-%D8%AF%D8%B1-%D8%B4%D9%88%D8%B1%D8%A7%DB%8C-%D8%B4%D9%87%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T12:45:00+00:00"/>
    <meta property="og:title" content="تعیین تکلیف پلاسکو در شورای شهر تهران"/>
    <meta property="og:description" content="جلسه کمیسیون شهرسازی شورای شهر تهران با موضوع تعیین تکلیف صدور پروانه ساختمانی ساختمان پلاسکو باحضور نمایندگان بنیادمستضعفان، نمایندگان پلاسکو، استانداری تهران و... برگزارشد."/>
  </head>
  <body>
    <article>
      <h1>تعیین تکلیف پلاسکو در شورای شهر تهران</h1>
      <h2>جلسه کمیسیون شهرسازی شورای شهر تهران با موضوع تعیین تکلیف صدور پروانه ساختمانی ساختمان پلاسکو باحضور نمایندگان بنیادمستضعفان، نمایندگان پلاسکو، استانداری تهران و... برگزارشد.</h2>
      <address>
        <time datetime="2019-12-09T12:45:00+00:00">09 Dec 2019, 12:45</time>
      </address>
      <p>به گزارش گروه اجتماعی خبرگزاری دانشجو، زهرا نژادبهرام، عضو هیات رئیسه شورای شهر تهران و رییس کمیته شهرسازی در این جلسه با تاکید بر اینکه پلاسکو اتفاقیست که همه در جریانش هستند و شهرداری تهران ۱۶ تن از عزیزانش را از دست داد که هنوز در لیست شهدای بنیاد شهید هم قرار نگرفته اند، بار دیگر به متضرران این حادثه اشاره کرد و گفت: فارغ از همه اختلاف نظر‌ها اگر قرار حل مساله است، همه نهاد‌ها و دستگاه‌ها باید با هم همکاری کنند.<br/><br/>نژادبهرام با اشاره به حضور همه طرفین موضوع پلاسکو در جلسه، تاکید کرد که یک موضوع قابل حل تبدیل به عارضه‌ای اجتماعی شده که با درایت معاونت شهرسازی شهرداری قابل حل است.<br/><br/>قرار بر این شد که مسائل صدور پروانه در اسرع وقت پیگیری شده و مسایلی نظیر پارکینگ و عوارض، فی مابین بنیاد و شهرداری در جلسه‌ای با سرعت حل و فصل شود و شورا در جلساتی با هاشمی رییس شورا و شهردار تهران، هماهنگی‌های لازم را انجام دهد.</p>
    </article>
  </body>
</html>