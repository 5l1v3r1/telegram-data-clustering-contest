<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235354/chiara-ferragni-guadagna-miliardi-senza-saper-fare-niente/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T12:40:17+00:00"/>
    <meta property="og:title" content="Chiara Ferragni: “Guadagna miliardi senza saper fare niente”"/>
    <meta property="og:description" content="Giancarlo Magalli durissimo nei confronti dell’influencer Chiara Ferragni Più che una frecciatina, un missile terra-aria. Giancarlo Magalli è notoriamente schietto, dice apertamente quello che pensa senza mai nascondersi dietro all’ipocrisia. E così fa su Chiara Ferragni e, più in generale, la schiera delle influencer, benché la figlia Michela rientri nella categoria. Ospite nel programma Tv […]"/>
  </head>
  <body>
    <article>
      <h1>Chiara Ferragni: “Guadagna miliardi senza saper fare niente”</h1>
      <address><time datetime="2019-12-09T12:40:17+00:00">09 Dec 2019, 12:40</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Giancarlo Magalli durissimo nei confronti dell’influencer Chiara Ferragni</h3>
      <p>Più che una frecciatina, un missile terra-aria. <b>Giancarlo Magalli è notoriamente schietto</b>, dice apertamente quello che pensa senza mai nascondersi dietro all’ipocrisia. E così fa su <b>Chiara Ferragni</b> e, più in generale, la <b>schiera delle influencer</b>, benché la figlia Michela rientri nella categoria.</p>
      <p>Ospite nel programma<i> Tv Talk</i>, in onda ogni sabato pomeriggio su Rai Tre, il popolare conduttore ha espresso la propria opinione su <b>Chiara Biasi</b>, ultimamente finita al centro delle polemiche per alcune frasi sprezzanti inerenti ai suoi cachet. È già passata alla storia la battuta secondo cui <b>per 80mila euro nemmeno si alzerebbe dal letto</b>, quando molte famiglie faticano a sbarcare il lunario.</p>
      <h3>Miliardi senza saper far nulla</h3>
      <p>Secondo Giancarlo Magalli è stata<b> una boutade</b>, nient’altro: per 800 euro lei sarebbe già vestita alle 7.30. Il clamore per la frase lo giudica comprensibile, è <b>possibile indignarsi.</b> Il fatto che lei lo pensi veramente è però un altro discorso. Se con la Biasi usa il fioretto, con <b>Chiara Ferragni</b> estrae la spada:  “<i><b>Guadagna miliardi ma non sa fare niente…</b></i>”</p>
      <p>E a chi gli fa presente che è una brava imprenditrice, replica mettendo in luce come <b>la merce sia in realtà lei stessa</b>. Se uno ha l’immagine, capitalizza e valorizza quella. L’immagine rappresenta un vassoio, su cui nella vita magari ci metti cultura, simpatia. Chi però oggi ha il vassoio colmo, oggi – tipo <b>Chiara Ferragni</b> – guadagna decisamente meno di chi ha solo il vassoio. Da papà di influencer, di fashion blogger, sa ben di che si tratta, precisa Magalli.</p>
      <p>Comunque, i compensi corrisposti alla sua Michela non raggiungono i livelli della Ferragni. L’affitto glielo paga lui, è un influencer che sta crescendo. Dopo questa stroncatura, chissà quale sarà la reazione di <b>Fedez</b>. Nella recente intervista a Peter Gomez il rapper ha definito <b>sminuente la definizione influencer</b> legata alla moglie: possiede pure un proprio brand di abbigliamento.</p>
      <h3>Michela Magalli: la figlia si ‘ispira’ a Chiara Ferragni</h3>
      <p><b>Michela Magalli</b> è nata il 15 giugno 1994 dalla relazione tra Giancarlo e la seconda moglie Valeria Donati da cui lui si è separato nel 2008. La giovane abita a Roma e sui social conta circa 36mila follower.</p>
      <p>Non ha esperienze nello spettacolo e <b>sponsorizza diversi marchi</b> attraverso i moderni canali. Lo scorso anno salì al centro delle cronache per un’improvvisa <b>malattia virale</b> che la costrinse a ricoverarsi in ospedale. Michela ha una sorella più grande, <b>Manuela</b>, nata dal primo matrimonio del padre con Carla Crocivera.</p>
    </article>
  </body>
</html>