<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/juznoafrikanka-zozibini-tunzi-mis-univerzum/"/>
    <meta property="og:site_name" content="Krstarica"/>
    <meta property="article:published_time" content="2019-12-09T12:07:00+00:00"/>
    <meta property="og:title" content="Južnoafrikanka Zozibini Tunzi Mis Univerzum"/>
    <meta property="og:description" content="NJUJORK - Na finalnoj ceremoniji takimčenja za Mis Univerzum sinoć je u Njujorku titulu ponela Južnoafrikanka Zozibini Tunzi, preneo je nedeljnik &quot;Pipl&quot;."/>
  </head>
  <body>
    <article>
      <h1>Južnoafrikanka Zozibini Tunzi Mis Univerzum</h1>
      <address><time datetime="2019-12-09T12:07:00+00:00">09 Dec 2019, 12:07</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>NJUJORK – Na finalnoj ceremoniji takimčenja za Mis Univerzum sinoć je u Njujorku titulu ponela Južnoafrikanka Zozibini Tunzi, preneo je nedeljnik „Pipl“.</p>
      <p>Zozobini Tunzi je osvojila ovu međunarodnu nagradu u konkurenciji 90 lepotica iz raznih zemalja iz celoga sveta.</p>
      <p>Ona ima 26 godina i radi kao PR, ali je i aktivistkinja u borbi protiv nasilja prema ženama.<br/>U profesionalnoj biografiji, kako je navela, vodi kampanju protiv rodnih stereotipa i ponosni je borac za prirodnu lepotu.<br/>U najuži izbor ušle su još Mis Portorika Riko Medison Anderson, kojoj je pripalo drugo mesto i mis Meksika Sofia Aragon, koja je bila treća.<br/>„Tako sam srećna“, poverila se Tunzi novinarima nakon što joj je stavljena kruna pobednice.</p>
      <p>Nakon pobede nova MIs Univerzum je govorila o značajnu raznolikosti i kako je njen život bio formiran na osnovu njene rasne pripadnosti.<br/>„Društvo je bilo programirano dugo vremena da biti crn nije lepo, a sada se krećemo ka vremenu kada žene poput mene mogu da se smatraju lepima iako su crne. Najzad mogu da zauzmu mesto u društvu i da postanu svesne da su lepe“, kazala je nova MIs Univerzum.</p>
      <p>„Donosim jednu novu svetlu sliku o Južnoj Africi i nadam se da ćemo biti sve glasnije tako da nas svi čuju i ako smo složne možemo da donesemo promene“, zaključila je Tunzi.</p>
      <p>(Tanjug)</p>
    </article>
  </body>
</html>