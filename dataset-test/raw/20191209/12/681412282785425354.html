<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/windows-10-mobile-odlazi-nakon-10-decembra/"/>
    <meta property="og:site_name" content="PC Press"/>
    <meta property="article:published_time" content="2019-12-09T12:25:31+00:00"/>
    <meta property="og:title" content="Windows 10 Mobile odlazi nakon 10. decembra"/>
    <meta property="og:description" content="Kada su mobilni uređaji u pitanju Microsoft već neko vreme gubi, budući da tržištem vladaju iOS i Android telefoni. Istina je da određeni broj korisnika i dalje zavisi od Windows 10 Mobile, ali je …"/>
  </head>
  <body>
    <article>
      <h1>Windows 10 Mobile odlazi nakon 10. decembra</h1>
      <address><time datetime="2019-12-09T12:25:31+00:00">09 Dec 2019, 12:25</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Kada su mobilni uređaji u pitanju <a href="https://pcpress.rs/tag/microsoft/">Microsoft</a> već neko vreme gubi, budući da tržištem vladaju iOS i Android telefoni. Istina je da određeni broj korisnika i dalje zavisi od <a href="https://pcpress.rs/tag/windows-10-mobile/">Windows 10 Mobile</a>, ali je tome došao kraj, budući se ova verzija operativnog sistema <b>gasi 10. decembra</b>.</p>
      <figure>
        <img src="https://i2.wp.com/pcpress.rs/wp-content/uploads/2019/12/microsft1.jpg"/>
      </figure>
      <p>Tako Windows 10 Mobile nakon naznačenog datuma <b>više neće dobijati ažuriranja, zakrpe, te bezbednosna rešenja</b>, pa u slučaju da se pojave nove ranjivosti Microsoft više neće biti zainteresovan da ih rešava. Korisnicima je, naravno, preporučeno da pređu na druge operativne sisteme, pa se očekuje da Android ili iOS uskoro dobiju pojačanje.</p>
      <figure>
        <img src="https://i0.wp.com/pcpress.rs/wp-content/uploads/2019/12/microsoft.jpg"/>
      </figure>
      <p>Kraj Windows 10 Mobile verzije ipak ne znači da Microsoft potpuno gubi interesovanje za tržište mobilnih uređaja, pa je pre nekoliko meseci najavljen <a href="https://pcpress.rs/tag/surface-duo/">Surface Duo</a>, sklopivi telefon koji funkcioniše uz pomoć Android operativnog sistema.</p>
      <p>Izvor: <a href="https://pcpress.rs/PCout/?url=https://www.ubergizmo.com/2019/12/windows-10-mobile-will-no-longer-be-supported-after-december-10/">Ubergizmo</a></p>
      <related>
        <a href="https://pcpress.rs/koliko-ste-bezbedni-u-mobilnom-svetu/"/>
      </related>
      <p>Tagovi: <a href="https://pcpress.rs/tag/microsoft/">Microsoft</a>, <a href="https://pcpress.rs/tag/surface-duo/">Surface duo</a>, <a href="https://pcpress.rs/tag/telefon/">telefon</a>, <a href="https://pcpress.rs/tag/windows-10-mobile/">Windows 10 Mobile</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/microsoft-reorganizacije-svet-nakon-windows-operativnog-sistema/"/>
        <a href="https://pcpress.rs/windows-phone-se-bori-za-opstanak-i-sa-015-udela-na-trzistu/"/>
        <a href="https://pcpress.rs/microsoft-napusta-office-mobilne-aplikacije-za-windows-10/"/>
      </related>
    </article>
  </body>
</html>