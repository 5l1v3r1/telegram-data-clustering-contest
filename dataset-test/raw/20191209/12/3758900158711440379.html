<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-w-tajlandii-zaginal-polak-jego-kajak-zostal-zniesiony-na-otw,nId,3378816"/>
    <meta property="og:site_name" content="RMF24"/>
    <meta property="article:published_time" content="2019-12-09T12:41:28+00:00"/>
    <meta property="og:title" content="W Tajlandii zaginął Polak. Jego kajak został zniesiony na otwarte morze"/>
    <meta property="og:description" content="Tajlandzkie służby poszukują Polaka i towarzyszącej mu mieszkanki Tajlandii. Kajak, którym płynęła para została zniesiona na otwarte morze."/>
  </head>
  <body>
    <article>
      <h1>W Tajlandii zaginął Polak. Jego kajak został zniesiony na otwarte morze</h1>
      <address><time datetime="2019-12-09T12:41:28+00:00">09 Dec 2019, 12:41</time> by <a rel="author" href="https://www.rmf24.pl/tylko-w-rmf24/nicole-makarewicz" target="_blank">Nicole Makarewicz</a></address>
      <p>
        <b>Tajlandzkie służby poszukują Polaka i towarzyszącej mu mieszkanki Tajlandii. Kajak, którym płynęła para została zniesiona na otwarte morze.</b>
      </p>
      <figure>
        <img src="https://i.iplsc.com/-/0009G9UTJHRI7HTN-C123-F4.jpg"/>
        <figcaption>
          <cite>/Zdjęcie ilustracyjne /Pixabay</cite>
        </figcaption>
      </figure>
      <p>Suriya Khunto z policji wodnej powiedział, że 26-letni Mateusz i 23-letnia Werakan zaginęli w sobotę około godz. 18 czasu lokalnego (godz. 12 w Polsce). <b>Płynęli kajakiem do wysepki niedaleko plaży Yanui na wyspie Phuket. Ich znajomi płynęli trzema innymi kajakami.</b></p>
      <p>Jak informuje policja, znajomi Polaka powiedzieli właścicielowi wypożyczalni kajaków, że 26-latek tuż przed zaginięciem <b>zadzwonił do nich z telefonu komórkowego</b>. Powiedział, że wysokie fale i silny <b>wiatr znoszą go do morza, a jego kajak już raz przewrócił się do góry dnem</b>.</p>
      <p>Poszukiwania rozpoczęły się już w sobotę wieczorem. Od poniedziałku bierze w nich udział pięć statków i śmigłowiec.</p>
      <p><b>ZOBACZ RÓWNIEŻ:</b> <a href="https://www.rmf24.pl/fakty/swiat/news-wybuch-wulkanu-w-nowej-zelandii-zginelo-piec-osob-sa-zaginie,nId,3378686"><u><b>Wybuch wulkanu w Nowej Zelandii. Zginęło pięć osób, są zaginieni</b></u></a></p>
    </article>
  </body>
</html>