<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234287/"/>
    <meta property="og:site_name" content="Українська правда"/>
    <meta property="article:published_time" content="2019-12-09T12:44:10+00:00"/>
    <meta property="og:title" content="Мінветеранів не має даних про суїциди серед бійців, бо СБУ їх засекретила"/>
    <meta property="og:description" content="Міністерство у справах ветеранів, тимчасово окупованих територій та внутрішньо переміщених осіб не має статистики щодо самогубств серед учасників бойових дій у Донецькій та Луганській областях."/>
  </head>
  <body>
    <article>
      <h1>Мінветеранів не має даних про суїциди серед бійців, бо СБУ їх засекретила</h1>
      <address>
        <time datetime="2019-12-09T12:44:10+00:00">09 Dec 2019, 12:44</time>
      </address>
      <p>Міністерство у справах ветеранів, тимчасово окупованих територій та внутрішньо переміщених осіб не має статистики щодо самогубств серед учасників бойових дій у Донецькій та Луганській областях.</p>
      <p><b>Джерело</b>: відповідь на запит "Української правди" </p>
      <p><b>Деталі: </b>У Міністерстві кажуть, що не володіють і не мають володіти інформацією про кількість бійців, що вчинили самогубство,</p>
      <p>Отримати дані намагалась у 2017 році Державна служба у справах ветеранів війни та учасників антитерористичної операції, правонаступником якої є Мінветеранів</p>
      <p>Служба просила Міністерство оборони повідомити про кількість суїцидів серед АТОвців.</p>
      <p>Однак Міноборони відповіло, що така інформація має ступінь секретності "таємно". Такий статус на статистику наклали наказом Служби безпеки України ще від 2005 року.</p>
      <p><b>Нагадаємо</b>:</p>
      <ul>
        <li>У 2017 році в Україні створили <a href="https://www.pravda.com.ua/news/2017/09/18/7155509/">реєстр воїнів АТО</a>, які наклали на себе руки.</li>
        <li>У квітні 2018 року тодішній голова комітету Верховної Ради у справах ветеранів, учасників бойових дій, учасників антитерористичної операції і людей з інвалідністю розповів, що суїциди скоїли <a href="https://www.pravda.com.ua/news/2018/04/24/7178581/">понад тисяча учасників</a> АТО. </li>
        <li>Після цього уповноважений президента у справах ветеранів заявив, що <a href="https://www.pravda.com.ua/news/2018/04/25/7178705/">немає точної статистики</a> по самогубствам серед ветеранів.</li>
        <li>Водночас, тоді ж у квітні 2018 року військовий прокурор Анатолій Матіос повідомив, що за даними офіційної статистики, від початку бойових дій на Донбасі вчинили самогубство щонайменше <a href="https://www.pravda.com.ua/news/2018/04/26/7178767/">554 військових</a>. </li>
      </ul>
      <footer>Соня Лукашова, УП</footer>
      <related>
        <a href="https://www.pravda.com.ua/news/2019/11/28/7233295/"/>
        <a href="https://www.pravda.com.ua/news/2019/11/19/7232393/"/>
        <a href="https://www.pravda.com.ua/articles/2019/11/7/7231292/"/>
      </related>
    </article>
  </body>
</html>