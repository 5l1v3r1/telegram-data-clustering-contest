<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793357/%D8%A8%D9%87-%DA%A9%D9%85%DA%A9-%D9%88%D8%B2%DB%8C%D8%B1-%D9%86%DB%8C%D8%A7%D8%B2-%D8%AF%D8%A7%D8%B1%DB%8C%D9%85-%D8%A8%D9%87-%D8%AE%D8%A7%D8%B7%D8%B1-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A8%D9%87-%D8%A7%D8%B3%D8%AA%D8%A7%D8%AF%DB%8C%D9%88%D9%85-%D8%A2%D9%85%D8%AF%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T12:59:38+00:00"/>
    <meta property="og:title" content="خسرو حیدری: به کمک وزیر نیاز داریم/ به خاطر هواداران به استادیوم آمدم"/>
    <meta property="og:description" content="هافبک پیشین استقلال گفت: عاجزانه از وزیر می خواهم در این شرایط سخت به استقلال کمک کند."/>
  </head>
  <body>
    <article>
      <h1>خسرو حیدری: به کمک وزیر نیاز داریم/ به خاطر هواداران به استادیوم آمدم</h1>
      <address>
        <time datetime="2019-12-09T12:59:38+00:00">09 Dec 2019, 12:59</time>
      </address>
      <p>به گزارش <a href="https://www.mehrnews.com/">خبرنگار مهر</a>، خسرو حیدری هافبک پیشین استقلال که پس از استعفا و ترک ایران توسط استراماچونی به اردوی استقلال آمده و همراه با بازیکنان به ورزشگاه آمده بود، گفت: متأسفانه از اتفاقی که دیشب و امروز صبح افتاد من هم متعجب شدم. سه روز پیش به ورزشگاه آمدم، شادی هواداران را دیدم و به آنها اطمینان دادم که صد در صد استقلال قهرمان خواهد شد. اگرچه هنوز هم به این موضوع اعتقاد دارم اما متأسفانه شرایطی پیش آمد که استقلال باید بدون سرمربی وارد میدان شود.</p>
      <p>وی در مورد علت حضورش در اردوی آبی پوشان بیان کرد: احساس کردم که می توانم از نظر روحی به بازیکنان کمک کنم. وقتی اشک های هواداران را دیدم دیگر طاقت نیاوردم. زیرا سه ما پیش آنها برای من گریه کرده بودند، روزی که من از فوتبال خداحافظی کردم. بنابراین وظیفه خودم دانستم که به همراه تیم به ورزشگاه آمده تا کمکی هرچند کوچک به استقلال کنم.</p>
      <p>حیدری در پاسخ به این سوال که چرا چنین شرایطی به وجود آمده؟ تصریح کرد: من از وزیر عاجزانه درخواست می کنم در این روزها که استقلال در بدترین شرایط است به کمک تیم بیاید. هواداران استقلال از شب گذشته دیگر طاقت ندارند و به هر دری می زنند که استقلال دوباره به اوج باز گردد.</p>
      <p>هافبک پیشین استقلال در خصوص حضور هواداران مقابل باشگاه که صبح امروز صورت گرفته است، اظهار داشت: باید به هواداران حق داد. آنها نگران تیمشان هستند و امیدوارم هرچه زودتر این مشکل برطرف شود.</p>
    </article>
  </body>
</html>