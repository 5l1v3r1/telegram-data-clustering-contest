<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_rosiyu-na-4-roki-usunuli-vid-olimpiad-i-chempionativ-svitu/942126"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T12:50:00+00:00"/>
    <meta property="og:title" content="Росію на 4 роки усунули від Олімпіад і чемпіонатів світу"/>
    <meta property="og:description" content="Виконавчий комітет Всесвітнього антидопінгового агентства (WADA) на 4 роки заборонив Росії брати участь у чемпіонатах світу та подавати заявки на їх проведення. Про це повідомляє прес-служба WADA. Російські спортсмени зможуть виступати на змаганнях тільки під нейтральним прапором. До ..."/>
  </head>
  <body>
    <article>
      <h1>Росію на 4 роки усунули від Олімпіад і чемпіонатів світу</h1>
      <address><time datetime="2019-12-09T12:50:00+00:00">09 Dec 2019, 12:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942126_w_300.jpg?v=0"/>
        <figcaption>Рекомендація комітету щодо відповідності схвалили одноголосно. Фото: xsport.ua</figcaption>
      </figure>
      <p>Виконавчий комітет Всесвітнього антидопінгового агентства (WADA) на 4 роки заборонив Росії брати участь у чемпіонатах світу та подавати заявки на їх проведення.</p>
      <p>Про це повідомляє прес-служба WADA.</p>
      <p>Російські спортсмени зможуть виступати на змаганнях тільки під нейтральним прапором. До участі допускатимуть лише тих, хто не причетний до допінгових порушень.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_rosijski-sportsmeni-mozhut-rozbigtisya-v-inshi-krayini/940283"/>
      </related>
      <p>Російське антидопінгове агентство позбавили статусу відповідності антидопінговому кодексу. А співробітникам і керівництву Олімпійського комітету Росії і Паралімпійського комітету Росії заборонили на 4 роки відвідувати міжнародні спортивні заходи.</p>
      <p>РФ не буде представлена на Олімпійських іграх у японській столиці Токіо, які стартують 24 липня 2020 року. А також пропустить Зимові Олімпійські ігри, що пройдуть у 2022 році в Пекіні, Китай. Російська збірна з футболу пропустить Кубок світу в Катарі 2022 року.</p>
      <blockquote>Російські спортсмени і спортсменки регулярно зловживають допінгом.<br/>15 листопада глава Російського антидопінгового агентства Юрій Ганус підтвердив, що в РФ були <a href="https://gazeta.ua/articles/sport/_rosijskih-shahrayiv-vid-sportu-ne-dopustyat-do-olimpiadi-v-tokio/939518">змінені результати тисяч допінг-тестів</a> невизначеної кількості спортсменів. За його словами, дані про пробах на допінг "ховалися і замінювалися", щоби захистити репутацію і нинішню позицію колишніх видатних атлетів, які сьогодні займають різні посади в уряді РФ або є високопоставленими спортивними чиновниками.</blockquote>
    </article>
  </body>
</html>