<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/banca-sella-contribuisce-alla-produzione-del-nuovo-film-di-natale-di-ficarra-e-picone"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-12-09T12:14:43+00:00"/>
    <meta property="og:title" content="Banca Sella contribuisce alla produzione del nuovo film di Natale di Ficarra e Picone"/>
    <meta property="og:description" content="La pellicola “Il Primo Natale” uscirà nelle sale il 12 dicembre"/>
  </head>
  <body>
    <article>
      <h1>Banca Sella contribuisce alla produzione del nuovo film di Natale di Ficarra e Picone</h1>
      <h2>La pellicola “Il Primo Natale” uscirà nelle sale il 12 dicembre</h2>
      <address>
        <time datetime="2019-12-09T12:14:43+00:00">09 Dec 2019, 12:14</time>
      </address>
      <p>Banca Patrimoni Sella &amp; C. e Banca Sella hanno contribuito alla produzione del film “Il Primo Natale”, diretto e interpretato da Salvatore Ficarra e Valentino Picone in uscita il 12 dicembre su distribuzione Medusa.</p>
      <p>Alla base dell’iniziativa, l’impegno del Gruppo Sella a sostegno del settore cinematografico italiano nell’ambito di una strategia che da tempo lo vede partner di importanti eventi e manifestazioni legate al mondo della cultura, dell’arte e della creatività, per concorrere tanto alla crescita economica quanto a quella culturale e civile dei territori nei quali opera.</p>
      <p>Recentemente le due banche del gruppo hanno contribuito alla produzione de “L’uomo del labirinto” di Donato Carrisi (2019).</p>
      <p>Banca Patrimoni Sella &amp; C., inoltre, ha partecipato alla produzione cinematografica di “Fai bei sogni” (2016) di Marco Bellocchio, “Fuocoammare” (2016) di Gianfranco Rosi, entrambi vincitori di numerosi riconoscimenti internazionali, “Ti presento Sofia” (2018) di Guido Chiesa e “5 è il numero perfetto” (2019) di Igor Tuveri.</p>
      <p>Banca Sella ha sostenuto invece le produzioni di “Non c’è campo” (2016) di Federico Moccia, “Un nemico che ti vuole bene” (2018) di Denis Rabaglia e “Un’avventura” (2019) di Marco Danieli.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/cinema-biellesi-film-sul-grande-schermo-3-2-2-2-2-2-2-2-2-2-2-2-2-2-2-2-2-2-2-2-2-2-2"/>
        <a href="https://laprovinciadibiella.it/attualita/luna-park-oggi-iniziadivertimento-2-2"/>
        <a href="https://laprovinciadibiella.it/attualita/un-sabato-con-tante-cose-da-fare-2"/>
      </related>
    </article>
  </body>
</html>