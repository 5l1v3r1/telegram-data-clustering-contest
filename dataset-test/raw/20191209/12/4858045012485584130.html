<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/procurorii-dna-au-inceput-saptamana-in-forta-liderul-psd-arad-dus-la-audieri_1411184.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T12:05:11+00:00"/>
    <meta property="og:title" content="Procurorii DNA au început săptămâna în forță - Liderul PSD Arad, dus la audieri"/>
    <meta property="og:description" content="Preşedintele PSD Arad, deputatul Dorel Căprar, a fost preluat, luni, de procurorii DNA, care au plecat cu acesta din sediul partidului, pentru..."/>
  </head>
  <body>
    <article>
      <h1>Procurorii DNA au început săptămâna în forță - Liderul PSD Arad, dus la audieri</h1>
      <address><time datetime="2019-12-09T12:05:11+00:00">09 Dec 2019, 12:05</time> by <a rel="author">Alexandra Cruceru</a></address>
      <p>Preşedintele PSD Arad, deputatul Dorel Căprar, a fost preluat, luni, de procurorii DNA, care au plecat cu acesta din sediul partidului, pentru a fi dus la audieri la Timişoara.</p>
      <p>Întrebat de jurnalişti cu privire la situaţia sa, deputatul nu a dorit să facă nicio declaraţie, notează <a href="https://www.agerpres.ro/">agerpres.ro</a>.</p>
      <p>
        <a href="https://www.stiripesurse.ro/lovitura-de-teatru-marcel-vela-si-ludovic-orban-lovesc-in-plin-politistii-dumitru-coarna-ameninta_1411152.html">Lovitură de teatru! Marcel Vela și Ludovic Orban lovesc ÎN PLIN polițiștii! Dumitru Coarnă AMENINȚĂ</a>
      </p>
      <p>Procurorii au ridicat de la PSD Arad mai multe documente, iar anchetatorii au părăsit sediul formaţiunii social-democrate după mai bine de trei ore de la începutul percheziţiei. În tot acest timp, mai mulţi membri PSD Arad s-au prezentat la sediu, pentru activităţile obişnuite, însă nu li s-a permis accesul în imobil.<br/><br/>Procurorii Direcţiei Naţionale Anticorupţie au confirmat, luni, efectuarea a cinci percheziţii, în judeţele Timiş şi Arad, la sediile unor instituţii publice şi la un partid politic, într-un dosar ce vizează fapte de corupţie săvârşite în perioada 2016 - 2019.<br/><br/>Potrivit unui comunicat al DNA, transmis luni AGERPRES, procurorii din cadrul DNA - Serviciul Teritorial Timişoara efectuează cercetări într-o cauză penală ce vizează suspiciuni privind săvârşirea unor infracţiuni de corupţie săvârşite în perioada 2016 - 2019.</p>
    </article>
  </body>
</html>