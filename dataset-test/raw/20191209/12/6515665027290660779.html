<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3372423/nba-je-mafija-zeljko-obradovic-raspalio-po-najjacoj-kosarkaskoj-ligi-mene-ne-interesuje-da-budem-trener-tamo"/>
    <meta property="og:site_name" content="kurir.rs"/>
    <meta property="article:published_time" content="2019-12-09T12:49:00+00:00"/>
    <meta property="og:title" content="NBA JE MAFIJA! Željko Obradović raspalio po najjačoj košarkaškoj ligi: Mene ne interesuje da budem trener tamo"/>
    <meta property="og:description" content="Proslavljeni košarkaški trener Željko Obradović govorio je o svom odlasku u NBA ligu do koje nije došlo i njenom ponašanju prema evropskim igračima."/>
  </head>
  <body>
    <article>
      <h6 class="kicker">SLAVNI STRUČNJAK PROGOVORIO O NBA</h6>
      <h1>NBA JE MAFIJA! Željko Obradović raspalio po najjačoj košarkaškoj ligi: Mene ne interesuje da budem trener tamo</h1>
      <address>
        <time datetime="2019-12-09T12:49:00+00:00">09 Dec 2019, 12:49</time>
      </address>
      <p>
        <b>Proslavljeni košarkaški trener Željko Obradović govorio je o svom odlasku u NBA ligu do koje nije došlo i njenom ponašanju prema evropskim igračima.</b>
      </p>
      <p>Obradovića su mnogi tokom karijere očekivali u NBA ligi, ali se to do sada nije desilo, a kako stavri stoje neće se ni desiti. </p>
      <p>Najtrofejniji i verovatno najuspešniji evropski trener svih vremena imao je kontakt sa određenim NBA klubovima, ali do istog nije došlo. </p>
      <p>"Nije bilo ozbiljno (otići u Detroit) u tom trenutku. Znate da sam dobar prijatelj sa Džoom Dumarsom i Dimitrisom Itudisom, a kada smo napustili Panatinaikos bili smo mesec dana u NBA, gledali smo njihove treninge, uvek zajedno", kazao je Obradović u intervjuu za "Sportando" i zaključio da ne želi da se seli sa Starog kontinenta.</p>
      <figure>
        <img src="https://www.kurir.rs/data/images/2019/10/10/21/2016005_zvezdafener-49_ff.jpg?ver=1575892062"/>
        <figcaption>
          <cite>foto: Starsport©</cite>
        </figcaption>
      </figure>
      <p>"Sada sam zadovoljan životom u Evropi i ne mislim o NBA. Znam da je to najbolja liga na svetu i da je organizacija neverovatna, ali Evropa je proces – bolji smo svake svake sledeće godine... Nemoguće je stići ih zbog novca koji se tamo ulaže, ali je Evroliga na jako visokom nivou. Ova naša košarka je možda zanimljivija od NBA, to zaista misli dosta ljudi", rekao je Obradović koji smatra da će trend evropskih stručnjaka u NBA u narednom periodu biti sve veći i veći.</p>
      <p>"Nadam se da će jednog dana jedan evropski trener otići u NBA i pokazati im sve naše veštine - već sada je dosta trenera iz Evrope spremno za to. Prisetite se šta se desilo pre toga: Majk Dantoni je Amerikanac, a rođen je i odrastao u Evropi, Dejvid Blat je Amerikanac, treći Igor Kokoškov koji je tamo radio 20 godina pre nego što je dobio priliku da vodi NBA tim", kaže Obradović i objašnjava zašto u toj ligi nema trenera iz Evrope:</p>
      <figure>
        <img src="https://www.kurir.rs/data/images/2018/12/20/23/1713337_zoc01_ff.jpg?ver=1575892082"/>
        <figcaption>
          <cite>foto: EPA/DAVID AGUILAR</cite>
        </figcaption>
      </figure>
      <p>"Nema evropskih trenera. Znate zašto – zato što je NBA mafija", raspalio je Žoc i onda dodatno pojasnio šta je pod tim mislio:</p>
      <p>"Ne daju trenerima da rade i niko ne govori ništa o tome. Ja smem da kažem jer me ne interesuju. Imam prijatelje u NBA, radili smo preko leta, dolaze na treninge, u stalnom smo kontaktu, ali... Sve poštovanje za NBA koja je najbolja liga na svetu, ali moram da kažem da mnogo evropskih trenera može da radi tamo. Tako je. Mene lično ne interesuje da budem trener tamo".</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3372381/dominacija-srbina-bjelica-jedna-od-najboljih-utakmica-ali-moram-da-popravim-igru-u-odbrani"/>
        <a href="https://www.kurir.rs/sport/kosarka/3372083/sprema-se-sastanak-zvezda-i-partizan-za-istim-stolom-da-li-to-buducnost-opet-mora-da-bude-sampion"/>
        <a href="https://www.kurir.rs/sport/kosarka/3372337/srbija-ce-biti-dobar-domacin-svim-timovima-predsednik-vucic-ugostio-genseka-fiba-i-prvog-coveka-srpske-kuce-kosarke"/>
        <a href="https://www.kurir.rs/sport/kosarka/3372239/jokicev-dabl-dabl-nedovoljan-za-trijumf-negetsa-denver-porazen-u-bruklinu-video"/>
      </related>
    </article>
  </body>
</html>