<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/oud-wielrenner-kittel-vader-van-een-zoon/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-12-09T12:29:04+00:00"/>
    <meta property="og:title" content="Oud-wielrenner Kittel vader van een zoon"/>
    <meta property="og:description" content="Marcel Kittel heeft nieuw geluk gevonden. De Duitser zegde eerder dit jaar het wielerpeloton vaarwel omdat hij met motivatieproblemen kampte. Privé ging en gaat het hem wel voor de wind. Kittel, een van de beste sprinters van zijn generatie, heeft een relatie met de Nederlandse oud-volleybalster Tess von Piekartz. Nadat hij eerder al via sociale media had gemeld dat zijn vriendin zwanger was, volgde nu op Instagram het blijde nieuws. Kittel is vader geworden van een zoon: Lex."/>
  </head>
  <body>
    <article>
      <h1>Oud-wielrenner Kittel vader van een zoon</h1>
      <address>
        <time datetime="2019-12-09T12:29:04+00:00">09 Dec 2019, 12:29</time>
      </address>
      <p>Marcel Kittel heeft nieuw geluk gevonden. De Duitser zegde eerder dit jaar het wielerpeloton vaarwel omdat hij met motivatieproblemen kampte. Privé ging en gaat het hem wel voor de wind. Kittel, een van de beste sprinters van zijn generatie, heeft een relatie met de Nederlandse oud-volleybalster Tess von Piekartz. Nadat hij eerder al via sociale media had gemeld dat zijn vriendin zwanger was, volgde nu op Instagram het blijde nieuws. Kittel is vader geworden van een zoon: Lex.</p>
      <p>“Het leven is sinds een paar dagen volledig veranderd sinds de geboorte van onze kleine jongen Lex Kittel”, schrijft de winnaar van veertien Touretappes. “Hij maakt ons zo ongelooflijk trots en blij. Als we al naar hem kijken, krijgen we tranen in onze ogen van geluk. Ik ben trots op hem en op Tess. Ze is de sterkste vrouw die ik ken en zal de beste moeder zijn voor Lex.”</p>
      <p>Kittel stopte op 31-jarige leeftijd na een periode waarin successen uitbleven. In totaal won hij in zijn loopbaan 89 wedstrijden. “Ik heb alle motivatie verloren om me nog langer op de fiets te kwellen”, zei hij in augustus.</p>
      <p>BUZZS</p>
    </article>
  </body>
</html>