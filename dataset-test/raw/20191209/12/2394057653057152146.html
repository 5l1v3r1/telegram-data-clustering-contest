<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/12/09/titanfall-2-moze-pochwalic-sie-juz-kilkudziesiecioma-tysiacami-graczy-dzieki-pojawieniu-sie-w-ofercie-ps-plus.shtml"/>
    <meta property="og:site_name" content="Gram.pl"/>
    <meta property="article:published_time" content="2019-12-09T12:12:00+00:00"/>
    <meta property="og:title" content="Titanfall 2 może pochwalić się już kilkudziesięcioma tysiącami graczy dzięki pojawieniu się w ofercie PS Plus"/>
    <meta property="og:description" content="Wygląda na to, że zawarcie gry Titanfall 2 w grudniowej ofercie abonamentu PlayStation Plus było naprawdę dobrą decyzją – liczba graczy cały czas rośnie."/>
  </head>
  <body>
    <article>
      <h1>Titanfall 2 może pochwalić się już kilkudziesięcioma tysiącami graczy dzięki pojawieniu się w ofercie PS Plus</h1>
      <h2>Wygląda na to, że zawarcie gry Titanfall 2 w grudniowej ofercie abonamentu PlayStation Plus było naprawdę dobrą decyzją – liczba graczy cały czas rośnie.</h2>
      <address><time datetime="2019-12-09T12:12:00+00:00">09 Dec 2019, 12:12</time> by <a rel="author">Maria Wawrzyniak</a></address>
      <p>Zgodnie z tradycją, pod koniec listopada <a href="https://www.gram.pl/news/2019/11/27/poznalismy-tytuly-ktore-subskrybenci-abonamentu-playstation-plus-otrzymaja-w-grudniu.shtml">poznaliśmy</a> tytuły, które posiadacze abonamentu PlaySTation Plus mogą dodać do swojej biblioteki w grudniu. Jednym z nich jest gra <b><i>Titanfall 2</i></b>, czyli ciepło przyjęta zarówno przez graczy, jak i recenzentów kontynuacja pierwszoosobowej strzelanki z 2014 roku, której stworzeniem po raz kolejny zajęło się studio Respawn Entertainment. Co ważne, produkcja dla wydawcy, czyli firmy Electronic Arts, była na samym początku praktycznie stracona – głównie z powodu nieosiągnięcia oczekiwanego poziomu sprzedaży. Twórcy postanowili się jednak nie poddawać, a pojawienie się tytułu w ofercie PS Plus ponownie przyciągnęło naprawdę spore ilości graczy, o czym <a href="https://www.reddit.com/r/Games/comments/e7dqyy/titanfall_2_playerbase_on_ps4_has_been/">poinformował</a> jeden z użytkowników Reddita.</p>
      <figure>
        <img src="https://img6.gram.pl/wlbm20191209120816515xups.jpg"/>
      </figure>
      <p>Do wpisu dołączył <a href="https://imgur.com/a/3mG6mpH">zdjęcie</a> licznika zalogowanych graczy, który pokazywał liczbę 68037 – jest to więc <b>wzrost z zaledwie 1,5 tysiąca do prawie 70 tysięcy</b>. To niewątpliwie świetna wiadomość zarówno dla twórców, jak i dla miłośników tytułu. Zwłaszcza że ta liczba nadal rośnie. <i>Titanfall 2</i> jest bowiem naprawdę solidną produkcją – na ten moment gra posiada średnią ocen w serwisie Metacritic na poziomach: 86 punktów na sto na pecetach, 89 punktów na sto na PlayStation 4 i 87 punktów na sto na Xbox One. Oceny graczy są podobne – najwięcej recenzji użytkowników jest bardzo pozytywnych. Przypomnijmy, że <i>Titanfall 2</i> zadebiutowało <b>28 października 2016 roku</b> na <b>komputerach osobistych</b> oraz konsolach <b>PlayStation 4 </b>i <b>Xbox One</b>. Druga część, w odróżnieniu od pierwszej, zaoferowała graczom <b>pełną kampanię fabularną</b> – wcielamy się w <b>Jacka Coopera</b> będącego <b>strzelcem ruchu oporu</b>, który jednocześnie <b>marzy, aby zostać Pilotem</b>. Los postanawia się do niego uśmiechnąć i sprawia, że <b>pewien właściciel jednego z Tytanów klasy Vanguard ginie podczas misji, jednak przed samą śmiercią przekazuje kontrolę nad BT-7274 naszemu bohaterowi</b>.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>