<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/12/09/stiliian-petrov-bez-merak-da-oglavi-bfs.432318"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T12:39:00+00:00"/>
    <meta property="og:title" content="Стилиян Петров без мерак да оглави БФС"/>
    <meta property="og:description" content="Все пак Стенли е готов да помага на родния футбол | Dnes.bg"/>
  </head>
  <body>
    <article>
      <h1>Стилиян Петров без мерак да оглави БФС</h1>
      <h2>Все пак Стенли е готов да помага на родния футбол</h2>
      <address><time datetime="2019-12-09T12:39:00+00:00">09 Dec 2019, 12:39</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Рекордьорът по мачове за националния отбор на България Стилиян Петров е отказал официална покана да бъде издигнат като кандидат за президентския пост в БФС, твърди вестник "Меридиан мач".</p>
      <p>Легендата се е прибрал специално до България, за да проведе разговори на най-високо ниво, но остава непреклонен на този етап. След като се пребори с левкемията, Стенли предпочита да се насочи към други предизвикателства с по-малко напрежение.</p>
      <p>Той е готов да помага на българския футбол, но не е съгласен да заеме отговорния пост, който бе овакантен от Борислав Михайлов през октомври.</p>
      <p>Изпълкомът вече насрочи дата за извънредния Конгрес. Той ще бъде на 7 юни догодина, а все още няма издигната нито една кандидатура за президент.</p>
      <p>Друг от фаворитите Атанас Фурнаджиев също декларира, че не иска тази длъжност. Йордан Лечков има амбиции да управлява, но не се ползва с нужната подкрепа.</p>
      <p>
        <a href="https://www.gol.bg/footballbulgaria">
          <b>Още новини от родния футбол четете в Gol.bg</b>
        </a>
      </p>
    </article>
  </body>
</html>