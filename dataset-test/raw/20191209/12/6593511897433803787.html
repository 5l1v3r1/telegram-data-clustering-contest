<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7956634"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T12:21:00+00:00"/>
    <meta property="og:title" content="28 картини на големи художници дари община Пловдив"/>
    <meta property="og:description" content="28 платна на именити художници дари пловдивската община на градската художествена галерия. Те са част от изложбата &quot;Избрано от фонда на общината&quot;, с която бе открита новата галерия &quot;Капана&quot; през"/>
  </head>
  <body>
    <article>
      <h1>28 картини на големи художници дари община Пловдив</h1>
      <address><time datetime="2019-12-09T12:21:00+00:00">09 Dec 2019, 12:21</time> by <a rel="author">Радко Генов</a></address>
      <p>28 платна на именити художници дари пловдивската община на градската художествена галерия. Те са част от изложбата "Избрано от фонда на общината", с която бе открита новата галерия "Капана" през лятото. Платната, които сега дарява, са на майстори като Кольо Витковски, Димитър Киров, Йоан Левиев, Енчо Пиронков, Атанас Згалевски, Георги Божилов – Слона и десетки други, подбирайки измежду повече от 2700 художествени произведения от богатия фонд на Община Пловдив.</p>
      <p>Повечето произведения са живопис, откупувани от градската управа през годините. Дарението попълни липсващи периоди от творчеството на авторите във фонда на галерията.</p>
      <p>Така Градската галерия продължава да обогатява своята колекция, която е втора по значимост и обем в страната, след тази на Националната галерия.</p>
    </article>
  </body>
</html>