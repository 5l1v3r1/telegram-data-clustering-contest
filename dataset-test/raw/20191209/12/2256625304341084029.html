<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160713_1022.html"/>
    <meta property="og:site_name" content="Novsport"/>
    <meta property="article:published_time" content="2019-12-09T12:09:00+00:00"/>
    <meta property="og:title" content="Шествия на фенове ще предхождат сблъсъка Деян Топалски - Даниел Илиев"/>
    <meta property="og:description" content="Двамата ще се изправят един срещу друг на 20 декември"/>
  </head>
  <body>
    <article>
      <h1>Шествия на фенове ще предхождат сблъсъка Деян Топалски - Даниел Илиев</h1>
      <address><time datetime="2019-12-09T12:09:00+00:00">09 Dec 2019, 12:09</time> by <a rel="author">Христо Иванов</a></address>
      <p> Нещо невиждано ще се случи в бойните спортове в България. Предстоящият реванш между кикбоксьорите Деян Топалски и Даниел Илиев така нажежи страстите и очакванията, че за първи път ще има организирани шествия на фенове преди битката им.</p>
      <p> <br/>Двамата ще се изправят един срещу друг на ринга на 20-ти декември в столичната зала „Универсиада“ като част от програмата на 33-то издание на британския промоутър Muay Thai Grand Prix (MTGP). Двубоят им по правилата на К1 ще бъде главна среща и ще се проведе в пет рунда.<br/> <br/>Още от обявяването на реванша настана истерия сред поддръжници на двамата български бойци. Освен че са сред водещите ни имена в този спорт, интригата около тази среща е и на друго основа – ЦСКА срещу „Левски“. Илиев от години е част от Сектор Б и на всяка своя среща се радва на огромна подкрепа от страна на „сините“ привърженици. Топалски пък показва пристрастия към ЦСКА и за предстоящата среща от различни „червени“ фракции му обещават помощта си от трибуните.<br/> <br/> <br/> <br/>Билети за галата започнаха да се разпродават от първата минута, в която бяха пуснати в продажба. Очаква се пълна зала, като този път в зала „Универсиада“ ще бъде пусната и допълнителната трибуна.<br/> <br/>От фенклубовете вече обявиха, че ще имат организирано придвижване до залата в деня на събитието. Както традиционно се прави преди футболните дербита между „сини“ и „червени“, така и сега маршрутите им ще бъдат разминати, за да не се стига до инциденти. Организаторите ще осигурят и отделни входове за двете агитки, а охраната се очаква да бъде много сериозна.<br/> <br/>boec.bg</p>
    </article>
  </body>
</html>