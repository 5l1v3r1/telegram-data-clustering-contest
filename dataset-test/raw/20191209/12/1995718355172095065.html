<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153823-silskyj-starosta-z-volyni-otrymav-podarunok-i-gramotu-vid-nardepa"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T12:10:00+00:00"/>
    <meta property="og:title" content="Сільський староста з Волині отримав подарунок і грамоту від нардепа"/>
    <meta property="og:description" content="Почесні відзнаки адресату вручив помічник Степана Івахіва, директор благодійного фонду “Патріоти Волині” Павло Самолюк"/>
  </head>
  <body>
    <article>
      <h1>Сільський староста з Волині отримав подарунок і грамоту від нардепа</h1>
      <address>
        <time datetime="2019-12-09T12:10:00+00:00">09 Dec 2019, 12:10</time>
      </address>
      <p>З нагоди Дня місцевого самоврядування іменним годинником та Почесною грамотою народного депутата України<b> Степана Івахіва </b>нагородили старосту сіл Седлище, Борзова та Черемшанка <b>Миколу Ваврищука</b>. <br/><br/>Про це повідомляють на сайті благодійного фонду "<a href="http://patrioty-volyni.com.ua/deputatski-vidznaki-dlya-silskogo-starosti?fbclid=IwAR2PAIKR-Pe1kEAIGJpUN55MeqJHJMhkw3BNlYYoHhP4jXeyHIuEJfhgZ08">Патріоти Волині</a>". <br/><br/>Перед пленарним засіданням грудневої сесії депутатів Старовижівської ОТГ почесні відзнаки адресату вручив помічник Степана Івахіва, директор благодійного фонду “Патріоти Волині” <b>Павло Самолюк</b>. В такий спосіб відзначено багаторічну сумлінну працю Миколи Ваврищука на благо Старовижівської громади, його активну громадянську позицію.<br/><br/>З 2006 року Микола Ваврищук очолював Седлищенську сільську раду, а після створення Старовижівської ОТГ виконує обов’язки старости сіл Седлище, Борзова та Черемшанка.<br/><br/>"Приємно, коли твою роботу цінують, - зауважив Микола Петрович. - Завжди старався працювати для людей. Звичайно, коли говорити про фінансові можливості місцевого самоврядування, то вони бажають бути кращими. Тому я вдячний нашому народному депутату Степану Івахіву за ту допомогу та підтримку, які він надавав у минулому Седлищенській сільській раді, а нині - нашій Старовижівській ОТГ. Завдяки Степану Петровичу ми залучили державні кошти для нашого ДНЗ “Дзвіночок”: на капітальний ремонт та зміцнення матеріально-технічної бази садочка з державного бюджету було використано 750 тисяч гривень. Степан Івахів та його благодійний фонд “Патріоти Волині” підтримував наших односельців, які у перші дні АТО були мобілізовані на фронт, допоміг нам замінити вікна на енергоощадні в дитсадку та школі, обладнати сучасні зупинки в селах Седлищенської сільської ради. У цьому році за кошти благодійного фонду “Патріоти Волині” ми облаштували дитячий майданчик в Седлищі. Зі створенням Старовижівської ОТГ потрохи взялися за ремонт доріг, зробили вуличне освітлення у Борзовій та Черемшанці, окультурили територію довкола садочка в Седлищі. В планах на наступний рік — перекрити та відремонтувати наш сільський будинок культури, завершити вуличне освітлення у Седлищі. Тож, залишаємось оптимістами! І кожен на своєму місці будемо сумлінно працювати задля розвитку наших маленьких сіл та містечок. А відтак, всі разом продовжимо будувати незалежну, сильну і самодостатню Україну!".</p>
      <figure>
        <img src="http://www.volynpost.com/img/modules/news/5/c7/5d99cf3448eff41f7f162f9912479c75/cb-images.jpg"/>
      </figure>
    </article>
  </body>
</html>