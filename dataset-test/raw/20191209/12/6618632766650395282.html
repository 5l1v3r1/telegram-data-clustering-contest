<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/the_game_awards_2019_minimum_10_uj_leleplezesre_sz.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-12-09T12:30:00+00:00"/>
    <meta property="og:title" content="The Game Awards 2019 - Minimum 10 új leleplezésre számíthatunk"/>
    <meta property="og:description" content="Ahogy azt már megszokhattuk, a díjak kiosztása mellett teljesen új játékok bejelentése is várható az eseményen."/>
  </head>
  <body>
    <article>
      <h1>The Game Awards 2019 - Minimum 10 új leleplezésre számíthatunk</h1>
      <address><time datetime="2019-12-09T12:30:00+00:00">09 Dec 2019, 12:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <p>Alig néhány hét van már csak hátra a 2019-es évből, ami azt jelenti, hogy hamarosan érkezik a <b>The Game Awards</b>, amelyen a megszokott módon az év legjobb alkotásait díjazzák. Mindemellett pedig természetesen meglepetések és teljesen új videojáték bejelentések várhatóak, amelyek közül idén is biztosan lesz egy-két különleges alkotás is. A házigazda és producer Geoff Keighley az elmúlt héten <a href="https://old.reddit.com/r/IAmA/comments/e6jmix/im_geoff_keighley_producer_of_the_game_awards_ama/">egy Reddit AMA</a> (Kérdezz-felelek) keretén belül válaszolt néhány kérdésre, a válaszokból pedig többek között kiderült, hogy bár a Resident Evil 3 Remake nem lesz ott az eseményen (Az valószínűleg a State of Play-en mutatkozik be), mégis körülbelül 10, eddig nem látott játékról hullik le a lepel.</p>
      <figure>
        <img src="https://assets.vg247.com/current//2019/12/the_game_awards_2019.jpg"/>
      </figure>
      <p>Akik szeretnék élőben követni a díjátadot, azoknak lehetőségük lesz erre magyar idő szerint december 13-án, 02:30-tól. A show előreláthatólag 2,5 órás lesz.</p>
    </article>
  </body>
</html>