<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322613/Syrieganger-Victor-D-vandaag-in-hoger-beroep-tegen-zes-jaar-cel"/>
    <meta property="og:site_name" content="RTV Oost"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="Syriëganger Victor D. vandaag in hoger beroep tegen zes jaar cel"/>
    <meta property="og:description" content="In de beveiligde rechtbank van Rotterdam begint vandaag het hoger beroep tegen de veroordeling van Syri&amp;euml;ganger Victor D. (32) uit Heeten. D. kreeg in 2018 een zesjarige gevangenisstraf opgelegd vanwege onder meer lidmaatschap van een terroristische organisatie, volgen van een gevechtstraining en het voorhanden hebben van wapens."/>
  </head>
  <body>
    <article>
      <h1>Syriëganger Victor D. vandaag in hoger beroep tegen zes jaar cel</h1>
      <address>
        <time datetime="2019-12-09T12:00:00+00:00">09 Dec 2019, 12:00</time>
      </address>
      <slideshow>
        <figure>
          <img src="https://imgo.rgcdn.nl/50eb8cf1539343b59bfc9f93e0921717/opener/Victor-D-gaat-in-hoger-beroep-tegen-de-zes-jaar-cel.jpg?v=fIpt4f8Elg_VFxBcj7S5qg2"/>
        </figure>
        <figure>
          <img src="https://imgo.rgcdn.nl/0ded2af83d2f48ebade2caa793b15d89/opener/Jihadstrijder-Victor-D-uit-Heeten-Foto-RTV-Oost.jpg?v=XiquDsGedMbYJnqvGW9nVg2"/>
        </figure>
        <figure>
          <img src="https://imgo.rgcdn.nl/0ded2af83d2f48ebade2caa793b15d89/opener/Jihadstrijder-Victor-D-uit-Heeten-Foto-RTV-Oost.jpg?v=XiquDsGedMbYJnqvGW9nVg2"/>
        </figure>
        <figcaption>Jihadstrijder Victor D. uit Heeten (Foto: RTV Oost)</figcaption>
      </slideshow>
      <p>In de beveiligde rechtbank van Rotterdam begint vandaag het hoger beroep tegen de veroordeling van Syriëganger Victor D. (32) uit Heeten. D. kreeg in 2018 een zesjarige gevangenisstraf opgelegd vanwege onder meer lidmaatschap van een terroristische organisatie, volgen van een gevechtstraining en het voorhanden hebben van wapens.</p>
      <p>In april 2013 reisde D. vanuit Nederland naar Syrië om zich aan te sluiten bij de strijd tegen president Assad. Sinds december 2015 staat hij op de terreurlijst. Wanneer hij voet op Nederlandse bodem zet, wordt hij direct opgepakt.</p>
      <related>
        <h4>Lees ook</h4>
        <a href="https://www.rtvoost.nl/nieuws/295656/Zes-jaar-cel-voor-jihadist-Victor-D-uit-Heeten"/>
        <a href="https://www.rtvoost.nl/nieuws/302135/Syri-235-ganger-Victor-D-uit-Heeten-in-hoger-beroep-tegen-zes-jaar-cel"/>
        <a href="https://www.rtvoost.nl/nieuws/295660/Victor-D-over-zes-jaar-celstraf-quot-Voorbeeld-van-ge-239-nstitutionaliseerde-islamofobie-quot"/>
        <a href="https://www.rtvoost.nl/nieuws/294809/Moet-Victor-D-terugkomen-of-in-Syri-235-blijven-vanwege-strafeis-van-zes-jaar-cel"/>
        <a href="https://www.rtvoost.nl/nieuws/322618/Hoger-beroep-Syri-235-ganger-Victor-D-opnieuw-uitgesteld"/>
      </related>
      <p>  <br/>De rechter stelde de rechtszaak in april 2019 uit, omdat hij uit interviews met de media van D. opmaakte dat de Heetenaar mogelijk graag bij de zaak aanwezig wil zijn. Met het uitstel wordt D. de kans gegeven om toch nog aanwezig te zijn.</p>
      <p><b>'Nog in Syrië'</b><br/>Of hij vandaag aanwezig is, is nog maar de vraag. Hij heeft eerder laten weten dat hij niet van plan is om de zaak bij te wonen. Hij zit naar eigen zeggen nog altijd in Syrië. Als er vandaag geen nieuwe informatie wordt ingebracht, bestaat de kans dat de eerder opgelegde straf definitief wordt.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Syri%C3%ABganger+Victor+D.+vandaag+in+hoger+beroep+tegen+zes+jaar+cel">06 - 57 03 33 33</a>.</aside>
    </article>
  </body>
</html>