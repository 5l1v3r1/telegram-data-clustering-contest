<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber3.com/spor/futbol/alex-de-souzadan-fenerbahce-aciklamasi-haberi-5063843"/>
    <meta property="og:site_name" content="Haber3"/>
    <meta property="article:published_time" content="2019-12-09T12:49:19+00:00"/>
    <meta property="og:title" content="Alex de Souza'dan Fenerbahçe açıklaması"/>
    <meta property="og:description" content="Fenerbahçe'nin efsane ismi Alex de Souza, İstanbul'da önemli açıklamalarda bulundu. Alex, Fenerbahçe'ye ne zaman dönüyorsun?' diye sorarsanız, bunun yanıtını ben veremem. Ne zaman çağrılırsam, gelirim ifadesini kullandı."/>
  </head>
  <body>
    <article>
      <h1>Alex de Souza'dan Fenerbahçe açıklaması</h1>
      <h2>Fenerbahçe'nin efsane ismi Alex de Souza, İstanbul'da önemli açıklamalarda bulundu. Alex, Fenerbahçe'ye ne zaman dönüyorsun?' diye sorarsanız, bunun yanıtını ben veremem. Ne zaman çağrılırsam, gelirim ifadesini kullandı.</h2>
      <address><time datetime="2019-12-09T12:49:19+00:00">09 Dec 2019, 12:49</time> by <a rel="author">Haber3</a></address>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
      <p>Fenerbahçe'nin efsane ismi Alex de Souza, önemli açıklamalarda bulunuyor.</p>
      <p>İşte Alex'in açıklamalarından satırbaşları...</p>
      <p>"Umarım bir gün Fenerbahçe'nin teknik direktörü olurum. Teknik direktörlük için hala zamanım var. Bununla ilgili bir süreç var. Öncelikle Brezilya'da kurslarıma devam edeceğim. 2021'de belgemi elime aldıktan sonra hayat neler getirecek göreceğiz. Benimle ilgili aceleci davranıyorsunuz ve beni planlara dahil ediyorsunuz. Benim acelem yok. Önce kursumu tamamlamalı ve teknik direktörlük belgemi duvara asmalıyım.</p>
      <p>"FENERBAHÇE'YE NE ZAMAN ÇAĞRILIRSAM, GELİRİM"</p>
      <p>Bir gün Fenerbahçe'nin başına geçip geçmeyeceğim çok sonra konuşulacak şeyler. 'Fenerbahçe'ye ne zaman dönüyorsun?' diye sorarsanız, bunun yanıtını ben veremem. Ne zaman çağrılırsam, gelirim. Şu an Türkiye'ye dostlarımla vakit geçirmeye geldim. Fenerbahçe ile herhangi bir temasım olmayacak. Ama günün birinde Fenerbahçe'nin teknik direktörü olmak isterim.</p>
      <p>FENERBAHÇE'YE TRANSFERDE AKIL VERMİYORUM"</p>
      <p>Benim kafamda geçen bir şey yok. Benim açımdan geçmişe dair bir şey söylemeye gerek yok. Cruzeiro'nun küme düşmesiyle ilgili üzüntümü bildiriyorum buradan onlara. Dün gece kalbim onlarlaydı ama maalesef olmadı. 7 Aralık 2014'te futbolu bıraktım, bugün 9 Aralık 2019. Futbolu bırakalı uzun zaman oldu, benim açımdan veda maçı gibi bir plan şu an için yok. Fenerbahçe'ye transferlerle ilgili herhangi bir akıl vermişliğim yok. Fikir veriyorum ancak herhangi bir transferde aktif olarak bulunmadım. Fenerbahçe'ye gelen oyuncuları, 10 numaraları değerlendirecek olan kişi ben değilim. Transfer ile ilgilenen kişiler var, teknik direktörü var, benim bir şey söylemem doğru olmaz.</p>
      <p>"FALCAO KALİTELİ BİR OYUNCU"</p>
      <p>Falcao'yu tanımıyorum, Falcao'un geçmişini biliyorum, kaliteli bir oyuncu. Kendisinden beklenti olması normal. Ama Fenerbahçe'ye gelenlerin benimle, Galatasaray'a gelenlerin Hagi ile kıyaslanmasının bu oyunculara haksızlık olduğunu düşünüyorum. Karşılaştırmak haksızlık. Biz uzun bir süre oynadık. Başarılarımız ortada ve hikayemiz bitti."</p>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
    </article>
  </body>
</html>