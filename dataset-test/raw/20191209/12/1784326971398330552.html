<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/programajanlo/2019/12/09/megerkezett-a-wonder-woman-2-elozetese/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T12:12:00+00:00"/>
    <meta property="og:title" content="Megérkezett a Wonder Woman 2 előzetese!"/>
    <meta property="og:description" content="Hurrá!"/>
  </head>
  <body>
    <article>
      <h1>Megérkezett a Wonder Woman 2 előzetese!</h1>
      <h2>Hurrá!</h2>
      <address><time datetime="2019-12-09T12:12:00+00:00">09 Dec 2019, 12:12</time> by <a rel="author">Rakita Vivi</a></address>
      <p>*dobpergés* Végre megérkezett a <b><i>Wonder Woman 1984 </i>első előzetese!</b> A trailert a brazil Comc Conon mutatták be, és neked is látnod kell.</p>
      <p>A kedvenc női szuperhősöd<a href="https://cosmopolitan.hu/sztarhirek/2019/08/22/megsem-lesz-wonder-woman-2/"> legújabb kalandjáról</a> eddig annyit lehetett tudni, hogy ugrunk egy kicsit az időben, és Dianát a<b> 80-as években</b> láthatod viszont. A videóból pedig az is kiderül, hogy a filmkészítőknek nagyon bejön ez az időszak, mert<b> totál kimaxolták</b> az évtizedre jellemző stílust: a ruhák, a zene, a fények és a díszletek is nagyon megidézi a korszakot. Csak egy példa: az előzetesben az egyik menő harcjelenet helyszíne tisztára a <a href="https://cosmopolitan.hu/szepseg/2019/07/02/minden-amit-a-stranger-things-3-evadarol-tudnod-kell/"><i>Stranger Things</i> harmadik évadának</a><b> bevásárlóközpontjára hajaz.</b></p>
      <p>A trailerben egyébként az összes <b>korábban bejelentett szereplőt</b> láthatod legalább néhány pillanat erejéig. Azaz: <b>visszatér Gal Gadot</b> Wonder Womanként (nyilván), <a href="https://cosmopolitan.hu/body_love/2018/05/27/nem-hiszed-el-ki-terhet-vissza-a-wonder-women-2-be/"><b>Chris Pine</b></a> mint Steve Trevor (hogy hogyan hozták vissza a halálból, ne kérdezd). Azt is csekkolhatod, milyen lesz a film főgonoszaként<b> Kristen Wiig</b>, plusz egy totál felismerhetetlen <b>Pedro Pascal</b> is megjelenik a színen (tudod, ő volt Oberyn Martell a <i>Trónok harcá</i>ban).</p>
      <p>Ahogy az már <a href="https://cosmopolitan.hu/programajanlo/2019/06/06/vegre-kiderult-mikor-erkezik-a-wonder-woman-2/">néhány hónappal ezelőtt</a> hivatalossá vált, a <i>Wonder Woman</i> folytatása <b>jövő nyáron</b> debütál a mozikban. Itthon egészen pontosan <b>június 4-én</b> lesz a premier. De addig is, íme az első pár felvétel az<b> új filmből:</b></p>
      <figure>
        <iframe src="https://www.youtube.com/embed/sfM7_JLk-84" width="640" height="360" data-service="Youtube" scrolling="no"/>
      </figure>
      <h3>Hogy tetszik?</h3>
    </article>
  </body>
</html>