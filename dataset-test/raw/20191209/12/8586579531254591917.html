<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/trtdeki-kayip-silahlarin-sirri-cozulemedi-259699h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T12:35:00+00:00"/>
    <meta property="og:title" content="TRT'deki kayıp silahların sırrı çözülemedi"/>
    <meta property="og:description" content="TRT İzmir Bölge Müdürlüğünde kaybolan ve tartışmalara neden olan kayıp silahların sırrı çözülemedi. Konuya ilişkin konuşan CHP İzmir Milletvekili Atila Sertel, &quot;El altından FETÖ’cülere mi verildi?&quot; diye sordu."/>
  </head>
  <body>
    <article>
      <h1>TRT'deki kayıp silahların sırrı çözülemedi</h1>
      <address><time datetime="2019-12-09T12:35:00+00:00">09 Dec 2019, 12:35</time> by <a rel="author">Yeni Çağ Gazetesi</a></address>
      <p>
        <b>TRT İzmir Bölge Müdürlüğünde kaybolan ve tartışmalara neden olan kayıp silahların sırrı çözülemedi. Konuya ilişkin konuşan CHP İzmir Milletvekili Atila Sertel, "El altından FETÖ’cülere mi verildi?" diye sordu.</b>
      </p>
      <p>CHP İzmir Milletvekili Atila Sertel, TRT İzmir Bölge Müdürlüğü'nde kaybolan silahlara ilişkin açıklamada bulundu.</p>
      <p>Kayıp silahların sırrının çözülemediğini fakat olayda adı geçen memurların göreve dönerken, konuya ilişkin bir soruşturmanın yürütülmemesine de tepki gösteren Sertel, <b>"Kurumun 10 silahı kim ya da kimlere peşkeş çekildi? Çalınıp, satıldı mı? El altından FETÖ’cülere mi verildi? TRT yönetimi açıklama yapmazsa bu iddiaların altında kalmaya mahkumdur"</b> ifadelerini kullandı.</p>
      <p>
        <u>
          <b>Sertel, şunları söyledi:</b>
        </u>
      </p>
      <p>"TRT İzmir Bölge Müdürlüğünün zimmetinde olan 10 adet silah, ruhsatlarıyla birlikte Mayıs ayından bu yana ortada yok. Kaybolan silahlarla ilgili devam eden bir soruşturma da yok. Konuyu gündeme getirdim bunun üzerine iki kişi açığa alındı. Altı kişiye de disiplin cezası uygulandı. Bir süre sonra açığa alınan güvenlik sorumlusu yeniden aynı görevine iade edildi. Meclis’te ve KİT Komisyonu’nda ısrarla dile getirmeme rağmen TRT yönetimi açıklama yapmıyor. Bana gelen son bilgilere göre kaybolan bu 10 silahın FETÖ’cülere verilmiş olabileceği iddia edildi. TRT yönetimi çıksın, açıklasın. Silahların neden bulunamadığını, sorumluların neden gerekli cezaları almadığını kamuoyuyla paylaşsın. Bu vahim olayda kimlerin korunduğu ortaya çıkmalı. Kurumun 10 silahı kim ya da kimlere peşkeş çekildi? Çalınıp, satıldı mı? El altından FETÖ’cülere mi verildi? TRT yönetimi açıklama yapmazsa bu iddiaların altında kalmaya mahkumdur."</p>
      <related>
        <a href="https://www.yenicaggazetesi.com.tr/mecliste-trt-tartismasi-nereden-buluyor-bu-manyaklari-259123h.htm"/>
        <a href="https://www.yenicaggazetesi.com.tr/karlov-suikasti-dosyasinda-trt-calisanlarina-dava-257988h.htm"/>
        <a href="https://www.yenicaggazetesi.com.tr/trtnin-hesaplari-gizleniyor-255430h.htm"/>
      </related>
    </article>
  </body>
</html>