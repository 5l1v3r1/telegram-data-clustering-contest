<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/a-grupa/2019-12-09/etar-ima-nov-trenyor"/>
    <meta property="og:site_name" content="gol.bg"/>
    <meta property="article:published_time" content="2019-12-09T12:30:30+00:00"/>
    <meta property="og:title" content="Етър има нов треньор"/>
    <meta property="og:description" content="Петко Петков пое &quot;болярите&quot;"/>
  </head>
  <body>
    <article>
      <h1>Етър има нов треньор</h1>
      <h2>Петко Петков пое "болярите"</h2>
      <address>
        <time datetime="2019-12-09T12:30:30+00:00">09 Dec 2019, 12:30</time>
      </address>
      <p>Петко Петков е новият старши треньор на Етър, съобщи председателят на управителния съвет на клуба проф. Георги Камарашев.<br/><br/>Петков е роден на 29 март 1968 г. в София. Завършва НСА "Васил Левски" със специалност "Футбол", като от 2008 г. насам притежава треньорски лиценз "PRO". Бивш футболист на столичните Академик и Септември.<br/><br/>Работил е във всеки един от последните четири клуба, ставали шампиони на България (ЦСКА, Левски, Лудогорец и Литекс). На "Армията" той работи като помощник на Христо Стоичков, когато Камата пое за кратко "червените" през сезон 2013/14.<br/><br/>От 2015 до 2018 г. бе помощник-треньор на шампиона Лудогорец, а оттогава до октомври т.г. Петко Петков бе старши треньор на ЦСКА-1948.<br/><br/>"Днес подписваме договора с Петко Петков, утре ще бъде официално представен на отбора", съобщи пред "Велико Търново спорт" проф. Георги Камарашев.</p>
    </article>
  </body>
</html>