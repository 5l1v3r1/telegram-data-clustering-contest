<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-ypograftike-i-symfonia-gia-tin-ypogeiopoiisi/2932632/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T12:10:03+00:00"/>
    <meta property="og:title" content="ΑΕΚ: Υπογράφτηκε η συμφωνία για την υπογειοποίηση!"/>
    <meta property="og:description" content="Επισημοποιήθηκε η συμφωνία ΑΕΚ - Περιφέρειας Αττικής για την υπογειοποίηση στη Νέα Φιλαδέλφεια καθώς την Δευτέρα (9/12) το μεσημέρι &quot;έπεσαν&quot; οι υπογραφές στα γραφεία της Περιφέρειας, που φέρνουν πλέον το έργο του γηπέδου πιο κοντά στην ολοκλήρωσή του."/>
  </head>
  <body>
    <article>
      <h1>ΑΕΚ: Υπογράφτηκε η συμφωνία για την υπογειοποίηση!</h1>
      <h2>Επισημοποιήθηκε η συμφωνία ΑΕΚ - Περιφέρειας Αττικής για την υπογειοποίηση στη Νέα Φιλαδέλφεια καθώς την Δευτέρα (9/12) το μεσημέρι "έπεσαν" οι υπογραφές στα γραφεία της Περιφέρειας, που φέρνουν πλέον το έργο του γηπέδου πιο κοντά στην ολοκλήρωσή του.</h2>
      <address><time datetime="2019-12-09T12:10:03+00:00">09 Dec 2019, 12:10</time> by <a rel="author">Newsit Newsroom</a></address>
      <p>Η <a href="https://www.newsit.gr/tags/aek/">ΑΕΚ</a> βρίσκεται πλέον ένα βήμα πιο κοντά στην ολοκλήρωση του έργου του γηπέδου της “Αγια Σοφιάς” στη Νέα Φιλαδέλφεια καθώς το μεσημέρι της Δευτέρας (9/12) στα γραφεία της Περιφέρειας Αττικής υπογράφτηκε η σύμβαση για την υπογειοποίηση τμήματος της οδού Πατριάρχου Κωνσταντίνου.</p>
      <p>Πρόκειται για ένα ζήτημα που ταλαιπώρησε πολύ την ΑΕΚ αφού αποτελεί απαραίτητη προϋπόθεση για να ολοκληρωθεί η κατασκευή της «Αγια-Σοφιάς», αφού αναμένεται να βελτιώσει το κυκλοφοριακό πρόβλημα στην περιοχή και παράλληλα θα απελευθερώσει δέκα στρέμματα προς όφελος των δημοτών.</p>
      <p>Τη σύμβαση υπέγραψε ο Περιφερειάρχης, Γιώργος Πατούλης, ενώ το “παρών” έδωσε και ο διοικητικός ηγέτης της ΑΕΚ, Δημήτρης Μελισσανίδης αλλά και ο πρόεδρος της Ερασιτεχνικής ΑΕΚ, Αλέξης Αλεξίου. Θυμίζουμε ότι η εταιρεία που έχει αναλάβει να διεκπεραιώσει το έργο της υπογειοποίησης είναι η Intrakat, ενώ οι εργασίες αναμένεται να διαρκέσουν από 6 ως 12 μήνες.</p>
    </article>
  </body>
</html>