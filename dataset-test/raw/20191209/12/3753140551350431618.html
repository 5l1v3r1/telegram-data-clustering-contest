<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/u_rosiyi_dopustyly_obmin_polonenymy_vsikh_na_vsikh_do_kincya_roku"/>
    <meta property="og:site_name" content="espreso.tv"/>
    <meta property="article:published_time" content="2019-12-09T12:20:00+00:00"/>
    <meta property="og:title" content="У Росії припустили обмін полоненими у форматі &quot;всіх на всіх&quot; до Нового року"/>
    <meta property="og:description" content="Сторони конфлікту на Донбасі до кінця року можуть обміняти полонених за формулою &quot;всіх на всіх”"/>
  </head>
  <body>
    <article>
      <h1>У Росії припустили обмін полоненими у форматі "всіх на всіх" до Нового року</h1>
      <address>
        <time datetime="2019-12-09T12:20:00+00:00">09 Dec 2019, 12:20</time>
      </address>
      <p>Обмін полонених за формулою "всіх на всіх” між Україною та російською окупаційною владою на Донбасі може відбутися до кінця 2019 року</p>
      <p>Про це заявив директор російського Центру політичної кон'юнктури Олексій Чеснаков, передають російські ЗМІ.</p>
      <p>"Прогрес є. Однак остаточні цифри поки вимагають узгодження. Поки розглядається формула" всіх на всіх", - сказав Чеснаков.</p>
      <p>За словами Чеснакова, обмін “всіх встановлених на всіх встановлених” можна чекати до кінця року.</p>
      <p>"Ймовірно, до наступного засідання контактної групи можна буде говорити більш конкретно про терміни і параметри обміну. Однак основну відповідальність за юридичну чистоту процедури несе українська сторона", - додав Чеснаков.</p>
      <ul>
        <li>Нагадаємо, що 21 листопада повідомлялося, що переговори про обмін полоненими між Україною і Росією у форматі "всіх на всіх" увійшли у фінальну стадію. Україна готова передати "приблизно <a href="https://espreso.tv/news/2019/11/27/250_na_100_peregovory_pro_masshtabnyy_obmin_polonenymy_pereyshly_do_finalnoyi_stadiyi_roszmi">250 осіб в обмін на 100</a>".</li>
      </ul>
    </article>
  </body>
</html>