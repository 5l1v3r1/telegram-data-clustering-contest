<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/samsung-galaxy-s10-ziskava-na-ceskem-trhu-novy-android-10-39619"/>
    <meta property="og:site_name" content="mobilenet.cz"/>
    <meta property="article:published_time" content="2019-12-09T12:20:00+00:00"/>
    <meta property="og:title" content="Samsung Galaxy S10 získává na českém trhu nový Android 10"/>
    <meta property="og:description" content="Společně s nejnovějším Androidem 10 se uživatelé mohou těšit i na nadstavbu One UI 2.0 Samozřejmostí jsou nejnovější prosincové bezpečnostní záplaty Aktualizaci Samsung vypustil na v České republice prodávané Galaxy S10"/>
  </head>
  <body>
    <article>
      <h1>Samsung Galaxy S10 získává na českém trhu nový Android 10</h1>
      <address><time datetime="2019-12-09T12:20:00+00:00">09 Dec 2019, 12:20</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Společně s nejnovějším Androidem 10 se uživatelé mohou těšit i na nadstavbu One UI 2.0 <br/>   •  Samozřejmostí jsou nejnovější prosincové bezpečnostní záplaty <br/>   •  Aktualizaci Samsung vypustil na v České republice prodávané Galaxy S10</b>
      </p>
      <p>Samsung příjemně překvapil české uživatele <a href="https://mobilenet.cz/katalog/samsung-galaxy-s10">Galaxy S10</a>. Právě dnes, 9. prosince, totiž uvolnil aktualizaci na vůbec nejnovější verzi operačního systému Android. Několik našich čtenářů nám zaslalo potvrzení, že jim telefon dnes nabídl aktualizaci na Android 10. Prozatím máme potvrzené, že se jedná o telefony z volné české distribuce, jmenovitě například kousky zakoupené v obchodech Alza a Mobilní Pohotovost.</p>
      <figure>
        <img src="https://cdn.24net.cz/1/obrazek/samsung-galaxy-s10-309933/614w"/>
        <figcaption>Aktualizace Samsungu Galaxy S10 na Android 10</figcaption>
      </figure>
      <p>Nejnovější aktualizační balíček má bezmála 2 GB, a stahovat jej tudíž doporučujeme spíše na Wi-Fi, než přes mobilní data. Společně s Androidem 10 se můžete těšit také na vylepšenou nadstavbu One UI 2.0. Ta přináší například inovovaná gesta či tmavý režim s podrobnějším nastavením. Samozřejmostí jsou pak zcela nové bezpečnostní záplaty platné k prosinci 2019.</p>
      <p>Pokud vlastníte Samsung Galaxy S10 a telefon vás sám od sebe o aktualizaci neinformoval, můžete zkusit dostupnost updatu zjistit ručně. Zavítejte do hlavního menu, následně najděte položku Nastavení a v ní hledejte řádek s popiskem Aktualizace softwaru. Zde již jen zkusíte štěstí, zda je aktualizace pro váš kousek dostupná.</p>
      <figure>
        <a href="https://mobilenet.cz/katalog/samsung-galaxy-s10/specifikace/512-gb">
          <img src="https://cdn.24net.cz/1/obrazek/samsung-galaxy-s10-295346/260w"/>
        </a>
      </figure>
      <p><a href="https://mobilenet.cz/katalog/samsung-galaxy-s10/specifikace/512-gb">Přejít do katalogu</a> · <a href="https://mobilenet.cz/clanky/recenze-samsung-galaxy-s10-vseumel-s-malou-vydrzi-37583">Přečíst recenzi</a></p>
      <h3>Samsung Galaxy S10 512 GB</h3>
      <table bordered="">
        <tr>
          <th>Rozměry</th>
          <td>149,9 × 70,4 × 7,8 mm, 157 g</td>
        </tr>
        <tr>
          <th>Displej</th>
          <td>Super AMOLED, 6,1" (3 040 × 1 440 px)</td>
        </tr>
        <tr>
          <th>Fotoaparát</th>
          <td>12 Mpx, video: 3 840 × 2 160 px, 60 FPS</td>
        </tr>
        <tr>
          <th>Procesor</th>
          <td>Exynos 9 Octa (9820),</td>
        </tr>
        <tr>
          <th>Paměť</th>
          <td>RAM: 8 GB, úložiště: 512 GB, microSDXC</td>
        </tr>
        <tr>
          <th>Akumulátor</th>
          <td>3 400 mAh, doba nabíjení: 1:35 hodin</td>
        </tr>
      </table>
      <p>
        <a href="http://mobilni-telefony.heureka.cz/samsung-galaxy-s10-g973f-512gb/">Kč<br/></a>
        <a href="https://www.srovname.cz/samsung-galaxy-s10/srovnani-cen/k.4245884">18 490 Kč</a>
        <a href="http://mobily.hledejceny.cz/samsung-galaxy-s10-512gb#d11109-14">19 522 Kč</a>
      </p>
      <related>
        <h4>Související články</h4>
        <a href="https://mobilenet.cz/clanky/recenze-samsung-galaxy-s10-vseumel-s-malou-vydrzi-37583"/>
        <a href="https://mobilenet.cz/clanky/serie-smartphonu-samsung-galaxy-s10-se-dockala-cervencove-aktualizace-38473"/>
        <a href="https://mobilenet.cz/clanky/rada-samsung-galaxy-s10-nove-disponuje-vibracni-odezvou-pro-ovladani-gesty-38235"/>
        <a href="https://mobilenet.cz/clanky/samsung-nijak-zasadne-nezdrazuje-galaxy-s10e-je-levnejsi-nez-galaxy-s7-porovnani-startovnich-cen-37207"/>
        <a href="https://mobilenet.cz/clanky/zive-ze-san-francisca-galaxy-s10-a-s10-ztelesnuji-vlajkovou-lod-na-steroidech-37196"/>
        <a href="https://mobilenet.cz/clanky/fanousci-marvelu-pozor-pouzdra-pro-radu-s10-zmeni-vzhled-a-automaticky-i-prostredi-37677"/>
      </related>
    </article>
  </body>
</html>