<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/2019-kesfedilen-71-yeni-canli-turu-h81381.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T12:48:56+00:00"/>
    <meta property="og:title" content="2019’da Keşfedilen 71 Yeni Canlı Türünden Öne Çıkanlar"/>
    <meta property="og:description" content="Bilim insanları, bu yıl bütün dünyada 71 yeni canlı türü keşfettiler. Bizler de sizler için öne çıkan bazı canlı türlerini bir araya getirdik."/>
  </head>
  <body>
    <article>
      <h1>2019’da Keşfedilen 71 Yeni Canlı Türünden Öne Çıkanlar</h1>
      <h2>Bilim insanları, bu yıl bütün dünyada 71 yeni canlı türü keşfettiler. Keşfedilen canlı türleri ve yaşadıkları alanlar üzerinde yapılacak çalışmalar hem çevre çalışmaları hem de iklim değişikliğine karşı mücadele için önemli bir anahtar olabilir.</h2>
      <address><time datetime="2019-12-09T12:48:56+00:00">09 Dec 2019, 12:48</time> by <a rel="author" href="https://www.webtekno.com/yazar/chnylmz" target="_blank">Mustafa Cihan Yılmaz</a></address>
      <p>Bilim dünyası, yeni canlı türleri keşfetmek için çalışmalarına ara vermeden devam ediyor. Kaliforniya Bilimler Akademisi’nden bilim insanları, yaptıkları açıklama ile 2019 yılında <b>71 bitki ve hayvan</b> türü keşfettiklerini açıkladılar. </p>
      <p>Kaliforniya Bilimler Akademisi’nin keşfedildiğini açıkladığı <b>yeni türler listesinde</b> çiçekler, balıklar, mercanlar, örümcekler, deniz böcekleri, karıncalar ve kertenkeleler var. Keşfedilen yeni hayvan ve bitki türleri, okyanuslarda, mağaralarda, ormanlarda ve hatta okyanusun en derinlerinde dahi bulunuyor. </p>
      <figure>
        <img src="https://www.webtekno.com/images/editor/default/0002/33/ee3ab4ba2941d88ede318a9e83ad4823c6e81322.jpeg"/>
      </figure>
      <p>Kaliforniya Bilimler Akademisi Başkanı Shannon Bennett, “<i>Dünyanın en bilinen yerlerinden en uzak yerlerine kadar birçok yerde yeni türleri aramaya devam etmemize rağmen, bilim insanları doğadaki türlerin yüzde 90’ından fazlasının hala bilinmediğini tahmin ediyor. Gezegenimizdeki yaşamın gelişmesine izin veren zengin bitki ve hayvan çeşitliliği, tüm canlıların birbirine bağlı şekilde yaşaması, iklim krizi karşısında toplu bir esneklik sağlıyor. Keşfedilen her tür, oynadığımız kritik rolün hatırlatıcısı olarak hizmet ediyor. Bu değerli ekosistemleri daha iyi anlamamız ve korumamız gerekir</i>” dedi. </p>
      <p>Kaliforniya Bilimler Akademisi’nden bilim insanların 2019 yılında <b>keşfettiği </b>71 türden bazıları, diğerlerinden daha ilgi çekici. Bilim insanlarının 2019 yılında bulduğu ilgi çekici türlere beraber bakalım. </p>
      <h3>Wakanda ismi verilen balık</h3>
      <p>Wakanda, Marvel Evreni’nden Black Panther’in (Kara Panter) ülkesi olarak biliniyor. Bilim insanları, bu <b>çizgi roman ülkesinin</b> ismini, deniz yüzeyinden 80 metre derindeki resiflerde yaşayan canlı mor renge sahip balıklara verdi. </p>
      <p>Daha önceden bilinmeyen bu balık türü, Hint Okyanusu’nun Tanzanya kıyılarında bulunan Alacakaranlık Bölgesi ismi verilen <b>resiflerde</b> bulundu. Alacakaranlık Bölgesi’nde bulunan bu balık türünün pigmentleri vücutlarında o kadar yaygın ki, incelemek için alınan boyalar uzun bir süre kaybolmadılar. </p>
      <figure>
        <img src="https://www.webtekno.com/images/editor/default/0002/33/caa3015920e7771071af0c78cd458dd74dfc1031.jpeg"/>
      </figure>
      <p>Bilim insanları, Alacakaranlık Bölgesi’nde keşfettikleri bu yeni balık türüne <b>Cirrhilabrus wakanda</b> veya Kara Panter’in Wakanda’sında bulunan vibranyumdan yola çıkarak vibranyum peri balığı (vibranium fairy wrasse) ismini verdiler.</p>
      <p>Cirrhilabrus wakanda’nın keşfinde çalışan Sidney Üniversitesi’nden doktora öğrencisi Yi-Kai Tea, “<i>Bu türü keşfettiğimizde, Afrika’nın gizemli resifleri ve izole edilmiş doğası hakkında düşündüğümüzde, yeni türü Wakanda olarak adlandırmamız gerektiğini düşündük</i>” dedi. Araştırmacılar, 2019’da Cirrhilabrus wakanda ve kedi gözlü kardinal balığı da dahil olmak üzere <b>16 yeni balık türü </b>keşfettiler. </p>
      <h3>Nesli tükenmekte olan kertenkeleler</h3>
      <p>2019 yılında, akademi araştırma görevlisi Aaron Bauer, çoğunun <b>türü tehlikede olan</b> 15 benekli kertenkele, turuncu kertenkele ve kuşaklı kertenkele türü keşfetti. Bu türler, ormanların yok olması nedeniyle hızlıca nüfuslarını kaybediyorlar. </p>
      <figure>
        <img src="https://www.webtekno.com/images/editor/default/0002/33/208f8f199a443d8d5d1fdf5ae4c8bc16a9db522c.jpeg"/>
      </figure>
      <p>Bu türlerin keşfedilmesi, bu türlerin zaman içinde <b>karşılaştıkları tehditlerin belirlenmesinde de</b> önemli bir rol oynuyor. Örneğin, Bauer’in bulduğu türlerden biri, bölgede istilacı olarak bulunan ateş karıncaları tarafından tehdit ediliyor. </p>
      <p>Araştırmacı, Aaron Bauer, “<i>İzole edilmiş, dağ tepeleri gibi habitatları araştırmazsak bu bölgelere özgü biyoçeşitliliğin büyük bir bölümünü daha sonra özleyeceğiz</i>” dedi. Aaron Bauer, akademik hayatı boyunca<b> 205’ten fazla</b> yeni sürüngen keşfetti. </p>
      <h3>Şaşırtıcı deniz sümüklü böcekleri</h3>
      <p>Deniz sümüklü böcekleri, saklanma ustaları olarak biliniyorlar. Yeni keşfedilen <b>deniz sümüklü böcekleri</b> Madrella amphora, habitatında bulunan salyangoz yumurtalarına benziyor. </p>
      <p>Omurgasız Zoolojisi Akademisi Yöneticisi Terry Gosliner, “<i>Son zamanlarda denizli sümüklü böceklerinin diğer türlerin renklerini taklit ettiğini görüyorduk. Ancak deniz sümüklü böceklerinin diğer hayvanları tamamen taklit ettiğini görmek nadirdir</i>” dedi. </p>
      <p>Araştırmacılar, bilinen diğer deniz sümüklü böceklerinden farklı olan, <b>benzersiz renkleri </b>ve küçük boyutları ile beş farklı deniz sümüklü böceği türü daha keşfettiler. </p>
      <h3>Nadir bir çiçek türü</h3>
      <p>Bitkiler hakkında yapılan çalışmalar, birbirleriyle iletişim kurdukları ve kuraklıktan şikayet ettikleri gibi bulguları ortaya çıkardı. Araştırmacılar, bu yıl da yaklaşık <b>100 yıldır</b> gözlenemeyen nadir bir çiçeği keşfettiler. Araştırmacılar, buldukları nadir bitkinin hareket ettiğini de keşfettiler. </p>
      <p>Trembleya altoparaisensis ismi verilen çiçek, bundan 100 yıl önce bir ünlü botanikçi Auguste François Marie Glaziou tarafından incelenebilmişti. Beyaz çiçekleri olan bitkiü o günden bu güne tekrar bulunamadığı için keşifte bulunan araştırmacılar <b>çiçeği tanımlamakta</b> zorlandılar. </p>
      <figure>
        <img src="https://www.webtekno.com/images/editor/default/0002/33/c844d9217f357a83e999ca64e03b00fa0761ff72.jpeg"/>
      </figure>
      <p>Kaliforniya Bilimler Akademisi’nde emekli botanikçi Frank Almeda ile beraber çalışan doktora öğrencisi Ricardo Pacifico, “<i>İnsanlar, bitkilerin hareket ettiğini düşünmüyorlar. Ama hareket ediyorlar</i>” dedi.</p>
      <p>Araştırmacılar tarafından Brezilya’daki Chapea dos Veadeiros Ulusal Parkı’nda bulunan Trembleya altoparaisensis’in yanında Madagaskar’daki ulusal parklarda <b>sekiz yeni çiçekli bitki türü</b> keşfettiler. </p>
      <h3>Derin deniz mercanı</h3>
      <p>Uzaktan kontrol edilebilen araçlar, araştırmacıların <b>derin deniz araştırmaları</b> sırasında bulunan mercanları keşfetmelerine ve bu mercanları anlamalarına yardımcı oluyor. ABD’deki Ulusal Okyanus ve Atmosfer Dairesi’nden araştırmacılar, Kaliforniya sahilinde Chromoplexura cordellbankensis adında yeni bir mercan türü keşfettiler. </p>
      <p>Kaliforniya Bilimler Akademisi’nde yönetici olan Gary Williams, “<i>Gelgit olan deniz bölgesi hakkında bilgimiz vardı. Ancak derin deniz, görüş alanımızın ve aklımızın dışındaydı</i>” dedi. </p>
      <figure>
        <img src="https://www.webtekno.com/images/editor/default/0002/33/39e0d5321b5dbdb0cc3e26b9476c3b156c60c64d.jpeg"/>
      </figure>
      <p>Keşfedilen yeni mercan türünün yanında San Francisco sahiline 60 km uzaklıktaki bir <b>deniz koruma alanında</b> iki yeni çeşit mercan türü daha bulundu. </p>
      <h3>Karınca seven ve mağarada yaşayan örümcekler</h3>
      <p>Araştırmacılar, 2019 yılında<b> karıncaların yuvasında</b> yaşayan bir örümcek türü buldular. Keşfedilen örümcek türü, zamanının çoğunu karınca yuvasının içinde geçiriyor. Araştırmacılar, bu örümcek türünün karınca yuvasında ne yaptığını henüz belirleyemediler. </p>
      <p>Meksika’daki Chihuahuan çölünde keşfedilen yeni örümcek türünün karınca yuvasında ne yaptığını anlamak için <b>yuvayı kazmak</b> gerekiyor. Yuva kazıldığında da örümcek asla doğal halinde bulunamıyor. Araştırmacılar bu örümcek türünü çökmüş bir karınca yuvasının etrafında buldular. </p>
      <p>İspanya ve Fransa sınırında bulunan Pirene Dağları’ndan Bulgaristan’ın başkenti Sofya’nın dışında bulunan Balkan Dağları’na doğru ilerleyen bir grup araştırmacı, mağaralarda <b>karanlıkta yaşamaya adapte </b>olmuş bir uzun bacaklı örümcek türü keşfettiler. Bilim insanları, bu örümcek türünün karanlıkta yaşamaya adapte olması özelliğinin araştırılması sayesinde türün geçmişine dair bilgi sahibi olacak. </p>
      <h3>Yeni bir vatoz balığı türü</h3>
      <figure>
        <img src="https://www.webtekno.com/images/editor/default/0002/33/7d04358c7590b3d784012792c8810d55c9ca35a2.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/en-cok-izlenen-filmler-turkiye-2019-h81058.html">Türkiye'de 2019 Yılının En Çok İzlenen Filmleri Belli Oldu</a>
      </p>
      <p>Araştırmacılar, yeni vatoz balığı türünü Falkland Adaları’nda keşfettiler. <b>Vatoz balıkları</b>, güneş ışığı gibi görünen balıklardır. Keşfedilen vatoz balığı türü de Falkland Adaları’da yüzeyin 600 metre derinin de keşfedildi. </p>
      <p>Vatoz balıkları, Kore’de bir yiyecek olarak tüketiliyorlar. Araştırmacıların keşfettiği vatoz balığı türü daha önce <b>fazla tüketim</b> nedeniyle soyu tükenen bir tür değil. Dipturus lamillai, muhtemelen yeni keşfedilen bir vatoz balığı türü.</p>
      <p><b>Kaynak : </b>https://www.msn.com/en-us/news/technology/scientists-discovered-71-new-species-this-year-here-are-some-of-their-favorites/ar-BBXTtIy?li=BBnbcA1</p>
    </article>
  </body>
</html>