<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818162"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T12:07:00+00:00"/>
    <meta property="og:title" content="Българин счупи световен рекорд по вдигане от лег!"/>
    <meta property="og:description" content="Между 28 Ноември и 8 Декември в Каунас, Литва се проведе Европейското първенство по силов трибой към международната федерация - International  ..."/>
  </head>
  <body>
    <article>
      <h1>Българин счупи световен рекорд по вдигане от лег!</h1>
      <address><time datetime="2019-12-09T12:07:00+00:00">09 Dec 2019, 12:07</time> by <a rel="author">SPORTAL.BG</a></address>
      <p>Между 28 Ноември и 8 Декември в Каунас, Литва се проведе Европейското първенство по силов трибой към международната федерация - International Powerlifting Federation (IPF). В него, тази година, взеха участие 6 състезатели от България.<br/><br/>В категорията до 93 кг за младежи до 23 години, падна досегашния световен рекорд в движението вдигане от лег. </p>
      <figure>
        <img src="https://www.sportal.bg/uploads/tinymce/dakata/p1/wleague/fivbwcc/79020609_607510696654627_2171360217307021312_n.jpg"/>
      </figure>
      <p>Това бе дело на Емил Кръстев, който само на 22 записа опит от 203.5 кг в третия си опит. Емил е многократен шампион в републиканските състезания, а това е неговата първа изява на международния подиум. В движението клек, той успя да запише опит само от 275 кг, след като получи неуспешен в първия на 262.5 кг. В движението мъртва тяга остана на втори опит с 295 кг след неуспешен на 305 кг. Това го отдели от медала в движението мъртва тяга с малко, но въпреки това общия резултат беше достатъчен за третото място и само с 5 кг разлика от второто. <br/><br/>В същата категория имаше още едно добро българско представяне на Теодор Ваклинов с 250 кг клек, 170 кг лег, 260 кг мъртва тяга. <br/>Цялостното представяне на българските участници тази година бе добро, като състезателите се върнаха с над 10 медала в различните категории и дори абсолютната титла за младежи до 23 години.</p>
    </article>
  </body>
</html>