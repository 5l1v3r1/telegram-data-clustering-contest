<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/2020-mercedes-gla-icin-kokpit-sonrasi-dis-tasarim-paylasimi/"/>
    <meta property="og:site_name" content="LOG"/>
    <meta property="article:published_time" content="2019-12-09T12:30:24+00:00"/>
    <meta property="og:title" content="2020 Mercedes GLA için kokpit sonrası dış tasarım paylaşımı"/>
    <meta property="og:description" content="SUV ürün gamının giriş seviyesi olan 2020 Mercedes GLA, netleşen bazı teknik detaylarıyla birlikte tasarım kilitlerini de çözmeye başlıyor."/>
  </head>
  <body>
    <article>
      <h1>2020 Mercedes GLA için kokpit sonrası dış tasarım paylaşımı</h1>
      <address><time datetime="2019-12-09T12:30:24+00:00">09 Dec 2019, 12:30</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/12/mercgl.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/gla-3-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/mercglap-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/mercglap-1-1.jpg"/>
        </figure>
      </slideshow>
      <p>SUV ürün gamının giriş seviyesi olan 2020 Mercedes GLA, netleşen bazı teknik detaylarıyla birlikte tasarım kilitlerini de çözmeye başlıyor.</p>
      <p>Aile içerisinde atılan GLB hamlesinin ardından artık kardeşleri arasında bile rakibi olan <b>GLA</b> için geri sayım sürecimiz devam ediyor. Tanıtım etkinliği için önümüzdeki yaklaşık iki gün gibi bir zaman dilimimiz bulunan yeni jenerasyon için de resmi kaynaklardaki hareketlilik aynı eğride sürmekte. Önemli tasarım değişiklikleriyle elini güçlendirmesini beklediğimiz modelle ilgili bu zamana kadar kokpitin de dahil olduğu paylaşımlar yapan marka, bu kez dış karakteri netleştiren bir çizimle karşımıza çıkıyor. Bu vesile ile fark yaratan dinamiklerini de daha net gördüğümüz <b>2020 Mercedes GLA</b>, beklediğimiz gibi sportiflikle harmanlanmış çizgilerin birleşimiyle bizleri selamlayacak.</p>
      <slideshow>
        <figure>
          <img src="https://www.log.com.tr/wp-content/uploads/2019/12/gla-3-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/mercglap-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/mercglap-1-1.jpg"/>
        </figure>
      </slideshow>
      <h3>2020 Mercedes GLA için netleşen bazı parçalar</h3>
      <p>İkinci jenerasyonuyla macerasına devam edecek olan GLA için elimizde büyük çapta olmasa da bazı temel bilgilerin varlığından söz edilebilir. MFA2 adıyla elden geçirilen altyapıyla gelecek olan modelin ebatlarındaki rakamsal iyileşmeler netlik kazanmış durumda. Buna göre bir önceki nesline göre yükseklik bazında <b>10 santimetre</b> ileride konumlanacak olan modelin, <b>15 santimetre</b> kısalacak olması dikkat çekiyor. Bununla birlikte iç bölümde daha iyi bir baş mesafesi sunacak olan GLA’nın diz mesafesinde ise herhangi bir gerileme söz konusu değil. Kaputun altında da ise <b>150 ve 190 beygir</b> seçeneklerle şekillenecek 2.0 litre dizel ve 1,5 litrelik diğer opsiyonla ön planda. Hibrit versiyonuyla da karşımıza çıkmasını beklediğimiz GLA ile ilgili gelişmeler LOG.com.tr’de olacak.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/bisiklet-scooter-ve-daha-fazlasi-icin-guvenlik-mercedes-yan-bolge-asistani-nasil-calisiyor-video/"/>
      </related>
    </article>
  </body>
</html>