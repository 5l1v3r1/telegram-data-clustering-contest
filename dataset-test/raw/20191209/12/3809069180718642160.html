<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1423219/melissanidis-na-pesoyn-kai-oi-ypografes-perifereias-erasitehnikis"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T12:18:00+00:00"/>
    <meta property="og:title" content="Μελισσανίδης: «Να πέσουν και οι υπογραφές Περιφέρειας - Ερασιτεχνικής»"/>
    <meta property="og:description" content="Ο Δημήτρης Μελισσανίδης ζήτησε όσο γίνεται πιο γρήγορα να πέσουν οι υπογραφές της Περιφέρειας με την Ερασιτεχνική για να ξεκινήσει η υπογειοποίηση."/>
  </head>
  <body>
    <article>
      <h1>Μελισσανίδης: «Να πέσουν και οι υπογραφές Περιφέρειας - Ερασιτεχνικής»</h1>
      <h2>Ο Δημήτρης Μελισσανίδης ζήτησε όσο γίνεται πιο γρήγορα να πέσουν οι υπογραφές της Περιφέρειας με την Ερασιτεχνική για να ξεκινήσει η υπογειοποίηση.</h2>
      <address><time datetime="2019-12-09T12:18:00+00:00">09 Dec 2019, 12:18</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Αλλο ένα βήμα έχει απομείνει για να ξεκινήσει το έργο της υπογειοποίησης της Αγια Σοφιάς. Η ΑΕΚ υπέγραψε το μεσημέρι της Δευτέρας (9/12) με την Περιφέρεια την σύμβαση για την υπογειοποίηση και μετά το τέλος των υπογραφών υπήρξαν δηλώσεις με τον ηγέτη της Ενωσης να ζητάει να μην υπάρξει χρονοτριβή και να πέσουν και οι υπογραφές της Περιφέρειας με την Ερασιτεχνική. </p>
      <p>«<i>Χαίρομαι που πριν λίγο καιρό πρόεδρο καθίσαμε σε αυτό το γραφείο και δώσαμε κάποιες υποσχέσεις. Αυτές οι υποσχέσεις υλοποιούνται πλέον βήμα βήμα. Έχουμε δρόμο μπροστά μας αλλά αυτή εδώ η σημερινή υπογραφή είναι μια πολύ σημαντική εξέλιξη και χαίρομαι ιδιαίτερα</i>», ανέφερε αρχικά ο Γιώργος Πατούλης.</p>
      <p>Στη συνέχεια ο Δημήτρης Μελισσανίδης τόνισε: «<i>Θέλω κι εγώ από τη μεριά μου να ευχαριστήσω για την προσπάθεια. Πρέπει όμως να πούμε ότι αυτή είναι η προτελευταία υπογραφή. Η βασική και ουσιαστική υπογραφή για να τελειώσει το γήπεδο μας είναι αυτή που θα κάνει η Περιφέρεια με τον Ερασιτέχνη. Αυτό μας επείγει. Αυτό που υπογράφουμε σήμερα είναι ένα έργο του Δημοσίου. Η Περιφέρεια φτιάχνει έναν δρόμο που έχει σχέση βέβαια με το γήπεδο. Το ουσιαστικά για εμάς η υπογραφή Περιφέρειας-Ερασιτεχνικής. Εμείς έχουμε τελειώσει και περιμένουμε πλέον την Περιφέρεια για να μπει μέσα και να τελειώσει το γήπεδο μας</i>».</p>
      <p>Μετά ακολούθησε διάλογος μεταξύ των δύο ανδρών:</p>
      <p>«<i>Κύριε πρόεδρε δείξαμε μέσα σε λίγους μήνες ότι πράττουμε ό,τι έχουμε υποσχεθεί. Υποσχόμαστε ότι θα υπάρξει και αυτή τη υπογραφή με τον Ερασιτέχνη</i>»</p>
      <p>«<i>Μέχρι πότε. Να πούμε πότε, να πούμε μέρα; Μια ημερομηνία</i>».</p>
      <p>«<i>Την ημερομηνία θα την δώσει η Υπηρεσία μας όμως οφείλω να σας πω όμως ότι κάναμε έλεγχο σε όλες τις διαδικασίες και παρότι είχαμε πει ότι αυτή η υπογραφή θα μπει μάλλον μετά τις γιορτές χαίρομαι που καταφέραμε να γίνει είκοσι περίπου μέρες πριν. Το ίδιο θα κάνουμε και για τις άλλες ενέργειες. Ό,τι λέμε θα προσπαθούμε να το κάνουμε πιο νωρίς</i>».</p>
    </article>
  </body>
</html>