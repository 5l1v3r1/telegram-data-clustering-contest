<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/julia-price-set-to-become-first-female-coach-in-mens-bbl-143941"/>
    <meta property="og:site_name" content="Wah Cricket"/>
    <meta property="article:published_time" content="2019-12-09T12:52:13+00:00"/>
    <meta property="og:title" content="बीग बैश लीग की पहली महिला कोच बनी जूलिया प्राइस, ब्रिस्बेन हीट के साथ करेंगी काम"/>
    <meta property="og:description" content="ऑस्ट्रेलिया की पूर्व विकेटकीपर जूलिया प्राइस बिग बैश लीग (बीबीएल) में पहली महिला कोच बनी हैं. जूलिया ब्रिस्बेन हीट की सहायक कोच बनी हैं, जो मुख्य कोच डैरेन लेहमन, गेंदबाजी कोच रयान हैरिस के साथ मिलकर काम करेंगी. प्राइस एक जनवरी को टीम के साथ आधिकारिक तौर पर जुड़ेंगी."/>
  </head>
  <body>
    <article>
      <h1>बीग बैश लीग की पहली महिला कोच बनी जूलिया प्राइस, ब्रिस्बेन हीट के साथ करेंगी काम</h1>
      <h2>1997 और 2005 में विश्व कप जीतने वाली जूलिया ऑस्ट्रेलिया की महिला टीम का हिस्सा रही थीं. इस समय प्राइस अमेरिका की महिला क्रिकेट टीम की मुख्य कोच हैं.</h2>
      <address>
        <time datetime="2019-12-09T12:52:13+00:00">09 Dec 2019, 12:52</time>
      </address>
      <p>ऑस्ट्रेलिया की पूर्व विकेटकीपर जूलिया प्राइस बिग बैश लीग (बीबीएल) में पहली महिला कोच बनी हैं. जूलिया ब्रिस्बेन हीट की सहायक कोच बनी हैं, जो मुख्य कोच डैरेन लेहमन, गेंदबाजी कोच रयान हैरिस के साथ मिलकर काम करेंगी. प्राइस एक जनवरी को टीम के साथ आधिकारिक तौर पर जुड़ेंगी.</p>
      <p>प्राइस ने ऑस्ट्रेलिया के लिए 10 टेस्ट और 84 वनडे मैच खेले हैं. वह 1997 और 2005 में विश्व कप जीतने वाली ऑस्ट्रेलिया की महिला टीम का हिस्सा रही थीं. इस समय प्राइस अमेरिका की महिला क्रिकेट टीम की मुख्य कोच हैं. इससे पहले वे तस्मानिया और डब्ल्यूबीबीएल में होबार्ट हरिकैंस की कोच रह चुकी हैं.</p>
      <p>प्राइस ने इस पर कहा, "मैं इस बात से बेहद खुश हूं कि हीट ने वो काम किया है जो अभी तक हमने बीबीएल में नहीं देखा है-कोचिंग स्टाफ में महिला का होना, लेकिन मुझे नहीं लगता कि यह आखिरी बार होगा. मैं इस शानदार अवसर के लिए तैयार और खुश हूं."</p>
      <p>लैहमन ने कहा कि प्राइस के आने से टीम को फायदा होगा. उन्होंने कहा, "हम इस बात पर चर्चा कर रहे थे कि अमेरिका के साथ काम करने से उनके पेशेवर करियर को फायदा पहुंचेगा या नहीं. हम वहां गए और देखा कि एक मुख्य कोच के तौर पर वह दिमागी तौर पर बेहद शानदार हैं. इसलिए मुझे लगा कि वह हमारी टीम में सही बैठेंगी." बीबीएल का नौवां सीजन 17 दिसंबर से शुरू होगा.</p>
    </article>
  </body>
</html>