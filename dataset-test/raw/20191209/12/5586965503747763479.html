<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/un-mire-ajuns-cu-cateva-ore-intarziere-la-nunta-a-avut-o-surpriza-de-zile-mari-mireasa-nu-voia-sa-se-mai-casatoreasca-cu-el-ce-s-a-intamplat-a-doua-zi-18660259"/>
    <meta property="og:site_name" content="Gândul"/>
    <meta property="article:published_time" content="2019-12-09T12:54:00+00:00"/>
    <meta property="og:title" content="Un mire, ajuns cu câteva ore întârziere la nuntă, a avut o surpriză de zile mari: Mireasa nu voia să se mai căsătorească cu el / Ce s-a întâmplat a doua zi"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Un mire, ajuns cu câteva ore întârziere la nuntă, a avut o surpriză de zile mari: Mireasa nu voia să se mai căsătorească cu el / Ce s-a întâmplat a doua zi</h1>
      <h2>Un mire din Nangaljat, India, a întârziat câteva ore la propria nuntă însă când a ajuns în locul unde se ţinea ceremonia a avut o surpriză de zile mari: mireasa nu voia să se mai căsătorească cu el.</h2>
      <address><time datetime="2019-12-09T12:54:00+00:00">09 Dec 2019, 12:54</time> by <a rel="author" href="https://www.gandul.info/autor/alexandra-mortu" target="_blank">Alexandra Mortu</a></address>
      <p>Tănârul a mărturisit în plângerea depusă la poliţie că după ce a ajuns în locul unde trebuia să aibă ceremonia, familia miresei l-a întâmpinat plină de ură şi chiar i-ar fi jefuit pe el şi pe însoţitorii lui.</p>
      <p>Potrivit surselor din poliţia locală, cuplul trebuia să se căsătorească printr-o ceremonie oficială vineri, după ce în urmă cu şase săptămâni avuseseră o ceremonie tradiţională.</p>
      <p>Atunci, mireasa nu s-a mutat la socrii alături de soţ, ci a aşteptat să aibă loc şi ceremonia oficială.</p>
      <p>Însă lucrurile nu au decurs aşa cum ar fi trebuit întrucât au existat neînţelegeri între familiile celor doi tineri referitoare la zestrea fetei.</p>
      <p>Lucrurile au degenerat vineri, când mirele a sosit alături de o parte din nuntaşi cu câteva ore întârziere, în loc de ora 14, aşa cum stabiliseră în prealabil.</p>
      <p>În fapt, întârzierea a fost cauzate de neînţelegerile pe zestre întrucât familia mirelui ar fi cerut alte lucruri în lus faţă de cele deja stabilite. În acelaşi timp, familia mirelui acuză faptul că au fost sechestraţi într-o cameră şi le-au fost furate şi bijuteriile pe care le aduseseră în dar pentru mireasă.</p>
      <p>Potrivit autorităţilor locale, familiile celor doi au ajuns într-un final la o înţelegere, dar mireasa s-a căsătorit a doua zi cu altcineva, relatează timesofindia.com</p>
      <p>
        <i>Sursă Foto: Pixabay (caracter ilustrativ)</i>
      </p>
    </article>
  </body>
</html>