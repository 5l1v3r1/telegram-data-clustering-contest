<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/siti-se-sprema-za-zivot-posle-pepa-ovo-su-imena-gvardiolina-izjava-iznenadila-sve-394972.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T12:50:00+00:00"/>
    <meta property="og:title" content="Siti se sprema za život posle Pepa? Ovo su imena, Gvardiolina izjava iznenadila sve!"/>
    <meta property="og:description" content="Sve su češće priče da je Pep blizu odluke da godinu dana pre isteka napusti klub. U Engleskoj mu je potrebno čudo da odbrani titulu, skeptičan kada je Liga šampiona u pitanju."/>
  </head>
  <body>
    <article>
      <h1>Siti se sprema za život posle Pepa? Ovo su imena, Gvardiolina izjava iznenadila sve!</h1>
      <h2>Sve su češće priče da je Pep blizu odluke da godinu dana pre isteka napusti klub. U Engleskoj mu je potrebno čudo da odbrani titulu, skeptičan kada je Liga šampiona u pitanju.</h2>
      <address><time datetime="2019-12-09T12:50:00+00:00">09 Dec 2019, 12:50</time> by <a rel="author">Vladimir Stojanović</a></address>
      <p>Pep Gvardiola bi morao da učini nešto što niko drugi nije u istoriji kako bi odbranio titulu. Nijedna ekipa u istoriji engleskog fudbala nije uspela da stigne +14 i osvoji titulu. Prošle godine je Liverpul u jednom trenutku imao +10, pa je Siti ipak uspeo da osvoji drugu krunu u nizu, ali sada to deluje kao nemoguća misija. Ispred Sitija je i Lester, sa kojim će "Građani" igrati za 11 dana.<br/><br/>Pojavile su se priče o tome da Siti sumnja da će Pep ostati i naredne sezone, on je demantovao da će otići godinu dana pre isteka ugovora, ali se navodno klub priprema za život posle Španca.<br/><br/>Kao prvi kandidat da ga nasledi spominje se pomoćnik Arteta čime bi klub dobio na kontinuitetu, ali navijači vide neko veće ime kao rešenje, Alegrija ili Poketina, kao najveća imena na tržištu, ili nekog mladog i dokazanog poput Nagelsmana iz Red Bul Lajpciga ili čak trenera Ajaksa Ten Haga.<br/><br/>Recimo i to da Gvardiola pokušava da skine pritisak sa tima, uz reči da Siti zaostajew za vodećim ekipama u Evropi.<br/><i><br/>"Junajted nam je pokazao kako se igra kontranapad, u Ligi šampiona ćemo se suočiti sa timovima poput Barselone, Reala, Liverpula, Juventusa. Možda moramo da prihvatimo da mi nismo na tom nivou i da moramo da napredujemo"</i>, konstatovao je nekadašnji trener Barselone.<br/><br/>Ipak, čini se da je ovo preterana ocena, da, bi izgubljena bitka za titulu mogla Gvardioli da ostavi prostor da svim silama krene na osvajanje Lige šampiona, mada to ne daje nikakvu garanciju da će stići do završnice...</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/pl-sjajni-junajted-slavio-u-derbiju-mancestera-i-pogurao-liverpul-ka-tituli-394826.html"/>
        <a href="https://www.sportske.net/vest/medjunarodni-fudbal/junajted-vodi-u-gradskom-derbiju-da-li-su-gradjani-osteceni-394821.html"/>
        <a href="https://www.sportske.net/vest/medjunarodni-fudbal/sok-na-etihadu-dva-gola-u-mrezi-sitija-tresla-se-i-precka-394818.html"/>
        <a href="https://www.sportske.net/vest/medjunarodni-fudbal/moze-li-solskjer-da-pomrsi-racune-i-gradskom-rivalu-sastavi-394813.html"/>
        <a href="https://www.sportske.net/vest/medjunarodni-fudbal/pred-derbi-sitijeva-decenija-kako-se-sve-promenilo-u-mancesteru-394768.html"/>
      </related>
    </article>
  </body>
</html>