<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/teylar-suift-vogue-velikobritaniya-i-yanuarskiyat-broy-na-izdanieto.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-12-09T12:03:38+00:00"/>
    <meta property="og:title" content="Тейлър Суифт, Vogue Великобритания и януарският брой на изданието"/>
    <meta property="og:description" content="Какво разкри певицата пред Андрю Лойд Уебър за януарския брой на Vogue Великобритания"/>
  </head>
  <body>
    <article>
      <h1>Тейлър Суифт, Vogue Великобритания и януарският брой на изданието</h1>
      <address><time datetime="2019-12-09T12:03:38+00:00">09 Dec 2019, 12:03</time> by <a rel="author" href="https://lifestyle.bg/author/lifestyle-bg" target="_blank">lifestyle.bg</a></address>
      <p>Тейлър Суифт, която преди два дни беше обявена от Forbes за най-високоплатеният изпълнител в света (с доходи от 185 милиона долара за 2019 г.), започва 2020 г. от януарската корица на Vogue Великобритания.</p>
      <related>
        <a href="https://lifestyle.bg/stars/teylar-suift-amerikanskite-muzikalni-nagradi-i-rekordat-koyto-podobri-pevitsata.html"/>
      </related>
      <p>Първото издание за новата година носи заглавието "Ново десетилетие, нов стил" и на него певицата позира в Chanel в стилна фотосесия. </p>
      <p>Редакторът на списанието, Едуард Енинфъл, коментира, че за снимките Тейлър Суифт изглежда непринудено модерна, но същевременно във визията й нарочно има препратки и към ретро стила.</p>
      <figure>
        <embed-post data-src="https://www.instagram.com/p/B5igY6uFMLy" data-service="Instagram"/>
      </figure>
      <p>Интервюто за списанието е направено от композитора Андрю Лойд Уебър. Именно пред него Тейлър Суифт разкрива колко е важно за нея да имаме права върху това, което сме създали - визирайки скандала върху забраната ѝ да изпълнява старите си песни.</p>
      <related>
        <a href="https://lifestyle.bg/stars/teylar-suift-big-machine-records-starite-i-pesni-i-ot-kakvo-se-oplaka-pevitsata.html"/>
      </related>
      <p>Певицата коментира и новата песен "Beautiful Ghosts" към филма "Котките", която написват съвместно с Андрю Лойд Уебър, както и защо Суифт участва така активно в създаването на повече от текстовете си. Тя споделя, че чрез писането човек създава по-особена връзка с песента и музиката си и по-добре разбира съобщението, което изпраща до публиката.</p>
      <figure>
        <embed-post data-src="https://www.instagram.com/p/B5ibMtuFOHI" data-service="Instagram"/>
      </figure>
      <p>Тейлър Суифт сподели, че е била страшно ангажирана през 2019 г., тъй като е работила едновременно върху два проекта - новия си албум "Lover" и снимките по филма "Котките".</p>
      <figure>
        <embed-post data-src="https://www.instagram.com/p/B5igJ3xl8cm" data-service="Instagram"/>
      </figure>
      <p>Изпълнителката не пропусна да коментира и "Котките". Много ѝ е харесал начина, по който се е чувствала по време на снимки, защото това определено е било една много различна емоция, която едва ли някога ще изпита отново.</p>
      <figure>
        <embed-post data-src="https://www.instagram.com/p/B5ihDcGgEsV" data-service="Instagram"/>
      </figure>
      <p>Ние също се надяваме, че ще изпитаме подобна емоция и нямаме търпение за премиерата на филма на 27 декември. </p>
      <related>
        <a href="https://lifestyle.bg/stories/kotkite-i-vtori-treylar-na-filma.html"/>
      </related>
      <related>
        <h4>Още по темата</h4>
        <a href="https://lifestyle.bg/stories/kotkite-i-vtori-treylar-na-filma.html"/>
        <a href="https://lifestyle.bg/stars/heyli-biybar-vogue-avstraliya-i-oktomvriyskiya-broy-na-izdanieto.html"/>
        <a href="https://lifestyle.bg/stars/kim-kardashiyan-vogue-arabiya-i-septemvriyskiyat-broy-na-izdanieto.html"/>
        <a href="https://lifestyle.bg/stars/naomi-kembal-vogue-velikobritaniya-i-lipsata-na-samochuvstvie-i-neharesvaneto-na-tyaloto.html"/>
        <a href="https://lifestyle.bg/stars/madona-vogue-velikobritaniya-i-edno-spetsialno-turne.html"/>
        <a href="https://lifestyle.bg/stars/megan-markal-salma-hayek-vogue-velikobritaniya-i-kakva-e-malkata-tayna-mezhdu-hertsoginyata-i-aktrisata.html"/>
        <a href="https://lifestyle.bg/style/naomi-kembal-vogue-arabiya-i-edna-koritsa.html"/>
        <a href="https://lifestyle.bg/stars/keyt-blanshet-harper-s-bazaar-velikobritaniya-i-dekemvriyskiyat-broy-na-izdanieto.html"/>
        <a href="https://lifestyle.bg/stories/kotkite-i-kakvi-sa-naglasite-i-reaktsiite-sled-puskaneto-na-parviya-treylar.html"/>
      </related>
    </article>
  </body>
</html>