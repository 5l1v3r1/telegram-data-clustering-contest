<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/v-eksdruzhyny-truhanova-znajshly-jogo-pistolet-i-300-tysyach/"/>
    <meta property="og:site_name" content="Рубрика"/>
    <meta property="article:published_time" content="2019-12-09T12:34:00+00:00"/>
    <meta property="og:title" content="В &quot;ексдружини&quot; Труханова знайшли його пістолет і $300 тисяч"/>
    <meta property="og:description" content="На засіданні ВАКС у справі одеського міського голови Геннадія Труханова, якому інкримінують подання недостовірних відомостей у деклараціях, показали відео, як під час обшуків у його колишньої дружини знайшли гроші і зброю, що йому належить. Про це повідомляє ЦПК. “На суді у справі Труханова показали цікаве відео. Прокурори показали обшуки в помешканні пані Колтунової. Офіційно – […]"/>
  </head>
  <body>
    <article>
      <h1>В "ексдружини" Труханова знайшли його пістолет і $300 тисяч</h1>
      <address><time datetime="2019-12-09T12:34:00+00:00">09 Dec 2019, 12:34</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/05/65492_1_900x600-860x580-c-1.jpeg"/>
      </figure>
      <p>
        <b>
          <b>На засіданні ВАКС у справі одеського міського голови Геннадія Труханова, якому інкримінують подання недостовірних відомостей у деклараціях, показали відео, як під час обшуків у його колишньої дружини знайшли гроші і зброю, що йому належить.</b>
        </b>
      </p>
      <p>Про це повідомляє <a href="https://www.facebook.com/watch/?v=852423258519322">ЦПК.</a></p>
      <p>“На суді у справі Труханова показали цікаве відео. Прокурори показали обшуки в помешканні пані Колтунової. Офіційно – це ексдружина одеського мера. Неофіційно все вказує на те, що вони розлучились фіктивно, щоб не декларувати численне майно”.</p>
      <p>На відео НАБУ видно, що у сейфі Колтунової знайшли пістолет Труханова і 300 тисяч доларів, які начебто належать матері мера Одеси.</p>
      <p>На питання, що робить пістолет Труханова і гроші його матері у колишньої дружини, з якою він нібито не живе і чиє майно не декларує, мер Одеси, заявив, що справа в ремонті і перевезенні речей туди-сюди. А мамині гроші у Колтунової, тому що вона довіряє і “багато в чому ближча” ексдружині Труханова, ніж він сам.</p>
      <figure>
        <iframe data-src="https://twitter.com/Shabunin/status/1203956831544057857?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>На ще одному відео, показаному у суді, Труханов каже телефоном мамі (якій нібито належать 300 тисяч доларів в цьому приміщенні), що перебуває з детективами “у нас на дачі”, що може свідчити про фактичні стосунки між ним і ексдружиною Колтуновою, які він заперечує.</p>
      <figure>
        <iframe data-src="https://twitter.com/Shabunin/status/1203960025322082304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Читайте також</h4>
        <a href="https://rubryka.com/2019/10/17/pryhovuvannya-majna-spravu-truhanova-peredaly-u-vyshhyj-antykoruptsijnyj-sud/"/>
      </related>
    </article>
  </body>
</html>