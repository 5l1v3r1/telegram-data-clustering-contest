<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/endurance/8-ore-di-sepang-2019-guida/"/>
    <meta property="og:site_name" content="Corsedimoto"/>
    <meta property="article:published_time" content="2019-12-09T12:29:27+00:00"/>
    <meta property="og:title" content="Al via la 8 ore di Sepang del FIM EWC: première di lusso"/>
    <meta property="og:description" content="Sabato di scena l'inaugurale edizione della 8 ore di Sepang: 50 team al via, 7 costruttori rappresentati con il pensiero già a Suzuka 2020."/>
  </head>
  <body>
    <article>
      <h1>Al via la 8 ore di Sepang del FIM EWC: première di lusso</h1>
      <h2>Sabato di scena l'inaugurale edizione della 8 ore di Sepang: 50 team al via, 7 costruttori rappresentati con il pensiero già a Suzuka 2020.</h2>
      <address><time datetime="2019-12-09T12:29:27+00:00">09 Dec 2019, 12:29</time> by <a rel="author" href="https://www.corsedimoto.com/author/apiana/" target="_blank">Alessio Piana</a></address>
      <p>Per le tematiche d’interesse, per le prerogative di una gara che strizza già l’occhio alla 8 ore di Suzuka 2020, l’inaugurale edizione della 8 ore di Sepang non potrà essere una competizione motociclistica di secondo piano. Monsoni malesi permettendo, sulla carta ci sono tutti i presupposti per poter assistere ad un grande evento. Il secondo appuntamento del FIM EWC 2019/2020, il primo effettivo round “invernale” della storia, si prospetta memorabile, destinato a rappresentare una pietra miliare nella storia del Mondiale Endurance Moto.</p>
      <h3>PRIMA IN MALESIA</h3>
      <p>Suzuka a parte (e pregressi trascorsi della serie in Qatar), il FIM EWC non aveva mai affrontato una simile trasferta intercontinentale. La 8 ore di Sepang è stata fortemente voluta per colmare un vuoto nel calendario, con il chiaro intento dei diretti interessati (Razlan Razali su tutti) di dar vita ad un evento di successo. Per questo motivo Sepang sarà una sorta di “gara di qualificazione” per la 8 ore di Suzuka 2020 con fino a 26 posti in palio, invitando complessivamente 12 team dal Giappone e dalla Malesia a confrontarsi con i team permanenti del FIM EWC.</p>
      <h3>MOTIVI D’INTERESSE EXTRA</h3>
      <p>Parallelamente alle tematiche strettamente legate al Mondiale Endurance 2019/2020, la 8 ore di Sepang offrirà dei motivi d’interesse extra. Qualche esempio? La partecipazione del Yamaha Sepang Racing Team, in gara per qualificare Yamaha Factory per Suzuka 2020, annoverando un equipaggio di lusso formato dal nostro Franco Morbidelli, Michael van der Mark e la star locale Hafizh Syahrin. Ci sarà inoltre il debutto “ufficiale” Ducati in partnership con il Team ERC affidando una Panigale V4 R anche a Randy De Puniet, possibile variabile impazzita del fine settimana.</p>
      <h3>LOTTA AL VERTICE</h3>
      <p>Con 50 team al via, nel FIM EWC si ripartirà dai valori in campo emersi da un rocambolesco Bol d’Or. La Suzuki S.E.R.T. si presenterà al comando della generale con il 10 volte Campione del Mondo Vincent Philippe alla sua ultima gara con questa squadra e, apparentemente, già individuato il suo sostituto da Le Mans in avanti. Occhio come sempre al Team SRC Kawasaki, Campione del Mondo EWC in carica, così come a F.C.C. TSR Honda, YART Yamaha (capitanata da Niccolò Canepa) e lo squadrone ufficiale BMW Motorrad World Endurance che schiera per l’occasione Markus Reiterberger. Possibili sorprese? Wojcik Yamaha al Bol d’Or ha ribadito che nell’EWC anche i privati possono dire la loro, pertanto molti team asiatici (Honda Asia e RS-ITOH Kawasaki su tutti) si presentano in Malesia con propositi ambiziosi.</p>
      <h3>GRAND’ITALIA</h3>
      <p>In un Mondiale Endurance che parla sempre più italiano, nella top class EWC le speranze sono riposte su Niccolò Canepa (YART Yamaha) e Franco Morbidelli (Yamaha Sepang). Nella Superstock nutrita la nostra “nazionale” con Roberto Rolfo su Moto Ain Yamaha leader della generale (e vincitore della Coppa del Mondo 2018/2019), a confronto con Christian Gamarino e Kevin Manfredi (Kawasaki Louit Moto). Presenti i fratelli Federico e Christian Napoli (Kawasaki Energie Endurance 91) più, chiaramente, le nostre due squadre che hanno affrontato con il massimo impegno questa trasferta intercontinentale. No Limits Motor Team con la Suzuki #44 farà affidamento su Luca Scassa, Luca Vitali e Christopher Kemmer, mentre il team AvioBike di-e-con Giovanni Baggi sarà al via con la Yamaha #101 condotta anche da Niccolò Rosso e Andrea Boscoscuro.</p>
      <h3>IN TV</h3>
      <p>La 8 ore di Sepang andrà in scena sabato 14 dicembre dalle 6:00 alle 14:00 italiane. Eurosport 2 garantirà la trasmissione in diretta con due “finestre” dalle 5:55 alle 7:20 e dalle 8:40 alle 14:30. Nei giorni successivi Sky Sport offrirà una sintesi di 45 minuti con le fasi salienti della corsa.</p>
      <h3>ENTRY LIST 8 ORE DI SEPANG 2019</h3>
      <p>1- Webike SRC Kawasaki France – Kawasaki ZX-10RR – Jeremy Guarnoni/Erwan Nigon/David Checa (EWC)</p>
      <p>2- Suzuki Endurance Racing Team – Suzuki GSX-R 1000 – Vincent Philippe/Etienne Masson/Gregg Black (EWC)</p>
      <p>3- AM Moto Racing Competition – Kawasaki ZX-10R – Clement Stoll/Alex Sarrabayrouse/Dylan Buisson (Superstock)</p>
      <p>4- Tati Team Beaujolais Racing – Kawasaki ZX-10RR – Alan Techer/Kevin Denis/Julien Enjolras (EWC)</p>
      <p>5- F.C.C. TSR Honda France – Honda CBR 1000RR – Josh Hook/Freddy Foray/Mike Di Meglio (EWC)</p>
      <p>6- Team ERC Endurance – Ducati Panigale V4 R – Ondrej Jezek/Randy De Puniet/Louis Rossi (EWC)</p>
      <p>7- YART Yamaha – Yamaha YZF R1 – Broc Parkes/Marvin Fritz/Niccolò Canepa (EWC)</p>
      <p>8- Bolliger Team Switzerland – Kawasaki ZX-10R – Roman Stamm/Sebastien Suchet/Nigel Walraven (EWC)</p>
      <p>9- Tecmas BMW GMC – BMW S1000RR – Camille Hedelin/Alexis Masbou/David Perret (EWC)</p>
      <p>10- RS ITOH – Kawasaki ZX-10RR – Akira Yanagawa/Kazuki Ito/Hitoyasu Izutsu (EWC)</p>
      <p>12- PACHI HKM Speed Racing – BMW S1000RR – Farid Badrul/Hafiq Azmi/Daniel Ahmad Haiqal (Superstock)</p>
      <p>14- Omega Maco Racing Team – Yamaha YZF R1 – Pawel Szkopek/James Ellison/Karel Hanika (EWC)</p>
      <p>17- Team Sugai Racing Japan – Aprilia RSV4 RF – Yoshiyuki Sugai/Paul Byrne/Ben Burke (EWC)</p>
      <p>21- Yamaha Sepang Racing Team – Yamaha YZF R1 – Franco Morbidelli/Hafizh Syahrin/Michael van der Mark (EWC)</p>
      <p>22- Team 202 – Yamaha YZF R1 – Amandine Creusot/Johan Wang Chang/Florent Parret (Superstock)</p>
      <p>24- BMRT 3D Maxxess Nevers – Kawasaki ZX-10R – Anthony Loiseau/Jonathan Hardt/Julien Pilot (Superstock)</p>
      <p>27- TransMap Racing with Ace Cafe – Suzuki GSX-R 1000 – Masahiko Ooishi/Luna Hirano/Krishinan Rajini (EWC)</p>
      <p>28- Team Kodama – Yamaha YZF R1 – Yuta Kodama/Kazuki Tokudome (EWC)</p>
      <p>31- British Endurance Racing Team – Suzuki GSX-R 1000 – Jonathan Railton/Johnny Blackshaw/James Edwards (EWC)</p>
      <p>33- Team 33 Coyote Louit Moto – Kawasaki ZX-10RR – Enzo Boulom/Christian Gamarino/Kevin Manfredi (Superstock)</p>
      <p>34- JMA Motos Action Bikes – Suzuki GSX-R 1000 – Nicolas Cronier/Billy Cornut/Maxime Gucciardi (Superstock)</p>
      <p>36- 3ART Moto Team 95 – Yamaha YZF R1 – Matthieu Lussiana/Morgan Berchet/Alex Plancassagne (EWC)</p>
      <p>37- BMW Motorrad World Endurance Team – BMW S1000RR – Ilya Mikhalchik/Markus Reiterberger/Kenny Foray (EWC)</p>
      <p>41- RAC 41 – Honda CBR 1000RR – Guillaume Antiga/Wayne Tessels/Maxime Bonnot (Superstock)</p>
      <p>44- No Limits Motor Team – Suzuki GSX-R 1000 – Luca Scassa/Christopher Kemmer/Luca Vitali (Superstock)</p>
      <p>50- Motors Events – Suzuki GSX-R 1000 – James Westmoreland/Dan Linfoot/Johan Nigon (Superstock)</p>
      <p>51- Team Motokids – Yamaha YZF R1 – Kyota Fukuyama/Kazunori Yoshida/Okuda Takaya (EWC)</p>
      <p>53- Bertl K Racing – BMW S1000RR – Nico Thoni/Patrick Dangl/Lukas Walchutter (EWC)</p>
      <p>55- National Motos – Honda CBR 1000RR – Valentin Debise/Hikari Okubo (EWC)</p>
      <p>56- GERT 56 by GS Yuasa – BMW S1000RR – Stefan Kerschbaumer/Lucy Glockner/Pepijn Bijsterbosch (Superstock)</p>
      <p>61- MotoTech EWC Team – Yamaha YZF R1 – Gregory Fastre/Vincent Lonbois/Ben Godfrey (EWC)</p>
      <p>65- Motobox Kremer Favorite Factory 321 – Yamaha YZF R1 – Geoffroy Dehaye/Stefan Strohlein/Greg Ortiz (EWC)</p>
      <p>66- OG Motorsport by Sarazin – Yamaha YZF R1 – Mathieu Charpin/Julien Diguet/Jonathan Hugot (Superstock)</p>
      <p>69- Yamashina Kawasaki Ken Racing &amp; Auto Race UBE – Kawasaki ZX-10R – Masahiro Shinjo/Shuichiro Nakamura/Masayuki Matsumoto (EWC)</p>
      <p>71- JEG Racing Team – Suzuki GSX-R 1000 – Gregory Leblanc/Naomichi Uramoto/Takuya Tsuda (EWC)</p>
      <p>73- Team Plusone – BMW S1000RR – Taro Sekiguchi/Daisaku Sakai/Kousuke Nagoe (EWC)</p>
      <p>77- Wojcik Racing Team – Yamaha YZF R1 – Gino Rea/Christoffer Bergman/Axel Maurin (EWC)</p>
      <p>80- TONE RT SYNCEDGE 4413 – BMW S1000RR – Tomoya Hoshino/Cocoro Atsumi/Takeshi Ishizuka (Superstock)</p>
      <p>86- Pitlane Endurance – Yamaha YZF R1 – Maxim Pellizotti/Clement Franzotto/Gino De La Rosa (Superstock)</p>
      <p>87- Sun Chlorella by R2CL – Suzuki GSX-R 1000 – Yoshihiro Konno/Clinton Seller/Sheridan Morais (EWC)</p>
      <p>88- Honda Asia Dream Racing with Showa – Honda CBR 1000RR – Zaqhwan Zaidi/Andi Farid Izdihar/Somkiat Chantra (EWC)</p>
      <p>90- Team LRP Poland – BMW S1000RR – Dominik Vinccon/Jan Buhn/Bartlomiej Lewandoski (EWC)</p>
      <p>91- Energie Endurance 91 – Kawasaki ZX-10RR – Christian Napoli/Federico Napoli/Karel Pesek (Superstock)</p>
      <p>93- Exteria KSPCS Racing by Empora – Suzuki GSX-R 1000 – Dominik Juda/Renato Novosel/Balint Kovacs (Superstock)</p>
      <p>96- Moto Ain – Yamaha YZF R1 – Roberto Rolfo/Robin Mulhauser/Hugo Clere (Superstock)</p>
      <p>98- Team Hanshin Riding School – Kawasaki ZX-10RR – Katsuto Sano/Mitsunori Okamura/Isami Higashimura (Superstock)</p>
      <p>100- HRT 100 Hertrampf Racing Endurance – Ducati Panigale V4 R – Marco Nekvasil/Bobby Bos/Arnaud Friedrich (EWC)</p>
      <p>101- Team AvioBike – Yamaha YZF R1 – Giovanni Baggi/Andrea Boscoscuro/Niccolò Rosso (Superstock)</p>
      <p>333- VRD Igol Pierret Experiences – Yamaha YZF R1 – Florian Alt/Florian Marino/Xavier Simeon (EWC)</p>
      <p>777- Wojcik Racing Team 2 – Yamaha YZF R1 – Piotr Bieiekirski/Adrian Pasek (Superstock)</p>
    </article>
  </body>
</html>