<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7166307/%D8%B5%D8%AF%D9%88%D8%B1-%D9%88-%D8%AA%D9%85%D8%AF%DB%8C%D8%AF-%D9%BE%D8%B1%D9%88%D8%A7%D9%86%D9%87-%DA%A9%D8%A7%D8%B1-%D8%A7%D8%AA%D8%A8%D8%A7%D8%B9-%D8%B9%D8%B1%D8%A7%D9%82%DB%8C-%D9%88-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86%DB%8C"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-12-09T12:17:00+00:00"/>
    <meta property="og:title" content="صدور و تمدید پروانه کار اتباع عراقی و افغانستانی"/>
    <meta property="og:description" content="اتباع کشور‌های افغانستان و عراق در اسرع وقت برای صدور و تمدید پروانه کار با در دست داشتن مدارک مورد نیاز به ادارات تعاون، کار و رفاه اجتماعی اراک، ساوه و دلیجان مراجعه کنند."/>
  </head>
  <body>
    <article>
      <h1>صدور و تمدید پروانه کار اتباع عراقی و افغانستانی</h1>
      <address>
        <time datetime="2019-12-09T12:17:00+00:00">09 Dec 2019, 12:17</time>
      </address>
      <h3>اتباع کشور‌های افغانستان و عراق در اسرع وقت برای صدور و تمدید پروانه کار با در دست داشتن مدارک مورد نیاز به ادارات تعاون، کار و رفاه اجتماعی اراک، ساوه و دلیجان مراجعه کنند.</h3>
      <p>به گزارش خبرنگار <a href="https://www.yjc.ir/fa/states">گروه استان های</a> <a href="https://www.yjc.ir/fa/states">باشگاه خبرنگاران جوان</a> از <a href="https://www.yjc.ir/fa/markazi">اراک</a> ، محمدتقی آبایی مدیرکل تعاون، کار و رفاه اجتماعی استان مرکزی گفت: صدور و تمدید پروانه کار اتباع کشور‌های افغانستان و عراق که دارای گذرنامه‌های تبدیل وضعیت و مجردی هستند در حال انجام است و متقاضیان باید در اسرع وقت با در دست داشتن مدارک مورد نیاز به ادارات تعاون، کار و رفاه اجتماعی اراک، ساوه و دلیجان مراجعه کنند.</p>
      <p>آبایی بیان کرد: اتباع خارجی در سنین ۱۸ تا ۶۰ سال مشمول این برنامه هستند و باید با در دست داشتن اصل گذرنامه و پروانه کار موقت سال گذشته خود برای تشکیل پرونده به ادارات کار شهرستان‌های اراک، ساوه و دلیجان مراجعه و مستندات مورد نیاز را بر اساس سنوات گذشته ارائه دهند.</p>
      <p>او ادامه داد: در این مرحله پروانه کار اتباع خارجی دارای گذرنامه‌های تبدیل وضعیت یا مجردی (روادید نوع A) صادر و تمدید می‌شود و زمان رسیدگی و به‌ روز رسانی پروانه کار اتباع خارجی دارای گذرنامه‌های خانواری نیز اطلاع‌رسانی می‌شود.</p>
      <p>مدیرکل تعاون، کار و رفاه اجتماعی استان مرکزی افزود: اتباع بیگانه این استان تنها مجاز به تردد در سه شهرستان دلیجان، ساوه و اراک هستند و حضور و سکونت آنان در دیگر شهرستان‌ها ممنوع است و طبق قانون با متخلفان برخورد می‌شود.</p>
      <p>بیش از ۲۰ هزار مهاجر و تبعه خارجی در استان مرکزی زندگی می‌کنند.</p>
      <p>انتهای پیام / م</p>
    </article>
  </body>
</html>