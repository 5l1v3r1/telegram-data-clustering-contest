<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/ciprian-tatarusanu-ar-urma-sa-plece-de-la-lyon-in-aceasta-iarna-potrivit-presei-franceze-1922402809482019121219193607"/>
    <meta property="og:site_name" content="News.ro"/>
    <meta property="article:published_time" content="2019-12-09T12:28:48+00:00"/>
    <meta property="og:title" content="Ciprian Tătăruşanu ar urma să plece de la Lyon, în această iarnă, potrivit presei franceze"/>
    <meta property="og:description" content="Portarul Ciprian Tătăruşanu ar urma să părăsească echipa Olympique Lyon în această iarnă, fiind nemulţumit de faptul că nu a evoluat niciun minut în acest sezon, informează presa franceză."/>
  </head>
  <body>
    <article>
      <h1>Ciprian Tătăruşanu ar urma să plece de la Lyon, în această iarnă, potrivit presei franceze</h1>
      <address><time datetime="2019-12-09T12:28:48+00:00">09 Dec 2019, 12:28</time> by <a rel="author">Adrian Petculescu</a></address>
      <p>
        <b>Portarul Ciprian Tătăruşanu ar urma să părăsească echipa Olympique Lyon în această iarnă, fiind nemulţumit de faptul că nu a evoluat niciun minut în acest sezon, informează presa franceză.</b>
      </p>
      <p>Tătăruşanu a venit vara trecută la Lyon, ştiind că o să fie titular, iar Anthony Lopes o să plece. Însă portarul portughez a rămas la club şi antrenorul Sylvinho a stabilit de la început că el este titular, iar internaţionalul român, numărul 2.</p>
      <p>Sylvinho a fost demis la jumătatea lunii octombrie şi înlocuit cu Rudi Garcia, dar nici cu noul antrenor interanţionalul român nu şi-a făcut loc în poarta echipei din Lyon.</p>
      <p>El nu a mai apărut nici pe banca de rezerve la ultimele două partide, motivul oficial fiind că este accidentat la spate.</p>
      <p>Potrivit publicaţiei Le Dauphiné Libéré, Tătăruşanu nu va juca nici în meciul cu Toulouse, din 18 decembrie, contând pentru optimile de finală ale Cupa Ligii.</p>
      <p>Cprian Tătăruşanu, 33 de ani, are contract până în vara anului 2022.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>