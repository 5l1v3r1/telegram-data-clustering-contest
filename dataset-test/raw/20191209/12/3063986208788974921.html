<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848845"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T12:06:00+00:00"/>
    <meta property="og:title" content="ভাঙ্গায় গাছের সঙ্গে পিকআপের ধাক্কা, নিহত ১"/>
    <meta property="og:description" content="ফরিদপুরের ভাঙ্গায় গাছের সঙ্গে পিকআপ ভ্যানের ধাক্কায় বিল্লাল ফকির (৫০) নামের এক ব্যক্তি নিহত হয়েছেন। এ ঘটনায় আহত হয়েছেন আরো দুইজন। আজ সোমবার (৯ ডিসেম্বর) সকাল ৬টার দিকে উপজেলার চুমুরদী বাসস্ট্যান্ডের পাশে ফরিদপুর-বরিশাল মহাসড়কে এ দুর্ঘটনা ঘটে। নিহত বিল্লাল ভাঙ্গা পৌর এলাকার হোগলাডাঙ্গী গ্রামের বাসিন্দা। স্থানীয় সূত্র জানায়, সকালে চুমুরদী বাসস্ট্যান্ডের পাশের সড়কে নিয়ন্ত্রণ হারিয়ে একটি গাছের সঙ্গে পিকআপ ভ্যানটি ধাক্কা খায়। এতে পিকআপ ভ্যানে থাকা তিনজন গুরুতর আহত হন। তাদেরকে উদ্ধার করে ভাঙ্গা উপজেলা স্বাস্থ্য কমপ্লেক্সে নেওয়া হলে সেখানে কর্তব্যরত চিকিৎসক বিল্লাল ফকিরকে মৃত ঘোষণা করেন। ভাঙ্গা হাইওয়ে থানার উপ-পরিদর্শক (এসআই) আনিসুজ্জামান বিষয়টি নিশ্চিত করেছেন। তিনি বলেন, মরদেহ পরিবারের কাছে হস্তান্তর করা হয়েছে। দুর্ঘটনাকবলিত পিকআপ ভ্যানটি থানায় আনা হয়েছে। তবে পালিয়ে গেছে এর চালক। এ ঘটনায় আইনি ব্যবস্থা নেওয়া হচ্ছে বলে জানান তিনি।"/>
  </head>
  <body>
    <article>
      <h1>ভাঙ্গায় গাছের সঙ্গে পিকআপের ধাক্কা, নিহত ১</h1>
      <address><time datetime="2019-12-09T12:06:00+00:00">09 Dec 2019, 12:06</time> by <a rel="author">নিজস্ব প্রতিবেদক, ময়মনসিংহ</a></address>
      <p>ফরিদপুরের ভাঙ্গায় গাছের সঙ্গে পিকআপ ভ্যানের ধাক্কায় বিল্লাল ফকির (৫০) নামের এক ব্যক্তি নিহত হয়েছেন। এ ঘটনায় আহত হয়েছেন আরো দুইজন। আজ সোমবার (৯ ডিসেম্বর) সকাল ৬টার দিকে উপজেলার চুমুরদী বাসস্ট্যান্ডের পাশে ফরিদপুর-বরিশাল মহাসড়কে এ দুর্ঘটনা ঘটে।</p>
      <p>নিহত বিল্লাল ভাঙ্গা পৌর এলাকার হোগলাডাঙ্গী গ্রামের বাসিন্দা।</p>
      <p>স্থানীয় সূত্র জানায়, সকালে চুমুরদী বাসস্ট্যান্ডের পাশের সড়কে নিয়ন্ত্রণ হারিয়ে একটি গাছের সঙ্গে পিকআপ ভ্যানটি ধাক্কা খায়। এতে পিকআপ ভ্যানে থাকা তিনজন গুরুতর আহত হন। তাদেরকে উদ্ধার করে ভাঙ্গা উপজেলা স্বাস্থ্য কমপ্লেক্সে নেওয়া হলে সেখানে কর্তব্যরত চিকিৎসক বিল্লাল ফকিরকে মৃত ঘোষণা করেন।</p>
      <p>ভাঙ্গা হাইওয়ে থানার উপ-পরিদর্শক (এসআই) আনিসুজ্জামান বিষয়টি নিশ্চিত করেছেন। তিনি বলেন, মরদেহ পরিবারের কাছে হস্তান্তর করা হয়েছে। দুর্ঘটনাকবলিত পিকআপ ভ্যানটি থানায় আনা হয়েছে। তবে পালিয়ে গেছে এর চালক। এ ঘটনায় আইনি ব্যবস্থা নেওয়া হচ্ছে বলে জানান তিনি।</p>
    </article>
  </body>
</html>