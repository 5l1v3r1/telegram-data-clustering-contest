<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2027986/%E2%80%8Bsuudi-arabistan-ve-irandan-hac-anla%C5%9Fmas%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="​Suudi Arabistan ve İran'dan Hac anlaşması"/>
    <meta property="og:description" content="Suudi Arabistan ve İran, 2020 Hac sezonunun erken hazırlıklarının bir parçası olarak hac işlemlerini düzenleyen bir anlaşma imzaladı. Bu anlaşma, İran’dan hacıların gelmesini ve hac ibadetinin gerekliliklerini yerine getirmek için kutsal topraklarda"/>
  </head>
  <body>
    <article>
      <h1>​Suudi Arabistan ve İran'dan Hac anlaşması</h1>
      <address>
        <time datetime="2019-12-09T12:00:00+00:00">09 Dec 2019, 12:00</time>
      </address>
      <p>Suudi Arabistan ve İran, 2020 Hac sezonunun erken hazırlıklarının bir parçası olarak hac işlemlerini düzenleyen bir anlaşma imzaladı.<br/><br/>Bu anlaşma, İran’dan hacıların gelmesini ve hac ibadetinin gerekliliklerini yerine getirmek için kutsal topraklarda bulundukları süre boyunca hac hizmetleri sisteminde bulunan hizmet kuruluşları vasıtasıyla onlara sunulacak hizmetlerin düzenlemesini içermekte.<br/><br/>Suudi Arabistan Hac ve Umre Bakanı Muhammed Benten, İran Hac ve Ziyaret Kurumu Başkanı Alirıza Reşidiyan ile birlikte Mekke’de, yetkililerin de katılımıyla bir toplantı gerçekleştirdi.<br/><br/>Söz konusu toplantıda, İran’dan gelen hacılara hizmetler ile ilgili düzenlemeler ve hazırlıklar ele alındı.<br/><br/>Diğer taraftan, Suudi Arabistan Hac ve Umre Bakanı, ülkesinin, Allah’ın kutsal evine gelen hacıların işlerini, dünyanın her tarafından gelişlerini, Suudi Arabistan topraklarındaki her tarikattan, mezhepten ve etnisiteden hacının iyi bir şekilde ağırlanmasını kolaylaştırmaya çalıştığını ve buna önem verdiğini vurguladı.<br/><br/>Benten, bakanlığın bu yılki hac sezonu için yapılan düzenlemelerin tamamladığına işaret ederek, geçen yılki hac sezonu sırasında İranlı hacıların işbirliğini ve kendilerini ibadete, sakinliğe ve huzura adamalarını takdir ettiğini söyledi.<br/><br/> </p>
    </article>
  </body>
</html>