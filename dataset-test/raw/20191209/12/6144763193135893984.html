<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/0700146914504.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T12:03:20+00:00"/>
    <meta property="og:title" content="توزیع نامناسب سوخت یورو 4 عامل افزایش آلودگی هوا است / ناسازگاری خودرو های وارداتی با سوخت یورو 4"/>
    <meta property="og:description" content="اعتمادآنلاین|  احمد نعمت بخش، دبیر انجمن خودروسازان ایران، درباره اقدامات انجام شده برای کاهش آلودگی خودروهای سواری، تشریح کرد: روند تولید خودرو های داخلی بر اساس مصوبه هیئت وزیران است یعنی بر اساس استاندارد یورو 4 تولید می شود در حالی که سوخت یورو 4 در سراسر کشور آنچنان که باید توزیع نمی شود.به گفته دبیر انجمن خودروسازان ایران، نداشتن سوخت پاک یکی از علت های اصلی افزایش آلودگی هواست. در کشور این نوع سوخت به میزان کافی توزیع نشده است.دبیر انجمن خودروسازان ایران بیان کرد: متأسفانه سوخت یورو 4 در سراسر کشور توزیع نشده است. هم اکنون کاهش آلایندگی محدودیت داریم یعنی اگر بخواهیم به استاندارد یورو 5 دست یابیم باید سوخت آن را فراهم کنیم.خودروهای وارداتی به دلیل نوع سوخت متفاوت آلایندگی بیشتری دارندنعمت بخش گفت: اکنون سوخت خودرو های وارداتی یورو 7 است اما این نوع سوخت در کشور وجود ندارد. زمانی که این نوع خودروها از سوخت یورو 4 استفاده می کنند موتور این خودرو ها آسیب می بیند، در نتیجه آلایندگی آن ها نیز بیشتر می شود، حتی آلایندگی این دسته از خودرو ها بیشتر از یورو 4 خواهد بود.نعمت بخش ادامه داد: اکنون سوخت یورو 5 فراهم…"/>
  </head>
  <body>
    <article>
      <h6 class="kicker">احمد نعمت بخش، دبیر انجمن خودروسازان ایران:</h6>
      <h1>توزیع نامناسب سوخت یورو 4 عامل افزایش آلودگی هوا است / ناسازگاری خودرو های وارداتی با سوخت یورو 4</h1>
      <address><time datetime="2019-12-09T12:03:20+00:00">09 Dec 2019, 12:03</time> by <a rel="author">اعتماد آنلاین</a></address>
      <p>اعتمادآنلاین|  احمد نعمت بخش، دبیر انجمن خودروسازان ایران، درباره اقدامات انجام شده برای کاهش آلودگی خودروهای سواری، تشریح کرد: روند تولید خودرو های داخلی بر اساس مصوبه هیئت وزیران است یعنی بر اساس استاندارد یورو 4 تولید می شود در حالی که سوخت یورو 4 در سراسر کشور آنچنان که باید توزیع نمی شود.<br/>به گفته دبیر انجمن خودروسازان ایران، نداشتن سوخت پاک یکی از علت های اصلی افزایش آلودگی هواست. در کشور این نوع سوخت به میزان کافی توزیع نشده است.<br/>دبیر انجمن خودروسازان ایران بیان کرد: متأسفانه سوخت یورو 4 در سراسر کشور توزیع نشده است. هم اکنون کاهش آلایندگی محدودیت داریم یعنی اگر بخواهیم به استاندارد یورو 5 دست یابیم باید سوخت آن را فراهم کنیم.<br/>خودروهای وارداتی به دلیل نوع سوخت متفاوت آلایندگی بیشتری دارند<br/>نعمت بخش گفت: اکنون سوخت خودرو های وارداتی یورو 7 است اما این نوع سوخت در کشور وجود ندارد. زمانی که این نوع خودروها از سوخت یورو 4 استفاده می کنند موتور این خودرو ها آسیب می بیند، در نتیجه آلایندگی آن ها نیز بیشتر می شود، حتی آلایندگی این دسته از خودرو ها بیشتر از یورو 4 خواهد بود.<br/>نعمت بخش ادامه داد: اکنون سوخت یورو 5 فراهم نیست و در سراسر کشور توزیع نمی شود در نتیجه باید سنسور ها و ایسیو این خودروها فراهم شود که اکنون ارتباط ما با قطعه سازان خارج از کشور قطع است و امکان اینکه این کار را انجام دهیم وجود ندارد.<br/>منبع: باشگاه خبرنگاران جوان</p>
    </article>
  </body>
</html>