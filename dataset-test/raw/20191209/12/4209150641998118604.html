<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/Premijer-USK-a-U-utorak-krece-izmjestanje-migranata-iz-Vucjaka/572729?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T12:22:59+00:00"/>
    <meta property="og:title" content="Premijer USK-a: U utorak kreće izmještanje migranata iz Vučjaka"/>
    <meta property="og:description" content="BIHAĆ - Premijer Unsko-sanskog kantona Mustafa Ružnić najavio je da će izmještanje migranata iz kampa Vučjak u Unsko-sanskom kantonu biti podijeljeno u tri faze, odnosna da će faza izmještanja migranata biti posebna faza planirana za utorak."/>
  </head>
  <body>
    <article>
      <h1>Premijer USK-a: U utorak kreće izmještanje migranata iz Vučjaka</h1>
      <address><time datetime="2019-12-09T12:22:59+00:00">09 Dec 2019, 12:22</time> by <a rel="author">N.N.</a></address>
      <p>BIHAĆ - Premijer Unsko-sanskog kantona Mustafa Ružnić najavio je da će izmještanje migranata iz kampa Vučjak u Unsko-sanskom kantonu biti podijeljeno u tri faze, odnosna da će faza izmještanja migranata biti posebna faza planirana za utorak.</p>
      <p>Ružnić je kazao kako će u sklopu prve faze biti pripremljeni bezbjednosni aspekti izmještanja migranata, što znači osiguranje hrane i prevoza, doktora i tehničara, kao i policijskih snaga. Akcija izmještanja će, kako je to najavljeno, biti operativna.</p>
      <p>"Izmještanje migranata iz Vučjaka će trajati tri dana, i bit će podijeljeno na predradnje, radnje izmještanja i radnje koje će se desiti kasnije. Mi smo zaduženi da operativno pripremimo predradnje. Dogovoreno je to sa ministrom sigurnosti Draganom Mektićem", kazao je Ružnić.</p>
      <p>Ružnić je potvrdio da će, ukoliko to bude potrebno, zatraži asistenciju prilikom izmještanja migranata prema Ušivku i Salakovcu.</p>
      <p>"Crveni križ je dobio opštinske zadatke koje vrše na Vučjaku. U utorak započinje izmještanje, u srijedu će biti provedena završna faza. Još uvijek razrađujemo plan", istakao je Ružnić.</p>
      <p>Migranti će, kako je to najavljeno, privremeno biti prebačeni u kasarnu Ušivak.</p>
      <p>"Budući da kasarna još nije renovirana, ovi ljudi će iz Ušivka biti prebačeni u Blažuj. Ukoliko ne budu mogli biti smješteni u Blažuj, postoji ideja da se jedan dio njih prebaci u Salakovac", istaknuto je na današnjoj konferenciji, prenosi Klix.ba.</p>
      <p>"Izdvojeno je 40 miliona evra. Do sada je 92 odsto potrošeno na humanitarnu pomoć, renoviranje i održavanje zgrade, hranu, odjeću, higijenske potrepštine i psiho-socijalnu zaštitu", rekao je Ružnić, dodavši da je međunarodna zajednica davala podršku institucijama.</p>
      <p>Dodao je kako je u Sarajevu novac otišao na pomoganje institucijama koje su bile zadužene za reagovanje, kao što je Služba za poslove sa stranicma.</p>
      <p>Šef Međunarodne organizacije za migracije u Bosni i Hercegovini i subregionalni koordinator za Zapadni Balkan Peter Van der Overart je kazao da je izmještanje migranata iz kampa Vučjak prvi korak ka smanjivanju pritiska sa Unsko-sanskog kantona.</p>
      <p>"Jedan dio novca otiša je na lokalne zajednice, renoviranje zgrade za pružanje socijalnih usluga", istakao je Van der Overart.</p>
      <p>Naveo je kako državni budžet nije povećan ni za jednu marku kada je riječ o odgovoru na migrantsku krizu.</p>
      <p>"Sve je plaćala međunarodna zajednica, njihov budžet je ostao kao u 2017. i 2018. godini. Svi ovi centri finansiraju se od međunarodne zajednice", kazao je Van der Overart.</p>
    </article>
  </body>
</html>