<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/rosiyskiy_artist_morgenshtern_pid_chas_vistupu_v_odesi_nazvav_den_zhalobi_yonoyu_pokazuhoyu_n1245929"/>
    <meta property="og:site_name" content="24 Канал"/>
    <meta property="article:published_time" content="2019-12-09T12:53:00+00:00"/>
    <meta property="og:title" content="Російський артист Morgenshtern під час виступу в Одесі назвав день жалоби &quot;йо**ною показухою&quot;"/>
    <meta property="og:description" content="Російський музикант та блогер Morgenshtern (Алішер Тагірович Моргенштерн) дав концерт в Україні у Одесі 8 грудня. Незважаючи на офіційно оголошений день жалоби з приводу трагедії в Одеському коледжі, артист назвав подію &quot;йо**ною показухою&quot;."/>
  </head>
  <body>
    <article>
      <h1>Російський артист Morgenshtern під час виступу в Одесі назвав день жалоби "йо**ною показухою"</h1>
      <address><time datetime="2019-12-09T12:53:00+00:00">09 Dec 2019, 12:53</time> by <a rel="author" href="https://24tv.ua/lifestyle/nadiya_bilenko_tag7142/" target="_blank">Надія Біленко</a></address>
      <p>
        <b>Російський музикант та блогер Morgenshtern (Алішер Тагірович Моргенштерн) дав концерт в Україні у Одесі 8 грудня. Незважаючи на офіційно оголошений день жалоби з приводу трагедії в Одеському коледжі, артист назвав подію "йо**ною показухою".</b>
      </p>
      <p>Відеодопис із обурливою заявою росіянина Morgenshtern опублікували на фейсбук-сторінці "Подслушано Одесса". Варто додати, що його слова підтримали всі присутні у концерт-залі.</p>
      <blockquote>До теми:<a href="https://24tv.ua/lifestyle/osobiste_staye_publichnim_hto_z_zirok_zganbivsya_cherez_skandalni_posti_u_merezhi_n1245494"> Особисте стає публічним: хто з зірок зганьбився через скандальні пости у мережі</a></blockquote>
      <aside>Я вважаю, що день жалоби – це просто показуха, просто йо**на показуха. Давайте влаштуємо замість дня жалоби день, б***ь, крику. Якого х*я пожежних перевірок немає в місті?<cite>– сказав артист.</cite></aside>
      <p>
        <b>Дивіться відео з Morgenshtern на концерті в Одесі:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fodessahello%2Fvideos%2F820625678357551%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>Коментатори у фейсбук-дописі висловились щодо заяви, не розуміючи, чому присутні на концерті вирішили гучними криками підтримати росіянина. "Один ідіот на сцені і натовп в залі... Гаразд, ви прийшли на концерт за заздалегідь купленими квитками. Але підтримати фразу, яке воно говорить, криками схвалення. Куда ми котимося..." – зазначив користувач мережі.</p>
      <p>Інші ж додають, що не всі в курсі трагічних подій, відтак звинувачувати Morgenshtern ні в чому не можна: "Кошмар кошмаром, але з чого ви взяли, що він в курсі подій? Я не виправдовую його і вже тим більше не слухаю таку маячню, але навіть у мене повно знайомих, які не в курсі цих подій, тому що банально не стежать за новинами і не підписані на групи Одеські... Тут швидше вина організаторів і менеджерів, що не попередили виконавця, хоча хто знає..."</p>
      <blockquote>Все про пожежу в Одесі на Троїцькій: <a href="https://24tv.ua/pozhezha_na_troyitskiy_odesa_sogodni_koledzh_04_12_2019_novini_pozhezhi_n1243817">що сталося, причини і деталі трагедії</a></blockquote>
      <figure>
        <img src="https://24tv.ua/resources/photos/news/620_DIR/201912/1245929_10355329.jpg?201912124414"/>
        <figcaption>Реакція користувачів соціальних мереж на фразу Morgenshtern / Скріншот з фейсбуку</figcaption>
      </figure>
      <p><b>Що відомо про трагедію в Одесі?</b>Вранці 4 грудня в Одеському коледжі економіки, права та готельно-ресторанного бізнесу на 3-му поверсі 6-поверхового навчального корпусу сталася пожежа. Її площа зайняла майже 4 тисячі квадратних метрів. Станом на ранок 9 грудня кількість жертв пожежі досягла 12 осіб. Серед ймовірних причин пожежі називають аварійну роботу електрообладнання, або ж навмисний підпал. Через смертельну пожежу в коледжі Одеси 8 грудня оголосили днем всеукраїнської жалоби.</p>
    </article>
  </body>
</html>