<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/tesla-cybertruck-zachycena-v-provozu-elon-musk-jel-elektrickym-pick-upem-na-veceri"/>
    <meta property="og:site_name" content="AutoRevue.cz"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="Tesla Cybertruck zachycena v provozu. Elon Musk jel elektrickým pick-upem na večeři"/>
    <meta property="og:description" content="Šéf Tesly pokračuje na vlně virální popularity a svůj rozporuplně přijatý Cybertruck opět ukázal na veřejnosti."/>
  </head>
  <body>
    <article>
      <h1>Tesla Cybertruck zachycena v provozu. Elon Musk jel elektrickým pick-upem na večeři</h1>
      <h2>Šéf Tesly pokračuje na vlně virální popularity a svůj rozporuplně přijatý Cybertruck opět ukázal na veřejnosti.</h2>
      <address><time datetime="2019-12-09T12:00:00+00:00">09 Dec 2019, 12:00</time> by <a rel="author">Daniel Fuglevič</a></address>
      <p>Během stále diskutovaného odhalení <a href="https://www.autorevue.cz/tesla-cybertruck-oficialne-musk-opet-sokuje-sci-fi-pick-up-ujede-pres-800-km">Tesly Cybertruck</a> již Elon Musk ukázal elektrický pick-up v pohybu. Teď ovšem sám vytáhl prototyp na silnice v Kalifornii, aby ho se svými přáteli využil jako vhodný transport pro cestu na večeři. A samozřejmě po cestě i na místě v Malibu kradl pick-upem pozornost jako nic jiného na silnici.</p>
      <related>
        <a href="https://www.autorevue.cz/tesla-cybertruck-oficialne-musk-opet-sokuje-sci-fi-pick-up-ujede-pres-800-km"/>
      </related>
      <p>Ač může Cybertruck vypadat na pódiu a oficiálních fotkách jako rekvizita ze sci-fi filmu, v případě spatření vozu na veřejné silnici mezi normálními auty je tento dojem ještě stokrát vyšší. I kdovíjaký hypersport by se nejspíše ve společnosti Cybertrucku musel trochu upozadit. O <a href="https://www.autorevue.cz/tesla-cybertruck-oficialne-musk-opet-sokuje-sci-fi-pick-up-ujede-pres-800-km">předvídané technice</a> a rovněž ne zcela úspěšné <a href="https://www.autorevue.cz/tesla-cybertruck-musk-vysvetlil-proc-se-rozbilo-nerozbitne-okno-mel-velkou-smulu">prezentaci schopností pick-upu</a> jsme už psali podrobněji.</p>
      <p>Stále zůstává otázkou, na kolik se produkční verze modelu změní v závislosti na nejrůznějších předpisech a třeba mnohými diskutované bezpečnosti vůči chodcům. Přestože tedy Tesla již registrovala přes 250.000 předběžných rezervací vozu, velká část odborníků i veřejnosti nevěří, že by se design vozu do produkčního stavu ještě nezměnil. První dodávky vozů jsou přitom plánovány až na konec roku 2021.</p>
      <related>
        <a href="https://www.autorevue.cz/tesla-cybertruck-elon-musk-dokazal-co-jeste-nikdo-pred-nim"/>
      </related>
      <p>Každopádně Elon Musk svou vizí jednoduše <a href="https://www.autorevue.cz/tesla-cybertruck-elon-musk-dokazal-co-jeste-nikdo-pred-nim">„zbořil internet“</a>, což se doteď nikomu v automobilovém průmyslu nepodařilo, ne v takovém rozsahu. Na zaparkované auto u restaurace v Malibu se prý musel osobně podívat i herec Edward Norton, který na místě shodou náhod také večeřel.  </p>
      <figure>
        <iframe src="https://www.youtube.com/embed/dPrcl5f4rhU" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.auto.cz/slavne-motorky-ural-nadchly-i-hollywoodske-hvezdy-vypadaji-stejne-jsou-ale-zcela-jine-132344"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/elektromobil-taycan-odesel-z-americkeho-mereni-dojezdu-jako-spraskany-pes-porsche-se-brani-132432"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
      </related>
    </article>
  </body>
</html>