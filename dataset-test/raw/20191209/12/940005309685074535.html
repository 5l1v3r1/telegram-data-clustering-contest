<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/camion-militar-aproape-sa-cada-de-pe-un-pod-in-dej-un-soldat-a-ajuns-la-spital.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T12:48:00+00:00"/>
    <meta property="og:title" content="Camion militar, aproape să cadă de pe un pod în Dej. Un soldat a ajuns la spital"/>
    <meta property="og:description" content="Un camion militar a rămas suspendat pe marginea unui pod peste râul Someş, în urma unui accident în care a fost implicat, luni, la ieşirea din Dej."/>
  </head>
  <body>
    <article>
      <h1>Camion militar, aproape să cadă de pe un pod în Dej. Un soldat a ajuns la spital</h1>
      <h2>Un camion militar a rămas suspendat pe marginea unui pod peste râul Someş, în urma unui accident în care a fost implicat, luni, la ieşirea din Dej.</h2>
      <address>
        <time datetime="2019-12-09T12:48:00+00:00">09 Dec 2019, 12:48</time>
      </address>
      <p><i>"Am fost solicitaţi să intervenim cu o autospecială cu modul de descarcerare, alături de un echipaj SAJ, în urma unui eveniment rutier în care a fost implicat un ansamblu camion-atelaj militar, care s-a produs pe podul de la ieşirea din municipiul Dej spre Bistriţa. A fost consultat un militar din camionul implicat în eveniment de către echipajul SAJ şi a fost transportat pentru investigaţii suplimentare la spital"</i>, informează ISU Cluj.</p>
      <p>Potrivit ofiţerului de presă al Brigăzii 81 Mecanizată Bistriţa, Andreea Mureşan, s-a constituit o comisie administrativă care să cerceteze evenimentul.</p>
      <p>"Camionul militar aflat pe pod făcea parte dintr-un convoi care se deplasa într-o misiune de transport de la Prundu Bârgăului-Bistriţa spre Turda", a spus Andreea Mureşan.</p>
      <p>Militarul transportat la spital a suferit leziuni în zona feţei şi este în stare stabilă, scrie Agerpres.</p>
      <p> </p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>
        <i>
          <b>Abonați-vă gratuit la <a href="https://stirileprotv.ro/stiri/ilikeit/stirile-pro-tv-lanseaza-newsletter-ul-pentru-telefonul-mobil-gratuit-prin-whatsapp.html">newsletter-ul Știrile Pro TV de pe WhatsApp</a>. Primiți în fiecare zi cele mai importante știri pe telefon! </b>
        </i>
      </p>
    </article>
  </body>
</html>