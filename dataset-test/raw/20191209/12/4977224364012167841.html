<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2706362/policisti-iscejo-ocividce-jutranje-prometne-nesrece-v-mariboru"/>
    <meta property="og:site_name" content="STA.si"/>
    <meta property="article:published_time" content="2019-12-09T12:05:32+00:00"/>
    <meta property="og:title" content="Policisti iščejo očividce jutranje prometne nesreče v Mariboru"/>
    <meta property="og:description" content="Mariborski policisti iščejo morebitne očividce današnje prometne nesreče s telesnimi poškodbami, ki se je zgodila na krožnem križišču Ljubljanske ulice in Ulice Pariške komune ob 7.20 uri. Udeležena sta bila voznik osebnega avtomobila znamke Ford zelene barve, ki je s kraja nesreče odpeljal, in kolesar s kolesom zelene barve."/>
  </head>
  <body>
    <article>
      <h1>Policisti iščejo očividce jutranje prometne nesreče v Mariboru</h1>
      <address>
        <time datetime="2019-12-09T12:05:32+00:00">09 Dec 2019, 12:05</time>
      </address>
      <p>
        <i>Maribor, 9. decembra - Mariborski policisti iščejo morebitne očividce današnje prometne nesreče s telesnimi poškodbami, ki se je zgodila na krožnem križišču Ljubljanske ulice in Ulice Pariške komune ob 7.20 uri. Udeležena sta bila voznik osebnega avtomobila znamke Ford zelene barve, ki je s kraja nesreče odpeljal, in kolesar s kolesom zelene barve.</i>
      </p>
      <figure>
        <img src="https://www.sta.si/foto/630,420,6,544639"/>
        <figcaption>Lukovica. Prometna nesreča, policija.<cite>Foto: Nebojša Tejić/STA Arhiv STA</cite></figcaption>
      </figure>
      <p>Kolesar je utrpel telesne poškodbe in so ga z reševalnim vozilom odpeljali v mariborsko bolnišnico.</p>
      <p>Zaradi razjasnitve okoliščin prometne nesreče policija naproša morebitne očividce, da se zglasijo na Policijski postaji Maribor II, Cesta proletarskih brigad 75 ali pokličejo na telefonsko številko 02 429 26 00 oziroma 113, so sporočili s Policijske uprave Maribor.</p>
    </article>
  </body>
</html>