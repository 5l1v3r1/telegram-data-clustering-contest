<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mesec.cz/aktuality/hospodarska-komora-pozaduje-zruseni-zarucene-mzdy/?amp%3Butm_medium=text&amp;amp%3Butm_campaign=rss"/>
    <meta property="og:site_name" content="Měšec.cz"/>
    <meta property="article:published_time" content="2019-12-09T12:02:41+00:00"/>
    <meta property="og:title" content="Hospodářská komora požaduje zrušení zaručené mzdy"/>
    <meta property="og:description" content="Hospodářská komora adresovala Ministerstvu práce a sociálních věcí v souvislosti s plánovaným navýšením minimální mzdy svůj požadavek na zrušení…"/>
  </head>
  <body>
    <article>
      <h1>Hospodářská komora požaduje zrušení zaručené mzdy</h1>
      <address><time datetime="2019-12-09T12:02:41+00:00">09 Dec 2019, 12:02</time> by <a rel="author">Lenka Kašparová</a></address>
      <p>Hospodářská komora adresovala Ministerstvu práce a sociálních věcí v souvislosti s plánovaným navýšením minimální mzdy svůj požadavek na zrušení zaručené mzdy. Ta se automaticky navyšuje s růstem minimální mzdy. Ministryně práce a sociálních věcí Jana Maláčová společně s odbory však proti tomu namítají, že minimální mzda v západních státech EU, ale také například v Řecku či Španělsku je podstatně vyšší než u nás.</p>
      <p><i>Tempo růstu minimální mzdy v posledních čtyřech letech více než dvojnásobně převyšuje tempo růstu mezd v ČR. Odůvodnění, že v určitém období minimální mzda vůbec nerostla, nelze akceptovat donekonečna. Vyšší mzdy by měla zajistit větší produktivita práce,</i> vyjádřila se k růstu minimální mzdy Hospodářská komora.</p>
      <p>Vláda by se podle Hospodářské komory měla zasadit o lepší podmínky pro podnikatele, které povedou k růstu produktivity práce, jenž se následně podepíše na přirozeném zvyšování mezd.</p>
    </article>
  </body>
</html>