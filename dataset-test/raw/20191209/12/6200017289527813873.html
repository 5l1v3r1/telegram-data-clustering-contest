<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/bayburtta-teknik-direktorden-ornek-davranis-video-2107424"/>
    <meta property="og:site_name" content="Fanatik"/>
    <meta property="article:published_time" content="2019-12-09T12:32:00+00:00"/>
    <meta property="og:title" content="Bayburt'ta teknik direktörden örnek davranış!"/>
    <meta property="og:description" content="Bayburtta çocuklarla gençleri zararlı alışkanlıklardan korumak için kurulan Soğukgözesporda teknik direktör Rahman Köse, maç öncesi verdiği galibiyet primi sözünü tuttu. Sahadan galip ayrılan oyuncularını tebrik eden Köse, 40ar TL dağıttı."/>
  </head>
  <body>
    <article>
      <h1>Bayburt'ta teknik direktörden örnek davranış!</h1>
      <h2>Bayburt'ta çocuklarla gençleri zararlı alışkanlıklardan korumak için kurulan Soğukgözespor'da teknik direktör Rahman Köse, maç öncesi verdiği galibiyet primi sözünü tuttu. Sahadan galip ayrılan oyuncularını tebrik eden Köse, 40'ar TL dağıttı.</h2>
      <address>
        <time datetime="2019-12-09T12:32:00+00:00">09 Dec 2019, 12:32</time>
      </address>
      <p>Günümüz futbolunda profesyonel oyuncular bile hak ettikleri primleri alamazken, Bayburtlu teknik direktör <a href="https://www.fanatik.com.tr/haberler/rahman-kose">Rahman Köse</a> örnek bir davranışa imza attı. Çocuklarla gençleri zararlı alışkanlıklardan, bilgisayar ve internet bağımlılığından korumak ve uzak tutmak için kurulan <a href="https://www.fanatik.com.tr/haberler/sogukgozespor">Soğukgözespor</a>'da teknik direktörlük yapan Köse, futbolcularına kazandıkları maç sonrasında soyunma odasında galibiyet primi dağıttı.</p>
      <p><a href="https://www.fanatik.com.tr/haberler/bayburt">Bayburt</a>'ta, Soğukgözespor ile Demirözü arasında oynanan U14 Ligi karşılaşması öncesinde Rahman Köse, futbolcularına maçı kazanmaları durumunda prim vereceğini açıkladı. Kişi başı 40 TL prim sözü veren Köse'nin öğrencileri, bu motivasyon ile çıktıkları maçtan 1-0 galip ayrıldı.</p>
      <p>Teknik direktör Rahman Köse de verdiği sözü tutarak oyuncularını hem galibiyetten dolayı kutladı hem de primi soyunma odasında dağıttı. Köse yaptığı açıklamada, amaçlarının çocuk ve gençleri zararlı alışkanlıklardan koruyarak Türk futboluna kazandırmak olduğunu söyledi.</p>
    </article>
  </body>
</html>