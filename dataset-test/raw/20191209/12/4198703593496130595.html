<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/men-magazine/Article-08f06043de9ee61027.htm"/>
    <meta property="og:site_name" content="mako"/>
    <meta property="article:published_time" content="2019-12-09T12:36:00+00:00"/>
    <meta property="og:title" content="סקנדל בארה&quot;ב: שופטת מואשמת בשידול עורכי דין לקיום יחסי מין בתמורה לקידום"/>
    <meta property="og:description" content="דון ג'נטרי, שופטת תושבת מרכז ארה&quot;ב, מואשמת כי ניצלה את מעמדה לקבלת טובות הנאה מעורכי דין הכפופים אליה. על פי החשד, אלו ששיתפו איתה פעולה זכו לקידום מהיר, בזמן אלו שבחרו להמנע מהעניין נשארו בתפקידם. כל הפרטים"/>
  </head>
  <body>
    <article>
      <h1>סקנדל בארה"ב: שופטת מואשמת בשידול עורכי דין לקיום יחסי מין בתמורה לקידום</h1>
      <h2>דון ג'נטרי, שופטת תושבת מרכז ארה"ב, מואשמת כי ניצלה את מעמדה לקבלת טובות הנאה מעורכי דין הכפופים אליה. על פי החשד, אלו ששיתפו איתה פעולה זכו לקידום מהיר, בזמן אלו שבחרו להמנע מהעניין נשארו בתפקידם. כל הפרטים</h2>
      <address><time datetime="2019-12-09T12:36:00+00:00">09 Dec 2019, 12:36</time> by <a rel="author">mako</a></address>
      <p>תושבת ארה"ב, שופטת במקצועה, מסעירה לאחרונה את כלי התקשורת בארצה לאחר ששורה של עורכי דין האשימו אותה בניצול מעמדה למטרת טובות הנאה.</p>
      <p>דון ג'נטרי (38), תושבת קנטקי, מואשמת כי שידלה עורכי דין לקיים יחסי מין איתה ועם המאהב שלה במשכנה, ועל פי החשד אלו ששיתפו פעולה זכו לקידום מהיר, ואלו שלא נשארו בתפקידם.</p>
      <p>ג'נטרי מואשמת כי נהגה להזמין עורכי דין לשלישיות באמצעות אפליקציית סנאפצ'אט, ובהמשך נחשף גם כי היא התירה לעובדי לשכתה לשתות אלכוהול תוך כדי עבודה. בין האנשים ששם נקשרו לפרשה נמצא גם סטיבן פנרוז, מטיף דתי ומי שהוגדר בתור המאהב של השופטת.</p>
      <figure>
        <iframe src="https://www.youtube.com/embed/sj_TDqOtQdg" width="466" height="262" data-service="Youtube" scrolling="no"/>
      </figure>
      <figure>
        <iframe data-src="https://twitter.com/popular_crime/status/1203112349701423104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ג'נטרי מואשמת כי סייעה לפנרוז להתקבל לעבודה בתור "יועץ מומחה" של בית המשפט בתמורה לטובות הנאה, ובין האנשים שהתלוננו עליה נמצאת משפטנית בשם קת'רין שולץ שעבדה עם ג'נטרי בוועדות משפטיות הנוגעות לתיקים של התעללות בילדים.</p>
      <p>לטענתה של שולץ, השופטת פנתה אליה דרך הרשת החברתית וביקשה ממנה לנסות ולפתות את בעלה לשעבר – בריאן ג'נטרי. מטרת הפיתוי הייתה לספק לחשודה ראיות כי בן זוגה לא נאמן לה ובאמצעות אותן ראיות להתגרש ממנו.</p>
      <p>נכון להיום ג'נטרי מכחישה את כל ההאשמות המיוחסות לה, ומדגישה כי מעולם לא שידלה אף אחד להשתתף באקט מיני כזה או אחר. משפטה צפוי להימשך בקרוב ומעורר עניין רב בארה"ב בכלל וקנטקי בפרט.</p>
    </article>
  </body>
</html>