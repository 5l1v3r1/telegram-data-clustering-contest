<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/florin-citu-santaj-la-adresa-lui-teodorovici-psd-nu-avea-nicio-inten-ie-sa-aplice-legea-pensiilor-in-2020-am-documentul_500889.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T12:04:03+00:00"/>
    <meta property="og:title" content="Florin Cîţu, şantaj la adresa lui Teodorovici: &quot;PSD nu avea nicio intenție să aplice legea pensiilor în 2020. Am documentul&quot;"/>
    <meta property="og:description" content="Florin C&amp;icirc;țu vrea să-i &amp;icirc;nchidă gura lui Eugen Teodorovici cu un document. &amp;Icirc;l amenință că dacă mai continuă cu atacurile, &amp;icirc;l va publica."/>
  </head>
  <body>
    <article>
      <h1>Florin Cîţu, şantaj la adresa lui Teodorovici: "PSD nu avea nicio intenție să aplice legea pensiilor în 2020. Am documentul"</h1>
      <address><time datetime="2019-12-09T12:04:03+00:00">09 Dec 2019, 12:04</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Florin Cîțu vrea să-i închidă gura lui Eugen Teodorovici cu un document. Îl amenință că dacă mai continuă cu atacurile, îl va publica.</p>
      <p>Ministrul de Finanțe a ținut să transmită ”un mesaj clar către Eugen Teodorovici, pentru că-n ultima perioadă a început cu acuzații care nu au niciun fundament și vreau să-i spun atât: dacă mai continuă în această direcție, mă văd forțat să public încă un document, care a fost prezentat în Guvernul României și care arată foarte clar că PSD nu avea nicio intenție să aplice legea pensiilor în 2020 și vă citez o mică parte din concluzie, pentru că trebuie să oprim și să ne apucăm de treabă. Aici scrie foarte clar: vă rugăm să dispuneți reanalizarea calendarului de implementare a legii 127, privind sistemul public de pensii în ceea ce privește creșterea pensiilor” în vederea respectării deficitului pe 2020-2023. </p>
      <p>
        <a href="https://www.romaniatv.net/florin-citu-o-sa-fie-pentru-prima-oara-in-ultimii-trei-ani-cand-un-ministru-al-finantelor-le-spune-adevarul-romanilor_500729.html">Florin Cîţu: O să fie pentru prima oară, în ultimii trei ani, când un ministru al Finanţelor le spune adevărul românilor</a>
      </p>
      <p>”Acest document nu-l public deocamdată, dar dacă mai continuă cu acuzațiile fără fundament și minciunile în spațiul public, mă văd forța să fac și acest lucru” a mai spus Cîțu. </p>
      <p>Ministrul Finanțelor Publice, Florin Cîțu, a făcut declarații despre deficitul bugetar, vorbind despre avertismentele din acest an și momentul din care se știa că nu mai e nimic de făcut. </p>
      <p>"În iunie, continuă deteriorarea execuției bugetare și a situației veniturilor și aici apare un alt avertisment, deja este prea târziu: reducerea rambursărilor de TVA sau amânarea masivă a plăților de bunuri și servicii de capital au devenit inutile. Fără măsuri suplimentare serioase, există o probabilitate ridicată de creștere a deficitului spre 4% din PIB", a delcarat Florin Cîțu.</p>
      <p>„Deci suntem în iunie și deja Ministrul Finanțelor Publice este avertizat că dacă a luat măsurile acelea de a omorî companiile private, de a amâna plata TVA, de a nu plăti concedii medicale, de a nu deconta concedii medicale și așa mai departe, nu ajung, deja este prea târziu, estimarea de deficit de 4% era din iunie 2019. Se știa de atunci. Nu este o surpriză pentru profesioniștii din MFP", a adăugat Cîțu.</p>
      <p>„Și nu doar Eugen Teodorovici a fost avertizat, a fost avertizată și Viorica Dăncilă. Tot Ministerul Finanțelor Publice a fost avertizat în iunie și apoi în septembrie, iarăși. Se pot forma așteptări privind înregistrarea unui deficit la un nivel de 4% din PIB. Veniturile sunt sub estimări", a spus Ministrul Finanțelor Publice.</p>
      <p>„Deci, ne aflăm în situația în care, Guvernul PSD a știut de la începutul anului că fără măsuri suplimentare, deficitul ajunge la 4% la finalul anului. Și ce au făcut tot acest an? Au ascuns această informație și au mințit în Parlamentul României", a concluzionat Florin Cîțu.</p>
    </article>
  </body>
</html>