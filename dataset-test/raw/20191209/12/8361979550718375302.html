<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/biznes-poroshenka-sin-poroshenka-stav-vlasnikom-kompaniji-ukrprominvest-agro-novini-ukrajini-50058233.html"/>
    <meta property="og:site_name" content="НВ"/>
    <meta property="article:published_time" content="2019-12-09T12:53:00+00:00"/>
    <meta property="og:title" content="Порошенко переписав на сина компанію Укрпромінвест-Агро"/>
    <meta property="og:description" content="Олексій Порошенко став кінцевим власником компанії Укрпромінвест-Агро, яка ще в травні 2019 року належала Петру Порошенку."/>
  </head>
  <body>
    <article>
      <h1>Порошенко переписав на сина компанію Укрпромінвест-Агро</h1>
      <h2>Олексій Порошенко став кінцевим власником компанії Укрпромінвест-Агро, яка ще в травні 2019 року належала Петру Порошенку.</h2>
      <address>
        <time datetime="2019-12-09T12:53:00+00:00">09 Dec 2019, 12:53</time>
      </address>
      <p><a href="https://nv.ua/ukr/tags/aleksej-poroshenko.html">Олексій Порошенко</a>, син п’ятого президента України Петра Порошенка, став кінцевим бенефіціаром одного з найбільших виробників цукру в Україні - агропромислової компанії Укрпромінвест-Агро замість батька, повідомляють <a href="https://ukranews.com/ua">Українські новини</a>.</p>
      <p>Наразіт кінцевим бенефіціарним власником ТОВ Укрпромінвест-Агро є Олексій Порошенко і здійснює вплив на неї через юрособи CEE Confectionery Investments Limited, Roshen Europe BV і Roshen Group Sarl. Бенефіціарний власник даної компанії змінився в період 23 жовтня — 1 листопада, свідчать дані Єдиного держреєстру юридичних осіб і фізосіб-підприємців.</p>
      <p>Також, згідно з реєстром, син Порошенка став бенефіціаром ТОВ Група Агропродінвест (Київ), засновником якої є Укрпромінвест-Агро, а також низки компаній, які входять до ТОВ — ПрАТ ПК Поділля (Вінницька область), ТОВ ПК Зоря Поділля (Вінницька область), ТОВ Вінницький комбінат хлібопродуктів № 2 (Вінницька область), агрофірми Дніпроагролан (Полтавська область), АФ Іванківці (Кіровоградська область), ТОВ Мас-Агро (Кіровоградська область), ТОВ Правобережне (Дніпропетровська область) і ТОВ Прогрес-НТ (Полтавська область).</p>
      <p>За даними декларації Петра Порошенка від 20 травня, кінцевим бенефіціаром всіх зазначених вище компаній був п’ятий президент.</p>
      <p>Як повідомлялося, раніше <a href="https://nv.ua/ukr/biz/markets/poroshenko-roshen-poroshenko-perepisuye-biznes-na-starshogo-sina-novini-ukrajini-50052104.html">Олексій Поршенко став кінцевим бенефіціаром ТОВ Центрально-Європейська кондитерська компанія</a>, яка входить у структуру корпорації Roshen, також змінивши батька.</p>
      <p>
        <i>Укрпромінвест-Агро — вертикально інтегрована агропромислова компанія, обробна близько 122 тис. га сільгоспземлі переважно у Вінницькій області. Компанія займається виробництвом цукру на Крижопільському та Гайсинському цукрових заводах.</i>
      </p>
    </article>
  </body>
</html>