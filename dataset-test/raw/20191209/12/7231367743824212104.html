<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/borse-ue-e-piazza-affari-virano-in-negativo-ftse-mib-la-peggiore/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T12:49:21+00:00"/>
    <meta property="og:title" content="Borse Ue e Piazza affari virano in negativo, Ftse Mib la peggiore"/>
    <meta property="og:description" content="Le borse mostrano quindi un clima attendista all'inizio di un ottava dove, a far da faro, vi saranno le comunicazioni della Fed e della BCE, nonché le elezioni nel Regno Unito; senza dimenticare poi il verdetto dell'amministrazione Trump sugli ulteriori dazi su importazioni cinesi."/>
  </head>
  <body>
    <article>
      <h1>Borse Ue e Piazza affari virano in negativo, Ftse Mib la peggiore</h1>
      <h2>Le borse mostrano quindi un clima attendista all'inizio di un ottava dove, a far da faro, vi saranno le comunicazioni della Fed e della BCE, nonché le elezioni nel Regno Unito; senza dimenticare poi il verdetto dell'amministrazione Trump sugli ulteriori dazi su importazioni cinesi.</h2>
      <address><time datetime="2019-12-09T12:49:21+00:00">09 Dec 2019, 12:49</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Dopo una partenza cauta ed incerta il nostro listino principale e le altre borse Europee imboccano la strada in discesa, nonostante l’indice Sentix abbia mostrato un importante recupero della fiducia degli investitori.</p>
      <p>Le borse mostrano quindi un clima attendista all’inizio di un ottava dove, a far da faro, vi saranno le comunicazioni della Fed e della BCE, nonché le elezioni nel Regno Unito; senza dimenticare poi il verdetto dell’amministrazione Trump sugli ulteriori dazi da far eventualmente scattare sui prodotti cinesi.</p>
      <p>Sarà quindi la settimana decisiva per capire sei i mercati chiuderanno l’anno o meno con delle correzioni più o meno importanti, anche se lo scenario più probabile vedrebbe la Fed lasciare i tassi invariati, un prevalente ottimismo sullo scorrere dei colloqui fra USA e Cina ed i mercati americani sui massimi). A questo punto lo spauracchio di una storno a livello globale potrebbe presentarsi nel corso del primo trimestre 2020.</p>
      <p>Intorno alle 13:48 il Ftse Mib registra il calo più pronunciato con un -0,67% a 23.028 punti, il Dax scende dello 0,17% a 13.144 punti, il Cac perde lo 0,45% a 5.845 punti e l’Ibex risulta intorno la parità a 9.379 punti</p>
      <p>In un contesto di ribasso generalizzato dei titoli che compongono il Ftse Mib, i guadagni vengono registrati solamente su STM che sale dell’1,48%, su Banco BPM che segna un timido +0,1% e su Unicredit che in modo simile sale dello 0,13%.</p>
      <p>A zavorrare il listino troviamo invece Azimut a -2,14%, Ferragamo a -1,84%, Leonardo a -1,51% e Amplifon a -1,53%; ribassi da monitorare anche per Recordati a -1,18%, Ubi a -1,05%, Buzzi Unicem  -1,1% ed Enel a -1,1%.</p>
      <p>Lo Spread BTP-Bund è sceso a circa 168 punti base, con il decennale italiano intorno all’1,382%.</p>
      <p>Il Cambio Eur / Usd sale dello 0,18% sulla parità  a 1,1076 dollari</p>
      <p>Il future  sul Brent scende del 0,90% a 63,81 dollari al barile.</p>
    </article>
  </body>
</html>