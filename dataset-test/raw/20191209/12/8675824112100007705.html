<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/india-u-19-boys-undergoing-boot-camp-to-prepare-for-world-cup-143939"/>
    <meta property="og:site_name" content="Wah Cricket"/>
    <meta property="article:published_time" content="2019-12-09T12:16:00+00:00"/>
    <meta property="og:title" content="वर्ल्ड कप की तैयारी के लिए बूट कैम्प में हिस्सा ले रही है भारत की अंडर 19 टीम"/>
    <meta property="og:description" content="भारतीय अंडर-19 टीम अगले साल होने वाले विश्व कप की तैयारी के लिए इस समय बूट कैम्प में हिस्सा ले रही है. उसका यह कैम्प काबिनी जंगल में नागरहोल नेशनल पार्क में जारी है. इस कैम्प का मकसद टीम को मानिसक और शरीरिक रूप से मजबूत करना है."/>
  </head>
  <body>
    <article>
      <h1>वर्ल्ड कप की तैयारी के लिए बूट कैम्प में हिस्सा ले रही है भारत की अंडर 19 टीम</h1>
      <h2>टीम बूट कैम्प में हिस्सा ले रही है क्योंकि क्रिकेट अब सिर्फ रन बनाने और विकेट लेने का खेल नहीं है. शारीरिक और मानसिक पक्ष भी अहम रोल निभाते हैं.</h2>
      <address>
        <time datetime="2019-12-09T12:16:00+00:00">09 Dec 2019, 12:16</time>
      </address>
      <p>भारतीय अंडर-19 टीम अगले साल होने वाले विश्व कप की तैयारी के लिए इस समय बूट कैम्प में हिस्सा ले रही है. उसका यह कैम्प काबिनी जंगल में नागरहोल नेशनल पार्क में जारी है. इस कैम्प का मकसद टीम को मानिसक और शरीरिक रूप से मजबूत करना है.</p>
      <p>इस मामले से संबंध रखने वाले एक सूत्र ने आईएएनएस से कहा कि भारत की अंडर-19 टीम इस समय मुख्य कोच पारस महाम्ब्रे के मार्गदर्शन में कैम्प में हिस्सा ले रही है.</p>
      <p>सूत्र ने कहा, "पारस इस समय टीम के साथ हैं और टीम बूट कैम्प में हिस्सा ले रही है क्योंकि क्रिकेट अब सिर्फ रन बनाने और विकेट लेने का खेल नहीं है. शारीरिक और मानसिक पक्ष भी अहम रोल निभाते हैं. बूट कैम्प टीम को शारीरिक रूप से मजबूत करने में मदद करेगा. इसका मकसद दक्षिण अफ्रीका में होने वाले विश्व कप के लिए टीम को तैयार करना है."</p>
      <p>भारत विश्व कप में मौजूदा विजेता के तौर पर जाएगा. अंडर-19 विश्व कप की शुरुआत 17 जनवरी से हो रही है जो नौ फरवरी तक चलेगा. भारत ने पिछली बार पृथ्वी शॉ की कप्तानी और राहुल द्रविड़ के मार्गदर्शन में खिताब जीता था. इस बार टीम प्रियम गर्ग की कप्तानी में खिताब बचाने उतरेगी.</p>
    </article>
  </body>
</html>