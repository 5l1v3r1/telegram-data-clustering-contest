<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a317069-Zoc-NBA-je-mafija-evropski-treneri-mogu-tamo-da-rade.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T12:51:00+00:00"/>
    <meta property="og:title" content="Žoc: NBA je mafija, evropski treneri mogu tamo da rade"/>
    <meta property="og:description" content="U intervjuu za Sportando Željko Obradović je govorio o tome zašto nije radio u NBA ligi, a takođe je pričao o Šarunasu Jasikevičiusu i ulozi plejmejkera."/>
  </head>
  <body>
    <article>
      <h1>Žoc: NBA je mafija, evropski treneri mogu tamo da rade</h1>
      <h2>U intervjuu za Sportando Željko Obradović je govorio o tome zašto nije radio u NBA ligi, a takođe je pričao o Šarunasu Jasikevičiusu i ulozi plejmejkera.</h2>
      <address><time datetime="2019-12-09T12:51:00+00:00">09 Dec 2019, 12:51</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/171238/jpeg/Zeljko-Obradovic"/>
        <figcaption>
          <cite>Euroleague Basketball via Getty Images</cite>
        </figcaption>
      </figure>
      <p>Željko Obradović je za Sportando govorio na italijanskom, a <b><a href="https://www.youtube.com/watch?v=-RBlHZB9YvM&amp;feature=youtu.be">glava tema razgovora sa novinarom tog portala je bio NBA</a></b>. Obradović je svojevremeno proveo mesec dana u Detroitu gde je bio na treninzima Pistonsa, ali kako kaže nikakvih ozbiljnih razgovora o preuzimanju te ekipe nije bilo. </p>
      <p>"<i>Blizak sam sa Džoom Dumarsom i Dimitrisom Itudisom. Napustili smo Panatinaikos i bili smo u SAD na mesec dana i gledali smo NBA treninge, bili smo zajedno uvek. Sada sam srećan svojim životom u Evropi i ne mislim o NBA. Znam da je to najbolja liga po organizaciji ali u Evropi je proces. Svake godine je bolje nego prethodne. Nemoguće je biti u rangu sa njima zbog novca ali danas je Evroliga je na visokom nivou. Mnogi misle da je ovde košarka zanimljivija nego u NBA</i>", rekao je <b>Obradović</b> koji dodaje da ima evropskih trenera koji sigurno mogu da rade u NBA ligi.</p>
      <related>
        <a href="http://sportklub.rs/Kosarka/Euroleague/a316783-Obradovic-Mnogo-puta-sam-probao-da-objasnim.html"/>
        <a href="http://sportklub.rs/Video/Kosarka/Euroleague/a316778-Neverovatnih-99-sekundi-Zeljko-J-te.-VIDEO.html"/>
      </related>
      <p> "<i>Nadam se da će evropski trnener otići u NBA i raditi za njih, da će pokazati svoje umeće jer ima mnogo evropskih trenera koji su spremni da rade tamo. To se desilo i ranije, Majk Dantoni je Amerikanac ali je odrastao u Evropi. Dejvid Blet je Amerikanac, Igor Kokoškov je studirao tamo, nema evropskog trenera, zašto? Zato što je NBA mafija. Ne daju trenerima da rade i niko neće da priča o tome. Ja to mogu da kažem jer me ne zanima NBA. Imam prijatelje koji rade tamo, sav respekt imam prema NBA ligi najbolja je ali ima mnogo evropskih trenera koji mogu da rade tamo</i>".</p>
      <p>Obradović je govorio i o svom odnosu sa Šarunasom Jasikevičiusom sa kojim je sarađivao u Panatianikosom. Poručuje da Šaras ima problem da shvati da ne mogu svi igrači da razmišljaju kao on. </p>
      <p>"<i>Šarunas Jasikevičius mi je veliki prijatelj i znao sam da će biti trener. Mi kao igrači moramo da učimo igrače, a njemu je kao igračiu bilo odmah sve jasno. Voleo sam da radim sa njim i danas mu kažem da ne može da očekuje da svi igrači imaju taj košarkaški intelekt kao on. To je njegov problem i to mora prvo da shvati. On radi na tome</i>", poručuje Žoc dodavši da je uloga plejmejkera najznačanija u košarci. </p>
      <p>"<i>Plejmejker ima vremena da misli i da misli o saigračima. Uvek zato pričam sa plejmjekrima i uvek njih krivim, to je moja igra. Igrao sam plejmejkera i tada sam shvatio da želim da budem trener i imao sam priliku da radim sa velikim trenerima: Acom Nikolićem, Dušanom Ivkovićem i Duškom Vujoševićem. Kada je vreme došlo da budem trener odmah sam to osetio jer sam se spremao celog žviota. Plej mora uvek da shvati šta trener želi tokom meča</i>".</p>
    </article>
  </body>
</html>