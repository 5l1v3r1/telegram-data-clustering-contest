<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-16-tonoi-roycha-kai-papoytsia-ston-kokkino-kado/"/>
    <meta property="og:site_name" content="ert.gr"/>
    <meta property="article:published_time" content="2019-12-09T12:42:51+00:00"/>
    <meta property="og:title" content="Κέρκυρα: 16 τόνοι ρούχα και παπούτσια στον κόκκινο κάδο"/>
    <meta property="og:description" content="Τον απολογισμό της 7μηνης λειτουργίας του κάδου ανακύκλωσης ειδών ένδυσης και υπόδησης δημοσίευσε η εθελοντική ομάδα «Όλοι μαζί για την Κέρκυρα» και ο συντονιστής της, Σπύρος Νεράντζης. Με ένα κόκκινο κάδο, αυτόν που έχει τοποθετηθεί στην είσοδο της πρώην Νομαρχίας, έχουν συγκεντρωθεί 16 τόνοι ρούχων και παπουτσιών. Η ΑΝΑΚΟΙΝΩΣΗ Εναρμονισμένοι πλήρως με τις αρχές τις κυκλικής οικονομίας, στηρίζουμε την ανακύκλωση ειδών ένδυσης και υπόδησης. Βοηθάμε στην επιμήκυνση του κύκλου ζωής των προϊόντων, στην εξοικονόμηση των φυσικών πόρων, στην ανακύκλωση υλικών και του ενεργειακού τους περιεχομένου. Το μεγαλύτερο όφελος από αυτήν την προσπάθεια είναι σίγουρα περιβαλλοντολογικό, σήμερα όμως είχαμε και ένα ακόμη κέρδος. Στα πλαίσια της κοινωνικής μας ευθύνης και σε συνεργασία με την εταιρεία Ανακύκλωσης Recycom και την εταιρεία Δήμητρα Μάρκετ παραδώσαμε στο Περιφερειακό Τμήμα Κέρκυρας του Ελληνικού Ερυθρού Σταυρού, 25 δωροεπιταγές των 10 ευρώ, τις οποίες θα διανείμει σε συμπολίτες μας προκειμένου να έχουν την δυνατότητα…"/>
  </head>
  <body>
    <article>
      <h1>Κέρκυρα: 16 τόνοι ρούχα και παπούτσια στον κόκκινο κάδο</h1>
      <address><time datetime="2019-12-09T12:42:51+00:00">09 Dec 2019, 12:42</time> by <a rel="author">Μαρία Παγκράτη</a></address>
      <p>Τον απολογισμό της 7μηνης λειτουργίας του κάδου ανακύκλωσης ειδών ένδυσης και υπόδησης δημοσίευσε η εθελοντική ομάδα «Όλοι μαζί για την Κέρκυρα» και ο συντονιστής της, Σπύρος Νεράντζης. Με ένα κόκκινο κάδο, αυτόν που έχει τοποθετηθεί στην είσοδο της πρώην Νομαρχίας, έχουν συγκεντρωθεί 16 τόνοι ρούχων και παπουτσιών.<br/>Η ΑΝΑΚΟΙΝΩΣΗ<br/>Εναρμονισμένοι πλήρως με τις αρχές τις κυκλικής οικονομίας, στηρίζουμε την ανακύκλωση ειδών ένδυσης και υπόδησης. Βοηθάμε στην επιμήκυνση του κύκλου ζωής των προϊόντων, στην εξοικονόμηση των φυσικών πόρων, στην ανακύκλωση υλικών και του ενεργειακού τους περιεχομένου.<br/>Το μεγαλύτερο όφελος από αυτήν την προσπάθεια είναι σίγουρα περιβαλλοντολογικό, σήμερα όμως είχαμε και ένα ακόμη κέρδος.<br/>Στα πλαίσια της κοινωνικής μας ευθύνης και σε συνεργασία με την εταιρεία Ανακύκλωσης Recycom και την εταιρεία Δήμητρα Μάρκετ παραδώσαμε στο Περιφερειακό Τμήμα Κέρκυρας του Ελληνικού Ερυθρού Σταυρού, 25 δωροεπιταγές των 10 ευρώ, τις οποίες θα διανείμει σε συμπολίτες μας προκειμένου να έχουν την δυνατότητα να ψωνίσουν από τα Δήμητρα Μάρκετ, τα προϊόντα που χρειάζονται.<br/>Θέλουμε να ευχαριστήσουμε ιδιαιτέρως τους Κους Βαγγέλη και Γιώργο Αράπη, ιδιοκτήτες της εταιρείας Ανακύκλωσης ειδών ένδυσης και υπόδησης Recycom για την προσφορά των δωροεπιταγών και την άψογη συνεργασία τους.<br/>Επίσης θέλουμε να ευχαριστήσουμε :<br/>• Το Περιφερειακό Τμήμα Κέρκυρας του Ελληνικού Ερυθρού Σταυρού, την πρόεδρο Κα Μαρία Δημουλά και τον ταμία Κο Νίκο Μουμούρη, για την συμμετοχή τους στην συλλογή ρούχων καθώς και για την στήριξη όλων των προσπαθειών μας.<br/>• Την εταιρεία Γαλαξίας Α.Ε. Super Market Δήμητρα και τον υπεύθυνο αγορών Κον Κώστα Στρατηγό για την στήριξη της προσπάθειας.<br/>• Τέλος να ευχαριστήσουμε όλους τους εθελοντές που μας βοηθούν στις προσπάθειες μας και όλους τους συμπολίτες μας για την ευαισθησία και το ενδιαφέρον που δείχνουν για την ανακύκλωση και για τον σεβασμό στο περιβάλλον. Οι προσπάθειες όλων των συμπολιτών είναι εκπληκτικές και τα αποτελέσματα φαίνονται ήδη στους πρώτους 7 μήνες.<br/>1. Δεκαέξι (16) τόνοι ρούχα ακολούθησαν διαφορετικό δρόμο από αυτόν που οδηγεί στο Τεμπλόνι με πολύ μεγάλο περιβαλλοντολογικό όφελος και με πολύ μεγάλο κέρδος από την δημιουργία της ανάλογης κουλτούρας.<br/>2. Ο Δήμος μας εξοικονόμησε τα έξοδα αποκομιδής και ταφής της αντίστοιχης ποσότητας και<br/>3. Θα μοιραστούν σε συμπολίτες μας 250,00 ευρώ για να καλύψουν κάποιες μικρές καθημερινές βιοτικές τους ανάγκες, μέσω του Ελληνικού Ερυθρού Σταυρού.<br/>Η προσπάθεια ξεκίνησε τον Απρίλιο του 2019 και τα αποτελέσματα αναδεικνύουν την ευαισθησία και την κουλτούρα των συμπολιτών μας.<br/>Κέρκυρα 08.12.2019<br/>Σπύρος Νεράντζης<br/>Πρόεδρος Δ.Ε.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-synantisi-p-varoycha-me-to-s-zervopoylo/"/>
        <a href="https://www.ert.gr/perifereiakoi-stathmoi/kerkira/kerkyra-anisychia-gia-tin-exoryxi-ydrogonanthrakon-apo-to-anypotakto-ionio/"/>
        <a href="https://www.ert.gr/perifereiakoi-stathmoi/kerkira/kerkyra-aitima-stirixis-ton-anapliroton-ypovallei-i-laiki-syspeirosi/"/>
        <a href="https://www.ert.gr/perifereiakoi-stathmoi/kerkira/kerkyra-poreia-foititon/"/>
        <a href="https://www.ert.gr/perifereiakoi-stathmoi/kerkira/kerkyra-o-syllogos-san-giacomo-sti-diavoyleysi-gia-ton-kanonismo-astikis-leitoyrgias/"/>
        <a href="https://www.ert.gr/perifereiakoi-stathmoi/kerkira/kerkyra-xekina-to-savvato-i-24i-ekthesi-vivlioy-sinion/"/>
      </related>
    </article>
  </body>
</html>