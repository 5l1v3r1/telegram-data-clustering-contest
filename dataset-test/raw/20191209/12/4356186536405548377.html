<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%b5%d0%ba%d1%81%d1%82%d1%80%d0%b0%d0%b2%d0%b0%d0%b3%d0%b0%d0%bd%d1%82%d0%bd%d0%be%d1%81%d1%82-%d0%b8-%d0%bf%d0%b5%d1%82%d0%b7%d0%b2%d0%b5%d0%b7%d0%b4%d0%b5%d0%bd-%d1%81%d0%b5%d0%ba%d1%81%d0%b0/"/>
    <meta property="og:site_name" content="SIGNAL.BG"/>
    <meta property="article:published_time" content="2019-12-09T12:03:59+00:00"/>
    <meta property="og:title" content="Екстравагантност и петзвезден сексапил от Есил Дюран"/>
    <meta property="og:description" content="Петзвездно преживяване на брега на Егейско море вдъхновява Есил Дюран да мобилизира 20 души екип за снимките на видеото към новия си сингъл „За теб не струвам“."/>
  </head>
  <body>
    <article>
      <h1>Екстравагантност и петзвезден сексапил от Есил Дюран</h1>
      <address><time datetime="2019-12-09T12:03:59+00:00">09 Dec 2019, 12:03</time> by <a rel="author">Signal.bg</a></address>
      <h3>Новинарска емисия за природни бедствия отключва вдъхновението за текста на парчето</h3>
      <p>Петзвездно преживяване на брега на Егейско море вдъхновява Есил Дюран да мобилизира 20 души екип за снимките на видеото към новия си сингъл „За теб не струвам“.</p>
      <p>Тюркоазеният воден пъзел и дискретния лукс на хотел в Бодрум карат певицата да го маркира като локация за свой проект още преди да има идея за песен. В основата на танцувалното парче са ориенталските бийтове на албанския DJ Клаптоманик, който Есил Дюран открива в Instagram.</p>
      <figure>
        <img src="https://signal.bg/wp-content/uploads/2019/12/Esil-Duran-New-Video.jpg"/>
      </figure>
      <p>“В „За теб не струвам“ има обръщане на творческия процес – седмица преди да снимам клипа нямах готов аранжимент и се движех пред камерата в ритъм, който звучеше само в главата ми. Признавам си, че отстрани изглеждаше доста налудничаво, но се забавлявахме!“, споделя с усмивка звездата.</p>
      <p>Опитът в дългогодишната й кариера й показва, че колкото по-трудна и предизивкателна е реализацията на една песен, толкова по-голям е хитовият й потенциал.</p>
      <figure>
        <img src="https://signal.bg/wp-content/uploads/2019/12/Esil-Duran.jpg"/>
      </figure>
      <p>„След серия перипетии се наложи аз да си напиша текста – нещо, което не ми се беше случвало от 5 години. Любопитен е фактът, че той не е базиран на някоя злополучна любовна история. Гледах новините с празен лист в ръка, говореха за природно бедствие и фразата: „Причината за пожара“ отключи всичко. Аранжиментът във вида, в който кара хората сега да танцуват, е дело на Борис Павлов.“, споделя Есил.</p>
      <p>Снимките на „За теб не струвам“ са белязани от недоразумения като изпуснат самолет и почти фатални грешки в комуникацията между българския и турския екип. Това не сваля градуса на настроението и шеметния сексапил, който изпълнителката показва в 4 бутикови костюма, проектирани от нея специално за видеото.</p>
      <p>
        <a href="https://signal.bg/%d0%bf%d1%80%d0%be%d0%bc%d0%be-%d0%b5%d1%81%d0%b8%d0%bb-%d0%b4%d1%8e%d1%80%d0%b0%d0%bd-%d0%b7%d0%b0-%d1%82%d0%b5%d0%b1-%d0%bd%d0%b5-%d1%81%d1%82%d1%80%d1%83%d0%b2%d0%b0%d0%bc/">
          <b>Промо / Есил Дюран – За теб не струвам</b>
        </a>
      </p>
      <p>„Модата за мен е вторият основен герой в един клип. Ефектните линии в дизайнерските костюми подчертават силата на текста и музиката и гъделичкат въображението на ниво, в което човек веднага се припознава.“, коментира Дюран, която от години развива успешно своя модна линия и е носител на престижната награда „Златна игла“.</p>
    </article>
  </body>
</html>