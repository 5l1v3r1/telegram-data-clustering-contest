<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber3.com/guncel/igrenc-iddia-kizini-satip-kardesinin-esiyle-kacti-haberi-5063827"/>
    <meta property="og:site_name" content="Haber3"/>
    <meta property="article:published_time" content="2019-12-09T12:10:00+00:00"/>
    <meta property="og:title" content="İğrenç iddia: Kızını satıp kardeşinin eşiyle kaçtı"/>
    <meta property="og:description" content="Müge Anlı ile Tatlı Sert programında kocasını arayan Semra Gümüş'ün iddiaları şaşkına çevirdi. Eşinin kızını sattığını öne süren Gümüş, sonra da yengesini kaçırdığını söyledi."/>
  </head>
  <body>
    <article>
      <h1>İğrenç iddia: Kızını satıp kardeşinin eşiyle kaçtı</h1>
      <h2>Müge Anlı ile Tatlı Sert programında kocasını arayan Semra Gümüş'ün iddiaları şaşkına çevirdi. Eşinin kızını sattığını öne süren Gümüş, sonra da yengesini kaçırdığını söyledi.</h2>
      <address><time datetime="2019-12-09T12:10:00+00:00">09 Dec 2019, 12:10</time> by <a rel="author">Haber3</a></address>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
      <p>Kocaeli'den ATV'de ekranlara gelen Müge Anlı ile Tatlı Sert programına katılan Semra Gümüş, kocası ve kayınbiraderi ile ilgili ağızları açık bırakan bir iddiada bulundu. 6 çocuk babası Bekir Gümüş'ün kızını satıp o parayla kardeşinin eşiyle kaçtığı iddiası izleyenleri şoke etti.</p>
      <p><b>KARDEŞİNİN EŞİYLE KAÇTI</b><br/>Semra Gümüş, eşinin ıssız bir yerde kendisini tornavidalamaya çalıştığını ve boşanmak istediğini belirtti. Gümüş, kocası 38 yaşındaki Bekir Gümüş'ün kardeşinin Suriyeli 25 yaşındaki eşini kaçırdığını iddia etti. Müge Anlı ise kesin olup olmadığını Semra Gümüş'e sordu. Gümüş, ise olayın kesin olduğunu ikisinin kendisini telefonla arayıp görüştüklerini belirtti.</p>
      <p><b>"BENİ ÖLDÜRMEYE ÇALIŞTI"</b><br/>Canlı yayınına Bekir Gümüş'ün kardeşi Orhan Gümüş de telefon bağlantısı ile canlı yayına bağlandı. Orhan Gümüş, bu olayın kendilerini psikolojik olarak yıprattığını belirtti. Semra Gümüş, kocasının kendisini tornavida ile işkence etmeye çalıştığını şu sözleri ile iddia etti; "Beni ıssız bir yere götürüp tornavidalamaya çalıştı" Gümüş, kocasından boşanmak istediğini canlı yayında söyledi.</p>
      <p><b>"BOŞANIN ÇAĞRISI"</b><br/>Olay karşısında sinirlerine hakim olmayan Müge Anlı, canlı yayında 6 çocuk babası Bekir Gümüş ve kaçırdığı yengesine seslenerek "İkiniz de eşlerinizden boşanın" çağrısında bulundu. Anlı daha sonra Semra Gümüş'e söylemek istediği bir şey olup olmadığını sordu. Gümüş de eşinden boşanıp, çocuklarının velayetini kendisine verilmesini istedi.</p>
      <figure>
        <img src="https://s.haber3.com/assets/site/css/google-news.png"/>
      </figure>
      <p>
        <a href="https://news.google.com/publications/CAAqBwgKMJjRnwkwwKxv?hl=tr&amp;gl=TR&amp;ceid=TR%3Atr">Haber3.com'a Google'da abone olun</a>
      </p>
    </article>
  </body>
</html>