<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/12/09/i-am-jesus-christ-videogioco/"/>
    <meta property="og:site_name" content="NewNotizie"/>
    <meta property="article:published_time" content="2019-12-09T12:20:05+00:00"/>
    <meta property="og:title" content="“I am Jesus Christ”, arriva il gioco che ti permette di “essere” Gesù: è rivolta tra i fedeli"/>
    <meta property="og:description" content="“I am Jesus Christ”: sta per arrivare il videogioco che simula la vita di Gesù Cristo. Ma non tutti sono entusiasti di questa trovata"/>
  </head>
  <body>
    <article>
      <h1>“I am Jesus Christ”, arriva il gioco che ti permette di “essere” Gesù: è rivolta tra i fedeli</h1>
      <address><time datetime="2019-12-09T12:20:05+00:00">09 Dec 2019, 12:20</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/12/I-am-Jesus-Christ.jpg"/>
      </figure>
      <p>
        <b>Sta per essere rilasciato, sul mercato, un videogioco che consentirà a ciascun giocatore di impersonare il ruolo di Gesù Cristo e di “vivere” alcuni momenti chiave raccontati dalla Bibbia. I fedeli sono in rivolta perché il gioco è considerato blasfemo</b>
      </p>
      <p>Combattere Satana in prima persona oppure essere crocifissi: sta per arrivare “<b>I am Jesus Christ</b>”, il gioco che consentirà agli acquirenti di <b>interpretare</b>, sullo schermo, <b>il personaggio di Gesù Cristo</b>. Il gioco, che dovrebbe essere rilasciato su <b>Steam</b> per <b>PC</b>, sta già incontrando <b>le forti resistenze dei fedeli</b>, i quali sostengono che una cosa del genere sia <b>blasfema</b>. L’<b>annuncio </b>dell’arrivo del gioco è stato dato dal <b>publisher PlayWay</b>.</p>
      <h3>“I am Jesus Christ”, arriva il gioco che consente di essere come Gesù Cristo: ancora non si conosce il giorno del lancio</h3>
      <p>“<i>Il gioco copre il periodo che va dal Battesimo di Gesù Cristo alla Risurrezione. Ti sei mai chiesto [come sarebbe] essere come Lui, una delle persone più potenti e privilegiate del mondo? Sei pronto a combattere con Satana nel deserto, esorcizzando demoni e curando i malati, o calmando la tempesta nel mare?</i>”</p>
      <p><b>Arriva il videogioco “I am Jesus Christ”</b>. Non è ancora disponibile sul mercato e <b>non si conosce ancora il giorno del suo lancio</b>, eppure è già polemica. <b>Il gioco simula, realisticamente, la vita di Gesù di Nazareth</b> <b>e per i fedeli questa è una cosa blasfema</b>. Online, da poche ore, <b>ha iniziato a circolare il trailer di presentazione</b> di questo <b>gioco per PC</b> che permetterà di <b>vestire i panni di Gesù,</b> partendo dalla sua <b>nascita</b> e arrivando fino al mistico momento della sua <b>resurrezione</b>.</p>
      <h3>“I am Jesus Christ”, la reazione del web tra blasfemia e divertimento</h3>
      <p>Il giocatore potrà fare uso delle <b>abilità miracolose</b> di Gesù per <b>“risolvere” i casi </b>che gli si presenteranno davanti: guarire i malati, ad esempio, oppure moltiplicare pani e pesci. Nessuna sorpresa o cambio di piano: <b>la storia che segue il videogioco è quella proposta dalla Bibbia</b>, senza stravolgimenti di sorta.</p>
      <p>Come sempre succede in simili circostanze, ancora una volta <b>il popolo del web si è diviso</b> tra chi trova <b>irrispettosa</b> questa trovata e- in generale- la “<b>gamificazione</b>” della fede, e chi invece la trova <b>un’idea divertente</b>.</p>
      <p>
        <i>Maria Mento</i>
      </p>
    </article>
  </body>
</html>