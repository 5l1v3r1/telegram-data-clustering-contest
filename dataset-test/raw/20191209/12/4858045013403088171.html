<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/atac-usturator-la-adresa-lui-donald-trump-promisiunea-lui-joe-biden-daca-va-fi-ales-presedinte-al-sua_1411120.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T12:41:21+00:00"/>
    <meta property="og:title" content="Atac USTURĂTOR la adresa lui Donald Trump: Promisiunea lui Joe Biden dacă va fi ales președinte al SUA"/>
    <meta property="og:description" content="Candidatul la învestitura democrată Joe Biden a anunţat că membrii familiei sale nu vor face afaceri în străinătate dacă el va fi ales..."/>
  </head>
  <body>
    <article>
      <h1>Atac USTURĂTOR la adresa lui Donald Trump: Promisiunea lui Joe Biden dacă va fi ales președinte al SUA</h1>
      <address><time datetime="2019-12-09T12:41:21+00:00">09 Dec 2019, 12:41</time> by <a rel="author">Alexandra Cruceru</a></address>
      <p>Candidatul la învestitura democrată Joe Biden a anunţat că membrii familiei sale nu vor face afaceri în străinătate dacă el va fi ales preşedinte al SUA anul viitor, spre deosebire de copiii lui Donald Trump, ceea ce, în opinia sa, constituie o problemă, informează luni AFP, conform <a href="https://www.agerpres.ro/">agerpres.ro</a>.</p>
      <p>Fostul vicepreşedinte al lui Barack Obama a apărat cu toate acestea activitatea fiului său Hunter, care a s-a aflat la conducerea uneia dintre companiile gazifere în Ucraina (Burisma), subiect pe marginea căruia republicanii nu ezită să-l critice.<br/><br/>"Ei nu vor face nicio afacere în nicio companie străină din cauza a ceea ce i s-a întâmplat acestei administraţii", a declarat Joe Biden în timpul lui interviu la postul HBO, duminică. "Nimeni nu va căuta brevete pentru lucruri provenite din China, nimeni nu se va angaja în acest tip de lucruri", a spus el.<br/><br/>"Dacă vreţi să vorbim despre probleme, să vorbim despre familia Trump", a continuat Joe Biden.</p>
      <p>
        <a href="https://www.stiripesurse.ro/alerta-perchezitii-de-amploare-la-un-sediu-psd-un-deputat-a-fost-chemat-la-audieri_1411114.html">ALERTĂ - Percheziții de amploare la un sediu PSD: Un deputat a fost chemat la audieri</a>
      </p>
      <p>După ce tatăl ei a fost ales preşedinte al SUA, Ivanka Trump, care este consilieră la Casa Albă, şi-a înregistrat propria marcă de accesorii de modă, pe care ulterior a abandonat-o.<br/><br/>Interviul lui Joe Biden, care a abordat numeroase subiecte, face parte dintr-un plan mediatic al candidatului de 77 de ani, care încearcă să-şi consolideze poziţia din fruntea sondajelor printre candidaţii democraţi.<br/><br/>Fost vicepreşedinte, el a apărat şi activitatea fiului său la Burisma, recunoscând că o perioadă nu a ştiut care erau responsabilităţile fiului său acolo. "Nu ştiu ce făcea el. Ştiu că făcea parte din consiliul de administraţie. Am aflat că făcea parte din consiliul de administraţie după ceea ce s-a întâmplat. Şi asta-i tot", a explicat el.<br/><br/>Întrebat dacă voia să ştie mai mult, fostul vicepreşedinte a răspuns: "Nu, pentru că am încredere în fiul meu". "Ştiţi că nu există nici cea mai mică dovadă că el ar fi făcut vreun lucru rău. Ştiţi asta", a insistat Joe Biden, combativ.<br/><br/>Democraţii îl acuză pe Donald Trump că a condiţionat un ajutor militar american şi o vizită la Casa Albă pentru preşedintele ucrainean Volodimir Zelenski de lansarea unei anchete de către Kiev asupra lui Joe Biden şi fiului său Hunter.</p>
    </article>
  </body>
</html>