<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/746072"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T12:48:00+00:00"/>
    <meta property="og:title" content="ทีมไต้ฝุ่นหนุ่ม-สาวไทยประกาศศักดาคว้าทองซีเกมส์"/>
    <meta property="og:description" content="ทีมไต้ฝุ่นหนุ่ม-สาวไทย ประกาศศักดา ผงาดคว้าทอง ผลัด 4x100 ม. ซีเกมส์ ครั้งที่ 30"/>
  </head>
  <body>
    <article>
      <h1>ทีมไต้ฝุ่นหนุ่ม-สาวไทยประกาศศักดาคว้าทองซีเกมส์</h1>
      <address>
        <time datetime="2019-12-09T12:48:00+00:00">09 Dec 2019, 12:48</time>
      </address>
      <slideshow>
        <figure>
          <img src="https://www.dailynews.co.th/admin/upload/20191209/news_eEywgAkuZD200318_533.jpg?v=20191210004"/>
        </figure>
        <figure>
          <img src="https://www.dailynews.co.th/admin/upload/20191209/news_kvpHRAxsHd200317_533.jpg?v=20191210004"/>
        </figure>
        <figure>
          <img src="https://www.dailynews.co.th/admin/upload/20191209/news_PNCLOuMczR200318_533.jpg?v=20191210004"/>
        </figure>
        <figure>
          <img src="https://www.dailynews.co.th/admin/upload/20191209/news_IljQRDRElF200319_533.jpg?v=20191210004"/>
        </figure>
      </slideshow>
      <p>
        <b>ทีมไต้ฝุ่นหนุ่ม-สาวไทย ประกาศศักดา ผงาดคว้าทอง ผลัด 4x100 ม. ซีเกมส์ ครั้งที่ 30</b>
      </p>
      <p>การแข่งขัน กรีฑา ศึกซีเกมส์ ครั้งที่ 30 ที่ประเทศฟิลิปปินส์ เมื่อวันที่ 9 ธ.ค. ไฮไลท์อยู่ที่ วิ่ง 4x100 ม.ชาย-หญิง<br/><br/>เริ่มที่ วิ่งผลัด 4x100 ม.หญิง ทีมไต้ฝุ่นสาวไทย ประกอบด้วย ''มาย'' อรอุมา เชษฐา, “เบล”  ขวัญฤทัย ปากดี, “ก้อย” ทัศพร วรรณกิจ และ “ลูกกบ” สุภาวรรณ ธิปัตย์ วิ่งส่งต่อไม้กันได้อย่างยอดเยี่ยม เฉือนเข้าเส้นชัยเป็นชาติแรกด้วยเวลา 44.38 วินาที คว้าเหรียญทองมาครองได้สำเร็จ ส่วนเหรียญเงินเป็นของ ฟิลิปปินส์ 44.57 วินาที และเหรียญทองแดงเป็นของ เวียดนาม 45.17 วินาที โดยหลังซีเกมส์ครั้งนี้ “ก้อย” ทัศพร วรรณกิจ วัย 30 ปี ซึ่งถือว่าเป็นนักกีฬากรีฑาที่อายุเยอะที่สุดทีมชาติไทยชุดนี้ เตรียมอำลาลู่วิ่งทีมชาติไทยด้วย<br/><br/>ในขณะที่ วิ่งผลัด 4x100 ม.ชาย “แชมป์เก่า” ทีมไต้ฝุ่นหนุ่มไทย ชุดแชมป์จากศึกกรีฑาชิงแชมป์เอเชีย 2019 ที่ประเทศกาตาร์ ประกอบด้วย รัตนพล โสวัน, บัณทิต ช่วงไชย, จิรพงศ์ มีนาพระ และ ศิริพล พันธ์แพ วิ่งส่งต่อไม้กันได้ยอดเยี่ยมเบียดคู่แข่งเข้าเส้นชัยเป็นที่ 1 ด้วยเวลา 39.27 วินาที คว้าทองมาครองสำเร็จอีกสมัย ส่วนเงินเป็นของ อินโดนีเซีย 39.78 วินาที และทองแดง มาเลเซีย 40.04 วินาที<br/><br/>ด้าน กระโดดสูง หญิง วนิดา บุญวรรณ กระโดดได้สูง 1.81 ม. เท่ากับ แยบ เซียน ยี จากมาเลเซีย ได้ครองเหรียญทองร่วมกัน ส่วนทองแดงเป็นของเวียดนาม 1.78 ม., ขว้างจักร หญิง “เบญ” สุเบญรัตน์ อินแสง ระเบิดพลังขว้างจักรได้ไกลถึง 60.33 ม.คว้าเหรียญทองมาให้ทัพไทยอีกหนึ่งเหรียญ พร้อมทำลายสถิติซีเกมส์ที่ตัวเองทำไว้ด้วย.</p>
      <figure>
        <img src="https://www.dailynews.co.th/admin/upload/20191209/news_IljQRDRElF200319_533.jpg?v=20191210004?v=3794"/>
      </figure>
      <figure>
        <img src="https://www.dailynews.co.th/admin/upload/20191209/news_kvpHRAxsHd200317_533.jpg?v=20191210004?v=7119"/>
      </figure>
      <figure>
        <img src="https://www.dailynews.co.th/admin/upload/20191209/news_PNCLOuMczR200318_533.jpg?v=20191210004?v=9777"/>
      </figure>
      <p> </p>
    </article>
  </body>
</html>