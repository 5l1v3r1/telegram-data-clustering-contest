<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/imamoglundan-bakana-kanal-istanbul-yaniti-halk-23-haziranda-iptal-etti/"/>
    <meta property="og:site_name" content="Diken"/>
    <meta property="article:published_time" content="2019-12-09T12:41:12+00:00"/>
    <meta property="og:title" content="İmamoğlu’ndan bakana Kanal İstanbul yanıtı: Halk 23 Haziran’da iptal etti"/>
    <meta property="og:description" content="İstanbul Büyükşehir Belediye (İBB) Başkanı Ekrem İmamoğlu, Ulaştırma Bakanı Mehmet Cahit Turhan’ın, Kanal İstanbul projesiyle ilgili İBB'yle protokol yapıldığına dair demecini, 'içi boş, talihsiz bir açıklama daha' diye niteledi. İmamoğlu, &quot;23 Haziran 2019’da geçmişe dönük bu ve bu tür bütün anlaşmaları halk iptal etti&quot; diyerek karşılık verdi."/>
  </head>
  <body>
    <article>
      <h1>İmamoğlu’ndan bakana Kanal İstanbul yanıtı: Halk 23 Haziran’da iptal etti</h1>
      <h2>İstanbul Büyükşehir Belediye (İBB) Başkanı Ekrem İmamoğlu, Ulaştırma Bakanı Mehmet Cahit Turhan’ın, Kanal İstanbul projesiyle ilgili İBB’yle protokol yapıldığına dair demecini, <b>‘içi boş, talihsiz bir açıklama daha</b>‘ diye niteledi. İmamoğlu, “<b>23 Haziran 2019’da geçmişe dönük bu ve bu tür bütün anlaşmaları halk iptal etti”</b> diyerek karşılık verdi.</h2>
      <address>
        <time datetime="2019-12-09T12:41:12+00:00">09 Dec 2019, 12:41</time>
      </address>
      <p>İmamoğlu, belediye meclisi toplantısı öncesinde MHP, İYİ Parti ve CHP gruplarını ziyaret ettikten sonra gazetecilerin sorularını yanıtladı.</p>
      <p>Reklam</p>
      <p>İmamoğlu, <b>“Ulaştırma Bakanı, Kanal İstanbul projesiyle ilgili uygulama noktasında İBB ile ilgili bakanlıklar arasında işbirliği protokolleri bulunduğunu söyledi. Yeni bir protokol mü söz konusu? Önceki dönemlerde imzalanmış protokoller var ise akıbeti ne olacak, fesih söz konusu olacak mı” </b>sorularına şu yanıtı verdi:</p>
      <p><b>Kanal İstanbul ile ilgili fikrimiz nettir. Bu netliğimizi Sayın Bakan 16 milyon insan nezdinde hala hissedememiş diye anlıyorum. Anlayacaktır. Hiçbir hukuki geçerliliği olmayan anlaşmalar. </b>‘Şu planını sizin Bimtaş şirketiniz yapsın. Şu plan sürecini kurumununuz şu birimi tamamlasın’<b> diye karşılıklı protokoller… Onlar öyle bağlayıcılığı ve geçerliliği olan işler değildir. Arkadaşlarım zaten gerekli cevapları yazacaklar… İçeriği boş, talihsiz bir Ulaştırma Bakanı açıklaması daha.”</b></p>
      <p>Reklam</p>
      <h3>AKP grubu toplantısını il binasında yaptığı için ziyaret edememiş</h3>
      <p>İBB başkanı, AKP grubunu neden ziyaret etmediğine ilişkin soruya şöyle yanıt verdi: <b>“AK Parti’den de randevu istedik ancak bugün grup toplantılarını kendi il binalarında yapacaklarını ifade ettiler. Meclise yetişeceklerini söyledikleri için uğrayamadık.”</b></p>
      <h3>‘Kaynak arayışı hep olacak’</h3>
      <p>İmamoğlu, <b>“Devlet bankalarıyla ilgili sorun hala devam ediyor mu? Dış kaynak arayışınız var mı şu aşamada”</b> sorusuna ise şöyle karşılık verdi: <b>“O bitmeyecek, hep olacak dış kaynak arayışımız. Devlet bankalarında bir değişim olduğunda yine ilk sizi keyifle bilgilendireceğim. </b>‘Bak ne güzel kredileri açmışlar, veriyorlar yardımcı oluyorlar’<b> diyeceğim.”</b></p>
      <h3>‘Kanal İstanbul ile 136 milyon metrekarelik tarım alanı yok olacak’</h3>
      <p>Daha sonra İBB Meclisi’nin Aralık ayı toplantısını yöneten İmamoğlu, Kanal İstanbul ile ilgili açıklamalarına burada da devam etti. Yapılan bir ankette İstanbulluların yüzde 88’nin Kanal İstanbul ile ilgili <b>‘Bir fikrim yok’ </b>dediğini belirten Ekrem İmamoğlu, Ocak ayının ilk haftasında kamuoyuna açık çalıştay yaparak bilim adamlarını konuyu konuşmak üzere davet edeceklerini söyledi.</p>
      <p>Meclis üyelerini de çalıştaya özellikle davet eden İmamoğlu, şöyle konuştu:<br/><b>“Bugüne kadar Kanal İstanbul ile ilgili bir tane kamuoyuna açık bir çalıştay yapılmamıştır. Bu konuyu bilim insanlarının tartışması gerekir. Kimse üç çocuk babası vatandaş Ekrem İmamoğlu’na ‘</b>Kanal İstanbul’u yapıyoruz<b>’ diye dayatamaz. Yaptığımız her şey bu şehre fayda vermelidir. Resmi rakamlara göre yüzde 15 işsizlik bulunan bu ülkede 75 milyar lirayı neden harcıyoruz? İstanbul’a ihanet etmeyelim. Çocuklarımıza kötü bir miras bırakmayalım.”</b></p>
      <p>İstanbul’un doğal güzellikleri, tarihi ve jeopolitik konumuyla eşsiz bir kent olduğunu ve çılgın projelere ihtiyaç duymadığını vurgulayan İmamoğlu, Kanal İstanbul projesinin nüfusu zaten yoğun olan İstanbul’a 1 milyon 150 bin yeni nüfus öngördüğünü hatırlattı. İmamoğlu, sözlerini şöyle sürdürdü:<br/><b>“İstanbul’un Kanal İstanbul’a ihtiyacı mı var? Toplamın yüzde 15’ine denk gelen 136 milyon metrekarelik tarım alanı yok olacak. Bu şehirde tam 1 milyon boş konut stoku var. Şehir genelinde imarlı arazilerin yüzde kaçı boş? Hiç hesaplandı mı? 1 milyon 150 bin yeni nüfus deniyor. Bence 2 milyon olacak. 1 milyar 250 milyon metreküp hafriyat dolguya dönüşecek deniliyor. Bence 2 milyar metreküp olacak. Türkiye’de her zaman bir denilir iki yapılır. Bakınız, Boğaz’da artık tanker geçişleri azalıyor. Petrol ve doğalgaz taşınması için Türkiye’nin de ortak olduğu boru hatları yapıldı. İleriki yıllarda tankerle taşıma minimuma inecek.”</b></p>
      <h3>‘Melen barajının betonla yapılması yüzünden çatlaklar oluştu’</h3>
      <p>Melen Barajı’nın son durumu hakkında da açıklama yapan Ekrem İmamoğlu, barajın çatlaklarla dolu fotoğrafını gösterdi, projenin yapımındaki yanlışları anlattı.</p>
      <figure>
        <img src="http://www.diken.com.tr/wp-content/uploads/2019/12/imamoglundan-melen-ve-kanal-istanbul-aciklamasi_1345_dhaphoto4_740.jpg"/>
        <figcaption>Fotoğraf: DHA</figcaption>
      </figure>
      <p>Geçtiğimiz aylarda Melen Barajı’nı ziyaret etmesine rağmen konuyla ilgili kamuoyuna açıklama yapmadığını, İSKİ Genel Müdürü’nü DSİ ile görüştürerek sorunun bir an önce çözülmesi için talimat verdiğini aktaran İmamoğlu, Melen barajı hakkında şunları söyledi: <b>“Melen Barajı ile ilgili ilk konuşan ‘</b>İstanbul’un üç aylık suyu kaldı. Ne yapacaksın?<b>’ diyen Sayın Cumhurbaşkanıdır. Projedeki çatlakların sebebi yapımdaki yanlış tercihtir. İnşaatın yığma taş ile yapılması önerildiği halde betonla yapılmasıdır. İSKİ Genel Müdürümüzü DSİ ve Bakanlık ile ilişkilendirilerek projenin düzeltilmesi için 2020’de kaynak ayrılmasını talep ettik. Ancak yapım için bütçe tahsis edilmedi. Yapılan barajın parasını İSKİ yani İstanbullular ödüyor.”</b></p>
      <figure>
        <img src="http://www.diken.com.tr/wp-content/uploads/2019/12/imamoglundan-melen-ve-kanal-istanbul-aciklamasi_1345_dhaphoto1-2-682x1024.jpg"/>
      </figure>
      <p>
        <a href="http://www.diken.com.tr/imamogludan-kanal-istanbula-rant-ugruna-sehri-bitirecek-felaket-projesi/">İmamoğlu’ndan ‘Kanal İstanbul’a: Rant uğruna şehri bitirecek felaket projesi</a>
      </p>
      <p>
        <a href="http://www.diken.com.tr/dhminin-olumsuz-kanal-istanbul-gorusu-bir-haftada-degismis/">DHMİ’nin olumsuz Kanal İstanbul görüşü bir haftada değişmiş</a>
      </p>
      <p>
        <a href="http://www.diken.com.tr/imamoglu-oncelik-degil-demisti-hukumet-kanal-istanbulda-geri-adim-atmiyor/">İmamoğlu ‘Öncelik değil’ demişti: Hükümet Kanal İstanbul’da geri adım atmıyor</a>
      </p>
      <p>
        <a href="http://www.diken.com.tr/ulastirma-bakani-turhan-kanal-istanbulun-proje-isleri-tamamlandi/">Ulaştırma Bakanı Turhan: Kanal İstanbul’un proje işleri tamamlandı</a>
      </p>
      <p>
        <a href="http://www.diken.com.tr/chpli-imamogluna-gore-sehrin-onceligi-kanal-istanbul-degil-metro/">CHP’li İmamoğlu’na göre şehrin önceliği Kanal İstanbul değil metro</a>
      </p>
      <p>
        <a href="http://www.diken.com.tr/kanal-istanbuldaki-yeni-sehir-icin-protokol-imzalandi-araziler-tokiye/">Kanal İstanbul’daki yeni şehir için protokol imzalandı: Araziler TOKİ’ye</a>
      </p>
      <p>
        <a href="http://www.diken.com.tr/kanal-istanbuldan-tasarruf-yok-10-milyar-dolarlik-projenin-yapilacagi-aciklandi/">Kanal İstanbul’dan geri adım yok: 10 milyar dolarlık projeye devam</a>
      </p>
      <p>
        <a href="http://www.diken.com.tr/kanal-istanbul-adim-adim-kanal-genisligi-dusuruldu-hafriyat-millet-bahcesine/">‘Kanal İstanbul’ adım adım: Kanal genişliği düşürüldü, hafriyat ‘millet bahçesi’ne</a>
      </p>
      <p>
        <a href="http://www.diken.com.tr/erdogan-kanal-istanbulu-savundu-panamayi-panama-yapan-panama-kanalidir/">Erdoğan ‘Kanal İstanbul’u savundu: Panama’yı Panama yapan Panama Kanalı</a>
      </p>
      <p>
        <a href="http://www.diken.com.tr/ulastirma-bakani-havadan-bakti-kanal-istanbul-dunyadaki-magdurlarin-projesi/">Ulaştırma bakanı ‘havadan baktı’: Kanal İstanbul dünyadaki mağdurların projesi</a>
      </p>
      <p>
        <a href="http://www.diken.com.tr/kanal-istanbul-raporu-cilgin-proje-degil-geri-donusu-olmayan-bir-yikim/">‘Kanal İstanbul’ raporu: Çılgın proje değil, geri dönüşü olmayan bir yıkım</a>
      </p>
      <p>
        <a href="http://www.diken.com.tr/bu-ne-acele-kanal-istanbul-guzergahindaki-33-proje-simdiden-cizildi/">Bu ne acele: Kanal İstanbul güzergahındaki 33 proje şimdiden çizildi</a>
      </p>
      <p>
        <a href="http://www.diken.com.tr/kanal-istanbul-icin-uzman-uyarisi-istanbul-lodos-estiginde-curuk-yumurta-kokacak/">‘Kanal İstanbul’ için uzman uyarısı: İstanbul, lodos estiğinde çürük yumurta kokacak</a>
      </p>
    </article>
  </body>
</html>