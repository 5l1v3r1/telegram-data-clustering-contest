<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/ciolacu-despre-interzicerea-cumulului-pensiei-cu-salariul-de-la-stat-este-o-masura-corecta-dar-trebue-introduse-norme-pentru-cazurile-exceptionale-18660194"/>
    <meta property="og:site_name" content="Gândul"/>
    <meta property="article:published_time" content="2019-12-09T12:13:18+00:00"/>
    <meta property="og:title" content="Ciolacu, despre interzicerea cumulului pensiei cu salariul de la stat: Este o măsură corectă, dar trebue introduse norme pentru cazurile excepţionale"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Ciolacu, despre interzicerea cumulului pensiei cu salariul de la stat: Este o măsură corectă, dar trebue introduse norme pentru cazurile excepţionale</h1>
      <h2>Marcel Ciolacu a declarat că interzicerea cumulării pensiei cu salariul la stat este una corectă, însă trebuie introduse norme pentru cazuri excepţionale. Liderul interimar al PSD a adăugat că este exclus ca Guvernul să dea OUG pe această temă, având în vedere deciziile CCR de neconstituţionalitate.</h2>
      <address><time datetime="2019-12-09T12:13:18+00:00">09 Dec 2019, 12:13</time> by <a rel="author" href="https://www.gandul.info/autor/teodor-bobei" target="_blank">Teodor Bobei</a></address>
      <p>„În privinţa cumulării pensiei cu salariul, am spus şi aseară că e un principiu corect, dar legea, fiindcă numai prin lege poate fi promovată şi asta nu înseamnă că dacă se promovează prin lege va fi constituţională. M-am uitat foarte bine pe decizia Curţii pe măsura Guvernului Boc. Nu ştim dacă va interzice sau nu acest lucru. Oricum, legea trebuie să aibă nişte norme în cazuri excepţionale şi aici vorbim de profesori sau medici, în anumite zone geografice unde nu pot fi acoperite sau nu găsesc acele comunităţi persoane care doresc să presteze aceste servicii. Repet, este exclus să se dea OUG fiindcă deja CCR s-a exprimat, a avut un punct de vedere şi vom vedea dacă prin lege, Curtea va avea alt punct de vedere”, a declarat Marcel Ciolacu, luni, la finalul şedinţei conducerii interimare a PSD, din Kiseleff.</p>
      <p>Acesta a mai anunţat că în fiecare luni, la ora 10.00, vor avea loc şedinţe ale Biroului Politic Naţional al PSD, în care vor fi luate deciziile politice ale partidului pe diverse subiecte de actualitate.</p>
      <p>Reacţia lui Marcel Ciolacu vine după ce ministrul Muncii Violeta Alexandru a declarat, sâmbătă, că lucrează la un proiect de lege de interzicere a cumulării pensiei cu salariul de la stat.</p>
      <p>Totodată, premierul Ludovic Orban a afirmat că e de acord cu interzicerea cumulării pensiei cu salariul de la stat. Şeful Executivului susţine că nu e normal ca o persoană care s-a pensionat să beneficieze şi de pensie şi de un venit din sectorul public.</p>
      <p>
        <i>Sursă Foto: Marcel Ciolacu / Facebook</i>
      </p>
      <related>
        <h4>Citeşte şi</h4>
        <a href="https://www.gandul.info/stiri/barbat-amendat-dupa-ce-a-taiat-porcul-in-spatele-blocului-vecinii-oradeanului-au-alertat-politia-locala-18660186?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ce-pedeapsa-a-primit-ofiterul-care-a-amenintat-o-jurnalista-acesta-si-a-recunoscut-vinovatia-18660153?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/liderul-psd-eliminarea-pensiilor-speciale-un-discurs-electoral-psd-propune-impozitarea-progresiva-18660145?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>