<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811085/%DA%A9%D8%B4%D9%81-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%AF%D8%B1-%D8%A8%D8%B3%D8%AA%D9%87-%D8%A8%D9%86%D8%AF%DB%8C-%D9%BE%D9%86%DB%8C%D8%B1-%DA%A9%D9%86%D8%B3%D8%B1%D9%88-%D9%88-%D8%B4%D8%B7%D8%B1%D9%86%D8%AC-%D8%AF%D8%B3%D8%AA%DA%AF%DB%8C%D8%B1%DB%8C-%DB%B2%DB%B2-%D9%87%D8%B2%D8%A7%D8%B1-%D8%AE%D9%88%D8%B1%D8%AF%D9%87-%D9%81%D8%B1%D9%88%D8%B4"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T12:47:00+00:00"/>
    <meta property="og:title" content="رئیس پلیس مبارزه با مواد مخدر پایتخت: کشف مواد مخدر در بسته بندی پنیر، کنسرو و شطرنج! / دستگیری ۲۲ هزار خورده فروش"/>
    <meta property="og:description" content="سرهنگ بخشنده گفت: ۲۲هزار نفر خرده فروش و توزیع کننده مواد مخدر در سالجاری در تهران دستگیر شده‌اند."/>
  </head>
  <body>
    <article>
      <h1>رئیس پلیس مبارزه با مواد مخدر پایتخت: کشف مواد مخدر در بسته بندی پنیر، کنسرو و شطرنج! / دستگیری ۲۲ هزار خورده فروش</h1>
      <h2>سرهنگ بخشنده گفت: ۲۲هزار نفر خرده فروش و توزیع کننده مواد مخدر در سالجاری در تهران دستگیر شده‌اند.</h2>
      <address>
        <time datetime="2019-12-09T12:47:00+00:00">09 Dec 2019, 12:47</time>
      </address>
      <p>به گزارش گروه اجتماعی خبرگزاری دانشجو، سرهنگ محمد بخشنده رئیس پلیس مبارزه با مواد مخدر پایتخت درباره خلاصه اقدامات پلیس در سالجاری گفت: ۵۰ باند در شهر تهران و ۱۴ محور منتهی شهر تهران متلاشی شد. همچنین ۳۷۸ قاچاقچی دستگیر شده‌اند.<br/><br/>وی عنوان کرد: ۲۲هزار و ۲۴۴نفر خرده فروش و توزیع کننده در سالجاری در تهران و اطراف تهران دستگیر شده‌اند.<br/><br/>سرهنگ بخشنده ادامه داد: در این دستگیری‌ها، ۵ تن و ۸۱۱ کیلوگرم انواع مواد مخدر کشف شد.<br/><br/>رئیس پلیس مبارزه با مواد مخدر پایتخت اطهار کرد: ۴۱هزار و ۶۸۸ نفر معتاد متجاهر جمع آوری و به مراکز مربوطه منتقل شده اند.<br/><br/>سرهنگ محمد بخشنده رئیس پلیس مبارزه با مواد مخدر پایتخت درباره خلاصه اقدامات پلیس درباره اقدامات هفته اخیر گفت: در هفته اخیر، ۶۸۵ قاچاقچی، توزیع کننده و سوداگر مرگ شناسایی و دستگیر شدند. همچنین ۱۷ قاچاقچی دستگیر و ۸۰ خودرو از آن‌ها توقیف شد.<br/><br/>سرهنگ بخشنده ادامه داد: یک هزار و ۱۳۸کیلوگرم انواع مواد مخدر حشیش، تریاک، شیشه و روانگردان گل کشف شد.<br/><br/>رئیس پلیس مبارزه با مواد مخدر پایتخت گفت: انواع مواد مخدر در بسته بندی پنیر، کنسرو و در تخته شطرنج جاسازی شده بودند.<br/><br/>وی ادامه داد: همچنین ۱۲۰۰ معتاد متجاهر جمع آوری و به مراکز مربوطه انتقال داده شدند.<br/><br/>سرهنگ بخشنده اظهار کرد: از بین دستگیر شدگان، ۶۰۰ نفر خرده فروش و توزیع کننده مواد مخدر بودند.<br/><br/>وی گفت: این اقدامات، ۸۵درصد کار اطلاعاتی و ۱۵ درصد کار انتظامی بوده و به مردم قول می‌دهیم این اقدامات مستمر باشد.<br/><br/>رئیس پلیس مبارزه با مواد مخدر پایتخت اظهار کرد: افزایش ۱۰ درصدی در متلاشی کردن باند، ۲۰ درصدی در کشفیات، ۵ درصدی در توقیف خودرو و ۲۵ درصد در شناسایی و دستگیری خرده فروشان و توزیع کنندگان مواد مخدر در سال جاری داشتیم.</p>
    </article>
  </body>
</html>