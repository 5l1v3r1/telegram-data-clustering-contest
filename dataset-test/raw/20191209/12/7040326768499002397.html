<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/dolartl-kuru-580i-asti-9-aralik-2019-dolar-fiyatlari-1408680"/>
    <meta property="og:site_name" content="Karar.com"/>
    <meta property="article:published_time" content="2019-12-09T12:26:00+00:00"/>
    <meta property="og:title" content="Dolar/TL kuru 5.80'i aştı | 9 Aralık 2019 dolar fiyatları"/>
    <meta property="og:description" content="Güne yükselişle başlayan dolar/TL kuru, öğle saatlerinde ivmesini arttırdı. Geçen haftayı 5,77'den tamamlayan dolar/TL, bugün bankalararası piyasanın açılışında 5,78 seviyesinde işleme başladı. Yeni haftaya 5.78'in hemen üzerinde başlayan dolar/TL kuru, gün ortasına doğru 5.80'i aştı."/>
  </head>
  <body>
    <article>
      <h1>Dolar/TL kuru 5.80'i aştı | 9 Aralık 2019 dolar fiyatları</h1>
      <address>
        <time datetime="2019-12-09T12:26:00+00:00">09 Dec 2019, 12:26</time>
      </address>
      <p>
        <b>Güne yükselişle başlayan dolar/TL kuru, öğle saatlerinde ivmesini arttırdı. Geçen haftayı 5,77'den tamamlayan dolar/TL, bugün bankalararası piyasanın açılışında 5,78 seviyesinde işleme başladı. Yeni haftaya 5.78'in hemen üzerinde başlayan dolar/TL kuru, gün ortasına doğru 5.80'i aştı.</b>
      </p>
      <p>İstanbul serbest piyasada dolar 5.7810 liradan, euro 6.3950 liradan haftaya başladı.</p>
      <p>Günün ilk işlemlerinde 5.78'den değerlenen dolar/TL kuru, ilerleyen saatlerde 5.80'in üzerine çıktı. Euro da 6.39'dan 6.42'ye yükseldi.</p>
      <p>
        <b>FAİZ KARARLARI BEKLENİYOR</b>
      </p>
      <p>Haftanın en önemli merkez bankası toplantıları Türkiye, ABD ve Avrupa Merkez Bankası toplantıları olacak. Foreks anketinde TCMB'nin faizi 150 baz puan indireceği tahmini oluşurken, Fed ve ECB'den bir değişiklik kararı çıkması beklenmiyor. Fed'in kararı çarşamba akşamı, TCMB ve ECB'nin kararı perşembe günü gelecek.</p>
      <p>
        <b>ANALİSTLERDEN DOLAR YORUMU</b>
      </p>
      <p>Bu hafta, perşembe günü gerçekleştirilecek Türkiye Cumhuriyet Merkez Bankasının (TCMB) Para Politikası Kurulu toplantısının yanı sıra cari işlemler dengesi başta olmak üzere yoğun veri gündeminin de takip edileceğini kaydeden analistler, teknik açıdan BIST 100 endeksinde 110.000 ve 111.200 seviyelerinin direnç, 106.400'ün destek konumunda olduğunu belirtildi.</p>
      <p>Analistler, dolar/TL'de ise 5,7350-5,7850 bandının izlenmesi gerektiğini söyledi.<br/><br/><b>Piyasalarda bugün takip edilecek veriler şöyle:</b></p>
      <p>10.00 Almanya, ekim ayı dış ticaret dengesi</p>
      <p>14.30 Türkiye, TCMB beklenti anketi</p>
      <p>12.30 Avro Bölgesi aralık ayı yatırımcı güven endeksi</p>
      <related>
        <a href="https://www.karar.com/ekonomi-haberleri/dolar-yukselise-gecti-dolartl-kuru-5-78-lira-seviyelerinde-1408294"/>
      </related>
    </article>
  </body>
</html>