<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/citta/chieti-incidente-via-della-liberazione.html"/>
    <meta property="og:site_name" content="Today"/>
    <meta property="article:published_time" content="2019-12-09T12:00:00+00:00"/>
    <meta property="og:title" content="Tragedia sfiorata: 20enne perde il controllo dell'auto e si ritrova in bilico sullo strapiombo"/>
    <meta property="og:description" content="La vettura si è arrestata pochi centimetri prima di cadere nel vuoto. Il giovane, patentato da nemmeno un mese, è uscito illeso. I fatti ieri sera a Chieti"/>
  </head>
  <body>
    <article>
      <h1>Tragedia sfiorata: 20enne perde il controllo dell'auto e si ritrova in bilico sullo strapiombo</h1>
      <h2>La vettura si è arrestata pochi centimetri prima di cadere nel vuoto. Il giovane, patentato da nemmeno un mese, è uscito illeso. I fatti ieri sera a Chieti</h2>
      <address><time datetime="2019-12-09T12:00:00+00:00">09 Dec 2019, 12:00</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/51026028245297/video-tassista-picchia-cliente-fiumicino-2.mp4"/>
      </figure>
      <p><b>Tragedia sfiorata a Chieti </b>nella tarda serata di ieri. Intorno a mezzanotte un’auto che percorreva via della Liberazione in salita si è schiantata contro le ringhiere che delimitano la strada da uno strapiombo. Le ringhiere sono precipitate al suolo, ma fortunatamente <a href="http://www.chietitoday.it/cronaca/incidente-stradale/chieti-auto-strapiombo-tragedia-sfiorata-via-della-liberazione.html">l’auto si è arrestata</a> pochi centimetri prima di cadere nel vuoto.</p>
      <p>Alla guida del mezzo c’era un ragazzo di 20 anni, neopatentato, <b>uscito illeso</b>. Sul posto sono intervenuti i vigili del fuoco, polizia municipale e 118.</p>
      <figure>
        <img src="http://1.citynews-today.stgy.ovh/~media/62451689915500/foto-incidente-chieti-2.jpg"/>
      </figure>
      <h3>La sorella: "Alcol test negativo e macchina revisionata da poco"</h3>
      <p>Sull’accaduto è intervenuta la sorella con un post sul gruppo social 'Chieti su facebook' specificando che il ragazzo è "risultato negativo all’alcol test" e che la macchina era "stata revisionata la settimana scorsa". Il 20enne, "patentato da nemmeno un mese", non sarebbe riuscito a controllare una reazione scomposta dell’auto. "Astenetevi da commenti poco carini o critiche inutili - scrive ancora la sorella - perchè il ragazzo ha soli 20 anni e<b> in famiglia siamo tutti scossi e preoccupati".</b></p>
      <p>
        <i>(Foto e video postati da Pietro Piezaroth sulla pagina fb "Chieti su facebook")</i>
      </p>
      <figure>
        <video src="http://citynews-today.video.stgy.ovh/~media/mp4-hd/21124427524690/pietro-piezaroth_hd-2.mp4"/>
      </figure>
      <h4>Allegati</h4>
      <p>
        <a href="http://citynews-today.video.stgy.ovh/~media/21124427524690/pietro-piezaroth_hd-2.mp4">Pietro Piezaroth_HD-2</a>
      </p>
    </article>
  </body>
</html>