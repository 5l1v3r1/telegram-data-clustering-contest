<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654635/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T12:25:00+00:00"/>
    <meta property="og:title" content="&quot;Гуцульська овеча бриндзя&quot; — перший український продукт із зареєстрованим географічним зазначенням"/>
    <meta property="og:description" content="Міністерство економіки 11 листопада видало свідоцтво про реєстрацію права на використання зареєстрованого зазначення походження товару щодо сиру “Гуцульська овеча бриндзя”."/>
  </head>
  <body>
    <article>
      <h1>"Гуцульська овеча бриндзя" — перший український продукт із зареєстрованим географічним зазначенням</h1>
      <address>
        <time datetime="2019-12-09T12:25:00+00:00">09 Dec 2019, 12:25</time>
      </address>
      <p>Міністерство економіки 11 листопада видало свідоцтво про реєстрацію права на використання зареєстрованого зазначення походження товару щодо сиру "Гуцульська овеча бриндзя".</p>
      <p>Про це свідчать дані інформаційно-аналітичного порталу АПК, передає <a href="https://interfax.com.ua/news/economic/629267.html">Інтерфакс-Україна.</a></p>
      <p>Як повідомляється, "Гуцульська овеча бриндзя" - це перше українське географічне зазначення, яке відповідає європейським вимогам до реєстрації і має право на визнання в ЄС.</p>
      <p>Заявку на реєстрацію географічного зазначення подав до Мінекономіки громадська спілка "Асоціація виробників традиційних карпатських високогірних сирів" 19 грудня 2018 року.</p>
      <p>"Гуцульська овеча бриндзя" виробляється на літніх високогірних пасовищах Карпат з гірського овечого молока відповідно до традицій, що сходять до XV століття", - зазначається у повідомлені.</p>
      <p>Зона виробництва продукту охоплює Закарпатську, Івано-Франківську та частина Чернівецької області.</p>
    </article>
  </body>
</html>