<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=123199"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-12-09T12:18:00+00:00"/>
    <meta property="og:title" content="கோப் அறிக்கைக்காக பாராளுமன்றம் ஒத்திவைக்கப் படவில்லை"/>
    <meta property="og:description" content="பாராளுமன்றம் எதிர்வரும் மாதம் 03 ஆம் திகதி வரை ஒத்திவைக்கப்பட்டமையானது கோப் அறிக்கை தாக்கல் செய்யப்படுவதைத் தடுக்கும் நோக்கத்திற்காக அல்ல என"/>
  </head>
  <body>
    <article>
      <h1>கோப் அறிக்கைக்காக பாராளுமன்றம் ஒத்திவைக்கப் படவில்லை</h1>
      <address>
        <time datetime="2019-12-09T12:18:00+00:00">09 Dec 2019, 12:18</time>
      </address>
      <p>பாராளுமன்றம் எதிர்வரும் மாதம் 03 ஆம் திகதி வரை ஒத்திவைக்கப் பட்டமையானது கோப் அறிக்கை தாக்கல் செய்யப்படுவதைத் தடுக்கும் நோக்கத்திற்காக அல்ல என சர்வதேச ஒத்துழைப்பு இராஜாங்க அமைச்சர் சுசில் பிரேம ஜயந்த தெரிவித்துள்ளார். <br/><br/>மாலபே பிரதேசத்தில் நேற்று (08) பிற்பகல் இடம்பெற்ற கூட்டம் ஒன்றின் பின்னர் ஊடகங்களுக்கு கருத்து தெரிவித்த போது அவர் இதனை தெரிவித்தார். <br/><br/>அங்கு தொடர்ந்தும் கருத்து தெரிவித்த அவர், பிணை முறி சம்பவம் தொடர்பில் தற்போதைய நிலையில் வழக்கு ஒன்று தாக்கல் செய்யப்பட்டுள்ளதாகவும், அதன் பிரதான பிரதிவாதி இங்கு இல்லை எனவும் குறிப்பிட்டார். <br/><br/>அவரை இந்நாட்டுக்கு கொண்டு வர வேலைத்திட்டம் ஒன்றை ஆரம்பிக்க வேண்டும் என தெரிவித்த அவர், தடயவியல் தணிக்கை அறிக்கை சமர்ப்பிக்கப்பட்டுள்ளதாகவும் தெரிவித்தார். <br/><br/>ஜனவரி மாதம் 03 ஆம் திகதி பாராளுமன்றம் ஆரம்பிக்கப்பட்டு பாராளுமன்ற குழு உருவாக்கப்பட்ட பின்னர் அதில் இந்த அறிக்கையை சமர்ப்பிக்க நடவடிக்கை எடுக்கப்படும் என அமைச்சர் மேலும் தெரிவித்தார்.</p>
      <figure>
        <iframe src="https://www.youtube.com/embed/qKrKIxGVwfc" width="653" height="367" data-service="Youtube" scrolling="no"/>
      </figure>
    </article>
  </body>
</html>