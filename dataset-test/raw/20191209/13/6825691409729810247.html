<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/verslas/ekonomika/ant-pirmosios-skaitmenines-kolekcines-monetos-lietuvos-nepriklausomybes-signatarai-943275"/>
    <meta property="og:site_name" content="Kauno diena"/>
    <meta property="article:published_time" content="2019-12-09T13:41:00+00:00"/>
    <meta property="og:title" content="Ant pirmosios skaitmeninės kolekcinės monetos – Lietuvos Nepriklausomybės signatarai"/>
    <meta property="og:description" content="Lietuvos banko blokų grandinės technologijos (angl. blockchain) pagrindu kuriama pirmoji pasaulyje skaitmeninė kolekcinė moneta skirta 1918 m. vasario 16 d. Nepriklausomybės aktui ir dvidešimčiai jį pasirašiusių signatarų. Šią monetą planuojama išleisti 2020 m. pavasarį, pranešė bankas."/>
  </head>
  <body>
    <article>
      <h1>Ant pirmosios skaitmeninės kolekcinės monetos – Lietuvos Nepriklausomybės signatarai</h1>
      <address><time datetime="2019-12-09T13:41:00+00:00">09 Dec 2019, 13:41</time> by <a rel="author" href="https://kauno.diena.lt/autoriai/vida-danileviciute" target="_blank">Vida Danilevičiūtė, ELTA</a></address>
      <slideshow>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/i.serniene/23905_bb60c70a77095b22fb416992f697326a.jpg?itok=xqZbTdYt"/>
          <figcaption>Ant pirmosios skaitmeninės kolekcinės monetos – Lietuvos Nepriklausomybės signatarai – Lietuvos banko nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/i.serniene/23906_2bdd73b52a2c2c830177615e2ffe6b41.jpg?itok=NdUNbGfM"/>
          <figcaption>Ant pirmosios skaitmeninės kolekcinės monetos – Lietuvos Nepriklausomybės signatarai – Lietuvos banko nuotr.</figcaption>
        </figure>
      </slideshow>
      <p>
        <b>Lietuvos banko blokų grandinės technologijos (angl. blockchain) pagrindu kuriama pirmoji pasaulyje skaitmeninė kolekcinė moneta skirta 1918 m. vasario 16 d. Nepriklausomybės aktui ir dvidešimčiai jį pasirašiusių signatarų. Šią monetą planuojama išleisti 2020 m. pavasarį, pranešė bankas.</b>
      </p>
      <p>Lietuvos bankas ketina išleisti 24 tūkst. skaitmeninių, blokų grandinės technologija sukurtų kolekcinių žetonų. Kiekvienas žetonas vaizduos vieną iš dvidešimties signatarų, o kolekcininkai galės bandyti surinkti visą dvidešimties žetonų kolekciją.</p>
      <p>Žetonai suskirstyti į šešias kategorijas, atsižvelgiant į signatarų veiklos sritis – po 4 tūkst. kiekvienos kategorijos vienetų. Klientas, pirkdamas skaitmeninę kolekcinę monetą, gaus šešis atsitiktine tvarka parinktus skaitmeninius žetonus, tačiau tik surinkęs šešis skirtingų kategorijų žetonus, juos galės išsikeisti į fizinę kolekcinę sidabro monetą. Žetonus bus galima įsigyti ir laikyti Lietuvos banko elektroninėje parduotuvėje.</p>
      <p>Fizinės kolekcinės monetos nominalas bus neįprastas – 19,18 Eur ir skirtas šiai Lietuvai svarbiai datai įamžinti. Sidabro moneta – kredito kortelės dydžio ir formos, joje vaizduojamas Nepriklausomybės aktas ir signatarai.</p>
    </article>
  </body>
</html>