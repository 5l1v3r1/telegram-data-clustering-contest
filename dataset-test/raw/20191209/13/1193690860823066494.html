<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/zustrich-zelenskoho-z-putinym-stalo-vidomo-khto-bude-u-skladi-ukrainskoi-delehatsii-204320.html"/>
    <meta property="og:site_name" content="5 канал"/>
    <meta property="article:published_time" content="2019-12-09T13:03:00+00:00"/>
    <meta property="og:title" content="Зустріч Зеленського з Путіним: стало відомо, хто буде у складі української делегації"/>
    <meta property="og:description" content="Серед радників будуть присутні голови СБУ Баканов та МВС Аваков"/>
  </head>
  <body>
    <article>
      <h1>Зустріч Зеленського з Путіним: стало відомо, хто буде у складі української делегації</h1>
      <address>
        <time datetime="2019-12-09T13:03:00+00:00">09 Dec 2019, 13:03</time>
      </address>
      <p>У складі української делегації у рамках переговорів Нормандської четвірки будуть виконавчий директор НАК "Нафтогаз України" Юрій Вітренко і міністр енергетики та захисту навколишнього середовища України Олексій Оржель. Про це повідомив заступник голови Офісу президента Кирило Тимошенко, інформує "<a href="https://www.rbc.ua/ukr/news/vstrecha-zelenskogo-putina-ukraine-nazvali-1575887872.html">РБК-Україна</a>".</p>
      <p>Тимошенко зазначив, що Оржель та Вітренко братимуть участь в обговоренні питань газу.</p>
      <p>"Щодо делегації. Знаючи питання щодо газу, у складі делегації є пан Оржель та пан Вітренко. При потребі, вони будуть брати участь в обговоренні питань газу й інших питань, які стосуються них", – сказав він.</p>
      <p>Тимошенко додав, що як радники будуть присутні і голова Служби безпеки України Іван Баканов, і міністр внутрішніх справ України Арсен Аваков, і начальник Генерального штабу Збройних сил України Руслан Хомчак.</p>
      <p>
        <i>Нагадаємо, в ОПУ підтвердили, що <a href="https://www.5.ua/polityka/v-op-pidtverdyly-zustrich-zelenskoho-z-putinym-vich-na-vich-vkliuchennia-z-paryzha-204315.html">двостороння зустріч Володимира Зеленського із Володимиром Путіним</a> відбудеться після заходів Нормандського саміту.</i>
      </p>
      <p>
        <i>Раніше цю інформацію повідомляли російські ЗМІ. Очікується, що перемови будуть нетривалі.</i>
      </p>
      <p>
        <i>До російської делегації увійдуть, зокрема, глава "Газпрому" Олексій Міллер, помічник Путіна Владислав Сурков, а також голова міненерго Олександр Новак. На зустрічі обговорюватимуть переважно газове питання.</i>
      </p>
    </article>
  </body>
</html>