<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/calciomercato-inter-ultime-notizie-al-barcellona-opzione-su-lautaro-per-vidal/1958223/"/>
    <meta property="og:site_name" content="IlSussidiario"/>
    <meta property="article:published_time" content="2019-12-09T13:03:05+00:00"/>
    <meta property="og:title" content="CALCIOMERCATO INTER/ Ultime notizie: Marcos Alonso il nome nuovo per Conte"/>
    <meta property="og:description" content="Calciomercato Inter, ultime notizie: incontro per Vidal col Barcellona, ma i nerazzurri cercano anche Marcos Alonso, terzino del Chelsea"/>
  </head>
  <body>
    <article>
      <h1>CALCIOMERCATO INTER/ Ultime notizie: Marcos Alonso il nome nuovo per Conte</h1>
      <h2>Calciomercato Inter, le ultime notizie: incontro per Vidal col Barcellona, che potrebbe strappare un’opzione per Lautaro. L’Inter si muove anche in Inghilterra per Marcos Alonso</h2>
      <address><time datetime="2019-12-09T13:03:05+00:00">09 Dec 2019, 13:03</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Alla vigilia di <b>Inter Barcellona</b>, la società nerazzurra è molto attiva sul calciomercato. Non solo le trattative di <b>Vidal</b> e <b>Rakitic</b> con il club catalano, oltre al probabile ritorno dal Brasile di <b>Gabigol</b>. Il nuovo nome per la squadra di Conte è <b>Marcos Alonso</b>, il terzino sinistro del Chelsea. Lo spagnolo sarebbe un innesto importante, di esperienza ma sopratutto di qualità; oltretutto l’ex giocatore della Fiorentina è stato già allenato da Conte, quando il tecnico pugliese lavorò con i <i>Blues</i> e vince il campionato inglese grazie anche ai 6 gol in 31 presenze del terzino mancino. <b>Asamoah</b> è spesso infortunato e il suo stato di forma non  da garanzie all’allenatore dell’Inter, che sarebbe ben felice di accogliere Marcos Alonso, il cui indice di gradimento agli occhi di <b>Frank Lampard</b> è sceso notevolmente; nelle ultime cinque gare di <b>Premier League</b> il giocatore iberico non è stato neanche convocato. Il costo dell’operazione dovrebbe aggirarsi intorno ai 30 milioni di euro, questo è attualmente il valore del calciatore spagnolo; l’Inter potrebbe richiedere l’esterno del Chelsea con un prestito o obbligo di riscatto, per agevolare l’operazione con il club londinese.</p>
      <h4>Calciomercato Inter Lautaro per Vidal?</h4>
      <p><b>Arturo Vidal</b> all’<b>Inter</b> e <b>Lautaro Martinez</b> al <b>Barcellona</b>? Il <a href="https://www.ilsussidiario.net/news/calciomercato-inter-news-con-icardi-al-psg-serviva-un-vice-lukaku/1921961/"><b>calciomercato</b></a> è molto più complesso di questo sintetico interrogativo, ma qualcosa si sta muovendo sull’asse Milano-Barcellona ed è doveroso renderne conto. Partiamo dal presidente blaugrana <b>Bartomeu</b> che in un’intervista ha blindato il centrocampista cileno, nel mirino dell’Inter per rinforzare la linea mediana di Antonio Conte in vista della seconda parte della stagione. «<i>Vidal? Non è previsto nessun movimento a gennaio</i>», ha tagliato corto. Ma il quotidiano spagnolo Sport in prima pagina mette la notizia di un incontro tra la dirigenza dell’Inter e quel del Barcellona proprio per parlare di Vidal. E pare che nei discorsi sia finito pure <b>Rakitic</b>. Dal canto suo la società catalana avrebbe chiesto un’opzione su <b>Stefano Sensi</b> e <b>Lautaro Martinez</b>, due dei giocatori che si stanno mettendo in evidenza in questa prima parte della stagione. Il Barcellona chiede 20 milioni di euro per Vidal, ma potrebbe scendere a 16. Invece la richiesta per Rakitic è stata di 30 milioni. Anche per questo la preferenza è caduta sul primo. «<i>Vidal? Si potrebbe fare, abbiamo una grande considerazione di lui</i>», ha detto recentemente l’amministratore delegato <b>Beppe Marotta </b>in merito a possibili movimento di calciomercato dell’Inter. In vista della partita di Champions potrebbe esserci un nuovo incontro, nel quale si potrebbe parlare anche di <b>Lautaro Martinez</b>, per il quale i blaugrana potrebbero arrivare ai 111 milioni di euro della clausola.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-napoli-primavera-genk-streaming-video-tv-senza-motivazioni-in-youth-league/1958254/"/>
        <a href="https://www.ilsussidiario.net/news/diretta-perugia-cosenza-streaming-video-dazn-monday-night-per-cuori-forti-serie-b/1956383/"/>
        <a href="https://www.ilsussidiario.net/news/diretta-sambenedettese-gubbio-streaming-video-rai-quote-rossoblu-favoriti/1956707/"/>
        <a href="https://www.ilsussidiario.net/news/probabili-formazioni-inter-barcellona-diretta-tv-riposo-per-messi-o-suarez/1958001/"/>
        <a href="https://www.ilsussidiario.net/news/probabili-formazioni-napoli-genk-diretta-tv-callejon-verso-la-panchina/1958004/"/>
        <a href="https://www.ilsussidiario.net/news/diretta-pescara-bologna-primavera-streaming-video-tv-adriatici-nei-guai/1956947/"/>
      </related>
    </article>
  </body>
</html>