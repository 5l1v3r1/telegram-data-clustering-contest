<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/bagcilarda-dehset-anlari-kactigi-galeride-olduruldu-259712h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T13:14:00+00:00"/>
    <meta property="og:title" content="Bağcılar'da dehşet anları! Kaçtığı galeride öldürüldü"/>
    <meta property="og:description" content="Bağcılar'da oto galericiler çarşısında iki kişi arasında çıkan kavgada bir kişi hayatını kaybetti."/>
  </head>
  <body>
    <article>
      <h1>Bağcılar'da dehşet anları! Kaçtığı galeride öldürüldü</h1>
      <address><time datetime="2019-12-09T13:14:00+00:00">09 Dec 2019, 13:14</time> by <a rel="author">Yeni Çağ Gazetesi</a></address>
      <p>
        <b>Bağcılar'da oto galericiler çarşısında iki kişi arasında çıkan kavgada bir kişi hayatını kaybetti.</b>
      </p>
      <p>İstanbul Bağcılar'da bulunan oto galericiler çarşısında iki kişi arasında kavga çıktı.</p>
      <p>Saat 15.00 sıralarında meydana gelen kavgada, taraflardan biri yanında getirdiği silahı çekince, diğeri sokaktaki bir galeriye kaçtı.</p>
      <p>Onu takip eden saldırgan oto galerinin içine girerek, kaçan kişiyi vurdu. Saldırgan hızla olay yerinden kaçarken, sağlık ekiplerine haber verildi.</p>
      <p>Kısa sürede olay yerine gelen sağlık ekipleri yerde kanlar içinde yatan kişinin öldüğünü belirledi.</p>
      <p>Olay yerine gelen polis ekipleri ise çevrede güvenlik önlemi alırken, kaçan saldırganı yakalamak için çalışma başlattı.</p>
    </article>
  </body>
</html>