<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/footballsviat/2019-12-09/rusiya-shte-obzhalva-tezhkoto-nakazanie"/>
    <meta property="og:site_name" content="gol.bg"/>
    <meta property="article:published_time" content="2019-12-09T13:59:15+00:00"/>
    <meta property="og:title" content="Русия ще обжалва тежкото наказание"/>
    <meta property="og:description" content="&quot;100% ще се обърнем към съда в Лозан&quot; заявиха от парламента"/>
  </head>
  <body>
    <article>
      <h1>Русия ще обжалва тежкото наказание</h1>
      <h2>"100% ще се обърнем към съда в Лозан" заявиха от парламента</h2>
      <address>
        <time datetime="2019-12-09T13:59:15+00:00">09 Dec 2019, 13:59</time>
      </address>
      <p>Русия ще обжалва в Спортния арбитражен съд в Лозана решението на Световната антидопингова агенция да извади страната от участие в големите международни състезания за срок от четири години.<br/><br/>Това съобщи Светлана Журова, зам. председател на комисията по международните въпроси в парламента.<br/><br/>"100 процента ще се обърнем към съда в Лозана. Трябва да се борим за нашите спортисти", коментира Журова.<br/><br/>Президентът на Световната антидопингова агенция Крейг Рийди е сигурен, че Арбитражът в Лозана ще потвърди санкцията.<br/><br/>"Русия имаше всички възможности да се върне в международния спорт и да обезпечи развитието на спорта. Но страната предпочете да постъпи другояче и отново имаше манипулации в данните в Московската лаборатория. Руската антидопингова агенция има 21 дни да приеме решението или да подаде жалба в КАС. Сигурен съм, че КАС ще потвърдят санкциите", коментиар Крейг Рийди.</p>
    </article>
  </body>
</html>