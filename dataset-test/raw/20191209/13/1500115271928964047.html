<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4949421/paul-de-leeuw-moet-nadenken-over-toekomst-zaterdagavondshow"/>
    <meta property="og:site_name" content="RTL Boulevard"/>
    <meta property="article:published_time" content="2019-12-09T13:01:33+00:00"/>
    <meta property="og:title" content="Paul de Leeuw vindt tegenvallende kijkcijfers keihard"/>
    <meta property="og:description" content="Paul de Leeuw gaat in 2020 broeden op de toekomst van zijn zaterdagavondshow bij RTL 4. Pauls nummer 1 show, zijn eerste zaterdagavondshow op RTL 4, weet nog niet genoeg bekijks te trekken. &quot;Het is gewoon echt te weinig&quot;, zei Paul maandag in de ochtendshow van Giel Beelen op Radio Veronica. &quot;Laten we daar duidelijk over zijn.&quot;"/>
  </head>
  <body>
    <article>
      <h1>Paul de Leeuw vindt tegenvallende kijkcijfers keihard</h1>
      <address>
        <time datetime="2019-12-09T13:01:33+00:00">09 Dec 2019, 13:01</time>
      </address>
      <p>Paul de Leeuw gaat in 2020 broeden op de toekomst van zijn zaterdagavondshow bij RTL 4. Pauls nummer 1 show, zijn eerste zaterdagavondshow op RTL 4, weet nog niet genoeg bekijks te trekken. "Het is gewoon echt te weinig", zei Paul maandag in de ochtendshow van Giel Beelen op Radio Veronica. "Laten we daar duidelijk over zijn."</p>
      <blockquote>"Ik heb vooral last van het nieuws"</blockquote>
      <p>Paul wil "geen excuses zoeken", maar ziet wel dat hij stevige concurrentie heeft van het NOS Journaal van 20.00 uur. "Ik heb vooral last van het nieuws. Dat is de reden dat mensen later inhaken. Als het journaal is afgelopen, zie je dat het aantal kijkers omhooggaat. Maar dat is geen excuus, het moet gewoon kunnen scoren." Zaterdag stemden 584.000 mensen af op het amusementsprogramma, dat vorige maand van start ging met 805.000 kijkers.</p>
      <p>Hoewel de kijkcijfers niet je van het zijn, beleeft Paul wel veel plezier aan het maken van de show. "Dat is belangrijk. Ik vind het nog steeds heel leuk om te doen. En RTL is ook nog steeds blij."</p>
      <p>Desondanks noemt Paul de tegenvallende kijkcijfers "keihard". "Je probeert het programma spannend en leuk te maken, dan is het keihard als het minder goed loopt dan je denkt." Paul heeft nog één reguliere aflevering van zijn nummer 1 show te gaan. "Daarna komt de oud-en-nieuwshow en dan ga ik nadenken over hoe we verder gaan."</p>
      <p>Volgens Paul wil RTL vooralsnog door. "Ik heb een contract met RTL en die zijn nog steeds heel enthousiast. En ik ook."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4907051/paul-de-leeuw-ziet-nieuw-seizoen-ranking-stars-wel-zitten"/>
        <a href="https://www.rtlboulevard.nl/entertainment/showbizz/artikel/4926276/de-leeuw-stoorde-zich-aan-aidsspandoek-van-boeren"/>
        <a href="https://www.rtlboulevard.nl/special/songfestival/artikel/4888536/paul-de-leeuw-biedt-zich-aan-als-presentator-songfestival"/>
        <a href="https://www.rtlboulevard.nl/entertainment/tv/artikel/4949396/piet-paulusma-aan-de-slag-bij-omroep-max"/>
        <a href="https://www.rtlboulevard.nl/entertainment/tv/video/4949316/robinson-confessions-expeditie-eva-shary-verloofd-met-haar-vriendin"/>
        <a href="https://www.rtlboulevard.nl/entertainment/tv/artikel/4949366/jeroen-pauw-stopt-met-zijn-late-night-talkshow"/>
      </related>
      <related>
        <a href="https://www.rtlboulevard.nl/entertainment/showbizz/artikel/4926276/de-leeuw-stoorde-zich-aan-aidsspandoek-van-boeren"/>
      </related>
    </article>
  </body>
</html>