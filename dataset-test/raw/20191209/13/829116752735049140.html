<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191209-hivatalos-megvan-mikor-folytatodik-a-sikersorozat-tv.html"/>
    <meta property="og:site_name" content="Origo"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Hivatalos: megvan, mikor folytatódik a sikersorozat"/>
    <meta property="og:description" content="Még négy hónap."/>
  </head>
  <body>
    <article>
      <h1>Hivatalos: megvan, mikor folytatódik a sikersorozat</h1>
      <address><time datetime="2019-12-09T13:30:00+00:00">09 Dec 2019, 13:30</time> by <a rel="author">Origo</a></address>
      <p>
        <b>2020 áprilisában tér vissza a Netflix legnézettebb, nem angol nyelvű sorozata, a Money Heist, La Casa De Papel.</b>
      </p>
      <p>Megvan a negyedik évad premierjének dátuma, április 3-án kerülnek ki a streaming-szolgáltatóra az új részek. A produkció közlése szerint már zajlanak a forgatások.</p>
      <p>Angolul Money Heist, eredeti spanyolban La Casa De Papel a sorozat címe, amely a spanyol Antena 3 csatorna szériája volt, amikor rátalált a Netflix. A médiaóriás elérhetővé tette hirtelen a világ több országában, és nagyon hamar a legnézettebb (nem angol nyelvű) tartalma lett.</p>
      <figure>
        <img src="https://cdn.nwmgroups.hu/s/img/i/1907/20190716la-casa-de-papel.jpg?w=644&amp;h=362"/>
        <figcaption>La Casa De Papel</figcaption>
      </figure>
      <p>A sorozat eléggé addiktív, akinek bejönnek a karakterek, azok két-három rész után már aligha szabadul. A történet egy speciális módon összeválogatott, részben bűnözőkből álló csapatról szól, akik egy grandiózus terv alapján kirabolják a spanyol pénznyomdát, és több milliárd euróval meglépnek. A hisztérikus siker hatására elkészült a folytatás, a 3. évad, amelyben újabb bevetésre megy a társaság. Ez szakad félbe – természetesen drámai jelenetekkel – pár hónappal ezelőtt, úgyhogy sokan várják, mi lesz a sztori vége.</p>
      <related>
        <h4>Friss</h4>
        <a href="https://www.origo.hu/teve/20191209-luxus-vivi-elarulta-kivel-toltik-a-gyerekekkel-a-karacsonyt-tv.html"/>
        <a href="https://www.origo.hu/teve/20191209-gyereket-szeretne-a-sztarban-sztar-leszek-szingli-gyoztese-tv.html"/>
        <a href="https://www.origo.hu/teve/20191209-szexi-vetkozos-keppel-kivan-jo-reggelt-horvath-eva-tv.html"/>
      </related>
    </article>
  </body>
</html>